<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/33150/mediaset-20-hd-non-ce-piu-mediaset-sacrifica-il-canale-per-far-spazio-alle-radio"/>
    <meta property="og:site_name" content="DDay.it"/>
    <meta property="article:published_time" content="2019-11-21T12:04:00+00:00"/>
    <meta property="og:title" content="Mediaset 20 HD non c'è più, Mediaset sacrifica il canale per far spazio alle radio"/>
    <meta property="og:description" content="Mediaset ha avviato una riorganizzazione dei propri transponder e ha lasciato il mux La3 spostando alcuni canali sui propri mux 2 e 3. In questo modo però è stato eliminato il canale 20 Mediaset HD, proprio mentre era stato designato per ospitare le gare di Formula E."/>
  </head>
  <body>
    <article>
      <h1>Mediaset 20 HD non c'è più, Mediaset sacrifica il canale per far spazio alle radio</h1>
      <h2>Mediaset ha avviato una riorganizzazione dei propri transponder e ha lasciato il mux La3 spostando alcuni canali sui propri mux 2 e 3. In questo modo però è stato eliminato il canale 20 Mediaset HD, proprio mentre era stato designato per ospitare le gare di Formula E.</h2>
      <address><time datetime="2019-11-21T12:04:00+00:00">21 Nov 2019, 12:04</time> by <a rel="author">Roberto Faggiano</a></address>
      <p>Brutte notizie per i telespettatori: <b>Mediaset ha spento sul digitale terrestre il proprio canale 20 Mediaset HD,</b> lasciando il generico SD. L'operazione è partita stranamente nel pomeriggio del 20 novembre, orario insolito dato che questi cambiamenti in genere vengono effettuati nelle ore notturne.  <b>Mediaset ha lasciato il mux La3,</b> trasmesso sulla frequenza 37 e ha portato i canali televisivi Virgin Radio Tv, R101 sul mux Mediaset 3 (canale 38), mentre 20 Mediaset è sul mux 2 (canale 36) mux già molto affollato e dove non c'è spazio per un canale in alta definizione. Quindi il canale<b> 20 Mediaset torna mestamente alla sola definizione SD </b>sulle LCN 20 e 520. Sul mux La3 Mediaset porterà le cosiddette " visual radio" dei suoi canali radiofonici R101, RMC, Radio 105 e Virgin Radio. Speriamo si tratti solo di una fase transitoria in vista dei movimenti verso lo switch off del prossimo anno, infatti <b>sulla piattaforma Tivùsat non ci sono stati cambiamenti.</b></p>
      <figure>
        <img src="https://cdn.dday.it/system/uploads/picture/image/58903/content_small_cambio_20.jpg"/>
      </figure>
      <p>Comunque un vero peccato perdere il canale HD proprio nel momento in cui <b>era stato designato per la trasmissione delle gare di Formula E, </b>previste per il 22 e 23 novembre a Ryad. Lo stesso canale era stato ampiamente utilizzato anche per le gare di calcio delle qualificazioni agli Europei 2020. Auspicabile una pronta ripresa del canale HD appena possibile.</p>
    </article>
  </body>
</html>