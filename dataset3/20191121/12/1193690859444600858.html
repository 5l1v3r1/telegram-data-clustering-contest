<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/poroshenko-zustrivsia-z-holovoiu-yevropeiskoi-narodnoi-partii-pro-shcho-hovoryly-203199.html"/>
    <meta property="og:site_name" content="5 канал"/>
    <meta property="article:published_time" content="2019-11-21T12:54:00+00:00"/>
    <meta property="og:title" content="Порошенко зустрівся з головою &quot;Європейської народної партії&quot; – про що говорили"/>
    <meta property="og:description" content="Керівництво ЄС має дотримуватися жорстких санкцій щодо Росії до повного відновлення суверенітету України, наголосив політик"/>
  </head>
  <body>
    <article>
      <h1>Порошенко зустрівся з головою "Європейської народної партії" – про що говорили</h1>
      <address>
        <time datetime="2019-11-21T12:54:00+00:00">21 Nov 2019, 12:54</time>
      </address>
      <p>Необхідно відстоювати курс реформ в Україні задля утвердження демократичних цінностей, верховенства права та реалізації Угоди про асоціацію з ЄС. На цьому <a href="https://www.facebook.com/petroporoshenko/photos/a.474433502691047/1830049843796066/?type=3&amp;theater">наголосив п'ятий президент України Петро Порошенко</a> під час зустрічі з очільником "Європейської народної партії" (EPP) Жозефом Долем.</p>
      <p>"Сподіваюся, що і нове керівництво Європейського Союзу продовжить незмінну підтримку євроінтеграційних прагнень України, в тому числі сприятиме виконанню нашою державою критеріїв членства у Союзі", – сказав Порошенко.</p>
      <blockquote>Також він наголосив, що керівництво ЄС має дотримуватися жорсткої санкційної політики щодо Росії до повного відновлення суверенітету та територіальної цілісності України у рамках міжнародно визнаних кордонів.</blockquote>
      <p>Нагадаємо, напередодні <a href="https://www.5.ua/polityka/vdiachni-za-spivpratsiu-shcho-pid-chas-zustrichi-obhovoryly-poroshenko-i-eksholova-bundestahu-203106.html">Петро Порошенко зустрівся з колишнім головою Бундестагу ФРН Норбертом Ламмертом</a>. Співрозмовники, зокрема, обговорили ключові виклики, які стоять перед Україною та зауважили, що санкції ЄС мають залишатися до повного відновлення суверенітету і територіальної цілісності України.</p>
    </article>
  </body>
</html>