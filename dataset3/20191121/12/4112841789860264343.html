<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77582-Ryanair-uz-v-Spanielsku-nemoze-vyberat-poplatky-navyse-za-prirucnu-batozinu-Obmedzuje-totiz-prava-cestujucich"/>
    <meta property="og:site_name" content="REFRESHER"/>
    <meta property="article:published_time" content="2019-11-21T12:01:00+00:00"/>
    <meta property="og:title" content="Ryanair už v Španielsku nemôže vyberať poplatky navyše za príručnú batožinu. Obmedzuje totiž práva cestujúcich"/>
    <meta property="og:description" content="Letecká spoločnosť prehrala súd a nemôže sa odvolať."/>
  </head>
  <body>
    <article>
      <h1>Ryanair už v Španielsku nemôže vyberať poplatky navyše za príručnú batožinu. Obmedzuje totiž práva cestujúcich</h1>
      <address><time datetime="2019-11-21T12:01:00+00:00">21 Nov 2019, 12:01</time> by <a rel="author">Vladimír Mičuda</a></address>
      <p>
        <b>Letecká spoločnosť prehrala súd a nemôže sa odvolať.</b>
      </p>
      <p>Nízkonákladové lety nám dovoľujú cestovať prakticky zo dňa na deň tam, kam chceme, pričom nás to nestojí celý majetok. Letecké spoločnosti sa bijú o zákazníkov a ponúkajú letenky skutočne „za pár šupov“. Preto mnohých zaskočil poplatok populárneho Ryanairu. Začal si totiž účtovať peniaze navyše za to, ak si pasažier zobral do lietadla <b>viac ako jednu batožinu.</b></p>
      <related>
        <a href="https://refresher.sk/70637-Lietadlo-Ryanairu-smerujuce-do-Bratislavy-malo-technicke-problemy-Vzlietnut-museli-aj-rakuske-stihacky"/>
      </related>
      <p>S tým ale nesúhlasila cestujúca žijúca v Španielsku a leteckú spoločnosť jednoducho dala na súd. No a ten jej dal za pravdu, píše <a href="https://www.telegraph.co.uk/news/2019/11/20/spanish-court-strikes-abusive-ryanair-carry-on-baggage-charge/">The Telegraph</a>. Sudkyňa označila poplatok za zneužitie, pričom obmedzoval práva cestujúceho.  Vyhlásila ho za neplatný a v Španielsku tak letecká spoločnosť už ďalej nemôže vyberať tento poplatok. Súd navyše nariadil Ryanairu, aby<b> jej spoločnosť vrátila 20 eur plus úrok.</b></p>
      <figure>
        <img src="https://i.refresher.sk/public/vladimir-micuda/tasr/letisko_ke_linka_suthend_008605508.jpg"/>
        <figcaption>
          <cite>Roman Hanc/TASR</cite>
        </figcaption>
      </figure>
      <p>Ryanair sem-tam<a href="https://refresher.sk/62158-Zasa-budeme-platit-viac-Ryanair-potichu-navysil-dalsie-poplatky"> zvýši</a> či pridá poplatky, snaží sa to robiť nenápadne, tak to bolo aj začiatkom roka. Možno práve preto spoločnosť už šesťkrát v rade „vyhrala“ anketu o najhoršiu leteckú spoločnosť. Tú <a href="https://refresher.sk/61830-Ryanair-vyhlasili-za-najhorsiu-letecku-spolocnost-uz-siesty-rok-po-sebe">vyhlasuje </a>organizácia Which? a prieskum ukázal, že spoločnosť mala najnižšiu možnú známku v oblastiach, ako nastupovanie, pohodlnosť sedadiel, jedlo a nápoje, ale aj prostredie na palube.</p>
      <p>Organizácia upozorňuje na to, že štandardná cena leteniek síce zodpovedá reklamám, ale Ryanair zarába prevažne na skrytých poplatkoch.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/30645-Spanielsky-komentator-ostal-ocareny-golom-Jaromira-Jagra-ktory-je-stale-vo-forme"/>
        <a href="https://refresher.sk/57544-WizzAir-reaguje-na-Ryanair-Prirucnu-batozinu-ti-aj-nadalej-odvezie-zadarmo-zatial-co-u-Irov-si-priplatis"/>
        <a href="https://refresher.sk/60115-Vyuzi-bleskovu-akciu-a-kup-si-letenku-z-Bratislavy-za-8-Zlava-nepotrva-prilis-dlho-tak-zbytocne-nestracaj-cas"/>
        <a href="https://refresher.sk/52650-Ryanair-po-par-dnoch-otvara-dalsiu-novu-linku-z-Bratislavy-Kazdy-dovolenkar-sa-lakavej-destinacii-urcite-potesi"/>
        <a href="https://refresher.sk/58340-Letecke-sialenstvo-z-Viedne-pokracuje-za-5-nakupis-letenky-uz-len-par-desiatok-minut"/>
        <a href="https://refresher.sk/44331-Na-116metrovy-mrakodrap-vyliezol-len-s-holymi-rukami-Alain-pokoril-31-poschodi-bez-akehokolvek-istenia-na-streche-ho-vsak-cakala-policia"/>
        <a href="https://refresher.sk/76797-Z-Hitlerovho-rodneho-domu-sa-stane-policajna-stanica-Stat-nechce-aby-sa-miesto-stalo-putnickou-atrakciou-pre-neonacistov"/>
        <a href="https://refresher.sk/76489-Organizator-Svieckovej-manifestacie-Ludi-polievali-vodnymi-delami-a-bili-obuskami-no-po-hodine-boli-vitazmi-aj-tak-oni"/>
      </related>
    </article>
  </body>
</html>