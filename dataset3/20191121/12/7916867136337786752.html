<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134861-netiketo-klausimo-apie-zalgiri-sulaukes-adomaitis-pinigai-yra-svarbiausias-dalykas-sporte.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-21T12:44:00+00:00"/>
    <meta property="og:title" content="Netikėto klausimo apie „Žalgirį“ sulaukęs Adomaitis: „Pinigai yra svarbiausias dalykas sporte“"/>
    <meta property="og:description" content="Trečiadienį Europos taurėje Vilniaus „Rytas“ pralaimėjo Belgrado „Partizan“, o po rungtynių Lietuvos sostinės klubo strategas Dainius Adomaitis sulaukė klausimo ne tik apie galimybes Europos taurėje, bet ir apie Kauno „Žalgirį“. Specialisto buvo paklausta apie šansus žengti į kitą etapą Europos taurėje bei kada vilniečiams pavyks išlįsti iš „Žalgirio“ šešėlio. „Atsakant į pirmą klausimo dalį, esame komanda, kuriai ..."/>
  </head>
  <body>
    <article>
      <h1>Netikėto klausimo apie „Žalgirį“ sulaukęs Adomaitis: „Pinigai yra svarbiausias dalykas sporte“</h1>
      <address>
        <time datetime="2019-11-21T12:44:00+00:00">21 Nov 2019, 12:44</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-206612-any1000x1000.jpg">
          <img src="https://www.basketnews.lt/paveikslelis-206612-any630x500.jpg"/>
        </a>
      </figure>
      <p>Nuotr. BNS</p>
      <p>Trečiadienį Europos taurėje Vilniaus „Rytas“ pralaimėjo Belgrado „Partizan“, o po rungtynių Lietuvos sostinės klubo strategas Dainius Adomaitis sulaukė klausimo ne tik apie galimybes Europos taurėje, bet ir apie Kauno „Žalgirį“.</p>
      <p>Specialisto buvo paklausta apie šansus žengti į kitą etapą Europos taurėje bei kada vilniečiams pavyks išlįsti iš „Žalgirio“ šešėlio. </p>
      <p>„Atsakant į pirmą klausimo dalį, esame komanda, kuriai artimiausios rungtynės yra svarbiausios. Belgrade žaidėme svarbiausią sezono mačą, o savaitgalį LKL turėsime dar vieną svarbiausią mūšį. Tokį mentalitetą turime išlaikyti visą sezoną“, – teigė Adomaitis.</p>
      <p>„Atsakant į kitą klausimo dalį, „Žalgiris“ yra stipriausias klubas Lietuvoje, – šyptelėjęs atsakė strategas. – Jie turi didžiausią biudžetą, žaidėjus, rungtyniauja Eurolygoje.</p>
      <p>Nenoriu sakyti, kad pinigai žaidžia aikštėje, bet situacija tokia, kad šiuo metu jie yra svarbiausias dalykas krepšinyje ir visame sporte. Išskirtinai Eurolygoje. Stipriausios komandos gali pasirašyti žaidėją, kurio tik nori. Kaip pavyzdys, „Žalgiris“ bando surasti įžaidėją, bet negali. Žaidėjai rungtyniauja aikštėje, bet manau pinigai yra labai svarbi krepšinio dalis.“</p>
      <p>Adomaitis pridėjo, jog dabar „Rytas“ investuoja į ateitį, integruojant jaunus žaidėjus.</p>
      <p>„Mes, „Ryto“ organizacija, turime dirbti savo darbą. „Žalgiris“ atlieka puikų darbą, bet mes turime atlikti savąjį – investuoti į jaunus žaidėjus, ką ir darome Europos taurėje. Šį sezoną žaidžia Blaževičius, Sirvydis, Echodui tai jau ne pirmas sezonas. Turime talentingo jaunimo, todėl manau, kad turime judėti šia linkme ir toliau. Ir, galbūt, po poros metų pamatysime rezultatą“, – sakė Adomaitis.</p>
      <p>Primename, jog po pralaimėjimo Belgrade vilniečiai Europos taurės B grupėje išsaugo 4-ąją vietą, tačiau jiems ant kulnų lipa tiek pat pergalių turinti Krasnodaro „Lokomotiv“.</p>
      <p>
        <b>Spaudos konferencija po rungtynių Belgrade:</b>
      </p>
      <figure>
        <iframe src="https://www.youtube.com/embed/ZZnWwneuuRc" width="630" height="354" data-service="Youtube" scrolling="no"/>
      </figure>
      <h3>Šį sezoną metami tritaškiai</h3>
      <figure>
        <img src="https://www.basketnews.lt/paveikslelis-175402-any100x100.jpg"/>
      </figure>
      <p>35% 8,0</p>
      <figure>
        <img src="https://www.basketnews.lt/paveikslelis-127948-any100x100.jpg"/>
      </figure>
      <ul>
        <li>Pataiko: <a href="https://www.basketnews.lt/lygos/79-europos-taure/statistika.html">8,0</a></li>
        <li>Taiklumas: <a href="https://www.basketnews.lt/lygos/79-europos-taure/statistika.html">35,4%</a></li>
        <li>Vieta lygoje: <a href="https://www.basketnews.lt/lygos/79-europos-taure/statistika.html">13</a></li>
        <li>Geriausias pasiekimas: <a href="https://www.basketnews.lt/rungtynes/ziureti/82300-bursos-tofas-vilniaus-rytas.html">12</a></li>
        <li>Blogiausias pasiekimas: <a href="https://www.basketnews.lt/rungtynes/ziureti/82301-vilniaus-rytas-venecijos-umana-reyer.html">5</a></li>
        <li>Daugiausia pataiko: <a href="https://www.basketnews.lt/zaidejai/6553-eimantas-bendzius.html">Eimantas Bendžius</a></li>
      </ul>
    </article>
  </body>
</html>