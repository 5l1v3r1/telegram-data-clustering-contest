<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/na-poltavshchini-dvoie-veletenskih-sobak-napadayut-na-sviyskih-ptahiv"/>
    <meta property="og:site_name" content="Кременчугская газета"/>
    <meta property="article:published_time" content="2019-11-21T12:45:00+00:00"/>
    <meta property="og:title" content="На Полтавщині двоє велетенських собак нападають на свійських птахів"/>
    <meta property="og:description" content="Раніше одне з сіл Полтавщини тероризували свині. Кілька годин тому до поліції Полтавського району надійшло повідомлення, що в селі Микільське двоє бездомних собак, схожих на породу алабай, нападають на гусей у дворах місцевих жителів."/>
  </head>
  <body>
    <article>
      <h1>На Полтавщині двоє велетенських собак нападають на свійських птахів</h1>
      <address>
        <time datetime="2019-11-21T12:45:00+00:00">21 Nov 2019, 12:45</time>
      </address>
      <p>
        <b>Раніше одне з сіл Полтавщини тероризували свині.</b>
      </p>
      <p>Кілька годин тому до поліції Полтавського району надійшло повідомлення, що в селі Микільське двоє бездомних собак, схожих на породу алабай, нападають на гусей у дворах місцевих жителів.</p>
      <p>Про це повідомив речник поліції Полтавщини Юрій Сулаєв.</p>
      <p>За його словами, вже є кілька задавлених птахів.</p>
      <blockquote><i>«Наразі група реагування патрульної поліції на місці. Спільно з волонтерами та комунальними службами вживаємо заходів щодо поміщення виявлених собак до притулку, поки їм не завдали шкоди. Паралельно шукаємо власників цих собак. Бо візуально здається, що вони домашні і просто втекли. Якщо хтось упізнав на фото своїх улюбленців, негайно зверніться до поліції. Ми скажемо, де забрати собак», -</i> написав Ю. Сулаєв.</blockquote>
      <p>Правоохоронці звертаються до всіх небайдужих долучитися до пошуків господарів тварин.</p>
      <blockquote><i>«Якщо є якась інформація, одразу телефонуйте 102»,</i> - йдеться в повідомленні.</blockquote>
      <p>Нагадаємо, <b><a href="https://kg.ua/news/narobili-strahu-na-poltavshchini-blizko-sotni-sviney-trimayut-v-napruzi-vse-selo">Наробили страху: на Полтавщині близько сотні свиней тримають в напрузі все село</a>.</b></p>
      <p>
        <b><a href="https://kg.ua/news/zhinka-yaku-v-poltavi-pokusali-sobaki-pomerla-v-likarni">Жінка, яку в Полтаві покусали собаки, померла в лікарні</a>.</b>
      </p>
      <p>
        <b><a href="https://kg.ua/news/sobaki-kremenchuzhanki-odnomu-susidu-zagrizli-capa-inshomu-pivnya">Собаки кременчужанки одному сусіду загризли цапа, іншому – півня</a>.</b>
      </p>
      <p> </p>
      <p> </p>
      <p>Світлана Павленко</p>
      <p> </p>
      <p> </p>
    </article>
  </body>
</html>