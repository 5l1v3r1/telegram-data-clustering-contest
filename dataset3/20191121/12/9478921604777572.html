<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/tripoli/tripoli-enimerosi-apo-tin-1i-to-m-y-me-symvoyles-diatrofis/"/>
    <meta property="og:site_name" content="ert.gr"/>
    <meta property="article:published_time" content="2019-11-21T12:45:17+00:00"/>
    <meta property="og:title" content="Τρίπολη: Ενημέρωση από την 1η ΤΟ.Μ.Υ. με συμβουλές διατροφής"/>
    <meta property="og:description" content="Η 1η ΤΟΜΥ Τρίπολης,στα πλαίσια δράσεων για την αγωγή υγείας πραγματοποίησε στις 19 και 20 του μηνός ,ενημέρωση με θέμα«Συμβουλές διατροφής στην προσχολική ηλικία» στους πέντε δημοτικούς σταθμούς του Δήμου Τρίπολης."/>
  </head>
  <body>
    <article>
      <h1>Τρίπολη: Ενημέρωση από την 1η ΤΟ.Μ.Υ. με συμβουλές διατροφής</h1>
      <address><time datetime="2019-11-21T12:45:17+00:00">21 Nov 2019, 12:45</time> by <a rel="author">Γιάννης Γαλανόπουλος</a></address>
      <p>Η <b>1η ΤΟΜΥ Τρίπολης,</b>στα πλαίσια δράσεων για την αγωγή υγείας πραγματοποίησε στις 19 και 20 του μηνός ,ενημέρωση με θέμα<br/><b>«Συμβουλές διατροφής στην προσχολική ηλικία»</b> στους πέντε δημοτικούς σταθμούς του Δήμου Τρίπολης.</p>
      <p>Η σωστή διατροφή και η πρόσληψη ποικιλίας τροφών στην προσχολική ηλικία συμβάλλει στην ανάπτυξη του οργανισμού μέχρι και την ενηλικίωσή μας. Στην περίοδο της προσχολικής ηλικίας (1-5 ετών) παρατηρείται ότι τα παιδιά αρχίζουν και αποκτούν μεγάλη κινητικότητα. Αυτό έχει ως αποτέλεσμα να δημιουργείται μεγαλύτερη ανάγκη για τροφές πλούσιες σε θρεπτικά συστατικά, βιταμίνες και ιχνοστοιχεία, που είναι απαραίτητα για τη θωράκιση του οργανισμού των παιδιών. Σκοπός της ενημέρωσης είναι η παροχή κατάλληλων διατροφικών συμβουλών στα παιδιά, όπως η αναφορά των βασικών θρεπτικών συστατικών και η σημασία τους στην υγεία και η παρουσίαση της διατροφικής πυραμίδας με κατανοητά για τη συγκεκριμένη ηλικία μέσα.</p>
      <figure>
        <img src="https://www.ert.gr/wp-content/uploads/2019/11/%CE%B4%CE%B9%CE%B1%CF%84%CF%81%CE%BF%CF%86%CE%B72.jpg"/>
      </figure>
      <p>Έτσι η ενημέρωση των παιδιών προσχολικής ηλικίας σχετικά με τις βασικές αρχές διατροφής έχει σκοπό να βάλει τα παιδιά στη διαδικασία κατανόησης της σημαντικότητας αυτού του θέματος.</p>
      <p>
        <b>Η 1η ΤΟΜΥ Τρίπολης ευχαριστεί το Ν.Π.Δ.Δ Τρίπολης για τη θετική ανταπόκριση και το προσωπικό των δημοτικών παιδικών σταθμών για τη<br/>συνεργασία.</b>
      </p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/komotini/komotini-i-prolipsi-einai-i-kalyteri-therapeia-sti-machi-kata-toy-karkinoy/"/>
        <a href="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/ekatontades-gynaikes-etrexan-gia-kalo-skopo-sto-irakleio/"/>
        <a href="https://www.ert.gr/perifereiakoi-stathmoi/komotini/komotini-me-dynami-psychis-i-prolipsi-einai-i-kalyteri-therapeia/"/>
        <a href="https://www.ert.gr/perifereiakoi-stathmoi/komotini/draseis-olo-ton-oktovri-gia-tin-prolipsi-toy-karkinoy-toy-mastoy-apo-dynami-psychis/"/>
        <a href="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/oi-polites-tha-prepei-na-kanoyn-tin-prolipsi-ton-trochaion-kathimerini-toys-proteraiotita-audio/"/>
        <a href="https://www.ert.gr/ert3/imerida-sta-trikala-gia-tin-prolipsi-apo-tis-exartiseis-video/"/>
      </related>
    </article>
  </body>
</html>