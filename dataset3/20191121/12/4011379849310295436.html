<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rtva.nl/2019/11/speciale-kunstlessen-in-aanloop-naar-onthulling-kunstwerk-keizer-karelplein/"/>
    <meta property="og:site_name" content="RTVA"/>
    <meta property="article:published_time" content="2019-11-21T12:48:32+00:00"/>
    <meta property="og:title" content="Speciale kunstlessen in aanloop naar onthulling kunstwerk Keizer Karelplein"/>
    <meta property="og:description" content="AMSTELVEEN – In aanloop naar het nieuwe kunstwerk, op de rotonde van het Keizer Karelplein, worden er speciale kunstlessen georganiseerd met Margot Berkman. Berkman is de ontwerper van het kunstwerk. Ruim negentig leerlingen van basisschool Het Palet en montessorischool De Linde deden al mee aan het educatieve programma. Wethouder Rob Ellermeijer was aanwezig bij de …"/>
  </head>
  <body>
    <article>
      <h1>Speciale kunstlessen in aanloop naar onthulling kunstwerk Keizer Karelplein</h1>
      <address><time datetime="2019-11-21T12:48:32+00:00">21 Nov 2019, 12:48</time> by <a rel="author" href="https://rtva.nl/author/jennifer/" target="_blank">Jennifer Kapoen</a></address>
      <p>
        <b>AMSTELVEEN – In aanloop naar het nieuwe kunstwerk, op de rotonde van het Keizer Karelplein, worden er speciale kunstlessen georganiseerd met Margot Berkman. Berkman is de ontwerper van het kunstwerk. Ruim negentig leerlingen van basisschool Het Palet en montessorischool De Linde deden al mee aan het educatieve programma.</b>
      </p>
      <p>Wethouder Rob Ellermeijer was aanwezig bij de kunstlessen op De Linde en vond het mooi om te zien hoe serieus de leerlingen bezig waren. De scholieren weten inmiddels alles over het toekomstige kunstwerk en hoe de kunstenaar haar beelden maakt. Ze zijn als het ware de ambassadeurs geworden, aldus Berkman. ,,De werken die de kinderen zelf hebben gemaakt worden te zijner tijd ook gepresenteerd.”</p>
      <p>Tijdens het ontwerpproces van het kunstwerk werd Berkman geïnspireerd door de persoonlijke verhalen en anekdotes van omwonenden. Haar eigen onderzoek naar de locatie, de verhalen en de omgeving stonden aan de basis van het ontwerp. In juli bezochten de bewoners het atelier voor een eerste impressie.</p>
      <p>Het kunstwerk op het Keizer Karelplein wordt naar verwachting in het voorjaar van 2020 onthuld.</p>
    </article>
  </body>
</html>