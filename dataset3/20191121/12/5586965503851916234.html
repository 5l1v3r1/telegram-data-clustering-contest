<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/raportul-secretizat-al-jandarmeriei-referitor-la-protestul-din-10-august-informarile-primite-din-partea-serviciilor-secrete-unul-dintre-elementele-cheie-18602019"/>
    <meta property="og:site_name" content="Gândul"/>
    <meta property="article:published_time" content="2019-11-21T12:22:00+00:00"/>
    <meta property="og:title" content="Raportul secretizat al Jandarmeriei referitor la protestul din 10 august: Informările primite din partea serviciilor secrete, unul dintre elementele-cheie"/>
    <meta property="og:description" content="Mai multe detalii pe Gândul.info"/>
  </head>
  <body>
    <article>
      <h1>Raportul secretizat al Jandarmeriei referitor la protestul din 10 august: Informările primite din partea serviciilor secrete, unul dintre elementele-cheie</h1>
      <h2>Un document referitor la evenimentele petrecute la protestul „10 august” a fost dezvăluit de Digi24 după ce Ministerul Afacerilor Interne l-a pus la dispoziţia procurorilor DIICOT pentru ancheta penală.</h2>
      <address><time datetime="2019-11-21T12:22:00+00:00">21 Nov 2019, 12:22</time> by <a rel="author" href="https://www.gandul.info/autor/alexandra-mortu" target="_blank">Alexandra Mortu</a></address>
      <p>„Informare privind manifestaţia de protest din Municipiul Bucureşti, din data de 10 august 2018”, documentul întocmit de Jandarmeria Română, a fost secretizat până săptămâna trecută când noul ministru Marcel Vela a decis să îl desecretizeze şi să îl trimită celor de la DIICOT.</p>
      <p>Raportul are 20 de pagini şi 3 anexe în care sunt prezentate legislaţia şi informările primite de la serviciilor secrete privind potenţiale riscuri, potrviti indiciilor informările aparţin SRI şi SPP.</p>
      <p>De reamintit este faptul că Jandarmeria Română a făcut o plângere penală la o lună după evenimentele din 10 august, susţinând că a avut loc o lovitură de stat şi a solicitat procurorilor DIICOT să facă verificări.</p>
      <p>„Teoria loviturii de stat” a fost susţinută şi promovată de către liderul PSD de la acea vreme, Liviu Dragnea, precum şi de către Viorica Dăncilă şi Carmen Dan, fost ministru al Internelor.</p>
      <p>La acea vreme, peste 700 de oameni au reclamat acţiunile forţelor de ordine şi au susţinut în faţa procurorilor că au avut de suferit în urma lor. Însă Liviu Dragnea a declarat atunci că „instituţiile statului n-au greşit cu nimic, n-au acţionat ilegal, jandarmii şi-au făcut datoria” în timpul intervenţiei.</p>
      <p>
        <b>Cronologia evenimentelor din 10 august 2018, potrivit raportului întocmit de Jandarmeria Română:</b>
      </p>
      <p>„În perioada premergătoare protestului, în mediul virtual s-a remarcat creşterea numărului de mesaje cu caracter radical/de incitare la violenţă împotriva forţelor de ordine, a Executivului şi Legislativului.</p>
      <p>-Existenţa unor semnale în mediul online privind intenţia de realizare a unor acţiuni radicale, de natură a produce o schimbare la nivel politic („revoluţie”), inclusiv prin eventuale acţiuni violente (promovarea violenţei la nivel de limbaj) şi la nivel acţional, prin ocuparea sediului Guvernului României.</p>
      <p>- Datele primite de la partenerii instituţionali nu au indicat o situaţie generatoare a unei crize de ordine publică, care prin complexitate, amploare şi intensitate să ameninţe sau să pună în pericol viaţa şi sănătatea populaţiei, stabilitatea politică, economică ori socială, ordinea şi valorile constituţionale sau îndeplinierea obligaţiilor internaţionale ale statului.</p>
      <p>- Intervenţia în forţă, autorizată din punct de vedere legal şi administrativ, a structurilor Jandarmeriei Române a fost determinată de următorii factori: translatarea caracterului paşnic şi civilizat al manifestării către acţiuni violente cu caracter repetitiv; punerea în pericol iminent a sănătăţii şi integrităţii corporale a forţelor de ordine, cât şi a celorlalţi participanţi la protest prezenţi în zonă; sustragerea unei arme de foc din dotarea personalului de intervenţie”, se arată în raportul Jandarmeriei Române.</p>
      <p>„La momentul desfăşurării primelor evenimente cu impact în segmentul ordinii publice (orele 16:25) niciunul dintre jandarmii aflaţi în dispozitiv la contact nu era echipat cu mijloace de protecţie şi nu avea asupra sa materiale de intervenţie pentru restabilirea ordinii publice.</p>
      <p>Chiar dacă, la orele 16:25, când s-a forţat pătrunderea în sediul Guvernului României, erau îndeplinite condiţiile legale pentru restabilirea ordinii publice, jandarmii au optat pentru un mod acţional gradual, defensiv şi descurajant (s-a realizat rocada cu elemente echipate cu materiale şi mijloace de protecţie şi intervenţie) concomitent cu efectuarea avertizărilor şi îndemnurilor la un comportament paşnic.</p>
      <p>Modul de acţiune al Jandarmeriei Române, în cadrul misiunii din 10.08.2018, concentrat pe folosirea în mod gradual şi proporţional cu acţiunile agresive ale manifestanţilor, a mijloacelor de intervenţie, pentru apărarea ordinii şi liniştii publice, a drepturilor şi libertăţilor fundamentale ale cetăţenilor, a proprietăţii publice şi private, precum şi pentru protecţia instituţiilor fundamentale ale statului”, se relatează în raport.</p>
      <p>Raportul complet poate fi citit <i><a href="https://www.digi24.ro/stiri/actualitate/document-exclusiv-citeste-raportul-secretizat-al-jandarmeriei-despre-protestul-din-10-august-1219948">aici</a></i>.</p>
      <related>
        <h4>Citeşte şi</h4>
        <a href="https://www.gandul.info/stiri/motivul-pentru-care-parintii-lui-iohannis-stau-in-germania-ce-meserii-au-avut-si-cum-arata-gustav-si-susanne-johannis-18601997?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/incendiu-izbucnit-in-slatina-29-de-persoane-intre-care-7-copii-au-fost-evacuate-18601889?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/demisia-tudorel-toader-mesaje-prin-care-se-cere-plecarea-fostului-ministru-al-justitiei-din-functia-de-rector-vopsite-pe-poarta-casei-sale-18601874?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>