<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/dzhamala-cina-pravdi-divitis-klip-na-saundtrek-do-filmu-tekst-pisni_n169893"/>
    <meta property="og:site_name" content="Радіо Максимум"/>
    <meta property="article:published_time" content="2019-11-21T12:11:00+00:00"/>
    <meta property="og:title" content="Джамала представила кліп на саундтрек нового фільму Ціна правди: потужне відео - Радіо Максимум"/>
    <meta property="og:description" content="Співачка Джамала випустила нову пісню 'Ціна правди', яка стала саундтреком однойменного біографічного фільму про журналіста Гарета Джонса. Дивіться проникливий кліп, від якого мурашки по шкірі!"/>
  </head>
  <body>
    <article>
      <h1>Джамала представила кліп на саундтрек нового фільму Ціна правди: потужне відео - Радіо Максимум</h1>
      <address><time datetime="2019-11-21T12:11:00+00:00">21 Nov 2019, 12:11</time> by <a rel="author">Русінкевич Тетяна</a></address>
      <p>
        <b>Співачка Джамала випустила нову пісню "Ціна правди", яка стала саундтреком однойменного біографічного фільму про журналіста Гарета Джонса. Дивіться проникливий кліп, від якого мурашки по шкірі!</b>
      </p>
      <p>Фільм "Ціна правди" вийде у прокат уже 28 листопада. Біографічна драма заснована на реальних подіях, які розгортались в Україні в 1933 році. Тоді в СРСР приїхав радник прем'єр-міністра Великобританії та журналіст Гарет Джонс, який хотів взяти інтерв'ю у Сталіна. Але його нова знайома Ада Брукс відкриває йому очі на те, що відбувається у Союзі. Ризикуючи власним життям, Гарет Джонс робить репортаж про Голодомор в Україні.</p>
      <related>
        <h4>Це цікаво:</h4>
        <a href="https://maximum.fm/jah-khalib-i-dzhamala-vipustili-spilnu-pisnyu-kohayu-sluhati-onlajn-novinku_n168693"/>
      </related>
      <p>Ця історія й надихнула співачку Джамалу на створення українського саундтреку до стрічки.</p>
      <p>"Мене вразила історія, що послужила основою для картини. Події фільму розгортаються під час одного з найбільш трагічних періодів, який замовчувався десятиліттями. У центрі оповідання звичайний журналіст, який проявляє справжній героїзм, щоб донести інформацію про Голодомор до світової громадськості. Як ми знаємо,<b> люди, які не бояться і борються за правду, платять за це високу ціну. </b>Мені близька ця ідея, вона багато в чому перегукується з моєю творчістю", – поділилась Джамала.</p>
      <p>
        <i>Дивитись онлайн кліп Джамали – Ціна правди:</i>
      </p>
      <figure>
        <iframe src="https://www.youtube.com/embed/z6F6P3tTJw8" width="640" height="360" data-service="Youtube" scrolling="no"/>
      </figure>
      <p>Режисером відео виступила Катя Царик, а оператором Юрій Король, який працював над українськими повнометражними стрічками "Захар Беркут", "Сторожова застава", "Незламна"та інші. У зйомках взяли участь музиканти оркестру "Віртуози Києва".</p>
      <h3>Текст і слова пісні "Ціна правди"</h3>
      <p>На губах сплять слова<br/>Крає їх темрява<br/>Світ осліп і оглух<br/>Ти один. Серед мовчання</p>
      <p>Тобі навіщо сни чужі?<br/>Там біль і мука назавжди<br/>Чом не лишився на межі?<br/>Прошу, зроби цей крок останній</p>
      <p>Сподівайся<br/>Без надій – так влаштоване життя.<br/>Не здавайся -<br/>То є шанс не піти у небуття.</p>
      <p>Сподівайся<br/>правда йде<br/>її не перемогти<br/>Не здавайся<br/>Можеш стати героєм саме ти</p>
      <p>Ти – герой</p>
      <p>У всього є ціна.<br/>І заплатять сповна<br/>За усіх, хто пішов.<br/>Ти один знаєш правду цю</p>
      <p>Твій голос – голоси німих.<br/>Коханих, ніжних, незламних.<br/>Без тебе не почують їх.<br/>Прошу, зроби цей крок останній</p>
      <p>Сподівайся<br/>Без надій – так влаштоване життя.<br/>Не здавайся –<br/>То є шанс не піти у небуття</p>
      <p>Сподівайся<br/>правда йде<br/>її не перемогти<br/>Не здавайся<br/>Можеш стати героєм саме ти</p>
      <p>Світ осліп<br/>Сплять слова<br/>Ти – один</p>
      <p>Тобі навіщо сни чужі?<br/>Там біль і мука назавжди<br/>Чом не лишився на межі?<br/>Прошу, зроби цей крок останній</p>
      <p>Сподівайся<br/>Без надій – так влаштоване життя.<br/>Не здавайся -<br/>То є шанс не піти у небуття</p>
      <p>Сподівайся<br/>правда йде<br/>її не перемогти<br/>Не здавайся<br/>Можеш стати героєм саме ти</p>
      <figure>
        <img src="https://maximum.fm/uploads/640w_DIR/media_news/2019/11/5dd65c4ece4ee199954454.jpg"/>
        <figcaption>Джамала</figcaption>
      </figure>
      <related>
        <h4>Слухайте також:</h4>
        <a href="https://maximum.fm/bez-obmezhen-ves-svit-divitis-onlajn-proniklivij-klip-tekst-pisni_n169891"/>
      </related>
      <p>Джерело: <a href="https://maximum.fm/">Радіо МАКСИМУМ</a></p>
      <related>
        <h4>До теми</h4>
        <a href="https://maximum.fm/den-gidnosti-ta-svobodi-10-pisen-revolyuciyi-vid-yakih-murashki-po-shkiri_n131225"/>
        <a href="https://maximum.fm/zbirna-ukrayini-na-yevro-2020-z-kim-zigraye-komanda-shevchenka_n169883"/>
        <a href="https://maximum.fm/pogoda-v-ukrayini-21-listopada-tochnij-prognoz-po-mistah_n169860"/>
      </related>
    </article>
  </body>
</html>