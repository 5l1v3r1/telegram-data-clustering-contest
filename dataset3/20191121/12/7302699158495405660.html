<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/around/detail/9620000111987"/>
    <meta property="og:site_name" content="MGR Online"/>
    <meta property="article:published_time" content="2019-11-21T12:37:00+00:00"/>
    <meta property="og:title" content="&quot;พานาโซนิค&quot; ประกาศจะเลิกผลิต LCD ทั้งหมดภายในปี 2021"/>
    <meta property="og:description" content="เอเจนซีส์ - พานาโซนิค ระบุในวันพฤหัสบดี (21 พ.ย.) ว่าจะถอนตัวออกจากธุรกิจผลิตจอ LCD ทั้งหมดภายในปี 2021 เนื่องจากตลาดมีการแข่งขันสูงจากจีน เกาหลีใต้ รวมถึงคู่แข่งต่างชาติรายอื่นๆ"/>
  </head>
  <body>
    <article>
      <h1>"พานาโซนิค" ประกาศจะเลิกผลิต LCD ทั้งหมดภายในปี 2021</h1>
      <address><time datetime="2019-11-21T12:37:00+00:00">21 Nov 2019, 12:37</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011584801.JPEG"/>
      </figure>
      <p><b>เอเจนซีส์ - "พานาโซนิค" ระบุในวันพฤหัสบดี (21 พ.ย.) ว่าจะถอนตัวออกจากธุรกิจผลิตจอ LCD ทั้งหมดภายในปี 2021 เนื่องจากตลาดมีการแข่งขันสูงจากจีน เกาหลีใต้ รวมถึงคู่แข่งต่างชาติรายอื่นๆ</b><br/><br/>ก่อนหน้านี้ "พานาโซนิค" ได้หยุดการผลิตจอ LCD สำหรับโทรทัศน์ไปแล้วเมื่อปี 2016 โดยหันมาเน้นผลิตจอ LCD สำหรับติดตั้งในรถและใช้งานในอุตสาหกรรมต่างๆ แต่การประกาศล่าสุดนี้จะเป็นการเลิกผลิตทั้งหมด<br/><br/>"พานาโซนิคพิจารณาเป็นอย่างดีแล้วว่าการดำเนินธุรกิจนี้ต่อไปคงไม่รุ่ง ต้องเจอกับการแข่งขันที่หนักหนามากขึ้นในตลาดโลก ดังนั้นจึงได้ตัดสินใจที่หยุดการผลิต" พานาโซนิค ระบุในคำแถลง<br/><br/>เมื่อปลายเดือนที่แล้ว พานาโซนิคได้รายงานผลประกอบการของบริษัท โดยระบุว่า ช่วงครึ่งปีแรกมีกำไรลดลง 11.2 เปอร์เซ็นต์ เมื่อเทียบกับช่วงเวลาเดียวกันของปีก่อน<br/><br/>กำไรสุทธิช่วงครึ่งปีแรกของพานาโซนิคอยู่ที่ 100.92 พันล้านเยน ขณะที่ยอดขายลดลง 4.1 เปอร์เซ็น์ อยู่ที่ตัวเลข 3.84 ล้านล้านเยน<br/><br/>พานาโซนิค ระบุว่า ยอดขายที่จีนลดลงในช่วงสงครามการค้าระหว่างจีน-สหรัฐฯ ส่งผลเชิงลบต่อธุรกิจ แม้ว่ายอดขายในประเทศจะทำได้ดีก็ตาม</p>
    </article>
  </body>
</html>