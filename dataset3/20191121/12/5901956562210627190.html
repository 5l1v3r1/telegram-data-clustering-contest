<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/svet/clanek/ganljiva-izpoved-zorana-pogresano-hcerko-nasli-pri-romunski-meji-252471"/>
    <meta property="og:site_name" content="Slovenske novice"/>
    <meta property="article:published_time" content="2019-11-21T12:25:00+00:00"/>
    <meta property="og:title" content="Ganljiva izpoved Zorana: pogrešano hčerko našli pri romunski meji"/>
    <meta property="og:description" content="»Ko so mi sporočili, da so jo našli v mestu Margita pri romunski meji in da jo lahko prevzamemo na centru za socialno delo, sem 211 kilometrov jokal od sreče,« je za Blic povedal Zoran, oče 13-l..."/>
  </head>
  <body>
    <article>
      <h1>Ganljiva izpoved Zorana: pogrešano hčerko našli pri romunski meji</h1>
      <h2>»Doživeli smo šok in travmo, ki je ne bomo zlahka pozabili,« je povedal oče pogrešane najstnice.</h2>
      <address><time datetime="2019-11-21T12:25:00+00:00">21 Nov 2019, 12:25</time> by <a rel="author">N. Č.</a></address>
      <p>»Ko so mi sporočili, da so jo našli v mestu Margita pri romunski meji in da jo lahko prevzamemo na centru za socialno delo, sem 211 kilometrov jokal od sreče,« je za <i>Blic</i> povedal <b>Zoran</b>, oče 13-letnice, ki so jo v ponedeljek <a href="https://www.slovenskenovice.si/tag/pogresana-oseba">razglasili za pogrešano</a>. Na veliko veselje vseh so jo našli dan pozneje daleč stran od doma.<br/><br/>Zoran pravi, da še sam ne ve, kako sta s soprogo sploh preživeli tisti dan poln negotovosti in strahu. »Našo hčerko so našli živo in otroci morajo vedeti, da je beg od doma resna stvar. Otroci, ne potrebujete mobilnega telefona, če pa ga že imate, se ne oglašajte neznanim ljudem. Staršem se pa morate. Vse pa morate povedati materi in očetu,« svetuje oče.</p>
      <hr/>
      <p>
        <b>Preberite tudi: <a href="https://www.slovenskenovice.si/kronika/doma/clanek/19-letni-luka-izgnil-neznano-kam-policija-prosi-za-pomoc-251837">Luka (19) izginil neznano kam, policija prosi za pomoč</a></b>
      </p>
      <hr/>
      <p>V družinski hiši so med iskalno akcijo vladale izredne razmere. Do staršev so prihajale raznolike informacije, med drugim, da se je hči dopisovala z nekim fantom, kar je namigovalo na to, da je od doma pobegnila z njim.<br/><br/>O hčerinem izginotju je mati obvestila javnost na facebooku. Tistega dne sta 13-letnica in njena mlajša sestra skupaj odšli v šolo kot vsako jutru, le da se je starejša pred vstopom premislila in odkolesarila v neznano.</p>
    </article>
  </body>
</html>