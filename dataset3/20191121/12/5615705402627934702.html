<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204731-gpu-vpershe-za-sproshchenoyu-proceduroyu-ekstraduvala-litovskogo-hakera-do-ssha"/>
    <meta property="og:site_name" content="Mind UA"/>
    <meta property="article:published_time" content="2019-11-21T12:40:00+00:00"/>
    <meta property="og:title" content="ГПУ вперше за спрощеною процедурою екстрадувала литовського хакера до США"/>
    <meta property="og:description" content="Він переховувався від ФБР в Києві"/>
  </head>
  <body>
    <article>
      <h1>ГПУ вперше за спрощеною процедурою екстрадувала литовського хакера до США</h1>
      <h2>Він переховувався від ФБР в Києві</h2>
      <address>
        <time datetime="2019-11-21T12:40:00+00:00">21 Nov 2019, 12:40</time>
      </address>
      <p>Генеральною прокуратурою України в результаті успішної співпраці з Федеральним Бюро Розслідувань (ФБР) Сполучених Штатів Америки завершено процедуру екстрадиції громадянина Литовської Республіки до США.  Про це повідомляє <a href="https://www.gp.gov.ua/ua/news.html?_m=publications&amp;_c=view&amp;_t=rec&amp;id=261435&amp;fbclid=IwAR2y5hQhhcCZuFUfH3JF9qLv0A0EvT28ON8dTl4IRGW4-5A03Jg5QmKMGwM">пресслужба </a>ГПУ.</p>
      <p>Вказана особа розшукувалася тривалий час американськими правоохоронними органами за підозрою у вчиненні десяти серйозних транснаціональних кіберзлочинів та затримана в результаті спецоперації органами Національної поліції України у жовтні цього року на території України.</p>
      <p>Генеральною прокуратурою України прийнято рішення про екстрадицію особи до Сполучених Штатів Америки у спрощеному порядку та сьогодні, 21 листопада, його фактично передано компетентним органам цієї країни.</p>
      <p>«Даний приклад співпраці є унікальним, оскільки це перша екстрадиція з України до Сполучених Штатів Америки у спрощеному порядку», – наголошують у ГПУ.</p>
      <p>Нагадаємо: у жовтні в Києві затримали іноземця, якого розшукували співробітниками Федерального бюро розслідувань та Служби розслідування фінансових злочинів США через шахрайство.</p>
      <p>«32-річного іноземця підозрюють у викраденні $6 млн доларів із рахунків американських фінансових установ. Затримання відбулося в одному зі столичних готелів, де він тимчасово проживав»,- повідомила в Нацполіції.</p>
      <p>Розслідувати злочини хакера почали ще у 2010 році співробітники ФБР та Служби розслідування фінзлочинів США. У 2019 році в Україну надійшов запит про допомогу щодо розшуку та затримання зловмисника.</p>
      <related>
        <h4>Також читайте</h4>
        <a href="https://mind.ua/news/20204721-deyaki-amerikanski-kompaniyi-otrimali-dozvil-na-spivpracyu-z-huawei"/>
        <a href="https://mind.ua/news/20204714-prokurori-ssha-hochut-dopitati-odnogo-z-kerivnikiv-naftogazu-u-spravi-proti-dzhuliani"/>
        <a href="https://mind.ua/news/20204704-genprokuratura-zaochno-povidomila-pro-pidozru-eksministru-ekologiyi-zlochevskomu"/>
      </related>
    </article>
  </body>
</html>