<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/estils/Treatwell-enceta-campanya-donacio-desembre_0_2348165293.html"/>
    <meta property="og:site_name" content="Ara.cat"/>
    <meta property="article:published_time" content="2019-11-21T12:34:10+00:00"/>
    <meta property="og:title" content="Treatwell enceta una campanya de donació de cabell fins al 31 de desembre"/>
    <meta property="og:description" content="La firma de reserves online s'alia amb Mechones Soldiarios en aquesta iniciativa per ajudar malalts"/>
  </head>
  <body>
    <article>
      <h1>Treatwell enceta una campanya de donació de cabell fins al 31 de desembre</h1>
      <h2>La firma de reserves online s'alia amb Mechones Soldiarios en aquesta iniciativa per ajudar malalts</h2>
      <address>
        <time datetime="2019-11-21T12:34:10+00:00">21 Nov 2019, 12:34</time>
      </address>
      <p>La plataforma líder de reserves de tractaments de bellesa online Treatwell ha encetat una campanya solidària per recollir cabell i destinar-lo a la fabricació de perruques i pròtesis capil·lars per a persones que són víctimes del càncer i que a causa de la quimioteràpia han perdut el cabell. La iniciativa parteix del fet que només un 8% de la població espanyola ha donat cabell en algun moment de la seva vida, cosa que de la mà de l'ONG Mechones Solidarios ara volen canviar.</p>
      <p>Per animar totes aquelles persones que encara no han donat cabell i facilitar-los el procés, des del 4 de novembre fins al 31 de desembre Treatwell ha creat una xarxa de 200 perruqueries solidàries entre Madrid i Barcelona a les quals es pot demanar hora per rebre un canvi de <i>look</i> gratuïtament alhora que es dona el cabell per a aquesta bona causa.</p>
      <p>La mecànica és senzilla: a través de l'app o de la web de Treatwell cal reservar la cita de <i>Tall, rentat i donació</i> i escollir la perruqueria. Un cop allà, les perruqueries s'encarregaran de donar-lo a l'ONG. Els únics condicionants que afecten la donació són la longitud mínima per a adults, que és de 30 cm, i per a nens, que és de 20 cm. També cal saber que el cabell pot estar tractat químicament i que s'accepten tot tipus de tractaments.</p>
    </article>
  </body>
</html>