<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/tsatsarov-s-podrobnosti-za-razsledvaneto-na-smrtta-na-3-godishniya-aleksandr_news710577.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-21T12:48:00+00:00"/>
    <meta property="og:title" content="Цацаров с подробности за разследването на смъртта на 3-годишния Александър"/>
    <meta property="og:description" content="Главният прокурор посочи, че е иззета цялата документация по случая и добави, че днес ще бъде разпитана и личната лекарка на починалото дете"/>
  </head>
  <body>
    <article>
      <h1>Цацаров с подробности за разследването на смъртта на 3-годишния Александър</h1>
      <h2>Главният прокурор посочи, че е иззета цялата документация по случая и добави, че днес ще бъде разпитана и личната лекарка на починалото дете</h2>
      <address>
        <time datetime="2019-11-21T12:48:00+00:00">21 Nov 2019, 12:48</time>
      </address>
      <p>https://blitz.bg/obshtestvo/tsatsarov-s-podrobnosti-za-razsledvaneto-na-smrtta-na-3-godishniya-aleksandr_news710577.html Blitz.bg</p>
      <figure>
        <img src="https://static.blitz.bg/documents/thumbnails/730/201907/1563261797-img-3792jpg.jpg"/>
        <figcaption>Снимка: Георги КОЛЕВ, БЛИЦ</figcaption>
      </figure>
      <p><b>Ще бъдат положени максимални усилия за изясняване на обективната истина за смъртта на 3-годишното дете. Това обеща главният прокурор Сотир Цацаров по повод случая с починалото дете, което бе прехвърляно от болница в болница миналата седмица, пише Дарик.</b><br/><br/>Случаят предизвика широк обществен отзвук и стигна до премиера Бойко Борисов, а директорите и на трите болници, в които родителите на детето са търсили помощ – Педиатрията,  болница „Лозенец” и „Пирогов”, са отстранени от постовете си до приключване на разследването. <br/><br/>Днес Сотир Цацаров обясни, че се извършват интензивни действия по разследването на случая.<br/><br/>Той посочи, че е иззета цялата документация по случая и добави, че днес ще бъде разпитана и личната лекарка на починалото дете.<br/><br/>"Документация и данни за проведени предни лечения или лечения преди посещението и медицински действия преди посещаването на здравни заведения, днес ще бъде иззета и от личния лекар на детото, която също ще бъде разпитана", обясни Цацаров.<br/><br/>Главният прокурор добави, че са били разпитани родителите, както и други лица.<br/><br/>"От родителите са предадени записи от телефонните им апарати, които ще допринесат за разкриването на обективната истина. Следват разпити на всички медицински специалисти в трите здравни заведения, назначаване на съдебно-медицинска експертиза", каза Цацаров.<br/><br/>"Нека от този случай не правим обобщение за всички хора, които упражняват лекарската професия, защото те заслужават уважение. Но ще бъдат положени максимални усилия за изясняване на обективната истина", заключи той.</p>
    </article>
  </body>
</html>