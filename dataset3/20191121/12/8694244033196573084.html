<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/actualitate/268212/mirela-adomnicai-multumita-de-bilantul-la-infrastructura-rutiera-din-mandatul-de-prefect-daca-in-fiecare-mandat-se-facea-la-fel-nu-mai-vorbeam-de-asfaltari-de-drumuri-nationale-ci-de-autostrazi-si"/>
    <meta property="og:site_name" content="NewsBucovina"/>
    <meta property="article:published_time" content="2019-11-21T12:54:46+00:00"/>
    <meta property="og:title" content="Mirela Adomnicăi, mulțumită de bilanțul la infrastructura rutieră din mandatul de prefect. Dacă în fiecare mandat se făcea la fel nu mai vorbeam de asfaltări de drumuri naționale, ci de autostrăzi și drumuri expres"/>
    <meta property="og:description" content="Prefectul de Suceava, Mirela Adomnicăi, a declarat, joi, într-o conferință de presă că ea consideră că în cei trei ani de mandat lucrările la infrastructura rutieră din județ sunt mulțumitoare și că dacă s-ar fi făcut cel puțin la fel în fiecare mandat al prefecților care au fost acum se discuta de autostrăzi și drumuri …"/>
  </head>
  <body>
    <article>
      <h1>Mirela Adomnicăi, mulțumită de bilanțul la infrastructura rutieră din mandatul de prefect. Dacă în fiecare mandat se făcea la fel nu mai vorbeam de asfaltări de drumuri naționale, ci de autostrăzi și drumuri expres</h1>
      <address>
        <time datetime="2019-11-21T12:54:46+00:00">21 Nov 2019, 12:54</time>
      </address>
      <p>Prefectul de Suceava, Mirela Adomnicăi, a declarat, joi, într-o conferință de presă că ea consideră că în cei trei ani de mandat lucrările la infrastructura rutieră din județ sunt mulțumitoare și că dacă s-ar fi făcut cel puțin la fel în fiecare mandat al prefecților care au fost acum se discuta de autostrăzi și drumuri expres și nu de asfaltări de drumuri naționale.</p>
      <figure>
        <img src="https://www.newsbucovina.ro/wp-content/uploads/2019/10/20191015_133700.jpg"/>
      </figure>
      <p>„Din martie 2017 și până în prezent în județul Suceava s-au executat lucrări de așternere de covor asfaltic pe aproximativ 300 de kilometri, ceea ce înseamnă jumătate din lungimea drumurilor naționale din județul Suceava”, a spus Adomnicăi.</p>
      <p>Ea a precizat că dacă la aceste lucrări de asfaltare se mai adăugă și cei 80 de kilometri de pe DN 18, drum complet reabilitat și finalizarea „celebrei noastre rute ocolitoare a Sucevei” se poate discuta de un bilanț mulțumitor în ceea ce privește infrastructura rutieră.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FNewsBucovina%2Fvideos%2F498752994056237%2F&amp;show_text=&amp;width=640" width="640" height="360" data-service="Facebook" scrolling="no"/>
      </figure>
      <p>„Îmi asum toată răspunderea când spun că dacă în fiecare mandat s-ar fi realizat cel puțin atât în ceea ce privește infrastructura rutieră, sunt convinsă că la această dată nu mai discutam de asfaltarea unor drumuri naționale, ci de autostrăzi și drumuri expres”, a declarat prefectul.</p>
      <p>Ea și-a exprimat convingerea că dacă Guvernul care a fost înlocuit și-ar fi terminat mandatul în termenul reglementat de patru ani de zile, se putea discuta, la finalul mandatului, și de recepția șoselei ocolitoare a Rădăuțiului și de demersuri sau chiar lucrări în curs de execuție la șoseaua ocolitoare a Fălticeniului.</p>
      <p>Prefectul de Suceava a spus în conferința de presă că se așteaptă ca în următoarea ședință de guvern să fie înlocuită.</p>
      <p>Noul prefect de Suceava ar urma să fie numit Alexandru Moldovan, director în cadrul Consiliului Județean Suceava (T.B.)</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/actualitate/268308/accident-intre-doua-tir-uri-in-iacobeni-unul-dintre-autocamioane-s-a-rasturnat-pe-calea-ferata"/>
        <a href="https://www.newsbucovina.ro/actualitate/268289/prefectul-mirela-adomnicai-anunta-ca-pentru-interventia-pe-timp-de-iarna-pe-drumurile-nationale-sunt-pregatite-46-de-utilaje-si-ca-sunt-stocuri-de-material-antiderapant-in-pasurile-mestecanis-tihuta"/>
        <a href="https://www.newsbucovina.ro/actualitate/268280/prefectul-de-suceava-spune-ca-toate-sectiile-de-votare-sunt-pregatite-pentru-cel-de-al-doilea-tur-de-scrutin-al-alegerilor-prezindetiale-ea-spune-ca-problema-este-ca-cei-824-de-operatori-si-informati"/>
      </related>
    </article>
  </body>
</html>