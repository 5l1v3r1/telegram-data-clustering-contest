<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nyteknik.se/fordon/kalifornien-nobbar-trumptrogna-biljattar-som-volvo-6979315"/>
    <meta property="og:site_name" content="Ny Teknik"/>
    <meta property="article:published_time" content="2019-11-21T12:46:00+00:00"/>
    <meta property="og:title" content="Kalifornien nobbar Trumptrogna biljättar – som Volvo"/>
    <meta property="og:description" content="Kaliforniska myndigheter tar avstånd från biltillverkare som inte stödjer delstatens kamp mot president Trump i en konflikt om avgasregler i USA. Bilar från sådana företag ska inte köpas in av..."/>
  </head>
  <body>
    <article>
      <h1>Kalifornien nobbar Trumptrogna biljättar – som Volvo</h1>
      <address><time datetime="2019-11-21T12:46:00+00:00">21 Nov 2019, 12:46</time> by <a rel="author">Henrik Samuelsson/TT</a></address>
      <h4>Kaliforniska myndigheter tar avstånd från biltillverkare som inte stödjer delstatens kamp mot president Trump i en konflikt om avgasregler i USA. Bilar från sådana företag ska inte köpas in av myndigheterna.</h4>
      <p>Enligt nya regler från myndigheten DGS bannlyses dels fordon som drivs enbart av förbränningsmotorer, dels bilar från tillverkare som inte erkänner Kaliforniens rätt att sätta utsläppsregler, från inköpslistorna. Den förstnämnda regeln införs omedelbart, medan den andra gäller från årsskiftet.</p>
      <p>Syftet är att de fordon som myndigheter och andra allmänna institutioner använder ska förorena mindre och mindre.</p>
      <p>"Landet förväntar sig av Kalifornien att driva på för positiva miljöförändringar, och vi svajar inte i vårt åtagande för detta", säger DGS-chefen Daniel C Kim enligt ett pressmeddelande.</p>
      <related>
        <a href="https://www.nyteknik.se/premium/volvo-om-nya-tekniksatsningen-har-kan-vi-skaffa-en-fordel-6975296"/>
      </related>
      <p>Citatet är ett nålstick mot Washington, där Donald Trumps regering försöker riva upp Kaliforniens möjligheter att sätta hårdare avgasregler än de federala. Maktkampen har tvingat biltillverkare att välja sida. Bland andra Volkswagen, BMW och Ford stödjer Kalifornien, som också har medhåll från över 20 andra delstater.</p>
      <p>General Motors, Toyota och flera andra biljättar intar i stället Washingtons linje. Ett av argumenten för detta är att de inte vill ha olika regler i olika delstater. Volvo Cars har inte tagit ställning i den pågående rättsliga processen, men har argumenterat för att reglerna ska vara lika i hela landet.</p>
      <related>
        <a href="https://www.nyteknik.se/premium/darfor-lat-volvo-google-ta-over-inne-i-bilen-6975588"/>
      </related>
      <p>– Vi är för ett nationellt program, det vill säga ett set regler för hela den amerikanska marknaden, har Katarina Adamson på Volvo i Sverige sagt till Teknikens Värld.</p>
      <related>
        <h4>Relaterade artiklar</h4>
        <a href="https://www.nyteknik.se/premium/har-ar-teknikvalet-som-delar-elbilstillverkarna-6976030"/>
        <a href="https://www.nyteknik.se/fordon/volvo-dominerar-listan-over-sakra-familjebilar-6978547"/>
        <a href="https://www.nyteknik.se/fordon/volvo-sparar-kobolten-med-hjalp-av-blockkedja-6977730"/>
        <a href="https://www.nyteknik.se/premium/darfor-lat-volvo-google-ta-over-inne-i-bilen-6975588"/>
        <a href="https://www.nyteknik.se/premium/volvo-om-nya-tekniksatsningen-har-kan-vi-skaffa-en-fordel-6975296"/>
      </related>
    </article>
  </body>
</html>