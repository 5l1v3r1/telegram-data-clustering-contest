<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-ind-vs-ban-indian-captain-virat-kohli-have-some-issue-with-pink-ball-test-match-2861370.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-21T12:47:18+00:00"/>
    <meta property="og:title" content="पिंक बॉल हॉकी की भारी बॉल की तरह, कैच पकड़ना मुश्किल- विराट कोहली"/>
    <meta property="og:description" content="भारत और बांग्लादेश के बीच कोलकाता के ऐतिहासिक ईडन गार्डन्स मैदान पर दोनों देश अपना पहला डे-नाइट टेस्ट मैच खेलने उतरेंगे। भारतीय क्रिकेट टीम के कप्तान विराट कोहली ने कहा है कि दिन-रात टेस्ट मैच..."/>
  </head>
  <body>
    <article>
      <h1>पिंक बॉल हॉकी की भारी बॉल की तरह, कैच पकड़ना मुश्किल- विराट कोहली</h1>
      <address><time datetime="2019-11-21T12:47:18+00:00">21 Nov 2019, 12:47</time> by <a rel="author">एजेंसी,नई दिल्ली</a></address>
      <p>भारत और बांग्लादेश के बीच कोलकाता के ऐतिहासिक ईडन गार्डन्स मैदान पर दोनों देश अपना पहला डे-नाइट टेस्ट मैच खेलने उतरेंगे। भारतीय क्रिकेट टीम के कप्तान विराट कोहली ने कहा है कि दिन-रात टेस्ट मैच में गुलाबी गेंद से फील्डिंग करना चुनौतीपूर्ण काम है। मैच की पूर्वसंध्या पर गुरुवार को संवाददाता सम्मेलन में जब कप्तान विराट कोहली से पूछा गया कि उन्होंने गुलाबी गेंद से अभ्यास के दौरान किन चुनौतियों का सामना किया, तो कोहली ने कहा, “हम बल्लेबाजी पर अधिक ध्यान दे रहे हैं।</p>
      <p>एक बल्लेबाज के रूप में जब आप कई तरह की रंगीन गेंदों के साथ खेलते हैं तो आप कम गलती करने के बारे में सोचते हैं। हम अपनी तकनीक पर ध्यान दे रहे हैं। लेकिन फील्डिंग सेशन थोड़ा हैरानी भरा था।”कोहली ने गुलाबी गेंद की तुलना हॉकी गेंद से करते हुए कहा, “पिंक बॉल काफी तेजी से फील्डर के हाथ में लगती है। यह बिल्कुल हॉकी के भारी बॉल की तरह है। या उन गेंदों की तरह है, जिससे बच्चे खेला करते हैं।”उन्होंने साथ ही कहा कि इस बॉल से कैच पकड़ना भी मुश्किल होगा। </p>
      <p>
        <b>
          <a href="https://www.livehindustan.com/cricket/story-india-vs-bangladesh-opener-mayank-agarwal-on-the-verge-of-equaling-don-bradman-big-record-in-test-match-2861290.html">INDvsBAN: कोलकाता में डॉन ब्रैडमैन के इस खास रिकॉर्ड पर मयंक की नजरें</a>
        </b>
      </p>
      <p>कप्तान ने कहा,“जब बॉल हवा में जाएगी तो इसकी गहराई का पता लगाना मुश्किल होगा। इसलिए उस दिन ऊंचे कैच पकड़ना मुश्किल होगा। लाल और सफेद गेंद में आपको पता होता है कि बॉल किस गति से नीचे आ रही है, जबकि गुलाबी गेंद के साथ इसका अंदाजा लगाना आसान नहीं होगा।”उन्होंने कहा,“मुझे लगता है कि फील्डिंग काफी ज्यादा मुश्किल होगी। लोगों को हैरानी होगी कि इस बॉल से फील्डिंग करना काफी मुश्किल है।”</p>
      <p><b><a href="https://www.livehindustan.com/cricket/story-pak-vs-aus-pat-cummins-no-ball-controversy-pakistan-vs-australia-1st-test-match-at-the-gabba-brisbane-2861332.html">AUSvPAK 1st Test Match: तो क्या पैट कमिंस को नो-बॉल पर मिला मोहम्मद रिजवान का विकेट?</a></b> </p>
    </article>
  </body>
</html>