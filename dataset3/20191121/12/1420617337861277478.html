<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/roma-coppia-derubata-in-casa-da-un-finto-finanziere.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-21T12:14:13+00:00"/>
    <meta property="og:title" content="Roma, coppia derubata in casa da un finto finanziere"/>
    <meta property="og:description" content="È accaduto di nuovo a Colli Aniene: marito e moglie sono stati derubati in casa, di denaro e preziosi, da un fantomatico militare delle Fiamme Gialle. Il fatto è avvenuto ieri, mercoledì 20 novembre, intorno alle 16,00 in un palazzo di via Edoardo D’Onofrio. Stando alla testimonianza dell’anziana coppia, un uomo ben vestito e con […]"/>
  </head>
  <body>
    <article>
      <h1>Roma, coppia derubata in casa da un finto finanziere</h1>
      <address><time datetime="2019-11-21T12:14:13+00:00">21 Nov 2019, 12:14</time> by <a rel="author" href="https://www.ilcorrieredellacitta.com/author/federica-rosato" target="_blank">Federica Rosato</a></address>
      <figure>
        <img src="https://www.ilcorrieredellacitta.com/wp-content/uploads/2018/06/main_polizia.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>È accaduto di nuovo a <b>Colli Aniene</b>: marito e moglie sono stati derubati in casa, di denaro e preziosi, da un <b>fantomatico militare delle Fiamme Gialle</b>. Il fatto è avvenuto ieri, mercoledì 20 novembre, intorno alle 16,00 in un palazzo di <b>via Edoardo D’Onofrio</b>. Stando alla testimonianza dell’anziana coppia, un uomo ben vestito e con un finto tesserino è riuscito ad entrare in casa, ha derubato con sveltezza la coppia e si è poi allontanato facendo perdere le proprie tracce. A chiamare la polizia, allertata dai genitori, è stata la figlia della coppia: gli agenti dei commissariati Sant’Ippolito e San Basilio sono intervenuti sul posto, hanno ascoltato la testimonianza delle vittime e hanno aperto un’indagine per cercare di dare un nome al truffatore. </p>
      <p><b>Si tratta del secondo caso nel giro di pochi mesi</b>: lo scorso settembre infatti, sempre un finto finanziere ha derubato nell’appartamento di un’anziana 80enne, nella vicina<b> via Amedeo Sommovigo</b>: in quel caso, l’uomo è riuscito a far perdere le proprie tracce con 10mila euro in contanti. </p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/roma-senza-assicurazione-ma-con-dosi-di-coca-e-una-calibro-765.html"/>
      </related>
    </article>
  </body>
</html>