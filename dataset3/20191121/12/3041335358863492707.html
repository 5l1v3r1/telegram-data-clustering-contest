<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/21/politics/manolis-glezos-to-iatriko-anakoinothen/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-21T12:48:14+00:00"/>
    <meta property="og:title" content="Μανώλης Γλέζος : Τι αναφέρει το ιατρικό ανακοινωθέν"/>
    <meta property="og:description" content="Μανώλης Γλέζος : Τι αναφέρει το ιατρικό ανακοινωθέν"/>
  </head>
  <body>
    <article>
      <h6 class="kicker">Στην ενταιτκή του ΝΙΜΤΣ</h6>
      <h1>Μανώλης Γλέζος : Τι αναφέρει το ιατρικό ανακοινωθέν</h1>
      <h2>Σοβαρή αλλά σταθερή είναι η κατάσταση της υγείας του Μανώλη Γλέζου, ο οποίος νοσηλεύεται στην Μονάδα Αυξημένης Θεραπείας, σύμφωνα με το ιατρικό ανακοινωθέν.</h2>
      <address><time datetime="2019-11-21T12:48:14+00:00">21 Nov 2019, 12:48</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Σοβαρή αλλά σταθερή είναι η κατάσταση της υγείας του Μανώλη Γλέζου, ο οποίος νοσηλεύεται στην Μονάδα Αυξημένης Θεραπείας, σύμφωνα με το ιατρικό ανακοινωθέν.</p>
      <p>Υπενθυμίζεται πως ο Μανώλης Γλέζος νοσηλευόταν με αναπνευστικά προβλήματα στην παθολογική κλινική του νοσοκομείου, ωστόσο λόγω της επιδείνωσης της κατάστασης του μεταφέρθηκε στην<a href="https://www.tanea.gr/2019/11/21/greece/stin-entatiki-o-manolis-glezos-nosileyetai-me-anapneystika-provlimata/"> εντατική μονάδα</a>.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Στο νοσοκομείο ΝΙΜΤΣ βρέθηκε νωρίτερα ο Βασίλης Κικίλιας, ο οποίος επισκέφθηκε τον εμβληματικό πολιτικό.</p>
      <p>Σύμφωνα με πληροφορίες μάλιστα μίλησε μαζί του, κάτι που δίνει ελπίδες για την πορεία της υγείας του. Ο κ. Κικίλιας συνομίλησε με τον κ. Γλέζο και με τους θεράποντες ιατρούς του και τον διοικητή του νοσοκομείου και θα εκδοθεί ιατρικό ανακοινωθέν.</p>
      <p>Υπενθυμίζεται ότι ο Μανώλης Γλέζος χτες είχε μπει στο νοσοκομείο, στην νευρολογική κλινική, και διαγνώστηκε με υποσκληρίδιο αιμάτωμα στον εγκέφαλο.</p>
      <p>Ωστόσο πλέον οι γιατροί έκριναν πως πρέπει να εισαχθεί στην καρδιολογική μονάδα αυξημένης θεραπείας του νοσοκομείου, αφού παρουσίασε και πνευμονικό οίδημα.</p>
      <h3>Ποιος είναι ο Μανώλης Γλέζος</h3>
      <p>Ο Μανώλης Γλέζος γεννήθηκε στην Νάξο το 1922. Είναι δημοσιογράφος, συγγραφέας και ηγετικό στέλεχος της Αριστεράς. Μαζί με τον Απόστολο Σάντα υπήρξαν οι πρωταγωνιστές μια ηρωικής πράξης που έμεινε χαραγμένη στην ελληνική ιστορία.</p>
      <p>Οι δύο νεαροί τότε κατέβασαν τη νύχτα της 30ης Μαΐου τη σημαία της ναζιστικής Γερμανίας από τον ιερό βράχο της Ακρόπολης.</p>
      <p>Μετά τον πόλεμο εργάστηκε ως δημοσιογράφος, αναλαμβάνοντας αρχισυντάκτης της εφημερίδας Ριζοσπάστης, ενώ αργότερα υπήρξε διευθυντής και της εφημερίδας Αυγής. Ωστόσο, γρήγορα συνελήφθη για τις πολιτικές τους πεποιθήσεις, φτάνοντας μάλιστα να καταδικαστεί σε θάνατο τρεις φορές. Οι συνεχείς δικαστικές του περιπέτειες μέχρι την οριστική του απαλλαγή με τη γενική αμνηστία του 1971 προκάλεσαν συχνά την αντίδραση της Ελληνικής και της διεθνούς κοινής γνώμης.</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
      <related>
        <h4>Σχετικά άρθρα</h4>
        <a href="https://www.tanea.gr/2019/11/21/greece/stin-entatiki-o-manolis-glezos-nosileyetai-me-anapneystika-provlimata/"/>
        <a href="https://www.tanea.gr/2019/11/21/greece/manolis-glezos-nosileyetai-stin-entatiki-tou-nimts/"/>
      </related>
    </article>
  </body>
</html>