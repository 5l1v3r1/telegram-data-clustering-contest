<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/marek-eben-jako-stary-mlsny-kocour-chce-sahat-ale-nemuze-kritizuji-moderatora-stardance"/>
    <meta property="og:site_name" content="eXtra.cz"/>
    <meta property="article:published_time" content="2019-11-21T12:34:00+00:00"/>
    <meta property="og:title" content="Marek Eben jako starý mlsný kocour! Chce sahat, ale nemůže, kritizují moderátora StarDance"/>
    <meta property="og:description" content="Zkušený moderátor Marek Eben (61) se ocitá pod těžkou palbou kritiků. Ve StarDance prý degraduje ženy na pouhé objekty nízkých pudů a mrzkého chtíče. Eben se snaží taneční show moderovat neotřelým způsobem, ale to se mu prý v současné době nedaří. Podle kritiků působí jako kocour, který má mlsný jazyk i ruce."/>
  </head>
  <body>
    <article>
      <h6 class="kicker">stardance 2019</h6>
      <h1>Marek Eben jako starý mlsný kocour! Chce sahat, ale nemůže, kritizují moderátora StarDance</h1>
      <address><time datetime="2019-11-21T12:34:00+00:00">21 Nov 2019, 12:34</time> by <a rel="author">Reportéři eXtra.cz</a></address>
      <slideshow>
        <figure>
          <img src="https://www.extra.cz/images/thumbs/3c/fa/3cfaec2-247384-profimedia-0376512152-1-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Marek Eben má krásné ženy rád.<cite>CNC / CNC / Profimedia</cite></figcaption>
        </figure>
        <figure>
          <img src="https://www.extra.cz/images/thumbs/29/5d/295d7d2-247385-profimedia-0375650350-2560x0-shrink.jpg"/>
          <figcaption>Marek Eben s Markétou Hrubešovou.<cite>profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/40/23/4023d87-96770-profimedia-0157386893-2560x0-shrink.jpg"/>
          <figcaption>Marek Eben je vtipný muž. Většinou.<cite>profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/51/66/5166bc3-208388-snimek-obrazovky-2018-12-16-v-18-2560x0-shrink.png"/>
          <figcaption>Marek Eben a Tereza Kostková jako moderátoři show StarDance.<cite>Showpix</cite></figcaption>
        </figure>
        <figcaption>
          <a href="https://www.extra.cz/marek-eben-jako-stary-mlsny-kocour-chce-sahat-ale-nemuze-kritizuji-moderatora-stardance/galerie/4">+ Dalších 12 fotografií</a>
        </figcaption>
      </slideshow>
      <p>
        <b>Zkušený moderátor Marek Eben (61) se ocitá pod těžkou palbou kritiků. Ve StarDance prý degraduje ženy na pouhé objekty nízkých pudů a mrzkého chtíče. Eben se snaží taneční show moderovat neotřelým způsobem, ale to se mu prý v současné době nedaří. Podle kritiků působí jako kocour, který má mlsný jazyk i ruce.</b>
      </p>
      <p>Moderátor <a href="https://www.extra.cz/tema/marek-eben">Marek Eben</a> patří k nejhodnějším a nejslušnějším mužům v Praze. Jemný a kultivovaný humor, který Eben přes televizní obrazovky vysílá, roky přinášel úsměv, uklidnění a pozitivní vibrace. Ženy a dívky Ebena ctily, muži a kluci ho zase respektovali a fandili mu.</p>
      <p>Jenže během vysílání <a href="https://www.extra.cz/tema/stardance-2019">StarDance 2019</a> se proti Ebenovi postavil filmový kritik Kamil Fila. Ten nejprve napsal hodně ostrou glosu, že Eben je starý a jeho <a href="https://www.extra.cz/chlipny-marek-eben-ve-stardance-za-jeho-reci-mi-bylo-trapne-rika-spisovatelka">vtípky a komentáře na tanečnice jsou za hranou slušnosti a dobrého vychování – psali jsme zde</a>. Fila nebyl sám a jeho kritiku podpořily i další osobnosti. A Eben musí přijmout i fakt, že kritika jeho práce zdaleka nekončí.</p>
      <h3>Chce si sáhnout, ale nemůže</h3>
      <p>„Působí, jako by měl britský humor, který není lascivní a zbytečně dvojsmyslný. Ale když se člověk podívá pořádně, tak je vlastně sexistický. To znamená, že z těch žen dělá objekty na čumendu. Těch výroků už má desítky a působí tedy jako starý mlsný kocour, který by si chtěl sáhnout, ale nemůže,“ uvedl Fila v internetovém pořadu Standashow.</p>
      <p>Někteří diváci tvrdí, že Fila má pravdu a že Eben je za zenitem. Další diváci StarDance ale tvrdí, že Eben je kvalitní moderátor a jeho výkony jsou mnohem lepší než to, co předvádí <a href="https://www.extra.cz/tema/tereza-kostkova">Tereza Kostková</a> (43).</p>
      <p>Jaký názor máte na Ebena vy? Vadí vám jeho humor? Nebo ho považujete za laskavého pána?</p>
    </article>
  </body>
</html>