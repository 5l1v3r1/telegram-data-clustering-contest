<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-21/stalker-z-legionowa-policja-zatrzymala-34-latka-za-grozby-i-nekanie-zony/"/>
    <meta property="og:site_name" content="Polsat News"/>
    <meta property="article:published_time" content="2019-11-21T12:51:00+00:00"/>
    <meta property="og:title" content="Stalker z Legionowa. Policja zatrzymała 34-latka za groźby i nękanie żony"/>
    <meta property="og:description" content="Policjanci z Legionowa zatrzymali 34-letniego mężczyznę podejrzanego o stalking i groźby karalne wobec swojej żony - powiedziała w czwartek rzecznik Komendy Powiatowej Policji w Legionowie podkom. Justyna Stopińska."/>
  </head>
  <body>
    <article>
      <h1>Stalker z Legionowa. Policja zatrzymała 34-latka za groźby i nękanie żony</h1>
      <address>
        <time datetime="2019-11-21T12:51:00+00:00">21 Nov 2019, 12:51</time>
      </address>
      <p>
        <b>Policjanci z Legionowa zatrzymali 34-letniego mężczyznę podejrzanego o stalking i groźby karalne wobec swojej żony - powiedziała w czwartek rzecznik Komendy Powiatowej Policji w Legionowie podkom. Justyna Stopińska.</b>
      </p>
      <related>
        <a href="https://www.polsatnews.pl/wiadomosc/2019-10-07/wulgaryzmy-wyzwiska-grozby-taksowkarz-zaatakowal-kierowce-bolta-bedziesz-zalowala/"/>
      </related>
      <p>Do zdarzenia doszło w miniony piątek.</p>
      <p>Jak przekazała podkom. Stopińska, do legionowskiej komendy zatelefonowała mieszkanka gminy Jabłonna i poinformował, że jest nękana przez swojego męża, z którym jest w separacji. - Na miejsce skierowani zostali policjanci, którym kobieta dokładnie opowiedziała co się działo w jej życiu, kiedy to mężczyzna nachodził ją w miejscu zamieszkania i niepokoił telefonami - podała policjantka. </p>
      <p>
        <a href="https://www.polsatnews.pl/wiadomosc/2017-06-06/internetowa-znajomosc-przerodzila-sie-w-stalking-podejrzany-trafil-do-aresztu/">
          <b>ZOBACZ: Internetowa znajomość przerodziła się w stalking, podejrzany trafił do aresztu</b>
        </a>
      </p>
      <p>
        <b>"Zaczął ponownie nachodzić kobietę"</b>
      </p>
      <p>Kobieta opowiedziała również funkcjonariuszom, że w małżeństwie dochodziło przemocy fizycznej i psychicznej. Były też groźby pozbawienia życia i zdrowia.</p>
      <p>- Policjanci zatrzymali 34-latka, kiedy ten ponownie przyszedł pod dom pokrzywdzonej. Po zgromadzeniu materiału dowodowego śledczy przedstawili mężczyźnie zarzuty dotyczące gróźb karalnych i stalkingu - tłumaczyła podkomisarz.</p>
      <p>Dodała, że wobec mężczyzny został zastosowany dozór policyjny i zakaz zbliżania się do pokrzywdzonej.</p>
      <p>- Jednak 34-latek nie wykorzystał szansy, jaką otrzymał od organów ścigania i ponownie zaczął nachodzić kobietę - wskazała rzecznik Komendy Powiatowej Policji w Legionowie, która dodała, że mężczyzna znowu został zatrzymany i decyzją sądu trafił do aresztu na trzy miesiące.</p>
      <p>Grozi mu kara do trzech lat więzienia.</p>
      <p>
        <a href="https://www.polsatnews.pl/wideo/skatepark-bez-skaterow-dworzec-bez-autobusow-budowlane-absurdy-za-publiczne-pieniadze_6760045/">WIDEO - Skatepark bez skaterów, dworzec bez autobusów. Budowlane absurdy za publiczne pieniądze</a>
      </p>
      <figure>
        <img src="https://r.dcs.redcdn.pl/http/o2/redefine/cp/m3/m3jrqbid2e39ctzrov2hh9nibswjjrmw.jpg"/>
      </figure>
    </article>
  </body>
</html>