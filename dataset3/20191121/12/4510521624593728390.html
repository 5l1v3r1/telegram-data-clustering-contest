<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/politica/dancila-s-a-semnat-bucatar-sef-delegatiei-sd-e-mailul-sustinea-oug-13-1_5dd67c565163ec4271411a2d/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-21T12:05:14+00:00"/>
    <meta property="og:title" content="Dăncilă s-a semnat „bucătar al delegaţiei S&amp;D” în e-mailul prin care susţinea OUG 13"/>
    <meta property="og:description" content="Preşedintele PSD, Viorica Dăncilă, a fost autoarea unei mari erori în e-mailul trimis colegilor europarlamentari pentru a-şi arăta susţinerea pentru OUG13. Potrivit semnăturii, aceasta a precizat că trimite e-mailul în calitate de  „bucătar al delegaţiei S&amp;D”."/>
  </head>
  <body>
    <article>
      <h1>Dăncilă s-a semnat „bucătar al delegaţiei S&amp;D” în e-mailul prin care susţinea OUG 13</h1>
      <address><time datetime="2019-11-21T12:05:14+00:00">21 Nov 2019, 12:05</time> by <a rel="author">George-Andrei Cristescu</a></address>
      <h4>Preşedintele PSD, Viorica Dăncilă, a fost autoarea unei mari erori în e-mailul trimis colegilor europarlamentari pentru a-şi arăta susţinerea pentru OUG13. Potrivit semnăturii, aceasta a precizat că trimite e-mailul în calitate de  „bucătar al delegaţiei S&amp;D”.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/politica/psd-intrat-ofensiva-dancila-anuntat-partidul-depune-motiune-simpla-florin-citu-1_5dd6664b5163ec427140718b/index.html"/>
      </related>
      <p>În documentul obţinut de NewsWeek România se vede că Dăncilă s-a semnat „chef” al delegaţiei socialiştilor şi democraţilor, cuvânt care, în limba română se traduce drept bucătar şef, după cum a semnalat Andrei Buzera <a href="https://www.facebook.com/andreibuzera">pe contul său de Facebook. </a></p>
      <p>„Viorica Dăncilă, MEP for Romania, chef of the Romanian S&amp;D delegation”. Traducere ar fi următoarea: „Viorica Dăncilă, europarlamentar pentru România, bucătar al delegaţiei române a S&amp;D”. </p>
      <p>Dăncilă voia să semneze cu funcţia de Şef al delegaţiei române, care în in limba engleză este „Chief“.</p>
      <p>La dezbaterea de marţi Viorica Dăncilă a anunţat că ea nu a avut nicio legătură cu OUG 13, dar şi faptul că ordonanţa a fost constituţională, deci ea nu vede nicio problemă de legalitate. </p>
      <figure>
        <img src="https://adevarul.ro/assets/adevarul.ro/MRImage/2019/11/21/5dd67cd85163ec4271411d04/627x0.jpg"/>
      </figure>
      <p>
        <i>Sursă NewsWeek</i>
      </p>
      <hr/>
    </article>
  </body>
</html>