<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/porodila-v-zakulisi-rihanniny-prehlidky-ted-modelka-slick-woods-23-bojuje-s-rakovinou"/>
    <meta property="og:site_name" content="eXtra.cz"/>
    <meta property="article:published_time" content="2019-11-21T12:09:00+00:00"/>
    <meta property="og:title" content="Porodila v zákulisí Rihanniny přehlídky: Teď modelka Slick Woods (23) bojuje s rakovinou"/>
    <meta property="og:description" content="Teprve 23letá modelka a dobrá kamarádka zpěvačky Rihanny (31) svým fanouškům přiznala, že bojuje s rakovinou a podstupuje chemoterapie. Slick Woods, která je známá především díky přehlídce Rihanniny kolekce, na které se po molu procházela jen chvíli před porodem ve velmi vyzývavém spodním prádle a následně v zákulisí porodila, vzkazuje, že od lidí nechce lítost."/>
  </head>
  <body>
    <article>
      <h6 class="kicker">nemoc</h6>
      <h1>Porodila v zákulisí Rihanniny přehlídky: Teď modelka Slick Woods (23) bojuje s rakovinou</h1>
      <address><time datetime="2019-11-21T12:09:00+00:00">21 Nov 2019, 12:09</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/16/10/1610373-247348-pjimage-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Slick Woods a Rihanna<cite>extra.cz</cite></figcaption>
        </figure>
        <figure>
          <img src="https://www.extra.cz/images/thumbs/03/cc/03cc1fb-200248-slickwoods-40784472-240611769936-2560x0-shrink.jpg"/>
          <figcaption>Slick Woods porodila málem přímo na molu.<cite>instagram</cite></figcaption>
        </figure>
        <figure>
          <img src="https://www.extra.cz/images/thumbs/9e/0b/9e0bab7-236112-f-2560x0-shrink.png"/>
          <figcaption>Rihannina kamarádka těžce onemocněla.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/10/6f/106fd3a-247355-e-2560x0-shrink.png"/>
          <figcaption>Slick přiznala, že dochází na chemoterapie.<cite>Instagram</cite></figcaption>
        </figure>
        <figcaption>
          <a href="https://www.extra.cz/porodila-v-zakulisi-rihanniny-prehlidky-ted-modelka-slick-woods-23-bojuje-s-rakovinou/galerie/4">+ Dalších 11 fotografií</a>
        </figcaption>
      </slideshow>
      <p>
        <b>Teprve 23letá modelka a dobrá kamarádka zpěvačky Rihanny (31) svým fanouškům přiznala, že bojuje s rakovinou a podstupuje chemoterapie. Slick Woods, která je známá především díky přehlídce Rihanniny kolekce, na které se po molu procházela jen chvíli před porodem ve velmi vyzývavém spodním prádle a následně v zákulisí porodila, vzkazuje, že od lidí nechce lítost.</b>
      </p>
      <p>Modelce <a href="https://www.extra.cz/tema/slick-woods">Slick Woods</a> je pouhých 23 let, doma má malého chlapečka jménem Saphir a pracovní nabídky se jí jen hrnou. Už v tak mladém věku však přiznala boj se zákeřnou nemocí a fanouškům prozradila, že prochází sérií chemoterapií. Svou chorobu však vnímá s humorem stejně jako léčbu, na svůj Instagram totiž napsala, že je alespoň už úplně plešatá.</p>
      <p>Poté, co Slick oznámila, že absolvuje chemoterapie, spousta jejích fanoušků a kolegů jí začala v komentářích na sociálních sítích posílat sílu, našla se však spousta takových, kteří ji litovali. Těm modelka poslala jasný vzkaz – lítost si nechte, já ji nechci a nepotřebuji.</p>
      <related>
        <a href="https://www.extra.cz/rihanna-ma-dvojnici-z-tehle-rozkosne-holcicky-zacalo-silet-velke-mnozstvi-fanousku"/>
      </related>
      <p>Ačkoliv Woods spolupracuje s velmi známými módními návrháři, nejvíce se zviditelnila jako těhotná modelka na přehlídce kolekce spodního prádla zpěvačky <a href="https://www.extra.cz/tema/rihanna">Rihanny</a>. Po molu se procházela jen krátce před termínem a v zákulisí přišlo to, co nikdo nečekal – <a href="https://www.extra.cz/rihanna-donutila-predvadet-tehotnou-modelku-sesla-z-mola-a-odtekla-ji-plodova-voda">začala rodit</a>. <b>Na fotku z přehlídky se podívejte v galerii.</b></p>
    </article>
  </body>
</html>