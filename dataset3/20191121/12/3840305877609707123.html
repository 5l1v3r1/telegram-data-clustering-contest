<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/eveniment/timisoara-deratizare-blocuri-evacuate-locatar-pensionar-uitat-306549.html"/>
    <meta property="og:site_name" content="B1 TV"/>
    <meta property="article:published_time" content="2019-11-21T12:47:54+00:00"/>
    <meta property="og:title" content="Un locatar a fost uitat de autorități într-unul dintre blocurile evacuate din Timișoara. „Am fost acasă la televizor și am dormit”"/>
    <meta property="og:description" content="Un locatar al unuia dintre blocurile evacuate din Timișoara a fost uitat de autorități în apartament, notează tion.ro. După ce autoritățile au realizat că deratizarea făcută într-un bloc a dus..."/>
  </head>
  <body>
    <article>
      <h1>Un locatar a fost uitat de autorități într-unul dintre blocurile evacuate din Timișoara. „Am fost acasă la televizor și am dormit”</h1>
      <address><time datetime="2019-11-21T12:47:54+00:00">21 Nov 2019, 12:47</time> by <a rel="author">Redacția B1.ro</a></address>
      <p>Un locatar al unuia dintre blocurile evacuate din Timișoara a fost uitat de autorități în apartament, notează<a href="http://www.tion.ro/un-locatar-a-fost-uitat-de-autoritati-in-blocul-de-pe-vaida-voievod-1-acesta-doarme-de-luni-in-imobilul-evacuat/2359761"> tion.ro</a>. După ce autoritățile au realizat că deratizarea făcută într-un bloc a dus practic la decesul a trei oameni, ele au decis să evacueze întreg imobilul. Câteva ore mai târziu, au hotărât să evacueze și un al doilea bloc, în care deratizarea a fost făcută de aceeași firmă. Numai că l-au uitat pe unul dintre locatari.</p>
      <p>Miercuri, locatarilor li s-a permis să se întoarcă acasă, dar apoi pompierii au considerat că blocul trebuie din nou evacuat. Abia de data aceasta a plecat și locatarul.</p>
      <p><i>„Eu de acum sunt evacuat. Eu am avut totul, alimente acasă, sunt la pensie. De două-trei zile nu ies afară. Nu are rost așa să mă plimb. Acum mi-au spus poliția. Azi-noapte am dormit acasă la mine, aici. Întrebații pe alții, care sunt de două-trei zile evacuați. Eu mai înainte, o jumătate de oră am ieșit. Patru-cinci zile am stat acasă, mi-am făcut aprovizionarea, sunt pensionar. Am fost acasă la televizor și am dormit. Au bătut la ușă. Dacă trece o oră-două mă ia cu somn. Trebuie să mă duc la doctor. Autoritățile au spus că să se facă analize și probabil deseară. Am frigider, trebuie să-l scot din priză, mă duc să-l scot din priză…”,</i> a susținut pensionarul, citat de tion.ro.</p>
    </article>
  </body>
</html>