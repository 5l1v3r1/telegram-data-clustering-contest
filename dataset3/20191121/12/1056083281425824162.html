<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019628/%D8%A8%D8%A7%D8%B2%DA%AF%D8%B4%D8%AA-%D8%A8%D8%B1%D8%A7%D8%AF%D8%B1%D8%A7%D9%86-%D8%B1%D8%A7%D8%AC%D8%A7%D9%BE%D8%A7%DA%A9%D8%B3%D9%87-%D8%AF%D8%B1-%D8%B1%D8%A7%D8%B3-%D9%82%D8%AF%D8%B1%D8%AA-%D8%B3%D8%B1%DB%8C%D9%84%D8%A7%D9%86%DA%A9%D8%A7"/>
    <meta property="og:site_name" content="ایسنا"/>
    <meta property="article:published_time" content="2019-11-21T12:11:45+00:00"/>
    <meta property="og:title" content="بازگشت برادران راجاپاکسه در راس قدرت سریلانکا"/>
    <meta property="og:description" content="رئیس جمهور جدید سریلانکا، گوتابایا راجاپاکسه، که در ۱۶ نوامبر به این سمت منصوب شد، برادر بزرگ خود، ماهیندا راجاپاکسه رئیس‌جمهور سابق را به عنوان نخست وزیر این کشور منصوب کرد."/>
  </head>
  <body>
    <article>
      <h1>بازگشت برادران راجاپاکسه در راس قدرت سریلانکا</h1>
      <address><time datetime="2019-11-21T12:11:45+00:00">21 Nov 2019, 12:11</time> by <a rel="author">فاطمه نبید</a></address>
      <p>رئیس جمهور جدید سریلانکا، گوتابایا راجاپاکسه، که در ۱۶ نوامبر به این سمت منصوب شد، برادر بزرگ خود، ماهیندا راجاپاکسه رئیس‌جمهور سابق را به عنوان نخست وزیر این کشور منصوب کرد.</p>
      <p>به گزارش ایسنا، به نقل از رادیو آر.اف.آی فرانسه، با بازگشت پیروزمندانه برادران راجاپاکسه به قدرت، بعد از پنج سال که اپوزیسیون سریلانکا قدرت را در دست داشت، خاندان راجاپاکسه قدرت اجرایی این کشور را در اختیار خود قرار داد.</p>
      <p>گوتابایا ۷۰ ساله بعد از استعفای رانیل ویکرمسینگ، نخست وزیر سابق سریلانکا، ماهیندا، برادر خود را  به سمت نخست وزیری منصوب کرد. وی نقش به سزایی در پایان دادن به ۲۶ سال جنگ داخلی در برابر "تامیل‌ها" در سال ۲۰۰۹ ایفا کرد و از محبوبیت بالایی در بین سنگال ها برخوردار است.</p>
      <p>تامیلها و مسلمانان که از اقلیتهای سریلانکا به شمارمی‌آیند و از رقیب گوتابایا، ساجیت پرماداسا، در انتخابات حمایت حد اکثری کردند ، نگران قدرتمداری خاندان راجاپاکسه هستند.</p>
      <p>در سال ۲۰۰۵ و ۲۰۱۵ که ماهیندا و گوتابایا رئیس جمهور و وزیردفاع سریلانکا بودند، گوتا ارتش این کشوررا در سرکوب تامیلها در سال ۲۰۰۹ بر عهده داشت، بیش از ۴۰ هزار تامیل را قتل عام کرد و مدافعین حقوق بشر وی را به جنایت جنگی متهم کردند.</p>
      <p>گوتابایا به دست داشتن در ایجاد جوخه های مرگ با کامیون سفید و حذف تامیلها، مخالفین و خبرنگاران هم متهم است و او این وقایع را انکار می کند.</p>
      <p>دادگاهی در تایلند امروز (پنجشنبه) رئیس جمهور راجاپاکسه را در پرونده فساد تبرئه کرد و ملاحظات قانون اساسی برای مصونیت ریاست‌جمهوری را اعمال کرد.  گوتابایا به سوء استفاده از 191 هزار دلار از سرمایه‌های کشور برای ساخت یک بنای یادبود برای والدینش متهم است.</p>
    </article>
  </body>
</html>