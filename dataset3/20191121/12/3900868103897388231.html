<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562621/prosfygiko-apantisi-athinas-stin-agkyra-den-dechomaste-mathimata-apo-kanenan"/>
    <meta property="og:site_name" content="NOOZ."/>
    <meta property="article:published_time" content="2019-11-21T12:44:00+00:00"/>
    <meta property="og:title" content="Προσφυγικό- Απάντηση Αθήνας στην Αγκυρα: Δεν δεχόμαστε μαθήματα από κανέναν"/>
    <meta property="og:description" content="Απάντηση στην Άγκυρα δίνει η ελληνική κυβέρνηση μετά την απαράδεκτη ανακοίνωση του τουρκικού ΥΠΕΞ στην οποία ο εκπρόσωπος Χαμί Ακσόι εξαπολύει προσωπικά πυρά στον Κυριάκο Μητσοτάκη, χαρακτηρίζοντας «αβάσιμες και ατυχείς» τις δηλώσεις του για τον ρόλο της Τουρκίας."/>
  </head>
  <body>
    <article>
      <h1>Προσφυγικό- Απάντηση Αθήνας στην Αγκυρα: Δεν δεχόμαστε μαθήματα από κανέναν</h1>
      <address>
        <time datetime="2019-11-21T12:44:00+00:00">21 Nov 2019, 12:44</time>
      </address>
      <p>
        <b>Απάντηση στην Άγκυρα δίνει η ελληνική κυβέρνηση μετά την απαράδεκτη ανακοίνωση του τουρκικού ΥΠΕΞ στην οποία ο εκπρόσωπος Χαμί Ακσόι εξαπολύει προσωπικά πυρά στον Κυριάκο Μητσοτάκη, χαρακτηρίζοντας «αβάσιμες και ατυχείς» τις δηλώσεις του για τον ρόλο της Τουρκίας.</b>
      </p>
      <p>Μάλιστα, στη<a href="https://www.nooz.gr/greece/1562568/prosfygiko-toyrkiko-ypex-kata-mitsotaki-abasimes-ki-atycheis-oi-dilwseis-toy-ellina-prwthypoyrgoy"><b> σχετική ανακοίνωση</b></a>, καλεί την Ελλάδα να σεβαστεί τα δικαιώματα και τις ελευθερίες των προσφύγων και μεταναστών, αφήνοντας υπόνοιες για «απάνθρωπη μεταχείριση» από τις ελληνικές Αρχές.</p>
      <p>«Η Ελλάδα ως ευνομούμενη και δημοκρατική χώρα δεν δέχεται μαθήματα από κανέναν. Η Τουρκία αντί να κάνει υποδείξεις καλό θα είναι να εφαρμόσει πλήρως τις πρόνοιες της κοινής δήλωσης ΕΕ- Τουρκίας και να πάψει να χρησιμοποιεί τους πρόσφυγες ως μέσο πίεσης στην Ελλάδα αλλά και την Ευρώπη», τόνισε ο εκπρόσωπος του ελληνικού υπουργείου Εξωτερικών.</p>
      <p>Ο κ. Γεννηματάς τόνισε πως η Τουρκία αντί να κάνει υποδείξεις, καλό θα είναι να εφαρμόσει πλήρως τις πρόνοιες της κοινής δήλωσης ΕΕ-Τουρκίας και να πάψει να χρησιμοποιεί τους πρόσφυγες ως μέσο πίεσης στην Ελλάδα και την Ευρώπη.</p>
      <p>Σημειώνεται πως ο εκπρόσωπος του υπουργείου Εξωτερικών Τουρκίας Χαμί Ακσόι, σε ανακοίνωσή του, δήλωσε ότι η Τουρκία φιλοξενεί περισσότερα από 4 εκατομμύρια εκτοπισμένα άτομα και πρόσθεσε: «Οι Έλληνες συνομιλητές, καθώς και η διεθνής κοινότητα, πρέπει να καταλάβουν ότι είναι άδικο η Τουρκία να επωμίζεται μόνη της το βάρος τής μετανάστευσης που συνιστά παγκόσμιο πρόβλημα».</p>
      <h3>Διαβάστε:<a href="https://www.nooz.gr/greece/1562568/prosfygiko-toyrkiko-ypex-kata-mitsotaki-abasimes-ki-atycheis-oi-dilwseis-toy-ellina-prwthypoyrgoy">Προσφυγικό: Τουρκικό ΥΠΕΞ κατά Μητσοτάκη- Αβάσιμες κι ατυχείς οι δηλώσεις του</a></h3>
      <p> </p>
      <related>
        <a href="https://www.nooz.gr/greece/1562568/prosfygiko-toyrkiko-ypex-kata-mitsotaki-abasimes-ki-atycheis-oi-dilwseis-toy-ellina-prwthypoyrgoy"/>
      </related>
    </article>
  </body>
</html>