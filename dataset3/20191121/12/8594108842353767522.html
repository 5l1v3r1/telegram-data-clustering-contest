<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/kombinacia-kerio-connect-s-gfi-archiver-poskytuje-zakaznikom-silne-a-ucelene-riesenie-posty/264957"/>
    <meta property="og:site_name" content="touchIT"/>
    <meta property="article:published_time" content="2019-11-21T12:35:51+00:00"/>
    <meta property="og:title" content="Kombinácia Kerio Connect s GFI Archiver poskytuje zákazníkom silné a ucelené riešenie pošty"/>
    <meta property="og:description" content="Jedna z najvyužívanejších kombinácií v rámci GFI Unlimited ponúka SMB firmám vysokú výkonnosť poštového servera, riešenie rastúceho objemu e-mailov a prístup k staršej pošte. Spoločnosť GFI Software,"/>
  </head>
  <body>
    <article>
      <h1>Kombinácia Kerio Connect s GFI Archiver poskytuje zákazníkom silné a ucelené riešenie pošty</h1>
      <address><time datetime="2019-11-21T12:35:51+00:00">21 Nov 2019, 12:35</time> by <a rel="author">redakcia touchIT</a></address>
      <p>
        <b>
          <b>Jedna z najvyužívanejších kombinácií v rámci GFI Unlimited ponúka SMB firmám vysokú výkonnosť poštového servera, riešenie rastúceho objemu e-mailov a prístup k staršej pošte.</b>
        </b>
      </p>
      <p>Spoločnosť <a href="http://www.gfi-software.cz/"><b>GFI Software</b></a>, dodávateľ riešení bezpečnosti v podnikových sieťach, uviedla, že jednou z najpopulárnejších kombinácií v rámci softvérovej knižnice <b>GFI Unlimited</b> je prepojenie poštového servera<b> Kerio Connect</b> a riešenie na archiváciu e-mailov<b> GFI Archiver</b>. Kombinácia oboch produktov umožňuje hlavne SMB firmám vyriešiť súčasné pálčivé výzvy v oblasti elektronickej pošty ako napr. pomalú odozvu poštového servera, neustále rastúci objem e-mailov, komplikované vyhľadávanie staršej pošty, či zákonné požiadavky na uchovávanie pôvodnej obchodnej korešpondencie.</p>
      <p>Podľa minuloročného prieskumu medzi lokálnymi užívateľmi riešení GFI Software v oblasti e-mailovej infraštruktúry, 32 % IT administrátorov najčastejšie bojuje s hľadaním stratených e-mailov a 23 % s nedostatočnou kapacitou e-mailového úložiska. Samostatné poštové servery majú pritom iba obmedzené možnosti na riešenie týchto problémov.</p>
      <p>Kombináciu oboch produktov je možné nastaviť veľmi jednoducho vytvorením žurnálovacieho mailboxu v Kerio Connect a jeho prepojením v riešení GFI Archiver. SMB spoločnostiam potom prináša vyššiu výkonnosť poštového servera, cenovo efektívne úložisko e-mailov, faxov, súborov a kalendárových záznamov a užívateľský prístup k e-mailovému archívu – ako z desktopových tak z mobilných zariadení.</p>
      <p>„Riešenie GFI Archiver je efektívnym nástrojom aj na splnenie zákonných požiadaviek na preukázanie pôvodnosti elektronickej pošty,“ povedal <b>Zdeněk Bínek, zodpovedný za predaj GFI Software v ČR a na Slovensku</b>. „Pretože sa implementuje ešte pred poštový server, všetka prichádzajúca a odchádzajúca pošta je archivovaná do oddeleného úložiska skôr, než príde do užívateľských mailboxov. Týmto spôsobom bráni akejkoľvek neskoršej manipulácii či zmene obsahu uložených e-mailov.“</p>
      <p>Prepojenie s GFI Archiver ďalej posilňuje výhody servera Kerio Connect, kvôli ktorým ho rad malých a stredných spoločností uprednostňuje pred robustnejšími riešeniami typu Exchange, ako hlavne:</p>
      <ul>
        <li><b>Čas nasadenia a uvedenia do prevádzky </b>– Kerio Connect je možné inštalovať a plne konfigurovať za menej než 1 hodinu.</li>
        <li><b>Systémové požiadavky</b> – V minimálnej konfigurácii vyžaduje server, na ktorom beží Kerio Connect, 64-bitový CPU, 2 GB RAM a 40 GB diskového priestoru.</li>
        <li><b>Funkčnosť</b> – Kerio Connect obsahuje všetky bežne využívané funkcionality v intuitívnom užívateľskom prostredí, vrátane mobilného prístupu a natívnej podpory pre instant messaging.</li>
        <li><b>Cena</b> – pre SMB spoločnosti je jedným z kľúčových faktorov a aj tu vychádza Kerio Connect výhodnejšie v porovnaní s inými štandardnými on-premise riešeniami.</li>
      </ul>
      <p>Kombinácia Kerio Connect a GFI Archiver je ľahko dostupná prostredníctvom licenčného modelu <a href="http://www.gfi-unlimited.cz/">GFI Unlimited</a>, ktorý umožňuje za jednotné predplatné využívať všetky produkty tejto softvérovej knižnice. K ďalším často využívaným kombináciám v rámci GFI Unlimited patrí Kerio Connect a GFI MailEssentials, antispam a antivírus na úrovní poštového servera, či kombinácia GFI LanGuard a GFI EventsManager umožňujúca zabezpečiť firemnú sieť proti útokom a pritom vyhovieť požiadavkám GDPR na zber a uchovávanie bezpečnostných auditných záznamov.</p>
      <p>Táto prezentácia vyžaduje JavaScript.</p>
      <related>
        <h4>Súvisiace články</h4>
        <a href="https://touchit.sk/spustenie-seriovej-vyroby-modelu-skoda-citigoe-iv-s-bateriovym-elektrickym-pohonom/265027"/>
        <a href="https://touchit.sk/verejnost-povazuje-allianz-sp-za-najlepsie-komunikujucu-poistovnu/265022"/>
        <a href="https://touchit.sk/spolupraca-na-zvuku-buducnosti-hans-zimmer-sa-stal-oficialnym-skladatelom-a-kuratorom-bmw-iconicsounds-electric/265017"/>
      </related>
    </article>
  </body>
</html>