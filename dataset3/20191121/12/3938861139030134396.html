<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/krym/_oto-nascho-vam-bu-truhani-polonenij-moryak-podilivsya-vrazhennyami/939194"/>
    <meta property="og:site_name" content="Gazeta.ua"/>
    <meta property="article:published_time" content="2019-11-21T12:59:00+00:00"/>
    <meta property="og:title" content="&quot;Ото нащо вам б/у трухани&quot;, - полонений моряк поділився враженнями"/>
    <meta property="og:description" content="Визволений з російського полону моряк Андрій Ейдер прокоментував розкрадання росіянами майна кораблів. Більш за все його вразив факт крадіжки спідньої білизни, своїми враженнями він поділився на своїй сторінці Facebook. &quot;Після усього пережитого, мабуть, я не маю нічому дивуватися, ..."/>
  </head>
  <body>
    <article>
      <h1>"Ото нащо вам б/у трухани", - полонений моряк поділився враженнями</h1>
      <address><time datetime="2019-11-21T12:59:00+00:00">21 Nov 2019, 12:59</time> by <a rel="author">Gazeta.ua</a></address>
      <p>Визволений з російського полону моряк Андрій Ейдер прокоментував розкрадання росіянами майна кораблів.</p>
      <p>Більш за все його вразив факт крадіжки спідньої білизни, своїми враженнями він поділився на своїй сторінці Facebook.</p>
      <p>"Після усього пережитого, мабуть, я не маю нічому дивуватися, але... Навіть плафони із лампами вкрали... Ото я маю питання, гаразд плиту для їжі (вона інверторна, коштовна), але навіщо плафони красти? Хоча то таке, у мене залишилась усього одна пара спідньої білизни, було там пар 20. Ото нащо вам б/у трухани?! Ось що не зрозумію, ніколи", – написав Ейдер.</p>
      <figure>
        <img src="https://static2.gazeta.ua/img2/cache/gallery/939/939194_1_w_1200.jpg?v=0"/>
        <figcaption>"Ото я маю питання, гаразд плиту для їжі (вона інверторна, коштовна), але навіщо плафони красти?", - Андрій Ейдер<cite>Автор: Скріншот</cite></figcaption>
      </figure>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/ru/articles/krym/_opublikovali-polnyj-spisok-ukradennogo-rossiyanami-iz-ukrainskih-korablej/939145"/>
      </related>
      <blockquote>25 листопада 2018 року в Керченській протоці російські військові обстріляли і захопили українські катери "Бердянськ" і "Нікополь" і буксир "Яни Капу" з екіпажами, які прямували з Одеси до Маріуполя. Троє українських моряків отримали поранення.<br/>24-м полоненим українцям пред'явили так зване звинувачення за ч.3 ст.322 КК Росії (незаконний перетин кордону).<br/>У ПАРЄ захоплених моряків визнали військовополоненими.<br/>16 квітня Україна звернулася до Міжнародного трибуналу ООН з морського права, вимагаючи вжити заходів щодо РФ, звільнити українських моряків і судна. Позиція МЗС РФ - цей трибунал не володіє юрисдикцією для розгляду "керченського інциденту". Тому Росія не брала участь в слуханнях.<br/>Міжнародний трибунал ООН з морського права 25 травня ухвалив, що Росія повинна звільнити українських моряків і передати Україні конфісковані в ході інциденту українські судна. Також Москва і Київ повинні були до 25 червня надати звіти про інцидент в Керченській протоці.<br/>7 вересня 2019 року моряків обміняли і повернули в Україну.<br/>18 листопада Росія передала захоплені кораблі Україні.</blockquote>
    </article>
  </body>
</html>