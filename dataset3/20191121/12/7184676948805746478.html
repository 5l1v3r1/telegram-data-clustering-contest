<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/21/seks-skandal-knopkodavstvo-i-dogovornyaky-chomu-slugy-narodu-ne-karayut-svoyih-deputativ/"/>
    <meta property="og:site_name" content="Народна Правда"/>
    <meta property="article:published_time" content="2019-11-21T12:52:37+00:00"/>
    <meta property="og:title" content="Секс-скандал, кнопкодавство і «договорняки»: чому «Слуги народу» не карають своїх депутатів"/>
    <meta property="og:description" content="Нардеп від Слуги народу Віталій Безгін пояснив, чому з фракції вигнали тільки Скороход та Полякова, а Яременка, Дубинського і Медяника залишили."/>
  </head>
  <body>
    <article>
      <h1>Секс-скандал, кнопкодавство і «договорняки»: чому «Слуги народу» не карають своїх депутатів</h1>
      <h2>У фракції "Слуга народу" регулярно розгораються скандали</h2>
      <address>
        <time datetime="2019-11-21T12:52:37+00:00">21 Nov 2019, 12:52</time>
      </address>
      <p>Фракція “<a href="https://narodna-pravda.ua/2019/11/19/koshovyj-nazvav-sumu-yaku-jomu-proponuvaly-za-mistse-v-sluzi-narodu/">Слуга народу</a>” не виключає зі свого складу депутатів, які потрапили в скандал, але при цьому є командними гравцями, не голосуючи врозріз з монобольшинством.</p>
      <p>Як передає НАРОДНА ПРАВДА, таку заяву в інтерв’ю “<a href="https://www.obozrevatel.com/politics/intervyu-s-vitaliem-bezginyim-iz-slugi-naroda.htm">Обозревателю</a>” зробив нардеп від “Слуги” Віталій Безгін.</p>
      <p>Loading...</p>
      <p>Саме з цієї причини народний депутат Богдан <a href="https://narodna-pravda.ua/2019/11/10/u-sluzi-narodu-rozpovily-koly-zvilnyat-yaremenka-shho-pysav-sms-poviyam/">Яременко після скандалу з інтимною перепискою</a> в стінах Верховної Ради не виключений з фракції. Також не стали карати В’ячеслава Медяника через скандальне  листування щодо прокурора та Олександра Дубинського за критику фракції кожен день.</p>
      <p>“Незважаючи на листування Яременка, він демонструє, що є командним гравцем. Він підтримує позиції фракції, президента, робить це публічно. Поляков засідання не відвідує, голосує врозріз фракції. Більш того, він після виходить до ЗМІ і розповідає, які всі погані”, – прокоментував Безгін виключення Полякова і Скороход.</p>
      <p>Віталій Безгін заявив, що фракція “повинна вийти в зал і до ЗМІ з тією позицією, яка у нас була прийнята всередині”.</p>
      <p>Зазначимо, на коментар журналіста про те, що виходить, можна робити все, що завгодно, лише б правильно голосувати, Безгін відповів, що є різні рівні скандалів:</p>
      <p>“Якщо це корупційний, людину на хабарі піймали або здирство, то тут її точно потрібно виганяти з фракції і щодо неї повинні відкривати кримінальну справу. Стосовно Яременка кейс морально-етичний”.</p>
      <p>Щодо кнопкодавства у Раді, то за словами депутата, “Слуга народу” прощає це, оскільки ті, хто провинився, віддають свою зарплату на благодійність сім’ям загиблих на фронті: “Плюс було прийнято рішення, що наступний такий випадок — позбавлення мандата”.</p>
      <p>Журналіст також запитав Безгіна, чому фракція не реагує на скандал з “плівками” Юзика (Юрій Коряченков):</p>
      <p>“Якщо виявиться, що плівки справжні, то за такі речі повинна бути відповідальність. Якщо колеги дійсно зловживали своїм становищем, то не бачу, що їм робити у фракції і парламенті. Більш того, тоді в процес повинні включатися відповідні органи”.</p>
      <p>Як повідомлялося раніше, <a href="https://narodna-pravda.ua/2019/11/15/troye-deputativ-gotovi-svidchiti-v-nabu-proti-anni-skorohod-arahamiya/">троє депутатів готові дати свідчення Національному антикорупційному бюро щодо народного депутата Ганни Скороход, яку напередодні виключили з парламентської фракції партії «Слуга народу».</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>