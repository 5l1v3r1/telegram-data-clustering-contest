<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/belfold/az-elhagyott-rendszamtablat-fekete-filccel-es-papirral-potolta-a-hajdunanasi-ferfi/zbh71bb"/>
    <meta property="og:site_name" content="Blikk.hu"/>
    <meta property="article:published_time" content="2019-11-21T12:46:17+00:00"/>
    <meta property="og:title" content="Fekete filctoll+papír = rendszámtábla a hajdúnánási férfi szerint - a rendőrök nem így gondolták"/>
    <meta property="og:description" content="Egy hajdúnánási 44 éves férfi elhagyta az elülső rendszámtábláját, és úgy gondolta egy rajzolt másolat is megteszi majd helyette."/>
  </head>
  <body>
    <article>
      <h1>Fekete filctoll+papír = rendszámtábla a hajdúnánási férfi szerint - a rendőrök nem így gondolták</h1>
      <address><time datetime="2019-11-21T12:46:17+00:00">21 Nov 2019, 12:46</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Egy hajdúnánási 44 éves férfi elhagyta az elülső rendszámtábláját, és úgy gondolta egy rajzolt másolat is megteszi majd helyette.</b>
        </i>
      </p>
      <p><b>Miután elhagyta eredeti rendszámtábláját egy fehér papírt és egy fekete filctollat fogott, azok segítéségével készített el egy rögtönzött új „táblát”.</b> Azt pedig felragasztva az elhagyott helyére, később kölcsön adta járművét ismerősének - számolt be róla<a href="http://www.police.hu/hu/hirek-es-informaciok/legfrissebb-hireink/bunugyek/filctollal-rajzolt-rendszamot"> a police.hu oldala.</a></p>
      <p>(<a href="https://www.blikk.hu/legfrissebb">A legfrissebb hírek itt</a>) </p>
      <p>Csakhogy a különös szerkezetre a rendőrök felfigyeltek és megállították a járművet, hogy igazoltassák, majd pedig a rendszámmal kapcsolatban is elszámoltatták a sofőrt. A helyi férfi akkor bevallotta, hogy egy ismerősétől kérte kölcsön a kocsit, aki ezzel a különös módszerrel pótolta az elhagyott rendszámtáblát.</p>
      <p>A nyomozók a sofőrt és a jármű tulajdonosát is egyedi azonosító jel meghamisítása bűntett elkövetésének megalapozott gyanúja miatt hallgatták ki gyanúsítottként. A rendőrök az ügy vizsgálati szakaszában a szükséges eljárási cselekményeket elvégezték, és az iratokat átadták az ügyészségnek.</p>
    </article>
  </body>
</html>