<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/21/novyna/polityka/sluzi-narodu-vyrishyly-pytannya-chlenstva-ivanisova"/>
    <meta property="og:site_name" content="Слово і Діло"/>
    <meta property="article:published_time" content="2019-11-21T12:56:31+00:00"/>
    <meta property="og:title" content="У «Слузі народу» вирішили питання членства Іванісова"/>
    <meta property="og:description" content="Нардеп Роман Іванісов виходить з фракції і партії Слуга народу, але зможе відновити членство в партії і повернутися у фракцію, якщо доведе, що у нього не було судимості."/>
  </head>
  <body>
    <article>
      <h1>У «Слузі народу» вирішили питання членства Іванісова</h1>
      <address>
        <time datetime="2019-11-21T12:56:31+00:00">21 Nov 2019, 12:56</time>
      </address>
      <p>
        <b>Нардеп Роман Іванісов виходить з фракції і партії «Слуга народу», але зможе відновити членство в партії і повернутися у фракцію, якщо доведе, що у нього не було судимості.</b>
      </p>
      <p>Про це в четвер, 21 листопада, повідомив глава фракції Давид Арахамія.</p>
      <p>«<i>Ми домовилися з ним, що він за особистою ініціативою виходить з фракції і партії. Якщо він це спростує, і вся країна побачить, що це фейк, ми його заберемо назад. Якщо це підтвердиться, нехай йде у своїх справах, куди заманеться</i>», - сказав Арахамія.</p>
      <p>За його словами, Іванісов направив свого помічника в маріупольську колонію, щоб отримати підтвердження невинності в архівах. «<i>Це 1996 рік. У реєстрі МВС нічого немає, але є реєстри пенітенціарної служби, але в них немає інформації до 2002 року. Там тільки паперовий вигляд</i>», - сказав Арахамія.</p>
      <p>Іванісов стверджує, що інформація про судимість - вкидання «рівненських авторитетів», пов'язаних з нелегальним видобутком бурштину.</p>
      <p>«<i>Уявіть собі, як Іванісов почувається. Якщо це фейк, - а його хтось насильником називає, - і це не підтвердиться, буде дуже прикро. Якщо не фейк - тоді ми говоримо: пане Іванісов, зі Слугою народу вам не по дорозі</i>», - додав Арахамія.</p>
      <p>Нагадаємо, 20 листопада на брифінгу генпрокурор Руслан Рябошапка заявив, що судимість Руслана Іванісова <a href="https://www.slovoidilo.ua/2019/11/20/novyna/polityka/nardepa-sluhy-narodu-ye-sudymist-zgvaltuvannya-hpu">за звинуваченням у зґвалтуванні погашена</a>. Однак Іванісов дійсно відбував термін за зґвалтування неповнолітньої.</p>
      <p>Пізніше в Генпрокуратурі повідомили, що інформація про погашену судимість за звинуваченням у зґвалтуванні у нардепа від фракції «Слуга народу» Руслана Іванісова <a href="https://www.slovoidilo.ua/2019/11/20/novyna/polityka/hpu-ne-pidtverdyly-informacziyu-ryaboshapky-pro-pohashenu-sudymist-ivanisova">є непідтвердженою.</a></p>
      <p>Сам Іванісов заявив, що <a href="https://www.slovoidilo.ua/2019/11/21/novyna/polityka/nardep-ivanisov-pryzupynyaye-chlenstvo-frakcziyi-sluha-narodu-pislya-zvynuvachen-sudymosti">на час перевірки покинув фракцію «Слуга народу»</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/21/novyna/polityka/nardep-ivanisov-pryzupynyaye-chlenstvo-frakcziyi-sluha-narodu-pislya-zvynuvachen-sudymosti"/>
        <a href="https://www.slovoidilo.ua/2019/11/20/novyna/polityka/hpu-ne-pidtverdyly-informacziyu-ryaboshapky-pro-pohashenu-sudymist-ivanisova"/>
        <a href="https://www.slovoidilo.ua/2019/11/20/novyna/polityka/nardepa-sluhy-narodu-ye-sudymist-zgvaltuvannya-hpu"/>
      </related>
    </article>
  </body>
</html>