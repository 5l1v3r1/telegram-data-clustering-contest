<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/21/novyna/ekonomika/kabmin-zminyv-spysok-stratehichnyx-pidpryyemstv"/>
    <meta property="og:site_name" content="Слово і Діло"/>
    <meta property="article:published_time" content="2019-11-21T12:36:53+00:00"/>
    <meta property="og:title" content="Кабмін змінив список стратегічних підприємств"/>
    <meta property="og:description" content="Кабінет міністрів України вніс зміни до Переліку об'єктів держвласності, що мають стратегічне значення для економіки і безпеки держави."/>
  </head>
  <body>
    <article>
      <h1>Кабмін змінив список стратегічних підприємств</h1>
      <address>
        <time datetime="2019-11-21T12:36:53+00:00">21 Nov 2019, 12:36</time>
      </address>
      <p>
        <b>Кабінет міністрів України вніс зміни до переліку об'єктів держвласності, що мають стратегічне значення для економіки і безпеки держави.</b>
      </p>
      <p>Про це повідомляє пресслужба Міністерства розвитку економіки, торгівлі і сільського господарства.</p>
      <p>Таким чином, у чинний перелік стратегічного 321 підприємства урядовим рішенням включено ще чотири об'єкти.</p>
      <p>Так, Кабмін виключив зі списку стратегічних підприємств 39 об'єктів, водночас вніс в нього «Укрзалізницю», Науково-дослідний та конструкторсько-технологічний інститут трубної промисловості ім. Я. Осади, Національну громадську телерадіокомпанію України (НГТУ), а також Центральне підприємство із поводження з радіоактивними відходами.</p>
      <p>У Мінекономіки уточнили, що законодавство не забороняє заборону на приватизацію підприємств зі списку стратегічних.</p>
      <p>Згідно з повідомленням, «Укрзалізниця» була визначена як стратегічний об'єкт, оскільки є великим платником податків і природним монополістом. НГТУ також внесена в реєстр великих платників податків, до того ж кількість співробітників компанії перевищує 5 тисяч осіб.</p>
      <p>Центральне підприємство із поводження з радіоактивними відходами відповідає трьом критеріям: належить до категорії цивільної оборони, є підприємством, контроль за діяльністю якого з боку держави гарантує захист громадян від наслідків впливу неконтрольованого виготовлення, використання або реалізації небезпечної продукції і є виконавцем загальнодержавних цільових науково-технічних програм і державних замовлень.</p>
      <p>Науково-дослідний та конструкторсько-технологічний інститут трубної промисловості ім Я. Осади відповідає критеріям стратегічних підприємств, частка продукції яких на загальнодержавному ринку товарів має важливе соціально-економічне значення, пояснили в міністерстві.</p>
      <p>Нагадаємо, <a href="https://www.slovoidilo.ua/2019/11/20/novyna/ekonomika/minekonomiky-zapustylo-peredachu-300-pidpryyemstv-pryvatyzacziyu">Мінекономіки ініціювало передачу до Фонду держмайна 339 державних підприємств</a> для їхньої подальшої приватизації.</p>
      <p>Також <a href="https://www.slovoidilo.ua/2019/11/18/novyna/ekonomika/minekonomiky-nazvaly-obyekty-yaki-ne-mozhna-pryvatyzuvaty">в Мінекономіки назвали об'єкти, які не можна приватизувати</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/06/novyna/bezpeka/kabmin-zaboronyv-pryvatyzuvaty-mykolayivskyj-bronetankovyj-zavod"/>
        <a href="https://www.slovoidilo.ua/2019/11/20/novyna/ekonomika/minekonomiky-zapustylo-peredachu-300-pidpryyemstv-pryvatyzacziyu"/>
        <a href="https://www.slovoidilo.ua/2019/11/18/novyna/ekonomika/minekonomiky-nazvaly-obyekty-yaki-ne-mozhna-pryvatyzuvaty"/>
        <a href="https://www.slovoidilo.ua/2019/11/12/infografika/ekonomika/doxid-pryvatyzacziyi-derzhmajna-ochikuvannya-ta-realnist"/>
        <a href="https://www.slovoidilo.ua/2019/11/09/novyna/ekonomika/honcharuk-nazvav-kompaniyu-top-spysku-pryvatyzacziyi"/>
      </related>
    </article>
  </body>
</html>