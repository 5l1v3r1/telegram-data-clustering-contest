<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/waylon-ruzie-anouk-lil-kleine/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-21T12:31:21+00:00"/>
    <meta property="og:title" content="Waylon open over ruzie Anouk en Lil’ Kleine"/>
    <meta property="og:description" content="Bijna iedereen wil weten wat er nou écht aan de hand is tussen de The Voice Of Holland juryleden Lil’ Kleine en Anouk. Zo dus ook Merel Westrik. Heeft zij even mazzel dat mede TVOH-jurylid Waylon bij haar op de bank zit in het programma Ladies Night. Westrik staat te trappelen om antwoorden en vraagt […]"/>
  </head>
  <body>
    <article>
      <h1>Waylon open over ruzie Anouk en Lil’ Kleine</h1>
      <address><time datetime="2019-11-21T12:31:21+00:00">21 Nov 2019, 12:31</time> by <a rel="author" href="https://www.ditjesendatjes.nl/author/linsey-sijmons/" target="_blank">Ditjes en Datjes</a></address>
      <p>Bijna iedereen wil weten wat er nou écht aan de hand is tussen de The Voice Of Holland juryleden Lil’ Kleine en Anouk. Zo dus ook Merel Westrik. Heeft zij even mazzel dat mede TVOH-jurylid Waylon bij haar op de bank zit in het programma Ladies Night. Westrik staat te trappelen om antwoorden en vraagt de zanger het hemd van het lijf.</p>
      <h3>Schaamteloos</h3>
      <p>,,Ik wil één ding weten” zegt Merel tegen Willem Bijkerk. Vragen kost geen geld en Westrik gaat ervoor: ,,Wat is er nou gebeurd tussen Lil’ Kleine en Anouk?” De eerste reactie van de zanger is een enorm harde lach. Maar toch komt er het een en ander wel los bij de zanger…</p>
      <h3>Bijkomen van de vraag</h3>
      <p>,,Nou, dat was wel een dingetje” antwoordt hij op de vraag van de presentatrice. Westrik beloofd maar drie vragen erover te stellen. ,,Klopt het dat het woord kankerhoer genoemd is?” floept ze eruit en Waylon schrikt ervan. ,,WAT?” zegt hij. ,,Nee? Oh, dat klopt dus niet…” zegt Merel. Toch ontkent de TVOH-jurylid dit niet. ,,Ho, ho, ho, ik zeg niet dat iets niet klopt maar wacht effe, wow!” Hij zegt even te moeten bijkomen van de vraag.</p>
      <h3>‘Flink opstootje’</h3>
      <p>Waylon kan niet ontkennen dat er wel ‘een flink opstootje is geweest’. ,,Moest er iemand tussen komen?” wil de presentatrice weten. ,,Ehhh, nou dat ging als vanzelf” is het enige wat de zanger hierop wil zeggen. Wat nou precies de aanleiding was van de ruzie tussen zijn collega’s zegt hij niet te weten. ,,Het gebeurde vlak na de opname. Ali en ik stonden elkaar aan te kijken van ‘wat is hier aan de hand?!’ We hadden géén idee wat er nou precies speelde”, aldus Waylon.</p>
      <p>Merel komt haar belofte niet na en stelt onderhand vraag nummer vijf. Zo vraagt ze of er inmiddels excuses zijn gemaakt. De zanger zegt zich hier liever allemaal niet zo mee bezig te houden. ,,Ik heb daar verder niks mee te maken”.</p>
      <related>
        <h4>GERELATEERDE ARTIKELEN</h4>
        <a href="https://www.ditjesendatjes.nl/pepijn-reden-vertrek-merel-rtl/"/>
        <a href="https://www.ditjesendatjes.nl/tvoh-lil-kleine-sorry-anouk/"/>
        <a href="https://www.ditjesendatjes.nl/lil-kleine-liet-jaimie-na-bevalling-alleen/"/>
      </related>
    </article>
  </body>
</html>