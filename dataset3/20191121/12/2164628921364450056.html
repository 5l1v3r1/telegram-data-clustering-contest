<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42935_Bukovinka-orhanizuvala-u-sebe-vdoma-narkolaboratoriyu"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-21T12:01:00+00:00"/>
    <meta property="og:title" content="Буковинка організувала у себе вдома нарколабораторію"/>
    <meta property="og:description" content="На Новоселиччині місцева жителька обладнала лабораторію по виготовленню психотропної речовини амфітамін з метою розповсюдження її на"/>
  </head>
  <body>
    <article>
      <h1>Буковинка організувала у себе вдома нарколабораторію</h1>
      <address>
        <time datetime="2019-11-21T12:01:00+00:00">21 Nov 2019, 12:01</time>
      </address>
      <p>
        <b>На Новоселиччині місцева жителька обладнала лабораторію по виготовленню психотропної речовини амфітамін з метою розповсюдження її на території району.</b>
      </p>
      <p>Співробітники Управління протидії наркозлочинності спільно із слідчим Управлінням ГУНП в Чернівецькій області та спецпідрозділом «КОРД» затримали 29-річну жительку Новоселицького району, яка займалася реалізацією наркотичних речовин.</p>
      <figure>
        <img src="https://cv.npu.gov.ua/assets/sites/cv/Materialy/2019/11_%20November/20/20_11_2019_1nark.jpg"/>
      </figure>
      <p>Під час санкціонованого обшуку співробітники поліції виявили та вилучили такі наркотичні речовини, як амфетамін та канабіс, а також прекурсори і обладнання для виготовлення амфетаміну.</p>
      <p>За вказаним фактом розпочато кримінальне провадження за частиною 2 статті 307 (Незаконне виробництво, виготовлення, придбання, зберігання, перевезення, пересилання чи збут наркотичних засобів, психотропних речовин або їх аналогів) Кримінального кодексу України.</p>
      <figure>
        <img src="https://cv.npu.gov.ua/assets/sites/cv/Materialy/2019/11_%20November/20/20_11_2019_3nark.jpg"/>
      </figure>
      <p>Співробітники поліції затримали зловмисницю в порядку статті 208 (Затримання уповноваженою службовою особою) Кримінального процесуального кодексу України. Наразі досудове розслідування триває, призначено низку необхідних експертиз.</p>
      <p>Фото Нацполіція</p>
    </article>
  </body>
</html>