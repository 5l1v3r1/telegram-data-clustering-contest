<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/giorgio-faletti-eta-altezza-frasi-malattia-moglie/"/>
    <meta property="og:site_name" content="Novella 2000"/>
    <meta property="article:published_time" content="2019-11-21T12:34:59+00:00"/>
    <meta property="og:title" content="Giorgio Faletti: età, altezza, frasi, malattia, moglie, figli e film"/>
    <meta property="og:description" content="Ecco tutto quello che sappiamo su Giorgio Faletti. Età, altezza, malattia, frasi, moglie, figli, film e programmi televisivi."/>
  </head>
  <body>
    <article>
      <h1>Giorgio Faletti: età, altezza, frasi, malattia, moglie, figli e film</h1>
      <address><time datetime="2019-11-21T12:34:59+00:00">21 Nov 2019, 12:34</time> by <a rel="author" href="https://www.novella2000.it/author/nicolo-figini/" target="_blank">Nicolo Figini</a></address>
      <aside>
        <a href="https://www.novella2000.it/giorgio-faletti-eta-altezza-frasi-malattia-moglie/#Biografia">Biografia <br/></a>
        <a href="https://www.novella2000.it/giorgio-faletti-eta-altezza-frasi-malattia-moglie/#Malattia">Malattia<br/></a>
        <a href="https://www.novella2000.it/giorgio-faletti-eta-altezza-frasi-malattia-moglie/#Vita_privata">Vita privata<br/></a>
        <a href="https://www.novella2000.it/giorgio-faletti-eta-altezza-frasi-malattia-moglie/#Frasi">Frasi<br/></a>
        <a href="https://www.novella2000.it/giorgio-faletti-eta-altezza-frasi-malattia-moglie/#Film_e_programmi_televisivi">Film e programmi televisivi</a>
      </aside>
      <h3><anchor name="Biografia"/>Giorgio Faletti biografia età e altezza</h3>
      <p><b>Chi è Giorgio Faletti</b>? Giorgio, 1 metro 72 centimetri di <b>altezza</b>, nasce ad Asti, in Piemonte, il 25 novembre 1950. Il padre, Carlo, lavorava come commerciante ambulante, mentre la madre Michela era una sarta. Per quanto riguarda il percorso accademico si iscrive alla facoltà di Giurisprudenza, preferendo però intraprendere la strada dello spettacolo.</p>
      <p>Quindi, l’attore si trasferisce a Milano dove inizia a lavorare come cabarettista nel locale Derby, insieme a <a href="https://www.novella2000.it/chi-e-massimo-boldi-anni-figlie-fidanzata-instagram-e-film-vita-privata-news/">Massimo Boldi</a>, Teo Teocoli e Diego Abatantuono. In televisione debutta nel 1979, all’<b>età</b> di 29 anni, su canali locali. Il successo arriva dal 1981 quando affianca <a href="https://www.novella2000.it/raffaella-carra-eta-altezza-amori-programmi-televisivi/">Raffaella Carrà</a> in <b>Pronto</b> <b>Raffaella</b>. Qualche anno più tardi, invece, entra nel cast di <b>Drive In</b> e si fa conoscere per i suoi personaggi, come Catozzo, Carlino e Suor Daliso. Nel 1990 prende parte a <b>Fantastico</b> e l’anno seguente conduce <b>Striscia la notizia</b> con Lando Buzzanca. A partire dagli anni 2000, invece, è ospite di varie trasmissioni televisive come <b>Crozza Italia</b> e <b>Le invasioni barbariche</b>.</p>
      <p>Oltre a diventare famoso in TV, <b>Giorgio Faletti</b> diventa celebre anche per i libri che ha scritto. Il primo, nel 1994, si intitola <b>Porco il mondo che ciò sotto i piedi</b>. Tra i più famosi, però, ricordiamo il thriller <b>Io</b> <b>uccido</b>, del 2002, e <b>Niente di vero tranne gli occhi</b>, del 2004. Attivo anche nella musica, partecipa diverse volte al <b>Festival di Sanremo</b>. La prima con Orietta Berti presentando la canzone <i>Rumba di Tango</i>, mentre la seconda volta, nel 1994 si aggiudica il Premio della critica con <i>Signor tenente</i>. Lanno seguente, infine, torna l’ultima volta come concorrente con il brano <i>L’assurdo mestiere</i>. L’artista ha scritto testi anche per altri cantanti. Per esempio possiamo citare <i>Io, te, l’infinito</i> per i Dik Dik, <i>Mascalzone</i> per Fiordaliso e anche l’intero album <i>Il dito e la luna</i> di Angelo Branduardi.</p>
      <p>Negli anni 2000 <b>Giorgio Faletti</b> torna al cinema con <b>Notte prima degli esami</b>, il suo sequel e la pellicola <b>Cemento armato</b>. Nel 2009, inoltre, esce il suo quarto romanzo dal titolo<b> Io sono Dio</b>.</p>
      <h3><anchor name="Malattia"/>Malattia</h3>
      <p>Nel 2014 <b>Giorgio Faletti</b> inizia a sottoporsi a un ciclo di cure a Los Angeles, a causa di una grave <b>malattia</b>. Si tratta di un tumore del polmone. In seguito viene trasferito in un ospedale di Torino, nel quale perde la vita il 4 luglio dello stesso anno, all’<b>età </b>di 63 anni.</p>
      <h3><anchor name="Vita_privata"/>La vita privata di Giorgio Faletti: moglie e figli</h3>
      <p>Parliamo, ora, della <b>vita privata</b> di <b>Giorgio Faletti</b>, facendo particolare attenzione alla sfera sentimentale. Durante una cena in occasione della finale degli Europei di calcio, l’attore e scrittore conosce la futura <b>moglie Roberta Bellesini</b>. La loro storia d’amore dura circa 15 anni, trasferendosi sull’isola d’Elba. La richiesta di matrimonio arriva dopo un evento che sarebbe potuto essere tragico. Infatti, nel 2002, in seguito alla pubblicazione del suo romanzo, Faletti viene colpito da un ictus, ma grazie alla compagna riesce salvarsi. Infine, la coppia non ha mai avuto <b>figli</b>.</p>
      <h3><anchor name="Frasi"/>Frasi</h3>
      <p>Sono molte le <b>frasi</b> famose scritte o pronunciate da Giorgio Faletti. Eccone alcune riportate dal sito <a href="https://www.frasicelebri.it/frasi-di/giorgio-faletti/">frasicelebri.it</a>:</p>
      <ul>
        <li>Andare a a caccia di ricordi non è mai un bell’affare. Quelli belli non li puoi più catturare e quelli brutti non li puoi uccidere.</li>
        <li>L’uomo che possiede una cosa poi ne vorrà due e poi tre e poi tutte le cose che ci sono sulla terra. E avrà in cambio solo la sua condanna, perché nessuno può possedere tutto il mondo.</li>
        <li>La certezza può essere dolore. L’incertezza è pura agonia.</li>
        <li>I ricordi hanno bisogno di molto tempo per sparire. Ma gli basta un nulla per riaffiorare. Una voce, un suono, un’immagine, un profumo, un odore.</li>
        <li>Il coraggio era anche quello. Era la consapevolezza che l’insuccesso fosse comunque il frutto di un tentativo. Che talvolta è meglio perdersi sulla strada di un viaggio impossibile che non partire mai.</li>
        <li>La cosa più difficile al mondo a trovare una persona che ti accetti per quello che sei. Di solito la gente è così superficiale che si accontenta di quello che crede tu sia, anche se a volte si tratta di due persone differenti.</li>
      </ul>
      <h3><anchor name="Film_e_programmi_televisivi"/>Film e programmi televisivi</h3>
      <p>Ecco, adesso,la lista dei <b>film</b> a cui ha preso parte <b>Giorgio Faletti</b>:</p>
      <ul>
        <li><b>Geppo il folle</b> (1978)</li>
        <li><b>Grunt! – La clava è uguale per tutti </b>(1983)</li>
        <li><b>Miracolo italiano</b> (1994)</li>
        <li><b>Elvjs e Merilijn</b> (1998)</li>
        <li><b>Notte prima degli esami</b> (2006)</li>
        <li><b>Il segreto di Rahil </b>(2006)</li>
        <li><b>Notte prima degli esami – Oggi</b> (2007)</li>
        <li><b>Cemento armato</b> (2007)</li>
        <li><b>Capitan Basilico</b> (2008)</li>
        <li><b>Baaria</b> (2008)</li>
      </ul>
      <p>Tra i <b>programmi televisivi </b>non ancora citati, invece, lo abbiamo visto partecipare a:</p>
      <ul>
        <li><b>Colletti bianchi</b> (1988)</li>
        <li><b>Emilio</b> (1988-1990)</li>
        <li><b>Acqua calda</b> (1992-1993)</li>
        <li><b>Canzoni sotto l’albero</b> (1993)</li>
        <li><b>Roxy Bar </b>(1997)</li>
      </ul>
    </article>
  </body>
</html>