<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/diafora/media/714577-synostismos-aithseon-gia-ton-neo-Big-Brother-%C2%ABkrachths%C2%BB-ta-100000-eyro.html"/>
    <meta property="og:site_name" content="madata.gr"/>
    <meta property="article:published_time" content="2019-11-21T12:57:00+00:00"/>
    <meta property="og:title" content="Συνωστισμός αιτήσεων για τον νέο Big Brother - «Κράχτης» τα 100.000 ευρώ!"/>
    <meta property="og:description" content="Η επιστροφή του Big Brother στην ελληνική τηλεόραση έκανε αίσθηση καθώς για πολλούς αποτέλεσε μια έκπληξη. Πριν λίγες εβδομάδες ο ΣΚΑΪ ανακοίνωσε την ένταξη του"/>
  </head>
  <body>
    <article>
      <h1>Συνωστισμός αιτήσεων για τον νέο Big Brother - «Κράχτης» τα 100.000 ευρώ!</h1>
      <address>
        <time datetime="2019-11-21T12:57:00+00:00">21 Nov 2019, 12:57</time>
      </address>
      <p>Η επιστροφή του Big Brother στην ελληνική τηλεόραση έκανε αίσθηση καθώς για πολλούς αποτέλεσε μια έκπληξη. <br/><br/>Πριν λίγες εβδομάδες ο ΣΚΑΪ ανακοίνωσε την ένταξη του πρώτου ριάλιτι που μεταδόθηκε στην ελληνική τηλεόραση στο πρόγραμμά του. Ο μεγάλος αδερφός ήταν στα σχέδια του ΑΝΤ1 για τον εορτασμό των 30 χρόνων από την έναρξη της λειτουργίας του.<br/><br/>Ωστόσο το κανάλι του Φαλήρου θα μεταδώσει τον νέο κύκλο του ριάλιτι. Το Big Brother θα βγει στο πρόγραμμα του καναλιού στις αρχές του 2020 χωρίς να έχει γίνει γνωστή η επίσημη ημερομηνία της πρεμιέρας.<br/><br/>Το ενδιαφέρον του κοινού είναι ιδιαίτερα αυξημένο κάτι που φαίνεται και από τις δηλώσεις συμμετοχής.<br/><br/>Σύμφωνα με τους ανθρώπους του ΣΚΑΪ περισσότερες από πέντε χιλιάδες συμμετοχές έχουν φτάσει στο κανάλι. Το χρηματικό έπαθλο είναι 100 χιλιάδες ευρώ ενώ μένει να δούμε πού θα γίνουν τα γυρίσματα.<br/><br/>Αν και δημοσιεύματα είχαν κάνει λόγο για το εξωτερικό και συγκεκριμένα στην Πολωνία. Οι άνθρωποι του καναλιού κάνουν αγώνα δρόμου για να στήσουν το σπίτι εντός της Αττικής αν όμως δεν είναι έτοιμο τότε οι εγκαταστάσεις στην Πολωνία είναι έτοιμες να φιλοξενήσουν τους συμμετέχοντες.<br/><br/>Άγνωστος παραμένει και ο παρουσιαστής αφού ο Γιώργος Λιάγκας διέψευσε την φημολογία που τον ήθελε στο τιμόνι του ριάλιτι.<br/><br/>Πηγή dailymedia.gr</p>
    </article>
  </body>
</html>