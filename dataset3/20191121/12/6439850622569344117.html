<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/462242/%E0%A6%9F%E0%A6%BE%E0%A6%99%E0%A7%8D%E0%A6%97%E0%A6%BE%E0%A6%87%E0%A6%B2%E0%A7%87-%E0%A6%A4%E0%A6%BF%E0%A6%A8%E0%A6%A6%E0%A6%BF%E0%A6%A8-%E0%A7%A7%E0%A7%AA%E0%A7%AA-%E0%A6%A7%E0%A6%BE%E0%A6%B0%E0%A6%BE-%E0%A6%9C%E0%A6%BE%E0%A6%B0%E0%A6%BF"/>
    <meta property="og:site_name" content="Daily Janakantha"/>
    <meta property="article:published_time" content="2019-11-21T12:21:00+00:00"/>
    <meta property="og:title" content="টাঙ্গাইলে তিনদিন ১৪৪ ধারা জারি"/>
    <meta property="og:description" content="অনলাইন রিপোর্টার ॥ আইনশৃংখলা পরিস্থিতি স্বাভাবিক রাখতে টাঙ্গাইল শহরের বিভিন্ন স্থানে তিনদিন ১৪৪ ধারা জারি করেছেন অতিরিক্ত জেলা ম্যাজিস্ট্রেট মো. শহিদুল্লাহ। বুধবার রাত ৮টায় ১৪৪ ধারা জারি করে শহরে মাইকিং করা হয়। টাঙ্গাইল জেলা সিনিয়র তথ্য কর্মকর্তা কাজী গোলাম আহাদ জানান, টাঙ্গাইল-৩ (ঘাটাইল) আসনের সাবেক এমপি ..."/>
  </head>
  <body>
    <article>
      <h1>টাঙ্গাইলে তিনদিন ১৪৪ ধারা জারি</h1>
      <address>
        <time datetime="2019-11-21T12:21:00+00:00">21 Nov 2019, 12:21</time>
      </address>
      <figure>
        <img src="http://www.dailyjanakantha.com/files/201911/1574342368_13.jpg"/>
      </figure>
      <p>অনলাইন রিপোর্টার ॥ আইনশৃংখলা পরিস্থিতি স্বাভাবিক রাখতে টাঙ্গাইল শহরের বিভিন্ন স্থানে তিনদিন ১৪৪ ধারা জারি করেছেন অতিরিক্ত জেলা ম্যাজিস্ট্রেট মো. শহিদুল্লাহ। বুধবার রাত ৮টায় ১৪৪ ধারা জারি করে শহরে মাইকিং করা হয়।</p>
      <p>টাঙ্গাইল জেলা সিনিয়র তথ্য কর্মকর্তা কাজী গোলাম আহাদ জানান, টাঙ্গাইল-৩ (ঘাটাইল) আসনের সাবেক এমপি আমানুর রহমান খান রানার বড় ভাই আমিনুর রহমান খান বাপ্পীর মৃত্যুবার্ষিকী পালনের কর্মসূচিকে কেন্দ্র করে উত্তপ্ত হয়ে ওঠে পুরো টাঙ্গাইল। এরপর পাল্টা কর্মসূচি ঘোষণা করে তাদের বিরোধীপক্ষ। এই পাল্টাপাল্টি কর্মসূচির কারণে আইনশৃঙ্খলা অবনতির ঘটতে পারে।</p>
      <p>তিনি বলেন, বিষয়টি চিন্তা করে শহরের শহীদ স্মৃতি পৌর উদ্যান, শহীদ মিনার, নিরালার মোড়, পুরাতন বাসস্ট্যান্ড ও বিভিন্ন প্রধান প্রধান সড়কের গুরুত্বপূর্ণ স্থান এবং আশেপাশের এলাকায় বৃহস্পতিবার (২১ নবেম্বর) ভোর ৫টা থেকে শনিবার (২৩ নবেম্বর) সন্ধ্যা ৭টা পর্যন্ত ১৪৪ ধারা জারি করা হয়েছে।</p>
    </article>
  </body>
</html>