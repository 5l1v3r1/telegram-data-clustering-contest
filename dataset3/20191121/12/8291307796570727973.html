<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediaonetv.in/national/2019/11/21/for-2021-tamil-nadu-polls-rajinikanth-promises-miracle"/>
    <meta property="og:site_name" content="Media One"/>
    <meta property="article:published_time" content="2019-11-21T12:43:01+00:00"/>
    <meta property="og:title" content="2021 ൽ അത്ഭുതം നടക്കും; കമലുമായി സഖ്യ സാധ്യത ആവര്‍ത്തിച്ച് രജനീകാന്ത്"/>
    <meta property="og:description" content="റീൽ മുഖ്യമന്ത്രിയാവാനേ രജനിക്ക് സാധിക്കുകയുള്ളൂവെന്നും റിയൽ മുഖ്യമന്ത്രിയാവില്ലെന്ന കളിയാക്കലും അണ്ണാ ഡി.എം.കെയുടെ ഭാഗത്തു നിന്നും ഉണ്ടായി"/>
  </head>
  <body>
    <article>
      <h1>2021 ൽ അത്ഭുതം നടക്കും; കമലുമായി സഖ്യ സാധ്യത ആവര്‍ത്തിച്ച് രജനീകാന്ത്</h1>
      <h2>റീൽ മുഖ്യമന്ത്രിയാവാനേ രജനിക്ക് സാധിക്കുകയുള്ളൂവെന്നും റിയൽ മുഖ്യമന്ത്രിയാവില്ലെന്ന കളിയാക്കലും അണ്ണാ ഡി.എം.കെയുടെ ഭാഗത്തു നിന്നും ഉണ്ടായി</h2>
      <address><time datetime="2019-11-21T12:43:01+00:00">21 Nov 2019, 12:43</time> by <a rel="author" href="https://www.mediaonetv.in/author/542158" target="_blank">Web Desk</a></address>
      <p>2021 ലെ തെരഞ്ഞെടുപ്പിൽ അത്ഭുതം സംഭവിക്കുമെന്ന് നടൻ രജനീകാന്ത്. കമലുമായി ചേര്‍ന്ന ശേഷം മുഖ്യമന്ത്രി ആരാകുമെന്ന് തീരുമാനിക്കും. ഏത് രാഷ്ട്രീയമാണ് വിജയിക്കുകയെന്ന് അപ്പോൾ അറിയാമെന്നും രജനീകാന്ത് പറഞ്ഞു.</p>
      <p>ജനങ്ങളുടെ നന്മയ്ക്കായി കമൽഹാസനുമായി ഒരുമിച്ച് പ്രവർത്തിക്കാമെന്ന് രജനീകാന്ത് പറഞ്ഞതോടെ തന്നെ അണ്ണാ ഡി.എം.കെയിൽ നിന്ന് രൂക്ഷ വിമർശനം ഉണ്ടായിരുന്നു. അധ്യാത്മിക രാഷ്ട്രീയം തമിഴ്നാട്ടിൽ വിലപ്പോവില്ലെന്ന് മന്ത്രി ഡി.ജയകുമാർ പറഞ്ഞു. ഇതിന് മറുപടിയുമായാണ് രജനീകാന്ത് വീണ്ടും രംഗത്തെത്തിയത്.</p>
      <p>റീൽ മുഖ്യമന്ത്രിയാവാനേ രജനിക്ക് സാധിക്കുകയുള്ളൂവെന്നും റിയൽ മുഖ്യമന്ത്രിയാവില്ലെന്ന കളിയാക്കലും അണ്ണാ ഡി.എം.കെയുടെ ഭാഗത്തു നിന്നും ഉണ്ടായി. സഖ്യ സാധ്യതയെ കമൽ ഹാസനും സ്വാഗതം ചെയ്തതോടെയാണ് രാഷ്ട്രീയ ചർച്ചകൾ ചൂടുപിടിച്ചത്.</p>
    </article>
  </body>
</html>