<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.footboom.com/ukrainian/high/1574338833-dmytro-mykhailenko-my-ne-znaiemo-choho-chekaty-vid-vorskly-z-novym-trenerom.html"/>
    <meta property="og:site_name" content="Footboom.com"/>
    <meta property="article:published_time" content="2019-11-21T12:15:00+00:00"/>
    <meta property="og:title" content="Дмитро Михайленко: &quot;Ми не знаємо, чого чекати від &quot;Ворскли&quot; з новим тренером&quot;"/>
    <meta property="og:description" content="Головний тренер &quot;Дніпра-1&quot; Дмитро Михайленко поспілкувався із журналістами на відкритому тренуванні команди перед матчем з &quot;Ворсклою&quot;, інформує прес-служба клубу."/>
  </head>
  <body>
    <article>
      <h1>Дмитро Михайленко: "Ми не знаємо, чого чекати від "Ворскли" з новим тренером"</h1>
      <address>
        <time datetime="2019-11-21T12:15:00+00:00">21 Nov 2019, 12:15</time>
      </address>
      <p>Головний тренер "Дніпра-1" Дмитро Михайленко поспілкувався із журналістами на відкритому тренуванні команди перед матчем з "Ворсклою", інформує <i>прес-служба</i> клубу.</p>
      <p>
        <b>— Дмитро Станіславовичу, як команда провела цю перерву у чемпіонаті?</b>
      </p>
      <p>— Як ви знаєте, ми провели контрольний матч із "Зорею". На мій погляд, це був дуже хороший і якісний спаринг, ми задоволені змістом гри. Сьогодні вже нарешті разом усі зібралися, повернулися збірники, тому зараз нам усім треба об’єднатися, зібратися і готуватися до фінальної частини цього календарного року. Залишилося ще чотири матчі, де ми повинні набрати максимальну кількість очок.</p>
      <p>
        <b>— Хто готовий грати проти "Ворскли", а хто ні?</b>
      </p>
      <p>— Усі готові. Єдине, є пошкодження у Арсенія Батагова, яке він отримав у розташуванні юнацької збірної. Крім того, у нас ще травмований Олександр Сафронов. Усі інші готуються до гри з полтавчанами.</p>
      <p>
        <b>— Наскільки ускладнює підготовку до гри те, що у "Ворскли" змінився головний тренер?</b>
      </p>
      <p>— Дійсно, тут є складності. У Віталія Косовського був свій певний стиль, який, хоча й не приносив команді очок, був помітний. Зараз же ми не знаємо, чого саме чекати від команди з новим головним тренером. Тому у цьому є певні труднощі, проте, я вважаю, що ми з ними впораємося.</p>
      <related>
        <h4>Читайте также:</h4>
        <a href="https://www.footboom.com/ukrainian/high/1574336120--dnipro-1-intehratsiia-zbirnykiv-ta-povernennia-kravchenka.html"/>
      </related>
    </article>
  </body>
</html>