<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042914655"/>
    <meta property="og:site_name" content="Dnevnik"/>
    <meta property="article:published_time" content="2019-11-21T12:15:00+00:00"/>
    <meta property="og:title" content="#video Kriminalci za spolne usluge prodajali »svoja« dekleta"/>
    <meta property="og:description" content="Britanski in romunski policisti so v povezani akciji ta teden razbili kriminalno združbo, ki je mlade Romunke tihotapila v druge države in jih izkoriščala za spolna dejanja. Ponujali so jim denar, v svoje zanke pa jih spravili s čustveno manipulacijo."/>
  </head>
  <body>
    <article>
      <h1>#video Kriminalci za spolne usluge prodajali »svoja« dekleta</h1>
      <address><time datetime="2019-11-21T12:15:00+00:00">21 Nov 2019, 12:15</time> by <a rel="author">tak</a></address>
      <p>
        <b>Britanski in romunski policisti so v povezani akciji ta teden razbili kriminalno združbo, ki je mlade Romunke tihotapila v druge države in jih izkoriščala za spolna dejanja. Ponujali so jim denar, v svoje zanke pa jih spravili s čustveno manipulacijo.</b>
      </p>
      <p>Britanske in romunske oblasti so s podporo Evropskega policijskega urada Europol pred dnevi izvedle skupno operacijo, v kateri so razbile kriminalno združbo, ki se je že od leta 2017 ukvarjala s trgovino z ljudmi z namenom spolnega izkoriščanja.</p>
      <p>Moški so dekleta, stara med 18 in 30 let, novačili v revnejših predelih Romunije ter jim za sodelovanje ponujali velike vsote denarja. Nase so žrtve priklenili s precej učinkovito metodo »loverboy«, torej ljubimec. Več članov združbe je bilo namreč v razmerju z žrtvami, ki so jih spolno izkoriščali, na takšen način pa so zagotovili čustveno odvisnost oziroma navezanost nanje. Manipulacija z njimi je bila tako še lažja.</p>
      <p>V torek so policisti v Romuniji opravili pet hišnih preiskav in aretirali tri osumljence, v Veliki Britaniji pa so po šestih hišnih preiskavah prijeli tri osebe. Na varno so spravili osem domnevnih žrtev.</p>
      <figure>
        <iframe src="https://www.youtube.com/embed/00PxiCgjVyQ" width="560" height="315" data-service="Youtube" scrolling="no"/>
      </figure>
      <related>
        <h4>Preberite sorodne prispevke</h4>
        <a href="https://www.dnevnik.si/1042912806/kronika/leskovskova-zdaj-se-o-izvoru-svojega-premozenja-v-visini-350-tisoc-evrov"/>
        <a href="https://www.dnevnik.si/1042910367/kronika/v-zadevi-nezakonitih-klicnih-centrov-pravnomocna-prva-sodba"/>
      </related>
    </article>
  </body>
</html>