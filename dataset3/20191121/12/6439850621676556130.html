<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/462244/%E0%A6%B8%E0%A6%BF%E0%A6%B0%E0%A6%BF%E0%A7%9F%E0%A6%BE%E0%A7%9F-%E0%A6%B8%E0%A6%B0%E0%A6%95%E0%A6%BE%E0%A6%B0%E0%A6%BF-%E0%A6%AC%E0%A6%BE%E0%A6%B9%E0%A6%BF%E0%A6%A8%E0%A7%80%E0%A6%B0-%E0%A6%B9%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A6%B6%E0%A6%BF%E0%A6%B6%E0%A7%81%E0%A6%B8%E0%A6%B9-%E0%A6%A8%E0%A6%BF%E0%A6%B9%E0%A6%A4-%E0%A7%A7%E0%A7%AE"/>
    <meta property="og:site_name" content="Daily Janakantha"/>
    <meta property="article:published_time" content="2019-11-21T12:37:00+00:00"/>
    <meta property="og:title" content="সিরিয়ায় সরকারি বাহিনীর হামলায় শিশুসহ নিহত ১৮"/>
    <meta property="og:description" content="অনলাইন ডেস্ক ॥ সিরিয়ার উত্তরাঞ্চলে ইদলিবপ্রদেশে বাশার আল আসাদ সরকারের অনুগত বাহিনীর বিমান হামলায় শিশুসহ কমপক্ষে ১৮ জন প্রাণ হারিয়েছেন। ইরান সমর্থিত বিদ্রোহীদের নিয়ন্ত্রণে থাকা কয়েকটি শিবিরে হামলায় এ হতাহতের ঘটনা ঘটে। বুধবার দেশটির উত্তরপশ্চিমাঞ্চল এলাকায় প্রেসিডেন্ট বাসার আল-আসাদ অনুগত সেনারা এ হামলা চালিয়েছে বলে আনাদলু ..."/>
  </head>
  <body>
    <article>
      <h1>সিরিয়ায় সরকারি বাহিনীর হামলায় শিশুসহ নিহত ১৮</h1>
      <address>
        <time datetime="2019-11-21T12:37:00+00:00">21 Nov 2019, 12:37</time>
      </address>
      <figure>
        <img src="http://www.dailyjanakantha.com/files/201911/1574343445_15.jpg"/>
      </figure>
      <p>অনলাইন ডেস্ক ॥ সিরিয়ার উত্তরাঞ্চলে ইদলিবপ্রদেশে বাশার আল আসাদ সরকারের অনুগত বাহিনীর বিমান হামলায় শিশুসহ কমপক্ষে ১৮ জন প্রাণ হারিয়েছেন। ইরান সমর্থিত বিদ্রোহীদের নিয়ন্ত্রণে থাকা কয়েকটি শিবিরে হামলায় এ হতাহতের ঘটনা ঘটে।</p>
      <p>বুধবার দেশটির উত্তরপশ্চিমাঞ্চল এলাকায় প্রেসিডেন্ট বাসার আল-আসাদ অনুগত সেনারা এ হামলা চালিয়েছে বলে আনাদলু এজেন্সির খবরে বলা হয়েছে।</p>
      <p>পর্যবেক্ষণ অনুসারে, আলেপ্পোর দক্ষিণাঞ্চলীয় গ্রামের আজান পর্বতের ঘাঁটি থেকে এই হামলা চালানো হয়েছিল, যেখানে ৪০ জন বেসামরিক লোক আহত হয়েছে। ভূমি থেকে ভূমিতে নিক্ষেপযোগ্য ক্ষেপণাস্ত্র ছোড়ে সরকারি বাহিনী। ক্ষেপণাস্ত্রগুলো তুরস্ক সীমান্তের কাছে উত্তর ইদলিবের কাহ উদ্বাস্তু শিবিরে আঘাত হানে।</p>
      <p>আসাদ বাহিনীর ছোড়া কামানের গোলা কাহের একটি ‘মা ও শিশু’ হাসপাতালেও আঘাত হেনেছে বলে যুক্তরাজ্যভিত্তিক পর্যবেক্ষক গোষ্ঠী সিরিয়ান অবজারভেটরি ফর হিউম্যান রাইটস জানিয়েছে।</p>
      <p>এতে হাসপাতালটির কর্মী আহত হওয়ার পাশাপাশি হাসপাতালটিও ক্ষতিগ্রস্ত হয়েছে বলে সিরিয়ান আমেরিকান মেডিকেল সোসাইটি জানিয়েছে।</p>
      <p>সিরিয়ার অপর দুই মিত্র রাশিয়া ও তুরস্কের বাধা উপেক্ষা করে বাসারের অনুগত বাহিনী সরকারবিরোধীদের এলাকা হিসেবে পরিচিত ইদলিবে হামলা চালিয়ে যাচ্ছে।</p>
    </article>
  </body>
</html>