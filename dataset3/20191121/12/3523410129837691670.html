<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641161/%D8%A8%D8%B1%D8%B1%D8%B3%DB%8C-%D8%A7%D8%B3%D8%AA%DB%8C%D8%B6%D8%A7%D8%AD-%D8%AD%D8%AC%D8%AA%DB%8C-%D8%AF%D8%B1-%D8%AC%D9%84%D8%B3%D9%87-%D8%AF%D9%88%D8%B4%D9%86%D8%A8%D9%87-%D9%85%D8%AC%D9%84%D8%B3"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T12:58:00+00:00"/>
    <meta property="og:title" content="بررسی استیضاح حجتی در جلسه دوشنبه مجلس"/>
    <meta property="og:description" content="عضو هیئت رئیسه مجلس از بررسی استیضاح حجتی در جلسه دوشنبه مجلس خبر داد و گفت: البته هنوز وزیر برای حضور در مجلس، زمان تعیین نکرده است."/>
  </head>
  <body>
    <article>
      <h1>
        <a href="https://www.bultannews.com/fa/news/641161/%D8%A8%D8%B1%D8%B1%D8%B3%DB%8C-%D8%A7%D8%B3%D8%AA%DB%8C%D8%B6%D8%A7%D8%AD-%D8%AD%D8%AC%D8%AA%DB%8C-%D8%AF%D8%B1-%D8%AC%D9%84%D8%B3%D9%87-%D8%AF%D9%88%D8%B4%D9%86%D8%A8%D9%87-%D9%85%D8%AC%D9%84%D8%B3">بررسی استیضاح حجتی در جلسه دوشنبه مجلس</a>
      </h1>
      <h2>عضو هیئت رئیسه مجلس از بررسی استیضاح حجتی در جلسه دوشنبه مجلس خبر داد و گفت: البته هنوز وزیر برای حضور در مجلس، زمان تعیین نکرده است.</h2>
      <address><time datetime="2019-11-21T12:58:00+00:00">21 Nov 2019, 12:58</time> by <a rel="author">بولتن نیوز | bultannews.com</a></address>
      <p><b>گروه اقتصادی:</b> عضو هیئت رئیسه مجلس از بررسی استیضاح حجتی در جلسه دوشنبه مجلس خبر داد و گفت: البته هنوز وزیر برای حضور در مجلس، زمان تعیین نکرده است.</p>
      <p>علی اصغر یوسف نژاد نماینده ساری در مجلس شورای اسلامی در گفتگو با خبرنگار بولتن نیوز با اشاره به طرح استیضاح محمود حجتی وزیر جهاد کشاورزی در مجلس گفت: با توجه به اینکه استیضاح در جلسه روز سه شنبه 28 آبان در صحن مجلس اعلام وصول شد، وزیر 10 روز فرصت دارد تا برای پاسخگویی به موارد استیضاح در مجلس حاضر شود.</p>
      <p>وی افزود: حداکثر زمان حضور وزیر در مجلس سه شنبه آینده است اما احتمالا استیضاح در جلسه روز دوشنبه مطرح شود.</p>
      <p>عضو هیئت رئیسه مجلس تصریح کرد: اینجانب با معاون پارلمانی رئیس جمهور و همچنین با یکی از معاونین حجتی صحبت کردم تا زمان دقیق حضور وزیر در مجلس را تعیین کنیم اما هنوز جواب قطعی داده نشد.<br/>یوسف نژاد افزود: تعیین زمان حضور وزیر در صحن مجلس از اختیارات خود وزیر است و ما در حال هماهنگی در این زمینه هستیم.</p>
      <p>در جلسه روز سه شنبه این هفته مجلس استیضاح حجتی با 38 امضاء و 18 محور اعلام وصول شد.</p>
    </article>
  </body>
</html>