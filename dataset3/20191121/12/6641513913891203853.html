<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/tcg-anadolu-2020-sonunda-hizmete-girecek-turkiye-kasim-2019"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-21T12:49:00+00:00"/>
    <meta property="og:title" content="TCG Anadolu, 2020 sonunda hizmete girecek"/>
    <meta property="og:description" content="TCG Anadolu, 2020 sonunda hizmete girecek | aydinlik.com.tr"/>
  </head>
  <body>
    <article>
      <h1>TCG Anadolu, 2020 sonunda hizmete girecek</h1>
      <address>
        <time datetime="2019-11-21T12:49:00+00:00">21 Nov 2019, 12:49</time>
      </address>
      <p>
        <b>Türkiye’nin en büyük savaş gemisi olacak TCG Anadolu’nun inşa faaliyetlerini inceleyen Cumhurbaşkanlığı Savunma Sanayii Başkanı Prof. Dr. İsmail Demir, gemiyi 2020 sonunda Deniz Kuvvetlerine teslim edeceklerini söyledi. TCG Anadolu’nun havadan çekilen görüntüleri ilk kez yayınlandı.</b>
      </p>
      <p>Cumhurbaşkanlığı Savunma Sanayii Başkanı Prof. Dr. İsmail Demir, İstanbul Tuzla’da yapımı devam eden Çok Maksatlı Amfibi Hücum Gemisi TCG Anadolu’da incelemelerde bulundu.</p>
      <p>Başkan Demir, incelemeyle ilgili şu açıklamayı yaptı:</p>
      <p>“Deniz Kuvvetlerimizin sahip olacağı en büyük gemi Anadolu gemisinin inşa edildiği alanda incelemelerde bulunduk. Bu gemi Türkiye’nin gurur kaynağı olacak. Bir anlamda kamuoyunda uçak gemisi olarak bilinen gemimiz ve çalışmalar son derece düzenli bir şekilde yürütülüyor ve süre olarak da tersaneyle konuştuğumuzda planlanan süreden yaklaşık bir yıl daha önce geminin teslim edilmesiyle ilgili tedbirlerin alındığını, alınmaya devam edildiğini gördük.</p>
      <p>İnşallah 2020’nin sonunda bu gemiyi Deniz Kuvvetlerimize vermiş olacağız. Tersaneyle konuşmalarımızda bu çalışmaların gidişatından memnun olduklarını gördük. Biz de gidişattan memnunuz. Bu incelemeyi yaparken çeşitli ürünlerin yerlileştirilmesi, yerli ürünler ve projeler kullanılmasıyla ilgili de yerinde tespitler yaptık. İnşallah bundan sonra bu tür gemilerle Türkiye de dünyada iddialı olacaktır. Hem tasarımı hem de çeşitli malzemeler, sistemler açısından da iddialı bir konuma geleceğimizi umuyoruz. Deniz Kuvvetlerimize hayırlı olmasını temenni ediyoruz.”</p>
      <related>
        <h4>Benzer Haberler</h4>
        <a href="https://www.aydinlik.com.tr/en-buyuk-savas-gemimiz-2020-de-hizmete-girecek-turkiye-kasim-2019"/>
        <a href="https://www.aydinlik.com.tr/tcg-anadolu-dan-haber-var-ekonomi-mart-2018-1"/>
        <a href="https://www.aydinlik.com.tr/ilk-turk-amfibi-hucum-gemisi-tcg-anadolu-dan-haber-var-ekonomi-subat-2018-2"/>
        <a href="https://www.aydinlik.com.tr/tcg-anadolu-dusmanin-kafasini-cok-karistiracak-turkiye-ekim-2019"/>
      </related>
    </article>
  </body>
</html>