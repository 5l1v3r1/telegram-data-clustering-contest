<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Pribram-Historicky-prvni-verejne-slyseni-k-rozpoctu-mesta-604144"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-21T12:26:00+00:00"/>
    <meta property="og:title" content="Příbram: Historicky první veřejné slyšení k rozpočtu města"/>
    <meta property="og:description" content="Nejdůležitějším dokumentem každého města a každé obce je rozpočet. Příbramští zastupitelé budou rozpočet na rok 2020 schvalovat při prosincovém zasedání. Samotnému schválení bude předcházet poprvé také veřejné slyšení s občany."/>
  </head>
  <body>
    <article>
      <h1>Příbram: Historicky první veřejné slyšení k rozpočtu města</h1>
      <address>
        <time datetime="2019-11-21T12:26:00+00:00">21 Nov 2019, 12:26</time>
      </address>
      <p>
        <b>Nejdůležitějším dokumentem každého města a každé obce je rozpočet. Příbramští zastupitelé budou rozpočet na rok 2020 schvalovat při prosincovém zasedání. Samotnému schválení bude předcházet poprvé také veřejné slyšení s občany.</b>
      </p>
      <p>Rozpočet roku 2020 je rozpočtem rekordním, kdy na straně příjmů je navržena částka 888 milionů korun a na straně výdajů 1 023 milionů korun, z čehož vyplývá, že rozpočet je schodkový. „Schodek ve výši 135 milionů korun z velké části souvisí s plánovaným začátkem rekonstrukce aquaparku. Z prostředků na běžných účtech ve výši okolo 250 milionů korun s nulovým dluhem může město tento schodkový rozpočet bezpečně financovat vlastními zdroji,“ vysvětlil krytí schodkového rozpočtu místostarosta města Martin Buršík.</p>
      <p>Každým rokem se zastupitelé města schází na tzv. předjednání rozpočtu, to proběhne samozřejmě i v roce letošním. Příbram ovšem letos přichází s novinkou, kterou je Veřejné slyšení s občany. „Poprvé přistupujeme k tomu, že se k rozpočtu před jeho hlasováním na zastupitelstvu budou moci vyjádřit také sami občané. Veřejné slyšení s občany je svoláno na středu 4. prosince od 17 hodin v jednacím sále zastupitelstva,“ zve veřejnost na setkání místostarosta Buršík.</p>
      <p>Rozpočet na rok 2020 můžete prostudovat <a href="http://rozpocet.pribram.eu/">ZDE</a>.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Pribram-Participativni-rozpocet-jde-do-tretiho-rocniku-se-zmenami-603977"/>
        <a href="https://www.parlamentnilisty.cz/politika/obce-volicum/Pribram-O-dotace-se-bude-zadat-v-listopadu-600913"/>
        <a href="https://www.parlamentnilisty.cz/politika/obce-volicum/Pribram-Predstavujeme-cyklistickou-budoucnost-600836"/>
        <a href="https://www.parlamentnilisty.cz/politika/obce-volicum/Pribram-Starosty-DSO-ORP-Pribram-a-Chomutovska-prijela-pozdravit-hejtmanka-Stredoceskeho-kraje-600554"/>
      </related>
    </article>
  </body>
</html>