<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/sendika/egitim-bir-sen-kayseri-1-nolu-sube-is-yeri-temsilcileriyle-bulustu-h543860.html"/>
    <meta property="og:site_name" content="KamuAjans"/>
    <meta property="article:published_time" content="2019-11-21T12:30:27+00:00"/>
    <meta property="og:title" content="Eğitim Bir-Sen Kayseri 1 Nolu Şube İş Yeri Temsilcileriyle Buluştu"/>
    <meta property="og:description" content="Eğitim Bir Sen Kayseri 1 Nolu Şube iş yeri temsilcilerine coşkulu bir eğitim programı düzenledi. Sendikaların iş yeri temsilcileri sendikal çalışmalarda çok önemli, bu anlamda Kayseri’de görev yapan 18 bin eğitim çalışanının 10 bininin tercih ettiği Eğitim Bir Sen Kayseri 1 Nolu Şube üyelerine yönelik çeşitli programlar düzenlemektedir."/>
  </head>
  <body>
    <article>
      <h1>Eğitim Bir-Sen Kayseri 1 Nolu Şube İş Yeri Temsilcileriyle Buluştu</h1>
      <address><time datetime="2019-11-21T12:30:27+00:00">21 Nov 2019, 12:30</time> by <a rel="author">KamuAjans</a></address>
      <p>
        <b>Eğitim Bir Sen Kayseri 1 Nolu Şube iş yeri temsilcilerine coşkulu bir eğitim programı düzenledi. Sendikaların iş yeri temsilcileri sendikal çalışmalarda çok önemli, bu anlamda Kayseri’de görev yapan 18 bin eğitim çalışanının 10 bininin tercih ettiği Eğitim Bir Sen Kayseri 1 Nolu Şube üyelerine yönelik çeşitli programlar düzenlemektedir.</b>
      </p>
      <p>Konuyla ilgili açıklamalarda bulunan Eğitim Bir Sen Kayseri 1 Nolu Şube Başkanı Aydın Kalkan, Kayseri’de bin civarında eğitim kurumu bulunmaktadır. Her kurumda teşkilatımızı kurduk, iş yeri temsilcilerimizin seçimle belirlenmesi sürecini tamamladık. İş yeri temsilcilerimiz bizim uç beylerimizdir. Kurumlardaki gözümüz, elimiz iş yeri temsilcilerimizdir, bundan dolayı iş yeri temsilcilerimize eğitim ve motivasyon programı düzenledik, ifadelerini kullandı.<br/><br/>Aydın Kalkan açıklamalarını şu şekilde sürdürdü: Eğitimcilerimiz ara tatilde seminer programlarına katılmakta, hem dinlenip hem de niteliklerini artırıcı çalışmalar yapmaktadırlar. Dört yüze yakın iş yeri temsilcimiz davetimize icabet etti. Programımıza Sayın Mehmet Baki Öztürk sunumlarıyla renk kattı. İş yeri temsilciliği o iş yerinde sendikal çalışmaların etkili yürütülmesi için çok önemli. Baki Öztürk bey bu konuda temsilcilerimizi cesaretlendirdi, moral ve motivasyon anlamında farklı bir bakış edinmelerini sağladı.</p>
      <p>Aydın Kalkan, İşyeri Temsilcileri Eğitimi ve İstişare toplantımıza Eğitim Bir Sen Mersin Şube başkanı Abdullah Çelik, Başkan Yardımcısı Ertuğrul Yıldız, Bayındır Memur Sen Kayseri Şube Başkanı Ragıp Akkurt, komisyonlarımız ve üyelerimiz katıldı. Tüm katılımcılara teşekkür ediyorum ifadelerini kullandı.</p>
    </article>
  </body>
</html>