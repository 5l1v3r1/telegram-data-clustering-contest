<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ahaber.com.tr/dunya/2019/11/21/son-dakika-volkswagen-bmw-daimlere-buyuk-sok"/>
    <meta property="og:site_name" content="A Haber"/>
    <meta property="article:published_time" content="2019-11-21T12:57:45+00:00"/>
    <meta property="og:title" content="Son dakika: Volkswagen, BMW, Daimler'e büyük şok!"/>
    <meta property="og:description" content="Son dakika haberine göre Almanya Rekabet Kurumu Federal Kartel Dairesi, çelik satın almak için kartel oluşturdukları gerekçesiyle BMW, Daimler ve Volkswagen'e toplamda 100 milyon avro para cezası verildiğini açıkladı."/>
  </head>
  <body>
    <article>
      <h1>Son dakika: Volkswagen, BMW, Daimler'e büyük şok!</h1>
      <address>
        <time datetime="2019-11-21T12:57:45+00:00">21 Nov 2019, 12:57</time>
      </address>
      <p>
        <b>Son dakika haberine göre Almanya Rekabet Kurumu <a href="https://www.ahaber.com.tr/index/federal-kartel-dairesi">Federal Kartel Dairesi</a>, çelik satın almak için kartel oluşturdukları gerekçesiyle <a href="https://www.ahaber.com.tr/index/bmw">BMW</a>, <a href="https://www.ahaber.com.tr/index/daimler">Daimler</a> ve <a href="https://www.ahaber.com.tr/index/volkswagen">Volkswagen</a>'e toplamda 100 milyon avro para cezası verildiğini açıkladı.</b>
      </p>
      <p><a href="https://www.ahaber.com.tr/index/federal-kartel-dairesi">Federal Kartel Dairesi</a> (The Bundeskartellamt), tarafından yapılan açıklamada, Alman otomobil üreticilerinin 2004-2013'te çelik satın alımlarıyla bağlantılı yasadışı eylemlerinden dolayı 100 milyon avro para cezasına çarptırıldığı belirtildi.</p>
      <p>Açıklamada, <b>BMW</b>, <b>Daimler </b>ve <b>Volkswagen</b>'in çelik tedarikçilerden çelik alımları için ödedikleri fiyatları kanunsuz olarak koordine ettikleri belirtilerek bu vesileyle oluşturulan fiyatların en az 2016 yılına kadar ödendiği kaydedildi.</p>
      <p>Otomobil üreticilerin para cezasını kabul ettiklerinin belirtildiği açıklamada, çelik satış fiyatının otomobilin son değerinin yüzde 1'den azına denk geldiğine vurgu yapıldı.</p>
      <p>Söz konusu para cezası için, <a href="https://www.ahaber.com.tr/index/bmw">BMW</a>'nin 28 milyon avro, <a href="https://www.ahaber.com.tr/index/daimler">Daimler</a>'in ise 23,5 milyon avro ödeyeceği şirketler tarafından açıklandı.</p>
      <related>
        <a href="https://www.ahaber.com.tr/otomobil/2019/11/21/2020-honda-civic-hatchback-yenilendi-yeni-honda-civicin-fiyati-ne-kadar-honda-civicin-motor-ve-donanim-ozellikleri"/>
      </related>
    </article>
  </body>
</html>