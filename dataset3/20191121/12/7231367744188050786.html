<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/certificati/vontobel-nuova-emissione-di-bonus-cap-due-di-essi-in-collaborazione-con-il-top-trader-marco-tosoni/"/>
    <meta property="og:site_name" content="InvestireOggi"/>
    <meta property="article:published_time" content="2019-11-21T12:02:21+00:00"/>
    <meta property="og:title" content="Vontobel: nuova emissione di Bonus Cap, due di essi in collaborazione con il Top Trader Marco Tosoni"/>
    <meta property="og:description" content="7 certificati bonus cap targati Vontobel di cui due in collaborazione con Marco Tosoni, negoziati su SeDex e bonus (coincidenti ai cap) che vanno dal 103,68% al 114,92%"/>
  </head>
  <body>
    <article>
      <h1>Vontobel: nuova emissione di Bonus Cap, due di essi in collaborazione con il Top Trader Marco Tosoni</h1>
      <h2>7 certificati bonus cap targati Vontobel di cui due in collaborazione con Marco Tosoni, negoziati su SeDex e bonus (coincidenti ai cap) che vanno dal 103,68% al 114,92%</h2>
      <address><time datetime="2019-11-21T12:02:21+00:00">21 Nov 2019, 12:02</time> by <a rel="author" href="https://www.investireoggi.it/certificati/author/danilofieni/" target="_blank">Danilo Fieni</a></address>
      <p>Vontobel, in data 20/11/2019, ha emesso 7 certificati bonus cap su azioni, di cui due in collaborazione con il Top Trader Marco Tosoni; si tratta di certificati quotati e negoziati su SeDex, con scadenze ad un anno e a nove mesi e bonus coincidenti ai cap.</p>
      <p>Ogni certificato ha inoltre un prezzo di emissione uguale al valore nominale di 100 Euro.</p>
      <h3>Punti di forza in sintesi</h3>
      <ul>
        <li>Possibilità di ottenere bonus dal 103,68% al 114,92% a patto che il valore dei sottostanti non sia mai inferiore od uguale alla barriera (di tipo americana intraday).</li>
        <li>Barriere americane intraday profonde fino a ribassi del -30% dei sottostanti, ovvero pari al 70% dei livelli iniziali.</li>
      </ul>
      <h3>Caratteristiche</h3>
      <figure>
        <img src="https://www.investireoggi.it/certificati/wp-content/uploads/sites/18/2019/11/201119-vont-4-bon-c.png"/>
      </figure>
      <h4>Emissione in collaborazione con Marco Tosoni</h4>
      <figure>
        <img src="https://www.investireoggi.it/certificati/wp-content/uploads/sites/18/2019/11/201119-vont-bon-c-tosoni.png"/>
      </figure>
      <h3>Funzionamento</h3>
      <p>Alla data di liquidazione sono previsti due scenari:</p>
      <ol>
        <li>se il valore del sottostante, durante tutto il periodo di osservazione è sempre superiore alla barriera, l’investitore percepisce un importo pari al bonus calcolato in % sul valore nominale;</li>
        <li>se il valore del sottostante, nel periodo di osservazione è stato pari o minore alla barriera almeno una volta, l’investitore non ha più diritto al bonus e partecipa linearmente alla performance del sottostante, percependo un importo (comunque non superiore al cap) pari alla suddetta performance (calcolata come rapporto fra valore finale e valore iniziale) moltiplicata per il prezzo di emissione</li>
      </ol>
      <h4>Esempio</h4>
      <p>Si prenda a riferimento il bonus cap su Leonardo. Il certificato ha un bonus coincidente al cap del 105,48% euro. Al 25/11/2020 si prospettano i seguenti scenari:</p>
      <ol>
        <li>se durante tutto il periodo di osservazione della barriera il prezzo del sottostante rimane ad di sopra degli 8,049 € (ossia il 70% del livello iniziale), ed alla chiusura del 18/11/2020 quota ad un valore superiore a 12,128 €, (soglia cap che rappresenta il 105,48% del valore iniziale), l’investitore riceve l’importo del bonus di 105,48 euro.</li>
        <li>se durante tutto il periodo di osservazione della barriera il prezzo del sottostante è risultato pari o inferiore almeno una volta al ed alla chiusura del 18/11/2020 quota ad un valore ipotetico di 7,474 € (pari al 65% del livello iniziale) l’investitore riceve un valore di 65 euro, mentre se quota sopra i 12,128 € si riceve comunque l’importo massimo corrispondente al Cap.</li>
      </ol>
    </article>
  </body>
</html>