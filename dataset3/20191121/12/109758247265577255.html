<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fz.se/nyhet/281599-half-life-alyx-grabbity-gloves-istallet-for-gravity-gun"/>
    <meta property="og:site_name" content="FZ.se"/>
    <meta property="article:published_time" content="2019-11-21T12:18:56+00:00"/>
    <meta property="og:title" content="Half-Life: Alyx - &quot;grabbity gloves&quot; istället för gravity gun?"/>
    <meta property="og:description" content="Det kan vara det dummaste vapennamnet någonsin."/>
  </head>
  <body>
    <article>
      <h1>Half-Life: Alyx - "grabbity gloves" istället för gravity gun?</h1>
      <h2>Det kan vara det dummaste vapennamnet någonsin.</h2>
      <address><time datetime="2019-11-21T12:18:56+00:00">21 Nov 2019, 12:18</time> by <a rel="author" href="https://www.fz.se/medlem/12" target="_blank">Carl Johansson-Sundelius</a></address>
      <p>Om mindre än sex timmar avtäcker Valve <i>Half-Life: Alyx</i>, det första livstecknet på att Seattle-studion inte begravt tanken om fler <i>Half-Life</i>-spel helt och hållet. Med tanke på att det är ett virtual reality-spel, har Alyx i huvudrollen (kvalificerad gissning ändå) och hur mycket <i>Half-Life 2</i> fokuserade på gravity gun har många tagit för givet att gravitationspickan ska ha en framträdande roll även i detta. Men istället verkar vi få "grabbity gloves" vilket kan vara det dummaste vapennamnet någonsin.</p>
      <p>Faktum är att dessa handskar, som gissningsvis kan "grabba" saker och "gravitera" dem cirkulerat i <i>Half-Life</i>-kretsar i flera år. Så sent som i september fick Valve News Network, som genom alla år varit snabba på att dammsuga varenda liten kodbit studion släppt ifrån sig, tecken på att Valve arbetade på något med detta namn.</p>
      <p>Som av en händelse höll en Valve-anställd en föreläsning på Digipen om just virtual reality-utveckling och hur smidigt det är för spelare att använda sina händer i VR. Han arbetar på deras "flagship VR title", vilket vi nu vet är <i>Half-Life: Alyx</i>.</p>
      <figure>
        <iframe src="https://www.youtube.com/embed/9kzu2Y33yKM" width="640" height="360" data-service="Youtube" scrolling="no"/>
      </figure>
      <p>"Gravity gloves" fanns också i arkadversionen av <i>Half-Life 2</i>, kallad <a href="http://combineoverwiki.net/wiki/Gravity_Gloves"><i>Survivor</i></a>, som dock aldrig användes och krävde debug-kommandon för att komma åt.</p>
      <h3>Läs mer om Half-Life</h3>
      <figure>
        <img src="https://cdn.fz.se/artikel/bild/1418185?l=eyJyZXNvdXJjZSI6IlwvYXJ0aWtlbFwvYmlsZFwvMTQxODE4NSIsImZpbHRlcnMiOltdLCJwYXJhbXMiOltdLCJrZXkiOiIwNDBjNWM5NjYyZGE5Yzc2OWRjMDZmNDBhZjI4ZjMyNyJ9"/>
        <figcaption>Om du vore Valve – Vad handlar Half-Life: Alyx om?</figcaption>
      </figure>
      <figure>
        <img src="https://cdn.fz.se/artikel/bild/1401771?l=eyJyZXNvdXJjZSI6IlwvYXJ0aWtlbFwvYmlsZFwvMTQwMTc3MSIsImZpbHRlcnMiOltdLCJwYXJhbXMiOltdLCJrZXkiOiIzMTVjZDBjMjI2YmUxY2ExMjBkZTYwNWQ1YWQ2NDhkNSJ9"/>
        <figcaption>Rykte – Valve släpper VR-spelet Half-Life: Alyx i mars 2020</figcaption>
      </figure>
      <figure>
        <img src="https://cdn.fz.se/artikel/bild/1416783?l=eyJyZXNvdXJjZSI6IlwvYXJ0aWtlbFwvYmlsZFwvMTQxNjc4MyIsImZpbHRlcnMiOltdLCJwYXJhbXMiOltdLCJrZXkiOiIzY2FkODM1Nzg2MjAwYTljYWFhNThjNGY4NDE3MTRiZCJ9"/>
        <figcaption>Valve patchar Half-Life 2 – NPC:er kan blinka</figcaption>
      </figure>
    </article>
  </body>
</html>