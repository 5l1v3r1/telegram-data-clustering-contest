<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sport/_kolishnij-zirkovij-trener-ukrayinskoyi-komandi-yiv-korm-dlya-kotiv/939191"/>
    <meta property="og:site_name" content="Gazeta.ua"/>
    <meta property="article:published_time" content="2019-11-21T12:49:00+00:00"/>
    <meta property="og:title" content="Колишній зірковий тренер української команди їв корм для котів"/>
    <meta property="og:description" content="Прес-аташе донецького &quot;Олімпіка&quot; Роман Лопатін розповів про курйозний випадок з колишнім головним тренером донецького клубу Жуліо Сезаром. &quot;Все було чудово, але траплялися якісь кумедні історії. Колись на зборах він купив собі консерви на заправці. Вечорами ми збиралися з тренерським ..."/>
  </head>
  <body>
    <article>
      <h1>Колишній зірковий тренер української команди їв корм для котів</h1>
      <address><time datetime="2019-11-21T12:49:00+00:00">21 Nov 2019, 12:49</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939191_w_300.jpg?v=0"/>
        <figcaption>Жуліо Сезар протримався на посаді головного тренера "Олімпіка" тільки 4 матчі. Фото: з відкритих джерел</figcaption>
      </figure>
      <p>Прес-аташе донецького "Олімпіка" <b>Роман Лопатін</b> розповів про курйозний випадок з колишнім головним тренером донецького клубу <b>Жуліо Сезаром.</b></p>
      <p>"Все було чудово, але траплялися якісь кумедні історії. Колись на зборах він купив собі консерви на заправці. Вечорами ми збиралися з тренерським штабом, щоб обговорити плани і майбутні тренування. Він сидить і їсть ці консерви, а там написано, що це корм для котів. Це було просто нереально.</p>
      <p>Він подумав, що це паштет якийсь. Але коли з'ясувалося, що це не так, він побіг полоскати рота. Вечір продовжився, ми сидимо далі, тиша, всі заспокоїлися, а потім наш асистент по аналітиці Володимир в повній тиші видав "мяу". Знову всіх порвало", – цитує Лопатіна <a href="https://football24.ua/zhulio_sezar_yiv_korm_dlya_kotiv__kuryozniy_vipadok_z_eks_nastavnikom_olimpika_n570797/">"Футбол 24"</a> посилаючись на програму "Бомбардир".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/sport/_gravec-dinamo-zasvitisya-iz-velicheznim-sincem-pid-okom/939148"/>
      </related>
      <blockquote>Жуліо Сезар затримався в Олімпіку лише на півтора місяця. В 4 стартових матчах Favbet-Ліги команда, очолювана бразильським наставником, зазнала 4 поразок з різницею м'ячів 2:8. В часи ігрової кар'єри грав за "Реал", "Мілан", "Олімпіакос" та "Бенфіку".</blockquote>
    </article>
  </body>
</html>