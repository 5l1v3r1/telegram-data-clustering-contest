<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/21/vodafone-regala-giga-illimitati-per-2-giorni-ecco-come-riceverli-627265"/>
    <meta property="og:site_name" content="tecnoandroid"/>
    <meta property="article:published_time" content="2019-11-21T12:00:38+00:00"/>
    <meta property="og:title" content="Vodafone regala Giga illimitati per 2 giorni, ecco come riceverli"/>
    <meta property="og:description" content="L'operatore Vodafone Italia ha deciso di regalare Giga illimitati per ben 2 giorni per festeggiare un avvenimento molto importante"/>
  </head>
  <body>
    <article>
      <h1>Vodafone regala Giga illimitati per 2 giorni, ecco come riceverli</h1>
      <h2>L'operatore Vodafone Italia ha deciso di regalare Giga illimitati per ben 2 giorni per festeggiare un avvenimento molto importante</h2>
      <address><time datetime="2019-11-21T12:00:38+00:00">21 Nov 2019, 12:00</time> by <a rel="author">Veronica Boschi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Vodafone-3-1-e1574206761443.jpg"/>
      </figure>
      <p>L’operatore <b>Vodafone Italia</b> ha deciso che per <b>festeggiare</b> il secondo <b>compleanno</b> del proprio assistente digitale <b>Tobi</b>, regalerà Giga illimitati per due giorni a tutti i propri clienti.</p>
      <p>Inizialmente <a href="https://www.tecnoandroid.it/2018/12/21/vodafone-tobi-arriva-a-sorpresa-su-whatsapp-con-il-numero-3499190190-449094">Tobi</a> era presente sull’applicazione MyVodafone, successivamente è sbarcato anche su Facebook Messenger, sul sito ufficiale dell’operatore, su Alexa e WhatsApp e anche sulla messaggistica avanzata di Android. Scopriamo nei dettagli il regalo.</p>
      <h3>Vodafone regala Giga illimitati per due giorni</h3>
      <p>Tobi non è altro che <b>un’intelligenza artificiale</b> che svolge tutte le mansioni di un comune consulente telefonico. Infatti è in grado di rispondere in modo automatico alla maggior parte delle domande o dei problemi riscontrati da parte degli utenti. Potete chiedergli delle informazioni sull’offerta attiva o il recupero, per esempio, di un codice PUK.</p>
      <p>La tecnologia legata a Tobi <b>si basa su un sistema di reti neurali</b> che permette di riconoscere ed interpretare il linguaggio naturale e relazionarsi con il cliente, adattando l’interazione in base all’evoluzione della conversazione. All’addestramento di Tobi ci pensa la Neural Network Training di Vodafone, team di assistenza al cliente.</p>
      <p>In occasione del secondo compleanno dell’assistente Tobi l’operatore rosso ha deciso di regalare a tutti i propri clienti, che gli fanno gli auguri, <b>Giga illimitati per due giorni dall’attivazione</b>. Il cliente potrà utilizzare i Giga della promozione in tutta Italia per navigare su APN. Essendo Infinito, la promozione che andrà ad attivarsi, una promo gratuita, non andrà ad aumentare i Giga disponibili per i Paesi al di fuori dell’Italia ma comunque all’interno dell’Unione Europea. Non vi resta che fare gli auguri a Tobi per ottenere questo grandioso premio!.</p>
    </article>
  </body>
</html>