<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/sztarsztorik/meztelenul-tiltakozik-a-katona-jozsef-szinhaz-szinesznoje-jordan-adel/91hhj7n"/>
    <meta property="og:site_name" content="Blikk.hu"/>
    <meta property="article:published_time" content="2019-11-21T12:33:59+00:00"/>
    <meta property="og:title" content="Meztelenül tiltakozik a Katona József Színház színésznője"/>
    <meta property="og:description" content="Teljesen meztelenül állt a kamera elé Jordán Adél."/>
  </head>
  <body>
    <article>
      <h1>Meztelenül tiltakozik a Katona József Színház színésznője</h1>
      <address><time datetime="2019-11-21T12:33:59+00:00">21 Nov 2019, 12:33</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Teljesen meztelenül állt a kamera elé Jordán Adél.</b>
        </i>
      </p>
      <p>Jordán Adél is csatlakozott ahhoz a megmozduláshoz, mellyel a szőrmék viselése ellen tiltakoznak a hírességek. A színésznő a <a href="http://szormeellenesliga.hu/">Magyar Szőrmeellenes Liga</a> felkérésére dobta le a textilt, mely egy figyelemfelkeltő kampány részeként 10 napon keresztül osztott meg ismert emberekről készült aktfotókat az Instagramon.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p><i>"Országunkban tabu a meztelenség, és tabu beszélni arról, hogy a szőrme viselésének mi is a valódi ára, de a valódi áldozatokra sokszor hiába mutatunk rá. Szeretnénk, ha a meztelenséget körülvevő korlátok döntögetése rávilágítana, hogy a szőrmét mint terméket is titkok övezik, és hogy ezekről nem beszélni pont olyan helytelen, mint a meztelen test látványát megbélyegezni"</i> - olvasható a liga oldalán.</p>
      <p>
        <b>A színésznő fotójához, mely a kilencedik a sorban, az alábbiakat írták:</b>
      </p>
      <p>
        <i>"Adél színésznőként és anyaként, elsősorban a családjának és szakmájának él, de a nagyra értékeli a saját magánszféráját, ezért ritkán szeret szerepelni a médiában. Nem sokat tudott a magyar szőrmeiparról, és amint részletesen bemutattuk neki a tényeket, úgy érezte a mi esetükben kivételt kell tennie. Nagyon hálások vagyunk, hogy személyiségével egy különleges légkört kölcsönzött a kampányunknak. Kecsessége és különleges vonásai remélhetőleg minél több ember figyelmét felkelti a magyar prémállatok sorsa iránt. </i>
        <b>
          <i>Adél gondolata a szőrmeviselésről, a következő: - Az állatok szőrét nem lehet humánusan elvenni, nem létezik etikus módja a szőrme előállításának.</i>
        </b>
        <i>"</i>
      </p>
    </article>
  </body>
</html>