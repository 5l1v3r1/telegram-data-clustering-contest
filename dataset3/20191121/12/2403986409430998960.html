<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/rosiya_perekonuye_shho_ne_zabirala_unitazi_z_ukrayinskih_korabliv_n1237208"/>
    <meta property="og:site_name" content="24 Канал"/>
    <meta property="article:published_time" content="2019-11-21T12:09:00+00:00"/>
    <meta property="og:title" content="Росія переконує, що повернула кораблі цілими і з унітазами"/>
    <meta property="og:description" content="Федеральна служба безпеки Росії стверджує, що захоплені у листопаді минулого року кораблі передали Україні в нормальному стані і зі справною сантехнікою."/>
  </head>
  <body>
    <article>
      <h1>Росія переконує, що повернула кораблі цілими і з унітазами</h1>
      <address><time datetime="2019-11-21T12:09:00+00:00">21 Nov 2019, 12:09</time> by <a rel="author" href="https://24tv.ua/severin_trach_tag7086/" target="_blank">Северин Трач</a></address>
      <p>
        <b>Федеральна служба безпеки Росії стверджує, що захоплені у листопаді минулого року кораблі передали Україні в нормальному стані і зі справною сантехнікою.</b>
      </p>
      <p>У Росії натомість переконують, що це все зробили по дорозі до Очакова, про це пише <a href="https://tass.ru/politika/7169121">ТАСС</a> із посиланням на Центр громадських зв'язків ФСБ Росії.</p>
      <blockquote>Матіос опублікував важливий документ:<a href="https://24tv.ua/shho_rosiya_zrobila_z_ukrayinskimi_viyskovimi_korablyami_matios_opublikuvav_vazhliviy_dokument_n1237086"> Що Росія зробила з українськими військовими кораблями</a></blockquote>
      <p>На підтвердження там навіть показали відео, зроблене нібито до передачі. Зокрема, на ньому показують стан палуби із середини із сантехнікою.</p>
      <aside>На кадрах добре видно, що катери і буксир передані українській стороні в нормальному стані і зі справною й сантехнікою. Якщо за час переходу від берегів Криму до Очакова українська сторона зуміла "угробити" суду і довести сантехніку до неналежного стану, то це проблема самої української сторони,<cite>– заявляють у ФСБ.</cite></aside>
      <p>Очевидно, немає жодних підтверджень, що росіяни зняли відео перед передачею кораблів.</p>
      <figure>
        <img src="https://24tv.ua/resources/photos/news/620_DIR/201911/1237208_10176976.jpg?201911115024"/>
        <figcaption>Скрін із російського відео </figcaption>
      </figure>
      <figure>
        <img src="https://24tv.ua/resources/photos/news/620_DIR/201911/1237208_10176977.jpg?201911115054"/>
        <figcaption>Скрін із російського відео </figcaption>
      </figure>
      <h3>У якому стані Росія насправді повернула кораблі?</h3>
      <ul>
        <li>Командувач Військово-морськими силами України Ігор Воронченко повідомив, що росіяни фактично "угробили" кораблі – познімали навіть плафони, розетки і унітази.  </li>
        <li>Про поганий стан кораблів ВМС сказав і українських моряків Микола Полозов. Вони залишилися взагаліУкраїнські військові кораблі <a href="https://24tv.ua/povernennya_korabliv_ukrayini_20_11_2019_video_ta_foto_n1235009">"Бердянськ", "Нікополь" та "Яни Капу" прибули до Очакова</a> на Миколаївщині увечері 20 листопада. Росія передала їх Україні відкритому морі уранці 18 листопада. Торік ці судна було захоплено внаслідок атаки Росії поблизу Керченської протоки. </li>
      </ul>
      <blockquote>Читайте також: <a href="https://24tv.ua/korabli__tse_prekrasno_ale_u_nas_viyna__zelenskiy_pro_prorivi_u_stosunkah_z_rf_n1237088">Кораблі – це прекрасно, але у нас війна, – Зеленський про прориви у стосунках з РФ</a></blockquote>
      <h3>Що треба знати про захоплення українських кораблів?</h3>
      <ul>
        <li>25 листопада 2018 року у районі Керченської протоки прикордонний корабель Росії протаранив буксир українських військових. Свій крок у Росії аргументували тим, що нібито судна ВМС неправомірно увійшли в тимчасово закриту акваторію територіального моря РФ і прямували до Керченської протоки.</li>
        <li>Тоді ж агресор захопив 3 українських кораблі та взяв в полон 24 українських моряків. Їх згодом арештували в окупованому Криму та вивезли до московських СІЗО.</li>
        <li>Після того, як з'явилась дата проведення нормандської зустрічі (9 грудня), росЗМІ повідомили про наміри <a href="https://24tv.ua/rosiya_gotovi_povernuti_zahopleni_ukrayinski_korabli_do_normandskoyi_zustrichi__zmi_n1234790">Росії повернути Україні</a> захоплені кораблі до цього часу.</li>
        <li>Однак згодом у МЗС РФ цю заяву спростували і наголосили, що передача не пов'язана з зустріччю лідерів Росії, України, Німеччини та Франції.</li>
      </ul>
      <figure>
        <img src="https://24tv.ua/resources/photos/news/620_DIR/201911/1235026_10111176.jpg?201911171243"/>
      </figure>
      <p> </p>
    </article>
  </body>
</html>