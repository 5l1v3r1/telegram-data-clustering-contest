<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121174/jest-nowy-kandydat-pis-do-trybunalu-konstytucyjnego.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-21T12:08:00+00:00"/>
    <meta property="og:title" content="Jest nowy kandydat PiS do Trybunału Konstytucyjnego"/>
    <meta property="og:description" content="Prof. Jakub Stelina został zgłoszony przez PiS jako kandydat na sędziego TK – informują media."/>
  </head>
  <body>
    <article>
      <h1>Jest nowy kandydat PiS do Trybunału Konstytucyjnego</h1>
      <address>
        <time datetime="2019-11-21T12:08:00+00:00">21 Nov 2019, 12:08</time>
      </address>
      <h4>Prof. Jakub Stelina został zgłoszony przez PiS jako kandydat na sędziego TK – informują media.</h4>
      <p>Informację o kandydaturze prof. Steliny podali w czwartek dziennikarze "Dziennika Gazety Prawnej" i portalu 300Polityka.</p>
      <p>Prof. Jakub Stelina to prawnik, profesor nauk prawnych i specjalista prawa pracy. W latach 2012-2018 był dziekanem Wydziału Prawa i Administracji Uniwersytetu Gdańskiego.</p>
      <p>Przypomnijmy, że wcześniej PiS zgłosił już do TK Krystynę Pawłowicz i Stanisława Piotrowicza. Wczoraj partia rządząca wycofała niespodziewanie trzeciego kandydata, Roberta Jastrzębskiego. Teraz w jego miejsce zgłoszono Jakuba Stelinę.</p>
      <p>Jeszcze dziś o 15:30 może się odbyć posiedzenie komisji sprawiedliwości i praw człowieka (SPC), która zaopiniuje kandydaturę Steliny. Wczoraj pozytywną rekomendację SPC uzyskali Pawłowicz i Piotrowicz.</p>
      <p>Wybór kandydatów na sędziów TK zaplanowano w Sejmie na dzisiaj. Głosowanie odbędzie się w godz. 21:00 – 23:00.</p>
      <p>Przepisy mówią, że kandydatów na sędziów TK może wskazać Prezydium Sejmu lub grupa co najmniej 50 posłów. Na początku grudnia kończą się kadencję trzech sędziów Trybunału: Marka Zubika, Piotra Tulei i Stanisława Rymara.</p>
      <footer>/ Źródło: Media <br/>/ dcy</footer>
      <related>
        <h4>Czytaj także</h4>
        <a href="https://www.dorzeczy.pl/kraj/121171/pawlowicz-do-smiszka-dzieki-mnie-uwalono-panski-doktorat.html"/>
      </related>
    </article>
  </body>
</html>