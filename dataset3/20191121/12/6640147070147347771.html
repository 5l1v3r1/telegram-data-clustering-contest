<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/samsung-smartphone-display-a-cascata/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-21T12:03:00+00:00"/>
    <meta property="og:title" content="Samsung: in arrivo lo smartphone con display a &quot;cascata&quot;? | MobileLabs"/>
    <meta property="og:description" content="Il brevetto di Samsung dedicato a uno smartphone con display a cascata è stato approvato: ecco le prime immagini ufficiali."/>
  </head>
  <body>
    <article>
      <h1>Samsung: in arrivo lo smartphone con display a "cascata"? | MobileLabs</h1>
      <address>
        <time datetime="2019-11-21T12:03:00+00:00">21 Nov 2019, 12:03</time>
      </address>
      <p>Anche <b>Samsung</b> potrebbe essere interessata a rilasciare uno smartphone con <b>display a cascata</b>: questa ipotesi è emersa in seguito alla comparsa di un brevetto. Per “<i>schermo a cascata</i>” si intendono tutti quei particolari display che si estendono fino ai lati. Durante gli ultimi mesi, numerosi produttori hanno deciso di scegliere tale compromesso, tra cui <a href="http://www.tomshw.it/smartphone/vivo-nex-dual-display-edition-secondo-schermo-sul-retro-e-10gb-di-ram/"><i>Vivo</i> </a>per il suo <i>NEX 3</i>.</p>
      <p><a href="http://www.tomshw.it/smartphone/samsung-galaxy-s10-nuove-varianti/">Samsung </a>ha richiesto il <b>brevetto</b> per un dispositivo di questa tipologia nel <b>2017</b> e solo durante le scorse ore è stato approvato.</p>
      <figure>
        <img src="https://www.tomshw.it/images/images/2019/11/samsung-schermo-a-cascata-64322.768x432.jpg"/>
      </figure>
      <p>Gli organi di riferimento sono stati:</p>
      <ul>
        <li><i>Korean Intellectual Property Office</i>, per la <b>Corea del Sud</b>;</li>
        <li><i>United States Patent and Trademark Office</i>, negli <b>Stati Uniti d’America</b>;</li>
        <li><i>World Intellectual Property Office</i>, nel resto del <b>mondo</b>.</li>
      </ul>
      <p>Come è chiaramente visibile nelle <b>prime immagini</b>, questo ipotetico smartphone potrebbe presentarsi con un design molto simile a quello di <a href="http://www.tomshw.it/smartphone/samsung-galaxy-note-10-star-wars/">Samsung Galaxy Note</a>, ma con il display che continuerebbe anche in uno o entrambi i lati.</p>
      <figure>
        <img src="https://www.tomshw.it/images/images/2019/11/samsung-schermo-a-cascata-64323.768x432.jpg"/>
        <figcaption>Photo credit - Letsgodigital.org</figcaption>
      </figure>
      <p>Nelle prime raffigurazioni non è chiaro se <b>ambedue</b> le parti presenterebbero questo angolo a 90 gradi, ma probabilmente potrebbe essere proprio così. Non sappiamo se la società coreana abbia intenzione di <b>continuare</b> con la progettazione di questo device. Non ci resta, quindi, che <b>attendere</b> eventuali risvolti.</p>
      <blockquote>Samsung Galaxy A50, con 128 GB di memoria interna e una batteria da 4.000 mAh, è disponibile all’acquisto su Amazon. Lo trovate a <a href="https://toms.it/0dTGC">questo indirizzo</a>.</blockquote>
    </article>
  </body>
</html>