<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://g-rafa.co.il/%d7%9c%d7%a9%d7%91%d7%95%d7%a8-%d7%90%d7%aa-%d7%94%d7%a7%d7%a8%d7%97-2-%d7%90%d7%a4%d7%9c-%d7%a2%d7%9e%d7%95%d7%a7-%d7%95%d7%a7%d7%a1%d7%95%d7%9d/"/>
    <meta property="og:site_name" content="Girafa"/>
    <meta property="article:published_time" content="2019-11-21T12:30:52+00:00"/>
    <meta property="og:title" content="“לשבור את הקרח 2”: אפל, עמוק וקסום"/>
    <meta property="og:description" content="&quot;לשבור את הקרח 2&quot;: אפל, עמוק וקסום"/>
  </head>
  <body>
    <article>
      <h1>“לשבור את הקרח 2”: אפל, עמוק וקסום</h1>
      <address><time datetime="2019-11-21T12:30:52+00:00">21 Nov 2019, 12:30</time> by <a rel="author">שי שגב</a></address>
      <p>
        <b>ביקורת סרט: “לשבור את הקרח 2” </b>
        <b>לא מגיע לגבהים של הסרט הראשון, אולם חובק נושאים רגשיים מורכבים יותר, שירים טובים יותר ויש גם הרבה מהקסם של דיסני</b>
      </p>
      <figure>
        <img src="https://g-rafa.co.il/wp-content/uploads/2019/05/3.png"/>
      </figure>
      <p>בשנת 2010, אולפני ההנפשה של וולט דיסני הפיקו שני סרטי נסיכות: “<b>הנסיכה והצפרדע</b>” ו-“<b>פלונטר</b>” – שהיו חביבים, אך לא מוצלחים במיוחד. ואז הגיע “<b>לשבור את הקרח</b>“. עיבוד חדשני לסיפור האגדה ‘מלכת השלג’ של הנס כריסטיאן אנדרסן, שזכה לקסם המופלא של דיסני, עם סיפור מכל הלב על אחיות, צמד יצורים חמודים להפליא ושיר הלהיט המצליח מאוד: ‘Let It Go’ / ‘לעזוב’. הכל הגיע לשיאו, כאשר “<b>לשבור את הקרח</b>” קצר שבחים נרחבים ממבקרים והרוויח יותר ממיליארד דולר בקופות הקולנוע. כעת, שש שנים מאוחר יותר, “<b>לשבור את הקרח</b> <b>2</b>” יוצא לאקרנים, אם כי זה קשור יותר להצלחה “<b>לשבור את הקרח</b>” הראשון, מאשר שבאמת דרוש המשך לסיפור… “<b>לשבור את הקרח 2</b>” לא מגיע לגבהים של הסרט הראשון, אולם חובק נושאים רגשיים מורכבים יותר, שירים טובים יותר ויש גם הרבה מהקסם של דיסני.</p>
      <figure>
        <img src="https://g-rafa.co.il/wp-content/uploads/2019/11/maxresdefault.jpg"/>
      </figure>
      <p>אחרי אירועי “<b>לשבור את הקרח</b>” הראשון, אנה (<b>קריסטן בל</b>) ואלזה (<b>אידינה מנזל</b>) גרות באושר בארנדל, עורכות לילות משחק משפחתיים עם החבר של אנה, קריסטוף (<b>ג’ונתן גרוף</b>), האייל שלו סוון ואיש השלג הקסום שיצרה אלזה, אולף (<b>ג’וש גד</b>). עם זאת, אלזה מתחילה לשמוע קול הקורא לה מהצפון וכאשר רוחות קסומות מוציאות את תושבי ארנדל מבתיהם – אנה, אלזה וחבריהם מחליטים ללכת בעקבות הקול. הם עוקבים אחריו ליער קסום ומיסטי מוקף בערפל בלתי חדיר, שנפתח בזכות קסמה של אלזה. על מנת להציל את ארנדל, האחיות תצטרכנה לסמוך זו על זו – ולבטוח בעצמן – כאשר הן לומדות את האמת על כוחותיה של אלזה ועל ההיסטוריה של ארנדל.</p>
      <figure>
        <img src="https://g-rafa.co.il/wp-content/uploads/2019/11/Sven-Kristoff-Olaf-Anna-and-Elsa-in-Frozen-2.jpg"/>
      </figure>
      <p>לזכותם של התסריטאיות, <b>ג’ניפר לי</b> ו-<b>אליסון שרדר</b>, “<b>לשבור את הקרח 2</b>” מוצא דרך משכנעת להמשיך את סיפוריהן של אנה ואלזה, כאשר הראשונה מתמקדת בהגנה על אחותה (על חשבון מערכות היחסים האחרות שלה) ואילו האחרונה עדיין נאבקת למצוא את מקומה בעולם. עם זאת, התסריטאיות העניקו לכל דמות את הקשת המובחנת שלה, ו-“<b>לשבור את הקרח 2</b>” מתפתל בהרגשה מפותלת וסבוכה של סיפורים מצטלבים. זה לא אומר שקשתות הסיפור אינן חזקות, כי “<b>לשבור את הקרח 2</b>” אכן מתמודד עם כמה נושאים רגשיים מאוד ומורכבים עבור אנה, אלזה ואפילו קריסטוף. אולם הסרט של דיסני אינו נרתע מלהפגין רגשות גדולים וקשוחים, צולל עמוק לכמה מוטיבים חשוכים באופן מפתיע לסרט ילדים, אף כי גם מציע בסופו של דבר מפת דרכים לילדים להתמודד עם הרגשות שהוא מעלה. ובכל זאת, זה לא סרט מגובש כמו שהיה “<b>לשבור את הקרח</b>” הראשון, ובשונה מסרטי המשך – אין פה אפילו נבל. במקום זאת, “<b>לשבור את הקרח 2</b>” לוקח את הסיכון ומוותר על המבנה הסיפורי הטיפוסי של סרטי דיסני ופונה לסגנון בוגר יותר. בעוד שלא הכל עובד ומתקתק כמו שצריך, היבטים אחרים של הסרט משכנעים מספיק כדי להעסיק את הצופים.</p>
      <p>
        <a href="https://g-rafa.co.il/%d7%97%d7%93%d7%a9-%d7%91%d7%98%d7%9c%d7%95%d7%95%d7%99%d7%96%d7%99%d7%94-%d7%99%d7%95%d7%9d-%d7%a8%d7%91%d7%99%d7%a2%d7%99-20-%d7%91%d7%a0%d7%95%d7%91%d7%9e%d7%91%d7%a8-2019/">קרא עוד:  חדש בטלוויזיה: יום רביעי, 20 בנובמבר, 2019</a>
      </p>
      <figure>
        <img src="https://g-rafa.co.il/wp-content/uploads/2019/11/Anna-in-Frozen-2.jpg"/>
      </figure>
      <p>היבטים שמסייעים להניע את “<b>לשבור את הקרח 2</b>” קדימה כוללים את הקטעים המוזיקליים החדשים שלו, שנכתבו על ידי הצמד השב מן הסרט הקודם, <b>רוברט לופז</b> ו-<b>קריסטן אנדרסון-לופז</b>. אמנם אין פה להיט מטורף ברמה של ‘Let It Go’ / ‘לעזוב’, אך בסך הכל המוזיקה חזקה בהרבה ומאוד נוכחת, כמו “Into the Unknow’ של מנזל ו-‘The Right Right Thing’ של בל (השיר המשעשע מאוד ‘Lost in the Woods’ של גרוף בטוח ישעשע את קהל ההורים המגיע לשמור על הילדים הצופים בסרט). בנוסף למוזיקה, ההנפשה של “<b>לשבור את הקרח 2</b>” מדהימה לחלוטין ועוצרת נשימה ברגעי מפתח מסוימים. יוצרי הסרט משתמשים באנימציה של “<b>לשבור את הקרח 2</b>” כדי להשלים חזותית את התימות בסרט, וכשם שהסיפור מורכב יותר, גם ההנפשה מתוחכמת עוד יותר. רמת הפירוט מהפנטת ומרימה את כל ההיבטים האחרים של “<b>לשבור את הקרח 2</b>“.</p>
      <figure>
        <img src="https://g-rafa.co.il/wp-content/uploads/2019/11/Elsa-in-Frozen-2.jpg"/>
      </figure>
      <p>אז בעוד שהסיפור הגדול יותר של “<b>לשבור את הקרח 2</b>” עשוי להשאיר חור בלב לאלו שציפו לצפות בגרסה מחודשת של הסרט הראשון, הבמאים <b>כריס באק</b> ו-<b>ג’ניפר לי</b> מספקים חגיגה חזותית וקולית לצופים – כזו שתשאיר השפעה רגשית. “<b>לשבור את הקרח 2</b>” אמנם מאבד חלק מהקסם של הסרט המקורי, אך אין להכחיש כי “<b>לשבור את הקרח</b>” הראשון היה הצלחה מפתיעה ביותר. לזכותם ייאמר, יוצרי הסרט משחקים בצורה חכמה (אך במשורה) על הצלחת הסרט הראשון, ומשתמשים במותג ההומור המטופש של אולף בדרכים חכמות יותר. בנוסף, כאשר סוון נפגש עם עדר איילים שלם (כולל איילים צעירים) ו-“<b>לשבור את הקרח 2</b>” מציג את הסלמנדרה המקסימה והבלתי אפשרית – ברונו, דיסני מספק מנעד שלם של בעלי חיים חמודים לצופים צעירים וזקנים. בסרט “<b>לשבור את הקרח 2</b>” יש שילוב משכנע של פשוט ומורכב המדגים את יכולת האנימציה המתפתחת של דיסני. בעוד שחלק גדול מהסרט מצליח ועובד, עדיין חסר משהו – אם זה איזה קסם בלתי צפוי, סיפור מגובש יותר או סיבה טובה יותר לקיומו, מאשר פשוט לנצל את ההצלחה של “<b>לשבור את הקרח</b>” הראשון.</p>
      <figure>
        <iframe src="https://www.youtube.com/embed/1Y1yFGojY0Y" width="640" height="360" data-service="Youtube" scrolling="no"/>
      </figure>
      <p>בסופו של דבר, “<b>לשבור את הקרח 2</b>” הוא חזרה קסומה לעולמם של אנה ואלזה, למבוגרים ולילדים שהתבגרו מאז, והתאהבו במקור. זה מסנוור, מבדר וכיף לכל המשפחה, אם כי מתוחכם מעט יותר. זה אולי קצת אפל עבור צופים צעירים מאוד, אך שוב, “<b>לשבור את הקרח 2</b>” כן מתמודד עם הנושאים המורכבים יותר שלו בדרכים שילדים יבינו, ומסייע לילדים להבין את עצמם טוב יותר. מעריצים רבים של הסרט הראשון ימצאו משהו שיאהבו בסרט ההמשך, ו-“<b>לשבור את הקרח 2</b>” אכן מספק חווית קולנוע מהנה בזכות וויזואליות משגעת ופסקול מרשים המתעורר לחיים על המסך הגדול. בסך הכל, “<b>לשבור את הקרח</b> <b>2</b>” הוא סרט המשך ראוי להערכה, גם אם הוא לא ממש נהדר כמו המקור.</p>
    </article>
  </body>
</html>