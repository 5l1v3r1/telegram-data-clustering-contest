<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2822854-moz-rozpodilit-liki-vid-onkozahvoruvan.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T12:53:00+00:00"/>
    <meta property="og:title" content="МОЗ розподілить ліки від онкозахворювань"/>
    <meta property="og:description" content="Міністерство охорони здоров'я розподілить по регіонах 29 позицій ліків за напрямом &quot;доросла онкологія&quot;, які були закуплені міжнародними організаціями за кошти держбюдету 2019 року."/>
  </head>
  <body>
    <article>
      <h1>МОЗ розподілить ліки від онкозахворювань</h1>
      <h2>Міністерство охорони здоров'я розподілить по регіонах 29 позицій ліків за напрямом "доросла онкологія", які були закуплені міжнародними організаціями за кошти держбюдету 2019 року.</h2>
      <address>
        <time datetime="2019-11-21T12:53:00+00:00">21 Nov 2019, 12:53</time>
      </address>
      <p>Про це повідомляє <a href="https://moz.gov.ua/article/news/na-60-deshevshe-zakupleni-liki-vid-raku-dlja-doroslih">пресслужба Міністерства охорони здоров'я</a>.</p>
      <p>"Цього місяця в регіони направляються препарати з наступними діючими речовинами: Леналідомід, Іматініб, Амфотерицин B (ліпідний комплекс), 6-Меркаптопурін, Талідомід, Мітоксантрон, Метотрексат, Золедронова кислота, Кальцію фолінат, Ідарубіцин, Вінкристин, Ванкоміцин, Блеоміцин, Бортезоміб, Бендамустин, Тамоксіфен, Інтерферон-Альфа 2b, Паклітаксел, Летрозол, Капецитабін, Гемцитабін. У тендерах взяли участь компанії з України, Німеччини, Швейцарії, Франції, Великої Британії", - йдеться у повідомленні.</p>
      <p>Зазначається, що організація Crown Agents, яка закуповує ліки для <a href="https://www.ukrinform.ua/tag-moz">Міністерства охорони здоров’я України</a> з 2015 року, ... через спеціалізовані організації закупила ліки від раку у дорослих на суму $21 млн, при цьому зекономивши $28,5 млн від загального бюджету напрямку $49 млн. Ці кошти будуть направлені на додаткові закупівлі інших медикаментів, що дасть змогу забезпечити ще більше пацієнтів доступом до лікування.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2813881-moz-vidstoronilo-vid-roboti-direktorku-institutu-raku.html">МОЗ відсторонило від роботи директорку Інституту раку</a>
      </blockquote>
      <p>У МОЗ нагадали, що у держбюджеті на 2019 рік на закупівлі ліків передбачено 6,6 млрд грн, з них на напрям дорослої онкології - понад 1,3 млрд грн. Загалом сьогодні 90% препаратів за напрямом дорослої онкології купуються дешевше, ніж у 2014 році. У 2020 році кошти, передбачені у державному бюджеті на державні закупівлі ліків і медвиробів, зростуть на 3,2 млрд грн до 9,77 млрд.</p>
    </article>
  </body>
</html>