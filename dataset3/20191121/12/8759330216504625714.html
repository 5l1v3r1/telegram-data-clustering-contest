<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904609/le-soir-bondscoach-martinez-steekt-weer-zijn-hand-uit-naar-simons-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-21T12:45:00+00:00"/>
    <meta property="og:title" content="Le Soir: 'Bondscoach Martinez steekt weer zijn hand uit naar Simons'"/>
    <meta property="og:description" content="Wordt Timmy Simons dan toch T3 bij de Rode Duivels? Roberto Martinez wilde dat vorig jaar al, maar toen ging de deal niet door. Volgens"/>
  </head>
  <body>
    <article>
      <h1>Le Soir: 'Bondscoach Martinez steekt weer zijn hand uit naar Simons'</h1>
      <address>
        <time datetime="2019-11-21T12:45:00+00:00">21 Nov 2019, 12:45</time>
      </address>
      <p>
        <b>Wordt Timmy Simons dan toch T3 bij de Rode Duivels? Roberto Martinez wilde dat vorig jaar al, maar toen ging de deal niet door. Volgens <i><a href="https://plus.lesoir.be/261723/article/2019-11-20/un-nouveau-t3-le-selectionneur-insiste-pour-simons">Le Soir</a> </i>wil hij nu opnieuw proberen.</b>
      </p>
      <p>Martinez wil graag twee assistenten meekrijgen naar het EK 2020. Bij de Bond is om budgettaire redenen niet iedereen gewonnen voor de komst van Simons, maar Martinez wil hem er absoluut bij. Tijdens het vorige WK was Thierry Henry nog T3. Die gaf er toen echter de brui aan en traint nu Montreal Impact.</p>
      <p>Martinez is al een tijdje fan van Simons, want in 2016 gunde hij hem al een afscheidswedstrijd bij de Rode Duivels. Tegen Estland werd hij met zijn 39 jaar de oudste Rode Duivel die ooit aantrad in een officiële wedstrijd.</p>
      <p>Simons is momenteel nog aan de slag bij Club Brugge, waar hij trainer is van de U16. Het is onduidelijk of de voormalige Rode Duivel de beide jobs kan combineren.</p>
      <aside>Lees meer<br/><a href="https://www.voetbalprimeur.be/nieuws/904573/martinez-spreekt-duidelijke-taal-over-toekomst-bij-rode-duivels-nu-is-het-anders.html?itm_source=www.voetbalprimeur.be&amp;itm_medium=highlighted-content">Martinez is duidelijk over toekomst bij Rode Duivels: “Nu is het anders"</a></aside>
    </article>
  </body>
</html>