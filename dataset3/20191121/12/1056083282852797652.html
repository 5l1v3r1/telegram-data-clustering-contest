<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019655/%D8%B1%D8%A6%DB%8C%D8%B3-%D8%B1%DA%98%DB%8C%D9%85-%D8%B5%DB%8C%D9%88%D9%86%DB%8C%D8%B3%D8%AA%DB%8C-%D9%BE%D8%A7%D8%B1%D9%84%D9%85%D8%A7%D9%86-%D8%B1%D8%A7-%D9%85%D8%A7%D9%85%D9%88%D8%B1-%D8%AA%D8%B9%DB%8C%DB%8C%D9%86-%D9%86%D8%AE%D8%B3%D8%AA-%D9%88%D8%B2%DB%8C%D8%B1-%DA%A9%D8%B1%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-21T12:58:05+00:00"/>
    <meta property="og:title" content="رئیس رژیم صیونیستی، پارلمان را مامور تعیین نخست‌وزیر کرد"/>
    <meta property="og:description" content="پس از ناکامی بنیامین نتانیاهو، نخست وزیر رژیم صهونیستی و بنی گانتس، رهبر ائتلاف آبی - سفید، در تشکیل دولت، رئیس این رژیم امروز (پنجشنبه) کنست (پارلمان رژیم صهیونیستی) را برای نخستین بار مامور تعیین نخست وزیر کرد."/>
  </head>
  <body>
    <article>
      <h1>رئیس رژیم صیونیستی، پارلمان را مامور تعیین نخست‌وزیر کرد</h1>
      <address><time datetime="2019-11-21T12:58:05+00:00">21 Nov 2019, 12:58</time> by <a rel="author">فاطمه نبید</a></address>
      <p>پس از ناکامی بنیامین نتانیاهو، نخست وزیر رژیم صهونیستی و بنی گانتس، رهبر ائتلاف آبی - سفید، در تشکیل دولت، رئیس این رژیم امروز (پنجشنبه) کنست (پارلمان رژیم صهیونیستی) را برای نخستین بار مامور تعیین نخست وزیر کرد.</p>
      <p>به گزارش ایسنا، به نقل از روسیا الیوم، دفتر روون ریولین، رئیس رژیم صیونیستی در بیانیه‌ای اعلام کرد، ریولین پارلمان را مکلف کرده با انتخاب یکی از اعضای خود ماموریت تشکیل کابینه را به اتمام برساند.</p>
      <p>در این بیانیه همچنین آمده است: ریولین امروز (پنجشنبه) در کنفرانس مطبوعاتی با یولی ادلشتاین، رئیس کنست این مسأله را مطرح خواهد کرد و ماموریت تشکیل دولت به کنست منتقل شود.</p>
      <p>بنی گانتس، رهبر ائتلاف آبی - سفید چهارشنبه شب به روون ریولین، رئیس این رژیم اطلاع داد که نمی‌تواند دولت جدید را در موعد مقرر تشکیل دهد.</p>
      <p>رهبر ائتلاف رقیب بنیامین نتانیاهو، نخست وزیر رژیم صهیونیستی در تماس تلفنی با ریولین بعد از مذاکرات بی‌نتیجه‌اش با نخست وزیر کنونی اسرائیل و آویگدور لیبرمن، رهبر حزب "اسرائیل بیت‌نو" به ناکامی‌اش در تشکیل دولت اذعان کرد.</p>
      <p>براساس قانون اسرائیل، گانتس از زمان بر عهده گرفتن این مأموریت در ۲۲ اکتبر، ۲۸ روز برای تشکیل دولت مهلت داشت. کنست ۲۱ روز فرصت خواهد داشت با موافقت ۶۱ عضو یکی از اعضای خود را مامور تشکیل دولت کند..</p>
      <p>با استناد بر بیانیه دفتر رئیس رژیم صهیونیستی، این مهلت ۲۱ روزه از امروز (پنجشنبه) آغاز خواهد شد و ۱۱ دسامبر پایان می‌یابد.</p>
      <p>انتهای پیام</p>
    </article>
  </body>
</html>