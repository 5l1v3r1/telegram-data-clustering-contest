<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/gazdasag/20191121_Megbuntette_a_NAV_a_Ketfarku_Kutya_Part_elnoket_a_Sorospenzek_miatt"/>
    <meta property="og:site_name" content="HVG.hu"/>
    <meta property="article:published_time" content="2019-11-21T12:52:00+00:00"/>
    <meta property="og:title" content="Megbüntette a NAV a Kétfarkú Kutya Párt elnökét a &quot;Sorospénzek&quot; miatt"/>
    <meta property="og:description" content="Százezer forint pénzbüntetésre ítélték Kovács Gergelyt, a Magyar Kétfarkú Kutya Párt elnökét, a párt Sorospénz-sorozatának készítése és birtoklása miatt."/>
  </head>
  <body>
    <article>
      <h1>Megbüntette a NAV a Kétfarkú Kutya Párt elnökét a "Sorospénzek" miatt</h1>
      <address><time datetime="2019-11-21T12:52:00+00:00">21 Nov 2019, 12:52</time> by <a rel="author">hvg.hu</a></address>
      <p>
        <b>Százezer forint pénzbüntetésre ítélték Kovács Gergelyt, a Magyar Kétfarkú Kutya Párt elnökét, a párt Sorospénz-sorozatának készítése és birtoklása miatt.</b>
      </p>
      <p>Még <a href="https://hvg.hu/itthon/20190513_Penzhamisitas_miatt_idezte_be_a_ketfarkuak_elnokseget_a_NAV">májusban számoltunk be róla</a>, hogy beidézte a Magyar Kétfarkú Kutya Párt elnökségét a Nemzeti Adó- és Vámhivatal „ismeretlen személy pénzutánzatra vonatkozó szabályok megszegése szabálysértési ügyében”. A kétfarkúak az év elejétől kezdve több tízezret osztottak szét azokból az álbankjegyekből, melyeken olyan ellenzékiek szerepelnek, akik felbosszantották a kormányt. Az 500 forintoson Nagy Blanka, az ezresen Gulyás Márton, a kétezresen Varju László, az ötezresen Sargentini, a tízezresen Soros György, míg a húszezresen Jean-Claude Juncker szerepelt.</p>
      <p>A <a href="https://szabadpecs.hu/2019/11/igazi-penzbuntetest-kapott-a-sorospenz-sorozat-miatt-a-magyar-ketfarku-kutya-part-elnoke"><i>Szabad Pécs</i></a> most arról értesült, hogy Kovács Gergelyt, a Magyar Kétfarkú Kutya Párt elnökét a Sorospénzek miatt 100 ezer forint pénzbüntetésre ítélték. A politikus szerdán vette kézhez a határozatot, miszerint ő "pénzutánzatra vonatkozó szabályok megszegése szabálysértést" követett el.</p>
      <p>Egyébként így néz ki az ominózus pénz, amiért a NAV most büntetett:</p>
      <figure>
        <embed-post data-src="https://facebook.com/justanotherwordpresspage/photos/a.10157224046753293/10157226616883293/?type=3" data-service="Facebook"/>
      </figure>
      <related>
        <a href="https://hvg.hu/itthon/20190524_Dome_Zsuzsanna_ep_listavezeto_interju"/>
        <a href="https://hvg.hu/itthon/20190411_Az_Alkotmanybirosag_mondta_ki_nem_sertett_szabalyt_a_jardat_szinezo_MKKP"/>
      </related>
    </article>
  </body>
</html>