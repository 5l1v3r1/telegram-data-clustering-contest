<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/kerkira/kerkyra-xekinise-o-scholikos-marathonios-pame-anakyklosi/"/>
    <meta property="og:site_name" content="ert.gr"/>
    <meta property="article:published_time" content="2019-11-21T12:17:27+00:00"/>
    <meta property="og:title" content="Κέρκυρα: Ξεκίνησε ο σχολικός Μαραθώνιος «Πάμε ανακύκλωση»"/>
    <meta property="og:description" content="Ξεκίνησε από σήμερα, Πέμπτη 21/11/2019, ο Σχολικός Μαραθώνιος “Πάμε Ανακύκλωση”, στο πλαίσιο της δημοτικής πλατφόρμας για την επιβράβευση της ανακύκλωσης www.followgreen.gr/centralkerkira. Ο Σχολικός Μαραθώνιος Ανακύκλωσης υλοποιείται από το Τμήμα Παιδείας και Δια Βίου Μάθησης και από την Υπηρεσία Καθαριότητας του Δήμου Κεντρικής Κέρκυρας και Διαποντίων Νήσων με την συμμετοχή και του ΣΥ.ΔΙ.Σ.Α. Ν. Κέρκυρας και στόχος είναι η σωστή εκπαίδευση των μαθητών του Δήμου μας, η αύξηση της ενεργούς συμμετοχής τους στην ανακύκλωση καθώς επίσης και η επιβράβευσή των προσπαθειών τους, στο πλαίσιο της πρωτοβουλίας Followgreen. Υπό το συντονισμό της Διεύθυνσης Καθαριότητας, σήμερα έγινε η διανομή των κάδων ανακύκλωσης στα δημοτικά σχολεία του Δήμου. Μαθητές, γονείς και εκπαιδευτικοί θα μπορούν να ανακυκλώνουν χαρτί, πλαστικό, αλουμίνιο και μπαταρίες συγκεντρώνοντας πόντους ανάλογα με τη ποσότητα των υλικών που θα καταφέρουν να συλλέξουν σωστά. Από την πλευρά τους, γονείς και εκπαιδευτικοί θα μπορούν να ενισχύουν την προσπάθεια…"/>
  </head>
  <body>
    <article>
      <h1>Κέρκυρα: Ξεκίνησε ο σχολικός Μαραθώνιος «Πάμε ανακύκλωση»</h1>
      <address><time datetime="2019-11-21T12:17:27+00:00">21 Nov 2019, 12:17</time> by <a rel="author">Μαρία Παγκράτη</a></address>
      <p>Ξεκίνησε από σήμερα, Πέμπτη 21/11/2019, ο Σχολικός Μαραθώνιος “Πάμε Ανακύκλωση”, στο πλαίσιο της δημοτικής πλατφόρμας για την επιβράβευση της ανακύκλωσης www.followgreen.gr/centralkerkira.<br/>Ο Σχολικός Μαραθώνιος Ανακύκλωσης υλοποιείται από το Τμήμα Παιδείας και Δια Βίου Μάθησης και από την Υπηρεσία Καθαριότητας του Δήμου Κεντρικής Κέρκυρας και Διαποντίων Νήσων με την συμμετοχή και του ΣΥ.ΔΙ.Σ.Α. Ν. Κέρκυρας και στόχος είναι η σωστή εκπαίδευση των μαθητών του Δήμου μας, η αύξηση της ενεργούς συμμετοχής τους στην ανακύκλωση καθώς επίσης και η επιβράβευσή των προσπαθειών τους, στο πλαίσιο της πρωτοβουλίας Followgreen.<br/>Υπό το συντονισμό της Διεύθυνσης Καθαριότητας, σήμερα έγινε η διανομή των κάδων ανακύκλωσης στα δημοτικά σχολεία του Δήμου. Μαθητές, γονείς και εκπαιδευτικοί θα μπορούν να ανακυκλώνουν χαρτί, πλαστικό, αλουμίνιο και μπαταρίες συγκεντρώνοντας πόντους ανάλογα με τη ποσότητα των υλικών που θα καταφέρουν να συλλέξουν σωστά.<br/>Από την πλευρά τους, γονείς και εκπαιδευτικοί θα μπορούν να ενισχύουν την προσπάθεια των παιδιών, καθ’ όλη την διάρκεια της δράσης, προσκομίζοντας ανακυκλώσιμα υλικά που θα συλλέγουν στο σπίτι και δωρίζοντας πόντους στα σχολεία της επιλογής τους, μέσω της δημοτικής πλατφόρμας www.followgreen.gr/centralkerkira/school.<br/>Ο Δήμος Κεντρικής Κέρκυρας και Διαποντίων Νήσων φιλοδοξεί ότι η παρούσα δράση θα συμβάλει στην εκπαίδευση και την ευαισθητοποίηση όχι μόνο των μαθητών αλλά και των γονέων και κηδεμόνων τους, ώστε το νησί μας να αποτελέσει πρότυπο για την ανακύκλωση και τη σωστή διαχείριση των απορριμμάτων.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/kerkira/kerkyra-den-echoyn-epoylothei-oi-pliges-tis-kakokairias/"/>
        <a href="https://www.ert.gr/perifereiakoi-stathmoi/kerkira/kerkyra-antiparathesi-gia-ti-syntagmatiki-anatheorisi/"/>
        <a href="https://www.ert.gr/perifereiakoi-stathmoi/kerkira/kerkyra-10-kerkyraioi-sto-synedrio-toy-kinal/"/>
        <a href="https://www.ert.gr/perifereiakoi-stathmoi/kerkira/kerkyra-ekdiloseis-gia-tin-imera-ton-enoplon-dynameon/"/>
        <a href="https://www.ert.gr/perifereiakoi-stathmoi/kerkira/kerkyra-apagoreysi-kykloforias-se-katestrammeno-dromo-ston-potamo/"/>
        <a href="https://www.ert.gr/frontpage/se-kloio-kakokairias-polles-perioches-tis-choras-se-ischy-to-ektakto-deltio-kairoy-video/"/>
      </related>
    </article>
  </body>
</html>