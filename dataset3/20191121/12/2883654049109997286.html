<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/yolanthe-imperium-kantoor-new-york/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-21T12:04:28+00:00"/>
    <meta property="og:title" content="Yolanthe breidt imperium uit: nieuw kantoor in New York"/>
    <meta property="og:description" content="Onlangs is bekend dat Yolanthe Cabau met tonnen in de schulden zit. Maar toch is er ruimte om een kantoor te openen in New York voor haar andere bedrijf: Free a Girl. De mede-oprichtster doet dit dan wél samen met de directeur. Voor het goede doel ,,Oh Heer, ik ben zo zo trots! Free a […]"/>
  </head>
  <body>
    <article>
      <h1>Yolanthe breidt imperium uit: nieuw kantoor in New York</h1>
      <address><time datetime="2019-11-21T12:04:28+00:00">21 Nov 2019, 12:04</time> by <a rel="author" href="https://www.ditjesendatjes.nl/author/linsey-sijmons/" target="_blank">Ditjes en Datjes</a></address>
      <p>Onlangs is bekend dat Yolanthe Cabau met tonnen in de schulden zit. Maar toch is er ruimte om een kantoor te openen in New York voor haar andere bedrijf: Free a Girl. De mede-oprichtster doet dit dan wél samen met de directeur.</p>
      <h3>Voor het goede doel</h3>
      <p>,,Oh Heer, ik ben zo zo trots! Free a Girl heeft de prestigieuze Mother Teresa Award voor sociale rechtvaardigheid in India gewonnen” schrijft Yolanthe op haar Instagram-pagina. De actrice zet zich al jaren in voor minderjarige meisjes die gedwongen in de prostitutie werken. Zo heeft de brunette voor het goede doel laatst de ‘School for Justice’ opgericht. Waar slachtoffers van seksuele uitbuiting worden opgeleid tot advocaat, journalist of zelfs politieagent.</p>
      <h3>Op naar New York</h3>
      <p>,,Het ontvangen van deze prijs laat zien dat dit probleem eindelijk wordt herkend binnen en buiten India en dat ons werk en de meisjes die nog steeds in bordelen gevangen zitten gezien worden!” laat de brunette weten. Dit moet gevierd worden en Cabau opent samen met directeur Evelien Hölsken het Free a Girl kantoor in nergens minder dan: New York.</p>
      <h3>Logisch vervolg</h3>
      <p>De reden? ,,Seksuele uitbuiting van kinderen is een wereldwijd probleem dat om een internationale aanpak vraagt. In de Verenigde Staten hebben we meerdere donoren en partners. Het openen van een kantoor hier is een logisch vervolg” vertelt Hölsken. Aangezien de actrice een van de initiatiefnemers is, krijgt zij ook een plekje in het bestuur van de organisatie in de ‘big apple’.</p>
      <figure>
        <embed-post data-src="https://www.instagram.com/p/B4rXSRgjSMS" data-service="Instagram"/>
      </figure>
      <related>
        <h4>GERELATEERDE ARTIKELEN</h4>
        <a href="https://www.ditjesendatjes.nl/koninklijke-adviezen-van-kroonprins-willem-alexander-voor-iris-hond-in-2009/"/>
        <a href="https://www.ditjesendatjes.nl/gordon-geeft-tips-om-te-stoppen-met-drinken/"/>
        <a href="https://www.ditjesendatjes.nl/boris-becker-nogmaals-gezien-met-brits-model/"/>
      </related>
    </article>
  </body>
</html>