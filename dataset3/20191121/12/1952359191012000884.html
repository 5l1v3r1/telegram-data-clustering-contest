<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191121_04728762?utm_source=feedburner&amp;utm_medium=feed&amp;utm_campaign=Feed%3A+nieuws%2Fsnelnieuws+%28Nieuwsblad.be%3A+Snelnieuws%29"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-21T12:24:00+00:00"/>
    <meta property="og:title" content="Zoontje van Karl Vannieuwkerke in het ziekenhuis"/>
    <meta property="og:description" content="Het zoontje van sportjournalist Karl Vannieuwkerke (48) verblijft momenteel in het ziekenhuis. Dat liet hij weten op Instagram. Zijn zoontje Jack Odile is ..."/>
  </head>
  <body>
    <article>
      <h1>Zoontje van Karl Vannieuwkerke in het ziekenhuis</h1>
      <address>
        <time datetime="2019-11-21T12:24:00+00:00">21 Nov 2019, 12:24</time>
      </address>
      <p>
        <b>Het zoontje van sportjournalist Karl Vannieuwkerke (48) verblijft momenteel in het ziekenhuis. Dat liet hij weten op Instagram. Zijn zoontje Jack Odile is besmet geraakt met een RSV-infectie.</b>
      </p>
      <p>“Ik wou absoluut nog eens terug naar de plek waar ik een kleine zeven maanden geleden ben geboren. Maar liever niet zoals nu. Ik ben een beetje ziekjes”, schrijft Karl Vannieuwkerke op Instagram. Zijn zoontje is besmet geraakt met een RSV-infectie oftewel het respiratoir syncytieel virus. Dat is een veelvoorkomend virus dat jonge kindjes vaak feller treft omdat het ook op de lagere luchtwegen terechtkomt.</p>
      <p>Jack Odile zal daarom de komende dagen in het ziekenhuis moeten blijven. “ Ik kan er moeilijk door ademen en moet veel hoesten. Die buisjes en darmpjes vind ik wel ambetant. Die stamp ik er wel af als de gelegenheid zich voordoet. Daarnet kwam een hele lieve meneer helpen om mij beter te laten ademen. Ik mag hier waarschijnlijk nog een paar dagen blijven en mama en papa ook.”</p>
      <figure>
        <embed-post data-src="https://www.instagram.com/p/B5H34ASFeSM" data-service="Instagram"/>
      </figure>
      <p>bekijk ook</p>
      <p>
        <b>Karl Vannieuwkerke verwelkomt derde kindje met bijzondere video</b>
      </p>
    </article>
  </body>
</html>