<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanazione.it/firenze/politica/matteo-salvini-sardine-1.4898442"/>
    <meta property="og:site_name" content="La Nazione"/>
    <meta property="article:published_time" content="2019-11-21T12:20:00+00:00"/>
    <meta property="og:title" content="Salvini a Firenze, le &quot;sardine&quot; svelano il luogo del ritrovo"/>
    <meta property="og:description" content="Si riuniranno in piazza della Repubblica alle 18,30"/>
  </head>
  <body>
    <article>
      <h1>Salvini a Firenze, le "sardine" svelano il luogo del ritrovo</h1>
      <h2>Si riuniranno in piazza della Repubblica alle 18,30</h2>
      <address>
        <time datetime="2019-11-21T12:20:00+00:00">21 Nov 2019, 12:20</time>
      </address>
      <p>Firenze, 19 novembre 2019 - Dopo la data e il boom di adesioni virtuali, ora c'è anche il luogo: il 'popolo delle <b>sardine</b>' il 30 novembre a <b>Firenze </b>si ritroverà in <b>piazza della Repubblica </b>alle 18.30. L'ufficialità arriva dalla pagina Facebook "<a href="http://www.facebook.com/events/2954273717920606/">La Toscana non si Lega</a>" lanciata dopo il successo di <b>Bologna</b>, 'capitale' del fenomeno sardine.</p>
      <p>Nel giorno in cui Matteo Salvini tornerà in città per la cena dei mille militanti al <b>Tuscany Hall</b>, "sarà proprio nel luogo che porta il nome della nostra democrazia, piazza della Repubblica, che ci incontreremo per stare stretti stretti contro l'odio, l'intolleranza e l'ingiustizia", annuncia con un post Cristiano Atticciati, uno dei promotori dell'iniziativa dove si sottolinea "no simboli, no bandiere".</p>
      <p>Stretti, prosegue, e "uniti e unite senza bandiere e senza divisioni", con un unico obbiettivo: la difesa di "valori come l'eguaglianza, la tolleranza, la solidarieta' e la democrazia, che stanno alla base della nostra comunita'". La pagina sta continuando a mietere successo: sono saliti quasi a 10.000 i partecipanti virtuali, mentre gli interessati hanno oltrepassato quota 31.000.</p>
      <p>© Riproduzione riservata</p>
      <related>
        <a href="https://www.lanazione.it/politica/sardine-salvini-firenze-1.4897861"/>
        <a href="https://www.lanazione.it/firenze/politica/matteo-salvini-1.4889391"/>
        <a href="https://www.lanazione.it/firenze/politica/salvini-lega-1.4875407"/>
        <a href="https://www.lanazione.it/arezzo/cronaca/giulia-l-anti-salvini-che-ha-organizzato-la-piazza-di-bologna-1.4888373"/>
      </related>
    </article>
  </body>
</html>