<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/entertainment/chitaristii-jazz-gyarfas-istvan-si-alex-man-in-concert-la-bucuresti-1922404421582019111219176502"/>
    <meta property="og:site_name" content="News.ro"/>
    <meta property="article:published_time" content="2019-11-21T12:44:58+00:00"/>
    <meta property="og:title" content="Chitariştii jazz Gyarfas Istvan şi Alex Man, în concert la Bucureşti"/>
    <meta property="og:description" content="Chitariştii jazz Gyarfas Istvan şi Alex Man vor concerta - sub titlul „Guitar Conversations” - pe 28 noiembrie, la Sala Radio din Bucureşti."/>
  </head>
  <body>
    <article>
      <h1>Chitariştii jazz Gyarfas Istvan şi Alex Man, în concert la Bucureşti</h1>
      <address><time datetime="2019-11-21T12:44:58+00:00">21 Nov 2019, 12:44</time> by <a rel="author">Patricia Marinescu</a></address>
      <p>
        <b>Chitariştii jazz Gyarfas Istvan şi Alex Man vor concerta - sub titlul „Guitar Conversations” - pe 28 noiembrie, la Sala Radio din Bucureşti.</b>
      </p>
      <p>Cei doi instrumentişti vor urca pe scenă alături de Big Band-ul Radio, dirijat de Ionel Tudor.</p>
      <p>Vor fi abordate ritmuri de la bebop-ul timpuriu al lui Charlie Christian, la hardbop şi postbop, cu elemente din muzica de astăzi.</p>
      <p>Gyarfas Istvan este unul dintre cei mai apreciaţi chitarişti maghiari - votat de mai multe ori chitaristul anului în Ungaria -, cu o bogată activitate muzicală atât ca interpret, cât şi în calitate de profesor. A participat la mai multe festivaluri şi a concertat în diverse spaţii din România.</p>
      <p>Alex Man este un apreciat chitarist de jazz, recunoscut ca unul dintre cei mai solicitaţi acompaniatori, în acelaşi timp implicat în activitatea didactică. Este cadru didactic asociat al Universităţii Naţionale de Muzică Bucureşti şi susţine diverse workshop-uri pe teme variate în tabere de muzică improvizată şi jazz.</p>
      <p>Biletele pentru concertul din 28 noiembrie sunt disponibile pe bilete.ro şi la Sala Radio.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>