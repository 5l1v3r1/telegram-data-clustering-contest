<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Kostadin-Dimitrov-pozdravi-trakiici-za-Denya-na-hristiyanskoto-semeistvo-915691"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-21T12:48:00+00:00"/>
    <meta property="og:title" content="Костадин Димитров поздрави тракийци за Деня на християнското семейство"/>
    <meta property="og:description" content="Ангелските гласове на девойките от хор &quot;Евмолпея&quot; изпълниха сградата на районната администрация в &quot;Т..."/>
  </head>
  <body>
    <article>
      <h1>Костадин Димитров поздрави тракийци за Деня на християнското семейство</h1>
      <address>
        <time datetime="2019-11-21T12:48:00+00:00">21 Nov 2019, 12:48</time>
      </address>
      <p>Ангелските гласове на девойките от хор "Евмолпея" изпълниха сградата на районната администрация в "Тракия". В Деня на християнското семейство и младеж те споделиха празника с гражданите от най-младия пловдивски район.</p>
      <p>"На този светъл ден, посветен на семейството, се обръщам към вас с благодарност за неповторимата атмосфера, която създадохте в кметството", заяви кметът на "Тракия" <a href="https://www.plovdiv24.bg/novini/persons/4501.html">Костадин Димитров</a> и пожела на всички тракийци: "Нека в домовете ви има здраве, разбирателство и обич!".</p>
      <p>Диригент на концерта на девическа хорова формация "Евмолпея" бе Алия Хансе, а д-р Борис Мирчев – клавирен съпровод. Събитието бе организирано от районната администрация съвместно с дирекция "Социална политика" на Община Пловдив и читалище "Младост-1983".</p>
      <p>По-късно пред храм "Свето Преображение Господне" по повод големия празник Въведение Богородично бе даден благотворителен обяд. Той бе осигурен от ресторант "Южен полъх", осветен от отец Ангел и раздаден на миряните. Служители от районната администрация се погрижиха топлата храна да достигне и до лежащо болни жители на район "Тракия".</p>
    </article>
  </body>
</html>