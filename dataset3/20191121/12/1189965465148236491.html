<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/260103/skopelos-espeysmena-sto-nosokomeio-7xronos-poy-pige-na-mimithei-ton-mpomp-ton-mastora-kai-traymatistike"/>
    <meta property="og:site_name" content="LiFO"/>
    <meta property="article:published_time" content="2019-11-21T12:38:00+00:00"/>
    <meta property="og:title" content="Σκόπελος: Εσπευσμένα στο νοσοκομείο 7χρονος που πήγε να μιμηθεί τον «Μπομπ τον μάστορα» και τραυματίστηκε"/>
    <meta property="og:description" content="Στο νοσοκομείο Βόλου μεταφέρθηκε ένας 7χρονος από την Σκόπελο που τραυματίστηκε προσπαθώντας να μιμηθεί τον «Μπομπ τον μάστορα»"/>
  </head>
  <body>
    <article>
      <h1>Σκόπελος: Εσπευσμένα στο νοσοκομείο 7χρονος που πήγε να μιμηθεί τον «Μπομπ τον μάστορα» και τραυματίστηκε</h1>
      <h2>Στο νοσοκομείο Βόλου μεταφέρθηκε ένας 7χρονος από την Σκόπελο που τραυματίστηκε προσπαθώντας να μιμηθεί τον «Μπομπ τον μάστορα»</h2>
      <address><time datetime="2019-11-21T12:38:00+00:00">21 Nov 2019, 12:38</time> by <a rel="author">NEWSROOM</a></address>
      <p>
        <b>Την κινητοποίηση των γιατρών του Κέντρου Υγείας <a href="https://www.lifo.gr/tags/%CE%A3%CE%BA%CF%8C%CF%80%CE%B5%CE%BB%CE%BF%CF%82">Σκοπέλου </a>προκάλεσε η διακομιδή ενός 7χρονου που είχε κόψει τον δείκτη του αριστερού του χεριού καθώς θέλησε να μιμηθεί τον «Μπομπ τον μάστορα».</b>
      </p>
      <p>Ειδικότερα, σύμφωνα με το e-thessalia.gr, το αγόρι θέλησε να μιμηθεί τον «Μπομπ τον μάστορα» από την ομώνυμη τηλεοπτική σειρά κινουμένων σχεδίων και πήρε ένα αληθινό πριόνι που βρήκε στο σπίτι, με το οποίο και προσπάθησε να κόψει ένα ξύλο.</p>
      <p>Μία λάθος κίνηση από απροσεξία του 7χρονου έκανε το πριόνι να ξεφύγει τραυματίζοντας σοβαρά το αγόρι κόβοντας το δείκτη του αριστερού του χεριού. Οι γιατροί του Κέντρου Υγείας του νησιού έκριναν απαραίτητη την άμεση μεταφορά του 7χρονου στο Νοσοκομείο του Βόλου όπου υποβλήθηκε σε χειρουργική επέμβαση.</p>
      <p>Σύμφωνα με πληροφορίες η υγεία του 7χρονου δεν εμπνέει ανησυχία.</p>
      <p>Με πληροφορίες από e-thessalia</p>
    </article>
  </body>
</html>