<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svetandroida.cz/realme-x2-pro-master-edition-predstaveni/"/>
    <meta property="og:site_name" content="Svět Androida"/>
    <meta property="article:published_time" content="2019-11-21T12:00:43+00:00"/>
    <meta property="og:title" content="Realme se designových experimentů nebojí. Po cibuli a česneku je inspirací beton a cihly."/>
    <meta property="og:description" content="Realme X2 Pro Master Edition je pokračování zajímavé designové edice Realme X. Oproti tomu si však nebere inspiraci v cibuli a česneku ale v betonu a cihle."/>
  </head>
  <body>
    <article>
      <h1>Realme se designových experimentů nebojí. Po cibuli a česneku je inspirací beton a cihly.</h1>
      <address><time datetime="2019-11-21T12:00:43+00:00">21 Nov 2019, 12:00</time> by <a rel="author" href="https://www.svetandroida.cz/muj-profil/was3k/?profiletab=posts" target="_blank">Vašek Švec</a></address>
      <p>Smartphony společnosti Realme sice u nás stále oficiálně nekoupíte, přesto jim jednou za čas věnujeme pozornost – zejména kvůli skvělému poměru cena/výkon. Nyní nás však tento příbuzný společnosti OnePlus zaujal svým TOP modelem <a href="https://www.svetandroida.cz/novinky-od-realme-eu/">Realme X2 Pro</a> ve speciální “Master Edition”.</p>
      <h3>Realme X2 Pro Master Edition</h3>
      <p>Společnost <a href="https://www.svetandroida.cz/tag/realme/">Realme</a> uvedením této speciálni edice navazuje na předešlý model <a href="https://www.svetandroida.cz/telefon-realme-x-predstaveni/">Realme X</a>, pro jejichž barevné varianty se staly inspirací <b>cibule a česnek</b>. Stejně jako za předešlou, i za současnou speciální edicí TOP modelů Realme stojí japonský designér Naoto Fukasawa. Ten si i tentokrát vzal inspirací z věcí, se kterými přicházíme denně do styku. Od kuchyňských ingrediencí však zamířil ke stavitelství a <b>design telefonů Realme X2 Pro Master Edition je tak inspirován betonem a červenou cihlou</b>.</p>
      <figure>
        <img src="https://www.svetandroida.cz/media/2019/11/realme-x2-pro-master-edition.jpg"/>
      </figure>
      <p>Na zádech obou variant tohoto smartphonu nalezneme, stejně jako v případě standardní verze, tvrzené sklo <b>Corning Gorilla Glass 5</b>. V případě Realme X2 Pro Master Edition je však sklo doplněno o <b>soft touch povrch</b>. Logo výrobce společně s podpisem designéra je pak do skla gravírováno pomocí laseru. Musíme uznat, že výsledný design má něco do sebe. Nejen, že vypadá i přes svou jednoduchost zajímavě, ale především bude <b>telefon o poznání příjemnější na úchop</b>. Otázkou je kvalita a odolnost vrstvy nanesené na skle. Teoreticky by totiž záda mohla lépe odolávat drobnému poškození než samotné sklo.</p>
      <figure>
        <img src="https://www.svetandroida.cz/media/2019/11/realme-x2-pro-master-edition-vs-standardni-verze.jpg"/>
      </figure>
      <p>Co se týče hardwarové vybavenosti, jedná se o standardní <a href="https://www.svetandroida.cz/novinky-od-realme-eu/">Realme X2 Pro</a>. Spolehnout se tak můžeme na přítomnost výkonného chipsetu <b>Qualcomm Snapdragon 855+</b> až <b>12 GB RAM</b> a <b>256 GB interního úložiště</b>. Displej je <b>90Hz Super Amoled s 6,5″</b> úhlopříčkou a na zádech je nachystána čtveřice fotoaparátů v čele s <b>64 MPx</b> primárním snímačem. Baterie disponuje kapacitou <b>4 000 mAh</b> a podporuje 50W rychlé nabíjení Super WOOC.</p>
      <h3>Uvítali byste podobné provedení zad i na svém smartphonu?</h3>
      <p>
        <i>Zdroj: <a href="https://www.gsmarena.com/realme_x2_pro_master_edition_handson-news-40185.php">GSMArena.com</a></i>
      </p>
      <related>
        <h4>Mohlo by vás zajímat</h4>
        <a href="https://www.mp.cz/mobilni-telefon-samsung-galaxy-a70-a705f-dual-sim-blue-p-99350?utm_source=svetandroida&amp;utm_medium=banner-a70-a&amp;utm_campaign=Samsung-listopad"/>
      </related>
      <related>
        <a href="https://www.mp.cz/mobilni-telefon-samsung-galaxy-a40-a405f-dual-sim-white-p-99321?utm_source=svetandroida&amp;utm_medium=banner-a40-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/novinky-od-realme-eu/"/>
      </related>
      <related>
        <a href="https://www.svetandroida.cz/oppo-reno-ace-predstaveni/?utm_source=svetandroida&amp;utm_medium=mohlobyvaszajimat&amp;utm_campaign=1"/>
      </related>
      <related>
        <a href="https://www.svetandroida.cz/realme-x2-pro-evropa/?utm_source=svetandroida&amp;utm_medium=mohlobyvaszajimat&amp;utm_campaign=2"/>
      </related>
      <related>
        <a href="https://www.mp.cz/chytre-hodinky-samsung-galaxy-watch-46mm-sm-r800nzs-silver-p-59415?utm_source=svetandroida&amp;utm_medium=banner-watch-46-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/telefon-realme-x-predstaveni/?utm_source=svetandroida&amp;utm_medium=mohlobyvaszajimat&amp;utm_campaign=4"/>
      </related>
      <related>
        <a href="https://www.svetandroida.cz/tradicni-znacky-telefony-prodej/?utm_source=svetandroida&amp;utm_medium=mohlobyvaszajimat&amp;utm_campaign=5"/>
      </related>
      <related>
        <a href="https://www.svetandroida.cz/cenove-dostupne-realme-telefony-evropa/?utm_source=svetandroida&amp;utm_medium=mohlobyvaszajimat&amp;utm_campaign=6"/>
      </related>
      <related>
        <a href="https://www.svetandroida.cz/huawei-neni-jediny-dalsi-velka-spolecnost-podvadi-v-testech-vykonnosti/?utm_source=svetandroida&amp;utm_medium=mohlobyvaszajimat&amp;utm_campaign=7"/>
      </related>
      <related>
        <a href="https://www.svetandroida.cz/jak-je-to-s-podporou-nfc-u-telefonu-4-spolecnosti-jsou-na-tom-hure-nez-v-roce-2015/?utm_source=svetandroida&amp;utm_medium=mohlobyvaszajimat&amp;utm_campaign=8"/>
      </related>
      <related>
        <a href="https://www.svetandroida.cz/nejvetsi-vyrobci-mobilu-2019-dominuje-samsung-nasleduje-cinska-ctyrka/?utm_source=svetandroida&amp;utm_medium=mohlobyvaszajimat&amp;utm_campaign=9"/>
      </related>
      <related>
        <a href="https://www.svetandroida.cz/oppo-reno-z-predstaveni/?utm_source=svetandroida&amp;utm_medium=mohlobyvaszajimat&amp;utm_campaign=10"/>
      </related>
    </article>
  </body>
</html>