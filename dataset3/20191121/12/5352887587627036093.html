<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/sveikata/sveikata/linksminancios-dujos-visai-nejuokingai-1751547/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-21T12:09:00+00:00"/>
    <meta property="og:title" content="Linksminančios dujos: visai nejuokingai"/>
    <meta property="og:description" content="Reklama"/>
  </head>
  <body>
    <article>
      <h1>Linksminančios dujos: visai nejuokingai</h1>
      <address><time datetime="2019-11-21T12:09:00+00:00">21 Nov 2019, 12:09</time> by <a rel="author">NTAKD inf</a></address>
      <p>Reklama</p>
      <p>
        <b>„Linksminančios dujos“ arba „juoko dujos“ (N2O, diazoto monoksidas, azoto suboksidas) vis populiarėjanti vakarėlių ir festivalių svaiginimosi priemonė, sukelianti trumpalaikį atsipalaidavimo, euforijos bei mieguistumo pojūtį. Medicinoje diazoto monoksidas naudojamas anestezijai ir skausmo malšinimui.</b>
      </p>
      <p>Jungtinėje Karalystėje su linksminančių dujų vartojimu siejama jau 17 mirties atvejų. Minėtos dujos šioje šalyje paauglių ir jaunuolių tarpe užima 4 vietą tarp svaiginimuisi naudojamų medžiagų. Jungtinės Amerikos Valstijos praneša apie 25 asmenų mirtį, susijusią su linksminančių dujų vartojimu. Prancūzijos gydymo įstaigose užregistruoti net 25 ūmūs sveikatos sutrikdymai dėl linksminančių dujų vartojimo. Olandijoje 17 metų jaunuolis paviešino savo „linksmybių“ istoriją apie diazoto monoksido vartojimą ir jo pasekmes - pažeistas nugaros smegenis ir dalinį paralyžių.</p>
      <p>Departamentas įspėja, kad linksminančių dujų vartojimas gali sukelti šalčio nudegimus įkvepiant, neurologinius smegenų ir nervų veiklos sutrikimus, asfiksiją (uždusimą) dėl deguonies trūkumo, sąmonės netekimą, anemiją, paralyžių ir kitus sveikatos sutrikdymus. Riziką pakenkti savo sveikatai ypač padidina linksminančių dujų vartojimas kartu su alkoholiu arba kitomis psichoaktyviosiomis medžiagomis.</p>
      <p>Departamentas taip pat atkreipia dėmesį, kad rinkoje parduodami linksminančių dujų flakonėliai gali būti užpildyti ne tik diazoto monoksidu, bet ir mirtį nešančiais įvairiais „dujų kokteiliais“.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/laisvalaikis/ivairybes/nauja-britu-jaunimo-mada---svaigintis-juoko-dujomis-1223472/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/antarktida-druskos-ezere-geologai-rado-juoko-duju-495017/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>