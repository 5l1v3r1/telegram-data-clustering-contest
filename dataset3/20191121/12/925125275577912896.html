<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/kurioziskai-susizeides-l-vazquezas-nezais-daugiau-nei-menesi/73318"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-21T12:21:54+00:00"/>
    <meta property="og:title" content="Kurioziškai susižeidęs L. Vazquezas nežais daugiau nei mėnesį"/>
    <meta property="og:description" content="Madrido &quot;Real&quot; komanda vis dar neišsikapsto iš traumų liūno."/>
  </head>
  <body>
    <article>
      <h1>Kurioziškai susižeidęs L. Vazquezas nežais daugiau nei mėnesį</h1>
      <address>
        <time datetime="2019-11-21T12:21:54+00:00">21 Nov 2019, 12:21</time>
      </address>
      <p>Madrido "Real" komanda vis dar neišsikapsto iš traumų liūno.</p>
      <p>Rinktinių pertraukos metu kelio traumą patyrė Jamesas Rodriguezas, kuris į aikštę galės grįžti tik po 3-4 savaičių. Prie jo prisijungė ir kitas atakuojantis žaidėjas – Lucas Vazquezas.</p>
      <p>Zinedine'o Zidane'o numylėtiniu laikomas ispanas nedalyvavo riktinės stovykloje, tačiau vis tiek sugebėjo patirti traumą.</p>
      <p>Žaidėjas susižeidė gana kuriozišku būdu – sportuodamas treniruoklių salėje jis ant pėdos užsimetė svorį. Po atliktų tyrimų paaiškėjo, kad jam lūžo vienos kojos pirštas.</p>
      <p>Teigiama, kad žaidėjas privalės be futbolo praleisti 4-6 savaites.</p>
      <p>Madrido "Real" komanda į kovą Ispanijos pirmenybėse grįš šeštadienį, o kitą savaitę lauks itin svarbi akistata su PSG.</p>
    </article>
  </body>
</html>