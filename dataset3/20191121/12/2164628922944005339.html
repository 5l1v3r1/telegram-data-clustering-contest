<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42937_U-Chernivtsyakh-khlopets-probihsya-po-mashini-politsiyantiv-zaradi-populyarnosti"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-21T12:56:00+00:00"/>
    <meta property="og:title" content="У Чернівцях хлопець пробігся по машині поліціянтів заради популярності"/>
    <meta property="og:description" content="Вчора, 20 листопада, у Чернівцях молодики вирішили відзняти відеоролик, щоб похизуватися ним в соцмережі. Здійснюючи перехід дороги на пі"/>
  </head>
  <body>
    <article>
      <h1>У Чернівцях хлопець пробігся по машині поліціянтів заради популярності</h1>
      <address>
        <time datetime="2019-11-21T12:56:00+00:00">21 Nov 2019, 12:56</time>
      </address>
      <p>
        <b>Вчора, 20 листопада, у Чернівцях молодики вирішили відзняти відеоролик, щоб похизуватися ним в соцмережі.</b>
      </p>
      <p>Здійснюючи перехід дороги на пішохідному переході юнак раптово змінив напрямок руху та вискочив на автомобіль патрульної поліції, який пригальмував, щоб його пропустити.<br/>⠀<br/>19-річний хлопчина пробігся по авто та одразу ж кинувся тікати. Поліцейські наздогнали правопорушника, затримали та передали слідчо-оперативній групі Чернівецького ВП. Повідомляє пресслужба патрульної поліції Чернівецької області.<br/>⠀<br/>За зухвалий, необдуманий вчинок, за попередньою кваліфікацією слідчих, юнаку загрожує покарання згідно зі ст.296 КК України (Хуліганство), що карається штрафом від п`ятисот до тисячі неоподатковуваних мінімумів доходів громадян або арештом на строк до шести місяців, або обмеженням волі на строк до п`яти років.</p>
      <p>
        <i>Фото УПП</i>
      </p>
    </article>
  </body>
</html>