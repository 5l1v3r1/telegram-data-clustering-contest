<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/21/la-coloros-7-oppo-le-novita-principali-arrivera-foto-683851/"/>
    <meta property="og:site_name" content="AndroidWorld"/>
    <meta property="article:published_time" content="2019-11-21T12:09:13+00:00"/>
    <meta property="og:title" content="Ecco a voi la ColorOS 7 di Oppo: le novità principali e quando arriverà (foto)"/>
    <meta property="og:description" content="Da diverso tempo sapevamo che la presentazione ufficiale della ColorOS 7, la nuova versione della personalizzazione di Android sviluppata da..."/>
  </head>
  <body>
    <article>
      <h1>Ecco a voi la ColorOS 7 di Oppo: le novità principali e quando arriverà (foto)</h1>
      <address><time datetime="2019-11-21T12:09:13+00:00">21 Nov 2019, 12:09</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>Da diverso tempo sapevamo che la presentazione ufficiale della <a href="https://www.androidworld.it/2019/11/06/curiosi-un-assaggio-della-coloros-7-trovate-screenshot-ed-un-video-particolare-679033/">ColorOS 7</a>, la nuova versione della personalizzazione di Android sviluppata da Oppo, era imminente e nelle ultime ore ne abbiamo avuto la <b>conferma</b>. La nuova versione della ColorOS è stata <b>presentata</b> in Cina con tutte le sue novità e con un dettagliato programma di rilascio per i vari dispositivi <a href="https://www.androidworld.it/tag/oppo/">Oppo</a> e <a href="https://www.androidworld.it/tag/realme/">Realme</a>.</p>
      <h3>ColorOS 7 Design</h3>
      <p>Il design dell’interfaccia grafica della nuova ColorOS <b>non stravolge</b> quello della <a href="https://www.androidworld.it/2019/03/20/oppo-coloros-6-interfaccia-aggiornamento-619453/">versione precedente</a>: sono stati <b>modificati ed ampliati</b> leggermente gli spazi tra i vari elementi grafici ed <b>attenuata la saturazione</b> dei colori. L’interfaccia stock comprende quattro diverse tipologie di icone, votate al minimalismo, e l’integrazione del nuovo font proprietario denominato <b>Oppo Sans</b>. Lo stesso font è stato anche rilasciato pubblicamente, dunque tutti possono scaricarlo ed utilizzarlo.</p>
      <figure>
        <img src="https://www.androidworld.it/wp-content/uploads/2019/11/coloros7.png"/>
      </figure>
      <figure>
        <img src="https://www.androidworld.it/wp-content/uploads/2019/11/oppo-sans.png"/>
      </figure>
      <p>La nuova ColorOS 7 integra una <i><b>Dark Mode</b></i> che dovrebbe coinvolgere anche le app di <b>terze parti</b>. È inoltre possibile <b>programmare</b> l’attivazione della Dark Mode in maniera personalizzata.</p>
      <figure>
        <img src="https://www.androidworld.it/wp-content/uploads/2019/11/coloros7_1.png"/>
      </figure>
      <h3>Nuove funzionalità</h3>
      <p>La nuova ColorOS 7 include la modalità <i><b>Focus</b></i>, simile alla Zen Mode introdotta da OnePlus, e nuovi meccanismi di <b>automazione</b> come ad esempio quello che offre l’attivazione automatica della modalità <i>Non Disturbare</i> quando si connette lo smartphone al Bluetooth della propria auto. Inoltre, è stata integrata una nuova modalità di <b>interfaccia divisa</b> ed un nuovo <b>comando rapido</b> per passare da un’app all’altra.</p>
      <p>Inoltre, è stato integrato un nuovo <b>gestore delle password</b> ed alcune novità specifiche per l’app <b>Fotocamera</b>: tra queste troviamo la modalità Ritratto 2.0, la super stabilizzazione video ed uno strumento di editing video. Infine, troviamo anche la nuova piattaforma per il <b>trasferimento rapido dei file</b> integrata anche sui dispositivi Xiaomi e Vivo.</p>
      <h3>ColorOS 7 performance</h3>
      <p>La nuova ColorOS include anche <b>rilevanti ottimizzazioni</b> lato software: Oppo promette un <b>25%</b> <b>di</b> <b>fluidità</b> in più rispetto alla versione precedente ed minore utilizzo della RAM, pari al <b>30 / 40% in meno</b> rispetto alla versione precedente.</p>
      <figure>
        <img src="https://www.androidworld.it/wp-content/uploads/2019/11/coloros7_2.png"/>
      </figure>
      <h3>ColorOS 7 distribuzione</h3>
      <p>La nuova ColorOS 7 è stata <b>promessa</b> da Oppo a diversi suoi dispositivi e smartphone Realme. Le <b>tempistiche</b> che stiamo per elencare si riferiscono alla regione <b>cinese</b> ma danno una buona indicazione sulla successione temporale delle distribuzioni che ci aspettiamo anche in Europa:</p>
      <ul>
        <li>Entro il <b>25 dicembre 2019</b> arriverà su OPPO Reno, Reno 10x Zoom, Reno FC Barcelona Edition, Reno Ace.</li>
        <li>Entro il <b>2019</b> su Reno 2.</li>
        <li>Entro il <b>primo trimestre 2020</b> arriverà su Reno2 Z, Reno Z, Find X, Find X Lamborghini Edition, R17, R17 Pro, OPPO K5.</li>
        <li>Entro il <b>secondo trimestre 2020</b> arriverà su OPPO R15, R15 Dream Edition, K3, A9, A9x, A11 e A11x.</li>
      </ul>
      <p>Di seguito le tempistiche annunciate per i dispositivi Realme:</p>
      <ul>
        <li>Entro <b>febbraio 2020</b> su Realme X, Realme X Lite.</li>
        <li>Entro <b>marzo 2020</b> su Realme Q.</li>
        <li>Entro <b>aprile 2020</b> su Realme X2, Realme X2 Pro.</li>
      </ul>
      <p>Via: <a href="https://www.gizmochina.com/2019/11/20/oppo-announces-coloros-7-with-lighter-visuals-faster-ui-a-special-flashback-button/">Gizmochina (1)</a>, <a href="https://www.gizmochina.com/2019/11/20/oppo-releases-coloros-7-roll-out-schedule-begins-this-month/">(2)</a></p>
    </article>
  </body>
</html>