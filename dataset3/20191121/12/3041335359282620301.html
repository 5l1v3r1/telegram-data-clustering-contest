<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/21/greece/patisia-skylia-dagkosan-ti-nekri-afentikina-tous/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-21T12:20:36+00:00"/>
    <meta property="og:title" content="Πατήσια : Σκυλιά δάγκωσαν τη νεκρή αφεντικίνα τους"/>
    <meta property="og:description" content="Μια τραγική ιστορία γύρω από το θάνατο μιας ηλικιωμένης γυναίκας στα Πατήσια έγινε γνωστή προκαλώντας σοκ."/>
  </head>
  <body>
    <article>
      <h6 class="kicker">Οι λόγοι</h6>
      <h1>Πατήσια : Σκυλιά δάγκωσαν τη νεκρή αφεντικίνα τους</h1>
      <h2>Μια τραγική ιστορία γύρω από το θάνατο μιας ηλικιωμένης γυναίκας στα Πατήσια έγινε γνωστή προκαλώντας σοκ.</h2>
      <address><time datetime="2019-11-21T12:20:36+00:00">21 Nov 2019, 12:20</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Μια τραγική ιστορία γύρω από το θάνατο μιας ηλικιωμένης γυναίκας έγινε γνωστή προκαλώντας σοκ.</p>
      <p>Όχι για το λόγο που «έφυγε» η 84χρονη γυναίκα, καθώς άφησε την τελευταία της πνοή από φυσικά αίτια, αλλά για τι ακολούθησε μετά.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Όλα συνέβησαν τα ξημερώματα της 3ης Νοεμβρίου, όταν ο γιος της ηλικιωμένης εντόπισε τη μητέρα του νεκρή στο δωμάτιό της και το πρόσωπό της γεμάτο αίματα από τα δαγκώματα των πέντε σκυλιών που φρόντιζε η 84χρονη.</p>
      <p>Ο γιος της ειδοποίησε αμέσως την ΕΛ.ΑΣ, με τα στελέχη του τμήματος Ανθρωποκτονιών να σοκάρονται με το θέαμα που αντίκρισαν.</p>
      <p>Ο ιατροδικαστής που εξέτασε τη σορό της 84χρονης διαπίστωσε ότι η ηλικιωμένη πέθανε από φυσικά αίτια, αλλά και πολλές κακώσεις από την επίθεση των πέντε σκυλιών που ζούσαν μαζί με την ηλικιωμένη και το γιο της στο σπίτι τους στα Πατήσια.</p>
      <p>
        <b>Γιατί δαγκώνουν τα σκυλιά τους νεκρούς</b>
      </p>
      <p>Όπως αναφέρουν επιστημονικές μελέτες τα σκυλιά σπεύδουν να βοηθήσουν το αφεντικό τους όταν διαπιστώσουν ότι βρίσκεται σε κίνδυνο.</p>
      <p>Αμέσως αρχίζει να γλύφει το πρόσωπό του και να γρυλίζει, προσπαθώντας με αυτό τον τρόπο να τον ξυπνήσει και να ειδοποιηθεί βοήθεια.</p>
      <p>Όταν ο άνθρωπος όμως πεθάνει, τότε η μη αντίδραση στις κινήσεις του σκύλου, μπορεί να του προκαλέσει πανικό, που ενδεχομένως μπορεί να φτάσει μέχρι και σε δάγκωμα ή επίθεση.</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>