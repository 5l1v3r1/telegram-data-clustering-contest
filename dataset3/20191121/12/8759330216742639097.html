<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904605/van-der-vaart-blij-met-mourinho-tottenham-is-de-beste-club-laat-dat-zien-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-21T12:00:00+00:00"/>
    <meta property="og:title" content="Van der Vaart blij met Mourinho: 'Tottenham is de beste club, laat dat zien'"/>
    <meta property="og:description" content="Rafael van der Vaart is er zeker van dat José Mourinho een uitstekende keuze is als trainer van Tottenham Hotspur. De spelmaker van weleer is nog altijd een graag geziene gast bij zijn oude club in Noord-Londen en stelt de fans gerust."/>
  </head>
  <body>
    <article>
      <h1>Van der Vaart blij met Mourinho: 'Tottenham is de beste club, laat dat zien'</h1>
      <address>
        <time datetime="2019-11-21T12:00:00+00:00">21 Nov 2019, 12:00</time>
      </address>
      <p>
        <b>Rafael van der Vaart is er zeker van dat José Mourinho een uitstekende keuze is als trainer van Tottenham Hotspur. De spelmaker van weleer is nog altijd een graag geziene gast bij zijn oude club in Noord-Londen en stelt de fans gerust.</b>
      </p>
      <p>In een persoonlijke boodschap op Twitter stelt Van der Vaart dat Mourinho het elftal van Spurs op de rit zal krijgen. 'Hij zal voor opschudding zorgen, dus we zien wel wat er gaat gebeuren', zo valt te lezen in het statement. 'Hij is een fenomenale coach, rechtdoorzee en ambitieus en dat zijn onze spelers ook. Fans: kop omhoog en borst vooruit. We zijn niet alleen de beste van Noord-Londen, maar we zijn gewoon de beste. Laat dat zien."</p>
      <figure>
        <iframe data-src="https://twitter.com/rafvdvaart/status/1197440713803411458?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>De gewezen middenvelder schrok wel van het ontslag van Mauricio Pochettino, die dinsdagavond de zak kreeg van het bestuur van Spurs. 'Voetbal is soms heel gek. Dat weten we allemaal. Ik was net zo geschokt als iedereen, omdat Pochettino het geweldig gedaan heeft bij Spurs. Het zal niet makkelijk worden om zijn prestaties en passie voor de club te evenaren.'</p>
      <figure>
        <iframe data-src="https://twitter.com/rafvdvaart/status/1197440660770578432?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>