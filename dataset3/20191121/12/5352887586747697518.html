<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/ivairybes/s-urbonavicius-samas-norint-tapti-zvaigzde-siandien-butinos-technologijos-ir-socialiniai-tinklai-1751560/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-21T12:36:00+00:00"/>
    <meta property="og:title" content="S. Urbonavičius-Samas: „Norint tapti žvaigžde šiandien būtinos technologijos ir socialiniai tinklai“"/>
    <meta property="og:description" content="Reklama"/>
  </head>
  <body>
    <article>
      <h1>S. Urbonavičius-Samas: „Norint tapti žvaigžde šiandien būtinos technologijos ir socialiniai tinklai“</h1>
      <address><time datetime="2019-11-21T12:36:00+00:00">21 Nov 2019, 12:36</time> by <a rel="author">INK agency</a></address>
      <p>Reklama</p>
      <p>
        <b>Nuo 2012-ųjų Lietuvoje rodomas muzikins šou „X faktorius“ žiūrovams pristatė tūkstančius talentingų žmonių ir išugdė ne vieną šlovės spinduliais pasidžiaugti spėjusį atlikėją. Ar per aštuonis metus nepasikeitė tai, ko publika tikisi iš žvaigždžių ir kaip šios turi save pateikti? Ilgametis projekto prodiuseris ir komisijos narys Saulius Urbonavičius-Samas pasakoja, kad nors talento negali atstoti niekas, žaidimo taisykles keičia technologijos.</b>
      </p>
      <p>
        <b>Žvaigždės samprata nebegrįžtamai pasikeitė</b>
      </p>
      <p>Pasakodamas apie karjerą talentų šou laidose, S.<b> </b>Urbonavičius-Samas pastebi, kad technologijos turėjo ir teigiamos, ir neigiamos įtakos. Tačiau akivaizdu tai, kad jos negrįžtamai transformavo žvaigždės sampratą. Šiandien mums nebegana retsykiais išgirsti naują atlikėjo hitą ar kartą per pusmetį perskaityti interviu – norime asmeninio ir nuolatinio kontakto.</p>
      <p>„Kai kurie žmogiški dalykai nekinta nuo pat akmens amžiaus. Mes norime kitų dėmesio, todėl žvaigždės fenomenas mus šiandien traukia ne mažiau nei prieš dvidešimt metų, kai pradėjau dirbti su prodiusavimu. Skirtumas tik tas, kad tuomet visi apie šlovę svajojantieji plaukte plaukė į televiziją, nes ji ir buvo vienintelis kelias. Šiandien tam yra socialiniai tinklai ir daugybė kitų platformų bei puslapių. Žmonių norai nepasikeitė, tačiau pasikeitė samprata, ką reiškia būti žvaigžde ir keliai, kaip to pasiekti“, – sako prodiuseris.</p>
      <p>Anot jo, interneto siūloma pramogų įvairovė ir platesnės išmaniųjų prietaisų galimybės vienareikšmiškai turėjo teigiamos įtakos ir pačiai talentų kokybei – matydami daugiau sėkmingų pavyzdžių šiandien dalyviai ateina geriau pasiruošę, aiškiau suprasdami, kaip turi atrodyti jų sceninis įvaizdis bei elgesys.</p>
      <p>
        <b>Technologijos – ir talentų, ir vidutinybių aukštintojos</b>
      </p>
      <p>Reklama</p>
      <p>Visgi modernios technologijos bei socialiniai tinklai atnešė ir nemažai iššūkių. S.<b> </b>Urbonavičius-Samas pasakoja, jog bene pirmąja pamoka kylančiai žvaigždei tampa paliepimas neskaityti komentarų, mat šie atima valandas laiko, o naudos neatneša. Ir tai – tik vienas iš modernybės akligatvių.</p>
      <p>„Vienas svarbiausių „X faktoriaus“ tikslų – išmokyti dalyvius absoliučiai visko, ko reikia tampant pramogų pasaulio žvaigžde. O į tai šiandien neišvengiamai įeina ir žiniasklaidos bei socialinių tinklų supratimas. Telefonuose turime programėles, kurios gali mus pagražinti ir pridėti įvairiausių blizgučių, todėl kiekvienas galime atrodyti kaip Holivudo žvaigždė. Bet norintys išgarsėti turi suprasti, jog tai tėra žaidimai – tikri kūrėjai ieško ilgalaikio kontakto su gerbėjais, ir tam reikia ne tokių pat nuotraukų kaip visos kitos, o kažko savito ir originalaus“, – tikina prodiuseris.</p>
      <p>Pasak „Huawei“ produktų vadovo Lietuvoje Audriaus Granicko, išmaniuoju telefonu darytos nuotraukos jau kurį laiką nebėra prastesnės už tas, kurioms pasitelkta profesionali fotografavimo įranga, todėl originalų kadrą galima padaryti čia ir dabar, kai tik idėja šauna į galvą.</p>
      <p>„Telefonu kokybiškas nuotraukas padaryti paprasčiau – telefono kamera turi dirbtinį intelektą, atpažįstantį įvairius objektus ir parenkantį kiekvienam scenarijui labiausiai tinkančius nustatymus. Tai padeda padaryti beveik tobulą kadrą ir lauke, ir uždaroje patalpoje, kur reikia – paryškinti spalvas ar išgauti kokį nors įdomesnį efektą“, – teigia A. Granickas.</p>
      <p>Aiškaus patarimo, kaip susikurti išskirtinį stilių, S.<b> </b>Urbonavičius-Samas išduoti negali, nes tokio paprasčiausiai nėra – juk ryškiausios žvaigždės tiek dėmesio sulaukia būtent todėl, kad padaro įprastus dalykus naujai. Akivaizdu tik tai, kad išmanieji telefonai bei panašūs išradimai atveria naujus kelius save parodyti pasauliui ir pakeisti nusistovėjusias normas.  </p>
      <p>
        <b>Be talento <i>Instagramas</i> nepadės</b>
      </p>
      <p>Reklama</p>
      <p>Nepaisant visuomenėje išsakomos kritikos trumpalaikėms žvaigždėms, prodiuseris neabejoja ir akivaizdžia socialinių tinklų nauda naujai kūrėjų kartai. Milžiniškų scenų nenorintys ir apie jas net nesvajojantys kūrėjai dabar daug paprasčiau gali dalintis menu su siauru gerbėjų ratu, o tikrai originalūs dalykai gali išgarsėti kone pernakt.</p>
      <p>„Nepatarčiau laikytis logikos, jog „tapsiu <i>Instagramo</i> žvaigžde, o toliau jau kaip nors“, nes tai nieko neduos. Kai socialinių tinklų įrankiai taip visus suvienodina, pasimato skirtumas tarp to, kuris tik gražiai save pateikia ir to, kuris iš tiesų įdeda daug darbo. Galų gale, pramogose mes ieškome bendražmogiškų dalykų, kurie mums visiems svarbūs, todėl ilgalaikė sėkmė ir lydi tuos, kurie geba kiekviena įkelta nuotrauka ar sudainuota daina parodyti, kad dirbama ne dėl pilnų kišenių“, – neabejoja S.<b> </b>Urbonavičius-Samas.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/visuomene/zmones/s-urbonavicius-samas-norint-tapti-zvaigzde-siandien-butinos-technologijos-ir-socialiniai-tinklai-1751524/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/kultura/renginiai/saulius-urbonavicius-samas-tikras---roko-muzika-nemirs-ruosia-siurpriza-1721114/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/pries-30-metu-grupes-bix-lyderis-samas-pozavo-be-kelniu-1718966/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/ukis/darba-pradeda-naujas-registru-centro-vadovas---sudetingos-reputacijos-istaiga-tures-narplioti-po-siuleli/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/bulvaras/stt-skaidrumo-lyderiai---vytautas-ne-mineralinis-ir-lietuvos-dalia-dalia-1451743/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/zmones/saulius-urbonavicius-kodel-klesti-vidutinybes-1368379/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/tv/tv/legendineje-tangomanijoje-susibure-chuliganai-atskleide-ko-prisidirbo-jaunysteje/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/sveikata/saulius-urbonavicius-samas-visa-ka-gyvenime-sukuriau-sukuriau-budamas-blaivas-999200/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>