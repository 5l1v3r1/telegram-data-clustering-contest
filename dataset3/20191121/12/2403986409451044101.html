<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/tayson_otrimav_pokarannya_za_netsenzurniy_zhest_na_matchi_shahtar__dinamo_n1237240"/>
    <meta property="og:site_name" content="24 Канал"/>
    <meta property="article:published_time" content="2019-11-21T12:52:00+00:00"/>
    <meta property="og:title" content="Тайсон отримав покарання за нецензурний жест на матчі &quot;Шахтар&quot; – &quot;Динамо&quot;"/>
    <meta property="og:description" content="Контрольно-дисциплінарний комітет УАФ прийняв рішення по матчу 14-го туру УПЛ між &quot;Шахтарем&quot; і &quot;Динамо&quot;. Під час цього поєдинку футболіст &quot;Шахтаря&quot; Тайсон отримав пряме вилучення за нецензурний жест. Саме цей епізод розглядав КДК УАФ."/>
  </head>
  <body>
    <article>
      <h1>Тайсон отримав покарання за нецензурний жест на матчі "Шахтар" – "Динамо"</h1>
      <address><time datetime="2019-11-21T12:52:00+00:00">21 Nov 2019, 12:52</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>Контрольно-дисциплінарний комітет УАФ прийняв рішення по матчу 14-го туру УПЛ між "Шахтарем" і "Динамо". Під час цього поєдинку футболіст "Шахтаря" Тайсон отримав пряме вилучення за нецензурний жест. Саме цей епізод розглядав КДК УАФ.</b>
      </p>
      <p>За інформацією <a href="https://ua.tribuna.com/football/1080425922.html">Тribuna.com</a>, Тайсон за показаний середній палець вболівальникам "Динамо" <b>отримав дискваліфікацію на один матч</b>. Також бразилець покараний <b>двома матчами умовно.</b></p>
      <blockquote>Читайте також: <a href="https://24tv.ua/sport/rasizm_v_ukrayini_shahtar_dinamo_yak_pokarayut_ultras_dinamo_n1232752">"Динамо" загрожує максимальне покарання за епізод з расистською поведінкою фанатів</a></blockquote>
      <p>Наразі ні сайт УАФ, ні "Шахтаря" не повідомляє про дискваліфікацію Тайсона.</p>
      <p>
        <b>Відео нецензурного жесту Тайсона <i>(відео також доступне <a href="https://www.youtube.com/watch?v=zNj5uqUKOGs&amp;feature=emb_err_watch_on_yt">за посиланням</a>)</i></b>
      </p>
      <figure>
        <iframe src="https://www.youtube.com/embed/zNj5uqUKOGs" width="560" height="315" data-service="Youtube" scrolling="no"/>
      </figure>
      <p>Натомість видання не повідомляє про рішення КДК щодо дій вболівальників "Динамо" на гостьовому секторі стадіону ОСК "Металіст", в яких простежуються прояви расизму (імітація мавпячого ухання).</p>
      <p><b>Що сталося на матчі?</b> Матч відбувся 10 листопада. Гру довелося перервати через расистські вигуки з трибун. Обидва гравці "Шахтаря" Тайсон і Дентіньйо покидали поле зі сльозами. Після гри обидва клуби виступили з офіційними заявами, засудивши расизм.<br/><br/>Також "Динамо" попросило, щоб було проведено розслідування і не засуджувати наперед вболівальників команди. Поліція ж розпочала розслідування цього випадку.</p>
      <p>Також Тribuna.com повідомляє, що голкіпер "Карпат" Олег Кудрик отримав таке ж покарання за такий же жест у матчі з "Маріуполем". Кудрик отримав пряму червону картку після фінального свистка.</p>
      <blockquote>Останні новини українського футболу читайте на сайті <a href="https://24tv.ua/sport/">Спорт24</a>.</blockquote>
    </article>
  </body>
</html>