<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019635/%D8%A7%D9%85%D8%B4%D8%A8-%D8%A2%D8%AE%D8%B1%DB%8C%D9%86-%D9%85%D9%87%D9%84%D8%AA-%D8%B2%D9%85%D8%A7%D9%86-%D8%AA%DA%A9%D9%85%DB%8C%D9%84-%D8%B8%D8%B1%D9%81%DB%8C%D8%AA-%D8%A7%D8%B1%D8%B4%D8%AF-%D8%A2%D8%BA%D8%A7%D8%B2-%D8%AB%D8%A8%D8%AA-%D9%86%D8%A7%D9%85-%D8%B1%D8%B4%D8%AA%D9%87-%D9%87%D8%A7%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-21T12:22:20+00:00"/>
    <meta property="og:title" content="امشب آخرین مهلت زمان تکمیل ظرفیت ارشد/ آغاز ثبت نام رشته‌های مهارتی از امروز"/>
    <meta property="og:description" content="مشاور عالی سازمان سنجش آموزش کشور از پایان مهلت ثبت نام در مرحله تکمیل ظرفیت رشته محله‌های آزمون کارشناسی ارشد سال ۹۸ تا پایان امشب خبر داد و گفت: ثبت نام برای شرکت در دوره تکمیل ظرفیت رشته‌های مهارتی دانشگاه علمی کاربردی نیز از امروز پنجشنبه ۳۰ آبان شروع می‌شود."/>
  </head>
  <body>
    <article>
      <h1>امشب آخرین مهلت زمان تکمیل ظرفیت ارشد/ آغاز ثبت نام رشته‌های مهارتی از امروز</h1>
      <address><time datetime="2019-11-21T12:22:20+00:00">21 Nov 2019, 12:22</time> by <a rel="author">طاهره مرادی</a></address>
      <p>مشاور عالی سازمان سنجش آموزش کشور از پایان مهلت ثبت نام در مرحله تکمیل ظرفیت رشته محله‌های آزمون کارشناسی ارشد سال ۹۸ تا پایان امشب خبر داد و گفت: ثبت نام برای شرکت در دوره تکمیل ظرفیت رشته‌های مهارتی دانشگاه علمی کاربردی نیز از امروز پنجشنبه ۳۰ آبان شروع می‌شود.</p>
      <p><b>دکتر حسین توکلی در گفت‌وگو با ایسنا، </b>با تاکید بر این که مهلت تمدید شده ثبت نام برای انتخاب رشته در مرحله تکمیل ظرفیت آزمون کارشناسی ارشد ناپیوسته سال ۹۸ ساعت ۲۴ امشب پایان می‌پذیرد، اظهار کرد: داوطلبان متقاضی در این مرحله از ورود به دانشگاه‌ها و موسسات آموزش عالی از جمله دانشگاه آزاد اسلامی تا ساعت ۲۴ امشب فرصت دارند در این مرحله ثبت نام کنند. همچنین داوطبانی که قبلا نسبت به انتخاب رشته در این آزمون اقدام کردند می‌تواند در این مهلت باقی مانده نسبت به ویرایش اطلاعات خود اقدام کنند.</p>
      <p>وی با تاکید بر این که ۵۰ هزار و ۲۰ داوطلب در مرحله تکمیل ظرفیت آزمون کارشناسی ارشد سال ۹۸ پذیرفته خواهند شد، تاکید کرد: این ظرفیت بدون لحاظ کردن ظرفیت پذیرش در دانشگاه آزاد اسلامی است.</p>
      <p>مشاور عالی سازمان سنجش آموزش کشور خاطر نشان کرد: اطلاعات لازم در خصوص رشته‌ها و دانشگاه‌های دارای ظرفیت برای تکمیل ظرفیت آزمون فوق برای داوطلبان شرکت کننده در آزمون و همچنین ثبت نام در کد رشته محله‌های دانشگاه‌ها و موسسات آموزش عالی که ظرفیت آنها تکمیل نشده است از روز چهارشنبه ۲۲ آبان بر روی سایت سازمان سنجش آموزش کشور به نشانی Www.sanjesh.org قرار گرفته و لازم است داوطلبان قبل از ثبت نام در انتخاب رشته اطلاعات لازم در این زمینه را مطالعه کنند.</p>
      <p>وی همچنین از آغاز ثبت نام در رشته‌های مهارتی دانشگاه جامع  علمی کاربردی از امروز ۳۰ آبان ماه خبر داد و گفت: داوطلبان به مدت یک هفته فرصت دارند در این رشته‌ها ثبت نام کنند.</p>
      <p>مشاور عالی سازمان سنجش آموزش  کشور با تاکید بر این که ثبت نام در مرحله تکمیل ظرفیت رشته‌های جامع علمی کاربردی از طریق واحدهای این دانشگاه صورت می‌گیرد، خاطر نشان کرد: داوطلبان برای ثبت نام نیازی نیست به سایت سازمان سنجش آموزش کشور مراجعه کنند.</p>
      <p>انتهای پیام</p>
    </article>
  </body>
</html>