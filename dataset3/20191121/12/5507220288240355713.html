<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187763/"/>
    <meta property="og:site_name" content="Janam TV"/>
    <meta property="article:published_time" content="2019-11-21T12:43:29+00:00"/>
    <meta property="og:title" content="ക്ളൗഡ് സീഡിങ് പ്രക്രിയയിലൂടെ മഴ പെയ്യിച്ച് യു.എ.ഇ."/>
    <meta property="og:description" content="കഴിഞ്ഞ ദിവസങ്ങളിൽ യു.എ.ഇ യില്‍ കനത്ത മഴ ലഭിച്ചത്  ക്ളൗഡ് സീഡിങ് പ്രക്രിയയിലൂടെയാണെന്ന് ദേശീയ കാലവസ്ഥ നിരീക്ഷണ  കേന്ദ്രത്തിലെ ശാസ്ത്രജ്ഞര്‍ അറിയിച്ചു. ഈ"/>
  </head>
  <body>
    <article>
      <h1>ക്ളൗഡ് സീഡിങ് പ്രക്രിയയിലൂടെ മഴ പെയ്യിച്ച് യു.എ.ഇ.</h1>
      <address><time datetime="2019-11-21T12:43:29+00:00">21 Nov 2019, 12:43</time> by <a rel="author">Janam TV Web Desk</a></address>
      <p>കഴിഞ്ഞ ദിവസങ്ങളിൽ യു.എ.ഇ യില്‍ കനത്ത മഴ ലഭിച്ചത്  ക്ളൗഡ് സീഡിങ് പ്രക്രിയയിലൂടെയാണെന്ന് ദേശീയ കാലവസ്ഥ നിരീക്ഷണ  കേന്ദ്രത്തിലെ ശാസ്ത്രജ്ഞര്‍ അറിയിച്ചു. ഈ വർഷം ക്ലൗഡ് സീഡിങ്ങിലൂടെ വ്യാപകമായി മഴപെയ്യിക്കാൻ യുഎഇയ്ക്കു കഴിഞ്ഞു. ജനുവരി മുതൽ 58 തവണ ഇതു നടത്തിയതായാണു റിപ്പോർട്ട്. 30%വരെ കൂടുതൽ മഴ ലഭിക്കാൻ ഇതു സഹായിച്ചു.1990 മുതലാണ് യു.എ.ഇ  ക്ളൗഡ് സീഡിങ് പ്രക്രിയ ഔദ്യോഗികമായി ആരംഭിച്ചത്.  സില്‍വര്‍ അയഡൈഡ്, പൊട്ടാസ്യം അയഡൈഡ് തുടങ്ങിയ രാസവസ്തുക്കൾ  അന്തരീക്ഷ വായുവില്‍ വിതറി മേഘത്തിനകത്തെ പ്രക്രിയകളില്‍ മാറ്റം സൃഷ്ടിച്ച് കൂടുതല്‍ മഴവെള്ളം ഭൂമിയിലേക്ക് വീഴ്ത്തുന്നതിന് ഉപയോഗിക്കുന്ന സാങ്കേതിക വിദ്യയാണ്  ക്ളൗഡ് സീഡിങ്. ഇതു വഴി പത്ത് മുതല്‍ 30 ശതമാനം വരെ മഴ വര്‍ധിപ്പിക്കാന്‍ സാധിക്കും. ഈ പ്രക്രിയ നടത്തിയാലും ചിലപ്പോൾ മഴയുടെ ലഭ്യതയില്‍ അനിശ്ചിതത്വം ഉണ്ടാകാം.യു.എ.ഇ യില്‍  റാസല്‍ഖൈമ, ഫുജൈറ, അല്‍ഐന്‍ തുടങ്ങിയ  മേഖലകളില്‍ ക്ളൗഡ് സീഡിങിന്  അനുയോജ്യമായ പാരിസ്ഥിതിക സാഹചര്യമാണ് ഉള്ളത്.  രാജ്യത്തിന്റെ വിവിധ ഭാഗങ്ങളിൽ വ്യാഴാഴ്ചയും  മഴ പെയ്തു.ടക്കൻ എമിറേറ്റുകളിൽ ശക്തമായ മഴയാണ് ലഭിച്ചത്.പലയിടത്തും വൈകിട്ടും മഴ തുടരുകയാണ്</p>
    </article>
  </body>
</html>