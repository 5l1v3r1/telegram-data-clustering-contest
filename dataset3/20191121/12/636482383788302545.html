<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/la-3-luni-de-la-moartea-iubitului-oana-radu-iubeste-din-nou-prima-imagine-alaturi-de-barbatul-care-a-cucerit-o-20096970"/>
    <meta property="og:site_name" content="Cancan.ro"/>
    <meta property="article:published_time" content="2019-11-21T12:00:40+00:00"/>
    <meta property="og:title" content="La 3 luni de la moartea iubitului, Oana Radu iubeşte din nou. Prima imagine alături de bărbatul care a cucerit-o"/>
    <meta property="og:description" content="În urmă cu trei luni, Oana Radu şi-a condus iubitul pe ultimul drum, după ce fusese incendiat de viu. Durerea a fost şi este imensă, atât pentru"/>
  </head>
  <body>
    <article>
      <h1>La 3 luni de la moartea iubitului, Oana Radu iubeşte din nou. Prima imagine alături de bărbatul care a cucerit-o</h1>
      <address><time datetime="2019-11-21T12:00:40+00:00">21 Nov 2019, 12:00</time> by <a rel="author">Loredana T.</a></address>
      <p>În urmă cu trei luni, Oana Radu şi-a condus iubitul pe ultimul drum, după ce fusese incendiat de viu. Durerea a fost şi este imensă, atât pentru cântăreaţă, cât şi pentru familia tânărului. Vedeta a vrut să îi aducă un omagiu celui care va fi mereu în inima ei şi a scos o nouă piesă, compusă chiar de ea, în care este descrisă povestea lor de dragoste.</p>
      <p>Deşi durerea nu a trecut, Oana Radu a găsit puterea să iubească din nou, cel care a reuşit acest lucru este chiar antrenorul ei de fitness, Cătălin, potrivit Spynews.ro. Artista a slăbit foarte mult în ultima perioadă, tot Cătălin fiind cel care a ajutat-o şi se pare acest lucru i-a apropiat destul de mult.</p>
      <figure>
        <img src="https://www.cancan.ro/wp-content/uploads/2019/11/oana-radu-noua-relatie-3.jpg"/>
      </figure>
      <h3>Alin, iubitul ei, a fost incendiat de un vecin</h3>
      <p>Un cocktail Molotov i-a adus sfârșitul tânărului Alin. Acesta era abia la început de drum, avea toată viața înainte, iubea și urma să-și termine studiile chiar în perioada următoare. Din păcate, a fost incendiat de viu de un vecin din copilărie, cunoscut cu afecțiuni psihice, chiar în blocul în care a crescut. Momentele de cumpănă au continuat preț de trei săptămâni pentru iubita și familia lui Alin.</p>
      <p>Cu toate că doctorii au reușit să-l țină în viață în timpul acesta, trupul acestuia a cedat din cauza arsurilor extrem de grave pe care le-a suferit. Acesta va urma să fie înmormântat la Craiova, orașul natal, precum a decis familia băiatului.</p>
      <p>
        <i>
          <b>„Au trecut aproape trei săptămâni de când iubitul meu nu mai este cu mine. Drama asta nu se va termina curând și nu mă pot vindeca atât de repede, dar am lângă mine oameni care simt că trebuie să mă ajute necondiționat. Vreau să zic că într-o situație ca asta a vieții vezi, cu adevărat, cine este pe bune alături de tine. Am avut parte de surprize foarte plăcute, de la oameni de la care nu mă așteptam să mă ajute.</b>
        </i>
      </p>
      <p>
        <i>
          <b>Mi-am dat seama că viața este prea scurtă. Ideea e că trebuie să trăim momentul și fără frică, să îi prețuim pe oameni atunci când sunt lângă noi. Vă zic că dacă aveți oameni lângă voi pe care îi iubiți, spuneți-le-o, era un clișeu, dar acum am trăit-o pe pielea mea, mâine poate nu vor mai fi.</b>
        </i>
      </p>
      <p><i><b>Am scris o piesă de dragoste, fiind îndrăgostită, Doddy mi-a zis că nu mi se potrivește, dar lui Alin, iubitul meu, îi plăcea mult piesa asta. Mi-a zis că dacă ar putea alege, ar spune că piesa trebuie cântată de mine. Am decis să lansăm piesa, îmi pare rău că nu a apucat să o asculte, sunt convinsă că o va asculta de Acolo. Ceea ce simt eu pentru el este în această piesă”</b></i>, a spus Oana Radu, în mai multe filmulețe publicate pe Instagram.</p>
    </article>
  </body>
</html>