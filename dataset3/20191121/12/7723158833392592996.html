<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://newspao.gr/mpagern-monachoy-panathinaikos-diloseis-vovora-prin-tin-anachorisi/"/>
    <meta property="og:site_name" content="NewsPAO.gr"/>
    <meta property="article:published_time" content="2019-11-21T12:48:55+00:00"/>
    <meta property="og:title" content="Βόβορας: Το σχόλιο για Μπάγερν και επιστροφή Πιτίνο"/>
    <meta property="og:description" content="Ο Γιώργος Βόβορας μίλησε για το παιχνίδι με τη Μπάγερν πριν την αναχώρηση του Παναθηναϊκού ΟΠΑΠ για το Μόναχο."/>
  </head>
  <body>
    <article>
      <h1>Βόβορας: Το σχόλιο για Μπάγερν και επιστροφή Πιτίνο</h1>
      <address>
        <time datetime="2019-11-21T12:48:55+00:00">21 Nov 2019, 12:48</time>
      </address>
      <h3>Ο Γιώργος Βόβορας μίλησε για το παιχνίδι με τη Μπάγερν πριν την αναχώρηση του Παναθηναϊκού ΟΠΑΠ για το Μόναχο.</h3>
      <p>
        <b>Αναλυτικά οι δηλώσεις του Βόβορα:</b>
      </p>
      <p>Για το παιχνίδι με τη Μπάγερν: «Καλούμαστε να αντιμετωπίσουμε μια ομάδα, που ιδιαίτερα στο γήπεδό της έχει δείξει μια μεγάλη δυναμική, έχει κάνει πολύ μεγάλες νίκες, με Ρεάλ, Μιλάνο, Ολυμπιακό. Έχουμε να αντιμετωπίσουμε μια διαφορετική ομάδα από τη Ζαλγκίρις. Είναι μια ομάδα που έχει μεγάλη δύναμη στο ποστ και εκεί θα κριθεί το παιχνίδι. </p>
      <p>Ο Λο νείναι ο βασικός εκτελεστής της ομάδας, πρώτος στις ασίστ κι αν θέλουμε να έχουμε ελπίδες να φύγουμε με τη νίκη από εκεί, πρέπει να έχουμε εξαιρετικές άμυνες στο ποστ και με τον Μπάντερ και τον Μονρό». </p>
      <h3>Διαβάζονται περισσότερο τώρα…</h3>
      <p>
        <b>
          <a href="https://newspao.gr/pitino-i-pithani-imera-afixis-2/">Πιτίνο: Η πιθανή ημέρα άφιξης</a>
        </b>
      </p>
      <p>
        <b>
          <a href="https://newspao.gr/pao-alive-oi-sygklonistikes-omilies-alverti-kai-diamantidi-sto-monacho-pics/">Pao Alive: Οι συγκλονιστικές ομιλίες Αλβέρτη και Διαμαντίδη στο Μόναχο (pics)</a>
        </b>
      </p>
      <p>
        <b>
          <a href="https://newspao.gr/plirothikan-oi-paiktes-2/">Πληρώθηκαν οι παίκτες</a>
        </b>
      </p>
      <p>
        <b>
          <a href="https://newspao.gr/pao-alive-4/">PAO ALIVE: «Χτύπησε» ξανά με ποσό-ρεκόρ ο Βρανόπουλος</a>
        </b>
      </p>
      <p>Για τα σερβικά χαρακτηριστικά της Μπάγερν: «Έχει αρκετούς Σέρβους παίκτες, έχει Σέρβο προπονητή που είναι καιρό στην ομάδα, την έχει χτίσει κι έχει περάσει τη φιλοσοφία του. Είναι καθαρά μια ομάδα που θα παίξει πολύ σκληρά, πολύ ποστ παιχνίδι, που το περιμένουμε από τα γκαρντ μέχρι τους ψηλούς. Το κλειδί θα είναι η κυριαρχία μας μέσα στη ρακέτα για να μπορέσουμε να ελέγξουμε τον ρυθμό, να τρέξουμε, γιατί είναι μια ομάδα που αν δεν παίξει καλή άμυνα, έχουμε τη δυνατότητα να τρέξουμε, αλλιώς μετά να διαβάσουμε το παιχνίδι και να χτυπήσουμε στις αδυναμίες της». </p>
      <p>Για τη νίκη στο Κάουνας: «Χρειαζόμασταν μια μεγάλη νίκη, μετά από κάποια ανεπιτυχή αποτελέσματα, αλλά έχει δείξει η φετινή Euroleague ότι είναι ένας μαραθώνιος, θα γίνουν πολλά αποτελέσματα που δεν τα περιμένει κανείς. Η ομάδα που θα μπορέσει να διαχειριστεί χωρίς πολλά συναισθήματα αυτά τα αποτελέσματα, θα μπορέσει να προχωρήσει μπροστά. </p>
      <p>Για την επιστροφή του Ρικ Πιτίνο στον Παναθηναϊκό: «Και για εμάς που δουλέψαμε πέρυσι μαζί του, για τον κόσμο και για όλον τον οργανισμό, ο Ρικ Πιτίνο άφησε ένα τεράστιο έργο πέρυσι και νομίζω πως εκείνος έρχεται και επιθυμεί να κάνει το βήμα παραπάνω, που δεν έγινε πέρυσι». </p>
    </article>
  </body>
</html>