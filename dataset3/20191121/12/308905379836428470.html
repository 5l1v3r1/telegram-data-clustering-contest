<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/airpods-batterij-fix-33194"/>
    <meta property="og:site_name" content="Apparata"/>
    <meta property="article:published_time" content="2019-11-21T12:35:00+00:00"/>
    <meta property="og:title" content="Dit zijn de problemen met de batterijen van Apple’s AirPods…"/>
    <meta property="og:description" content="Met deze simpele fix los je ze zelf op."/>
  </head>
  <body>
    <article>
      <h1>Dit zijn de problemen met de batterijen van Apple’s AirPods…</h1>
      <h2>Met deze simpele fix los je ze zelf op.</h2>
      <address><time datetime="2019-11-21T12:35:00+00:00">21 Nov 2019, 12:35</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>Gebruikers van de eerste of tweede generatie AirPods rapporteren steeds vaker problemen met hun batterijen. Twee klachten lijken het vaakst voor te komen. Men klaagt het meest over de korte levensduur van de batterijen. Waar men bij aanschaf tot wel 4 uur draadloos verder kon moeten de AirPods nu soms al binnen het uur terug in het doosje om op te laden. Een ander veel gehoord probleem is dat het batterijverbruik niet meer synchroon loopt. Toch vervelend als het ene oortje eerder uitvalt dan het andere.</p>
      <p>Nu kun je natuurlijk naar de winkel rennen en een setje van de nieuwste AirPods Pro ophalen. Dat kan echter een <a href="https://www.apparata.nl/nieuws/apple-airpods-pro-prijs-specificaties-32945">dure ervaring</a> worden. Een handige gebruiker had hetzelfde probleem en besloot een poging tot callibratie van de batterij te doen voordat hij de oude AirPods richting prullenbak zou brengen.</p>
      <p>Hij ging als volgt te werk: eerst drukte hij de witte knop onderop de case voor meer dan 10 seconden in. Hiermee bereikt hij dat de case met lader zichzelf reset. Via zijn iPhone zette hij de instellingen weer goed. Vervolgens liet hij de batterijen van de AirPods en de case allemaal leeglopen door normaal gebruik. Nadat zowel de case als de AirPods zelf ‘dood’ waren deed hij de AirPods in de case en laadde hij het hele circus volledig op.</p>
      <p>Toen de batterijen volledig opgeladen waren bleek dat het systeem dat de levensduur van de batterijen meet ook gereset is. Daardoor gaan zijn AirPods nu weer 3 tot 3,5 uur mee.</p>
      <p>Apple heeft nog niet op de kritiek en oplossing gereageerd. Het is dus niet uit te sluiten dat er een <a href="https://www.apparata.nl/nieuws/apple-verliest-550-miljoen-door-batterijschandaal-29686">tweede ‘batterijgate’</a> voor Apple aan dreigt te komen.</p>
      <p>Bron: <a href="https://www.reddit.com/r/apple/comments/dz9hb9/psa_tip_for_those_experiencing_diminished_airpods/">Reddit</a><br/>Foto: Apple</p>
    </article>
  </body>
</html>