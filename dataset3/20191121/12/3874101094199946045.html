<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/chrome-for-android-sorunu-cozuldu_85131.html"/>
    <meta property="og:site_name" content="CHIP Online"/>
    <meta property="article:published_time" content="2019-11-21T12:00:00+00:00"/>
    <meta property="og:title" content="Chrome for Android'in Sorunu Çözüldü"/>
    <meta property="og:description" content="Chrome'un Android sürümünde rahatsız edici bir sorun haline gelen özellik, artık eskisi kadar sinir bozmayacak!"/>
  </head>
  <body>
    <article>
      <h1>Chrome for Android'in Sorunu Çözüldü</h1>
      <h2>Chrome'un Android sürümünde rahatsız edici bir sorun haline gelen özellik, artık eskisi kadar sinir bozmayacak!</h2>
      <address><time datetime="2019-11-21T12:00:00+00:00">21 Nov 2019, 12:00</time> by <a rel="author">CHIP Online</a></address>
      <p>Google, <b>Chrome</b>'un Android sürümünün site bildirimlerini sinir bozucu olmaktan çıkaracak deneysel bir işlevi hizmete sundu.</p>
      <p>Web tarayıcısı, bu tür bildirimlerin nasıl görüneceğini kişiselleştirmeye bir miktar izin veriyordu. "<i>Daha sessiz bildirim izin istekleri / Quieter notification permission prompts</i>" adlı yeni seçenek ise telefon veya tabletinde Chrome Canary'yi kullananlara görünüyor. <b><i>chrome://flags</i></b> adresinden etkin hale getirilebilen ayar, Chrome Canary 80.0.3969.0 ve üzeri sürümlerde bulunuyor ve önceki bildirimlere kıyasla daha az rahatsız eden bir bildirim almanızı sağlıyor.</p>
      <p>"<i>Force heads-up notifications</i>" seçeneğini seçtiğinizde web sitesinin bildirim verebileceğine dair belirgin kutucuk görüyorsunuz. "<b><i>Force mini-inforbars</i></b>" seçeneği ise ekranın alt tarafında küçük bir mesajın görüntülenmesini sağlıyor. Bu bölüme dokunarak ayarı değiştirebiliyor veya bildirimi yok sayabiliyorsunuz.</p>
    </article>
  </body>
</html>