<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/176002/minder-bussen-in-nieuwe-dienstregeling-keolis"/>
    <meta property="og:site_name" content="omroep flevoland"/>
    <meta property="article:published_time" content="2019-11-21T12:25:00+00:00"/>
    <meta property="og:title" content="Minder bussen in nieuwe dienstregeling Keolis"/>
    <meta property="og:description" content="Vanaf zondag 15 december geldt voor het busvervoer in Almere een nieuwe dienstregeling. Wijzigingen kan busbedrijf Keolis niet zelfstandig doorvoeren. Deze mogen pas plaatsvinden na overleg met de gemeente en een reizigersadviesraad. Het Almeerse college van B en W heeft afgelopen dinsdag ingestemd met de aanpassingen."/>
  </head>
  <body>
    <article>
      <h1>Minder bussen in nieuwe dienstregeling Keolis</h1>
      <address>
        <time datetime="2019-11-21T12:25:00+00:00">21 Nov 2019, 12:25</time>
      </address>
      <p>
        <b>Vanaf zondag 15 december geldt voor het busvervoer in Almere een nieuwe dienstregeling. Wijzigingen kan busbedrijf Keolis niet zelfstandig doorvoeren. Deze mogen pas plaatsvinden na overleg met de gemeente en een reizigersadviesraad. Het Almeerse college van B en W heeft afgelopen dinsdag ingestemd met de aanpassingen.</b>
      </p>
      <p>De wijzigingen zorgen er volgens de gemeente voor dat het aantal kilometers dat bussen afleggen met ongeveer 3,5 procent afneemt. Daardoor bespaart Almere op de subsidie die het jaarlijks aan Keolis betaald. Het uitgespaarde bedrag wordt op een later moment ingezet om een uitbreiding van het busvervoer te kunnen betalen.</p>
      <p>Dit zijn de belangrijkste wijzigingen:</p>
      <p><u>* Minder bussen op lijn M3</u><br/>Op lijn M3 worden straks minder ritten gereden en de frequentie wordt gelijkgetrokken met die van lijn M6. Dit omdat Keolis heeft aangetoond dat lijn M3 naar Muziekwijk rustiger is dan de overige M-lijnen.</p>
      <p><u>* Meer bussen op zaterdagen tijdens de zomervakantie </u><br/>De dienstregeling van buslijnen op zaterdagen in de zomervakantie wordt gelijkgetrokken aan die van reguliere zaterdagen. Dit zorgt volgens Keolis en de gemeente voor meer eenduidigheid. In de zomervakantie worden daardoor meer ritten gereden.</p>
      <p><u>* Minder bussen voorafgaand aan de ochtendspits </u><br/>Enkele rustige ritten voor 07:00 uur 's ochtends worden geschrapt of samengevoegd. Ondergrens blijft één bus per kwartier. In de ochtendspits loopt dit op naar een 5-minuten-dienst. Aansluitingen op de vroege treinen en R-net blijven zoveel mogelijk in tact.</p>
      <p><u>* Uitsluitend lange bussen op lijn M4 en M7</u><br/>Op de lijnen M4 en M7 gaan op werkdagen alleen nog de langere 15 meter bussen rijden. Dit wordt gedaan om het drukke lijnen zijn.</p>
      <p><u>* Betere overstap op busstation 't Oor</u><br/>De R-netlijnen uit Parkwijk en die uit Haven naar Amsterdam wachten in de spits straks op elkaar op busstation ’t Oor. Hierdoor ontstaat een betere overstap. Het accent van de aansluitingen richting Amsterdam komt daardoor meer op 't Oor in plaats van op Muiden P&amp;R te liggen. Dit heeft volgens Keolis en de gemeente ook een positief effect op de overstap van Haven naar Gooisekant.</p>
      <p><u>* Lijnen 327 en 327 maken geen rondje meer</u><br/>R-net lijnen 327 en 328 vervoeren in de ochtend vooral reizigers uit Almere Haven richting ’t Oor en Amsterdam. De andere kant op zitten ’s ochtends na de ochtendspits zeer weinig reizigers in de bus. "Keolis laat deze bussen niet meer de ronde door Haven rijden. Reizigers kunnen dan gebruikmaken van lijn M1."</p>
      <p><u>* Buurtbus Nobelhorst mag uitbreiden</u><br/>De buurtbusvereniging in Nobelhorst krijgt toestemming voor een uitbreiding van het aantal ritten, mits hiervoor voldoende vrijwilligers worden geworven.</p>
      <p><u>* Naamswijziging halte gevangenis </u><br/>De halte P.I. Almere wordt hernoemd naar Pontonweg.</p>
      <p>Op zondag 15 december gaat ook bij de NS een nieuwe dienstregeling in. De <a href="https://www.omroepflevoland.nl/nieuws/167952/ns-dienstregeling-2020-de-flevolandse-gevolgen">gevolgen daarvan</a> voor Flevolandse reizigers zijn beperkt.</p>
      <h3>Bijlages</h3>
      <p>
        <a href="https://d5ms27yy6exnf.cloudfront.net/docs/191121_Vervoerplan_2020_Keolis_5190A14F443A288BC12584B9003A3686.pdf">Het volledige overzicht van de wijzigingen (PDF)</a>
      </p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>