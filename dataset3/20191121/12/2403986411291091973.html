<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/techno/elektrosamokati_bolt_kyiv_orenda_tsina_yak_pratsyuye_vidguki_n1237198"/>
    <meta property="og:site_name" content="24 Канал"/>
    <meta property="article:published_time" content="2019-11-21T12:33:00+00:00"/>
    <meta property="og:title" content="Сервіс прокату електросамокатів Bolt запустили у Києві: ціна та як їх оформити"/>
    <meta property="og:description" content="Сервіс Bolt, що надає у прокат електросамокати, запрацював у Києві. Наразі він працює у тестовому режимі. Тож покататись можна лише на території парку UNIT.City. Для користувачів пропонують 20 самокатів та через деякий час їхню кількість мають збільшити."/>
  </head>
  <body>
    <article>
      <h1>Сервіс прокату електросамокатів Bolt запустили у Києві: ціна та як їх оформити</h1>
      <address>
        <time datetime="2019-11-21T12:33:00+00:00">21 Nov 2019, 12:33</time>
      </address>
      <p>
        <b>Сервіс Bolt, що надає у прокат електросамокати, запрацював у Києві. Наразі він працює у тестовому режимі. Тож покататись можна лише на території парку UNIT.City. Для користувачів пропонують 20 самокатів та через деякий час їхню кількість мають збільшити.</b>
      </p>
      <p>Як пише <a href="https://ain.ua/2019/11/21/elektrosamokaty-bolt/?fbclid=IwAR0tOI-_Zz7qkCVVWA5-IQVIHtjHtLsQwJnzaj6ErWDBW47VTL7JrZLogas">ain.ua</a>, навесні 2020 року зону прокату електросамокатів обіцяють розширити у центр столиці, а також біля транспортних вузлів і популярних місць.</p>
      <blockquote>До теми: <a href="https://24tv.ua/techno/xiaomi_vipustila_kompaktniy_elekroskuter_foto_n1230239">Xiaomi випустила компактний елекроскутер: фото</a></blockquote>
      <p>Після цього Bolt планує запустити самокати в Одесі і Львові.</p>
      <h3>Як скористатись прокатом</h3>
      <ul>
        <li>Спочатку потрібно встановити додаток Bolt – його можна завантажити у магазинах Android та iOS);</li>
        <li>Через додаток знайти місце оренди;</li>
        <li>Розблокувати самокат, відсканувавши QR-код (теж за допомогою додатка);</li>
        <li>Коли ви закінчили кататись, то вказати про завершення поїздки в додатку (ціну за використання знімають після поїздки).</li>
        <li>Після цього електросамокат потрібно залишити в безпечному місці. Ввечері працівники компанії збиратимуть ці самокати і ставитимуть заряджати.</li>
      </ul>
      <figure>
        <img src="https://24tv.ua/resources/photos/news/620_DIR/201911/1237198_10177292.jpg?201911122240"/>
        <figcaption>Наразі у Києві 20 самокатів</figcaption>
      </figure>
      <h3>Ціна</h3>
      <p>Наразі використовувати електросамокати Bolt можна безкоштовно. Прокат стане платним, коли сервіс запустять офіційно, тобто вже навесні.</p>
      <p>За попередньою інформацією ціна користування становитиме 1 євро (27 гривень) за розблокування та по гривні будуть знімати за кожну хвилину поїздки.</p>
      <blockquote>Більше новин, що стосуються подій зі світу технологій, ґаджетів, штучного інтелекту, а також космосу читайте у розділі <b><a href="https://24tv.ua/techno/tehno_tag5908/">Техно</a></b></blockquote>
    </article>
  </body>
</html>