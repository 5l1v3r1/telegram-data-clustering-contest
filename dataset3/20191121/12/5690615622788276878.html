<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837020-sadovomu-vruchili-pidozru"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T12:41:00+00:00"/>
    <meta property="og:title" content="Садовому вручили підозру"/>
    <meta property="og:description" content="КИЇВ. 21 листопада. УНН. Мер Львова Андрій Садовий повідомив, що Спеціалізована антикорупційна прокуратура вручила йому підозру. Про це він написав на своїй …"/>
  </head>
  <body>
    <article>
      <h1>Садовому вручили підозру</h1>
      <address><time datetime="2019-11-21T12:41:00+00:00">21 Nov 2019, 12:41</time> by <a rel="author">Юлія Шрамко</a></address>
      <p><b>КИЇВ. 21 листопада. УНН.</b> Мер Львова Андрій Садовий повідомив, що Спеціалізована антикорупційна прокуратура вручила йому підозру. Про це він написав на своїй сторінці у Facebook, передає <b>УНН</b>.</p>
      <p>"Привіт" від Холодницького. Щойно прокурори САП вручили підозру. Розпочинаємо захист", - повідомив Садовий.</p>
      <p>В оприлюдненому відео він також детальніше повідомив про це: "Щойно прокурори Холодницького вручили мені повідомлення про підозру. Про що йдеться? У 2015 році місто Львів на відкритому інвестиційному конкурсі залучило інвестора – компанію CTP. Ми від цієї компанії за землю отримали 54 мільйони. Було поле, де корови паслися. На цьому полі компанія має збудувати індустріальний парк".</p>
      <p>Нагадаємо, у травні 2017 року заступників мера Львова викликали на <a href="https://www.unn.com.ua/uk/news/1664894-zastupnikiv-mera-lvova-viklikali-na-dopit">допит</a>.</p>
      <p>Тоді ж повідомлялося, що директор Національного антикорупційного бюро України Артем Ситник повідомив, що НАБУ перевіряє очільника Львова Андрія <a href="https://www.unn.com.ua/uk/news/1655756-nabu-pereviryaye-sadovogo">Садового</a>.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fandriy.sadovyi%2Fvideos%2F571265123648847%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
    </article>
  </body>
</html>