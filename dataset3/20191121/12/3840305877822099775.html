<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/eveniment/timisoara-iancu-leonida-sef-saj-timis-dispecer-bloc-deratizare-interventie-306544.html"/>
    <meta property="og:site_name" content="B1 TV"/>
    <meta property="article:published_time" content="2019-11-21T12:32:00+00:00"/>
    <meta property="og:title" content="Șeful Ambulanței Timiș admite că a fost medic dispecer în prima zi în care au curs apelurile la 112 din blocul groazei. Iancu Leonida era obligat să raporteze evenimentul"/>
    <meta property="og:description" content="Iancu Leonida, șeful Serviciului de Ambulanță Timiș, a confirmat că el a fost medicul dispecer în prima zi în care au curs apelurile la 112 din blocul în care s-a făcut deratizarea ce avea să ducă la moartea..."/>
  </head>
  <body>
    <article>
      <h1>Șeful Ambulanței Timiș admite că a fost medic dispecer în prima zi în care au curs apelurile la 112 din blocul groazei. Iancu Leonida era obligat să raporteze evenimentul</h1>
      <address><time datetime="2019-11-21T12:32:00+00:00">21 Nov 2019, 12:32</time> by <a rel="author">Redacția B1.ro</a></address>
      <p>Iancu Leonida, șeful Serviciului de Ambulanță Timiș, a confirmat că el a fost medicul dispecer în prima zi în care au curs apelurile la 112 din blocul în care s-a făcut deratizarea ce avea să ducă la moartea a trei oameni.</p>
      <p>„Eu am fost medic dispecer sâmbătă seara și apoi am intrat în concediu”, a declarat medicul, pentru <a href="https://www.libertatea.ro/stiri/exclusiv-seful-ambulantei-timis-recunoaste-eu-am-fost-medic-dispecer-sambata-seara-si-apoi-am-intrat-in-concediu-conform-ordinului-ms-leonida-trebuia-sa-raporteze-evenimentul-2808554?fbclid=IwAR1u5DqWA_RNKaimHatokMY6ZRLsPg_-zE9DR4k0XstVuX03kWgRyCTO33g">Libertatea. </a></p>
      <p>El a mai precizat că „nu aveam cum să ne dăm seama ce se întâmplă”.</p>
      <p>De fapt, notează Libertatea, prin această precizare Iancu Leonida se acoperea pe sine căci, tocmai pentru că a fost medic dispecer în acea zi, avea responsabilitatea de a realiza ce s-a petrecut în imobilul respectiv.</p>
      <p>Și avea suficiente indicii: primiseră 6 apeluri pentru starea gravă a 6 persoane diferite, dintre care 4 copii, simptomele erau identice, iar spre seară 2 dintre copii chiar au murit.</p>
      <p>Potrivit Ordinul Ministerului Sănătății Nr. 2021/691 din 12 decembrie 2008, medicul coordonator este cel care avea drept sarcină ”Raportarea evenimentelor cu multiple victime”. Asta înseamnă că el are rolul de a pune cap la cap informațiile, de a repartiza resursele, de a se asigura că nu se depășesc timpii normați de intervenție.</p>
    </article>
  </body>
</html>