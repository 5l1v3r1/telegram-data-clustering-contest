<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/cegauto/20191121_Filctollal_irt_papirrendszam_miatt_kapcsoltak_le_ket_ferfit_a_rendorok"/>
    <meta property="og:site_name" content="HVG.hu"/>
    <meta property="article:published_time" content="2019-11-21T12:47:00+00:00"/>
    <meta property="og:title" content="Filctollal írt papírrendszám miatt kapcsoltak le két férfit a rendőrök"/>
    <meta property="og:description" content="Az ügy iratai már az ügyészségen vannak, hamisításról szól a gyanúsítás."/>
  </head>
  <body>
    <article>
      <h1>Filctollal írt papírrendszám miatt kapcsoltak le két férfit a rendőrök</h1>
      <address><time datetime="2019-11-21T12:47:00+00:00">21 Nov 2019, 12:47</time> by <a rel="author">hvg.hu</a></address>
      <p>
        <b>Az ügy iratai már az ügyészségen vannak, hamisításról szól a gyanúsítás.</b>
      </p>
      <p>Egyedi azonosító jel meghamisítása bűntett elkövetésének megalapozott gyanúja miatt hallgattak ki gyanúsítottként két férfit a hajdúnánási rendőrök egy filctollal írt rendszámú autó miatt.</p>
      <p>A rendőrség <a href="http://www.police.hu/hu/hirek-es-informaciok/legfrissebb-hireink/bunugyek/filctollal-rajzolt-rendszamot">honlapján</a> azt írják, a rendőrök október végén vettek észre egy autót, aminek az első rendszámtáblájának a helyére egy papírlap volt felragasztva. A járőrök megállították a kocsit, igazoltatták a vezetőjét, aki azt mondta, hogy egyik ismerősétől kapta kölcsön az autót, aki úgy gondolta, hogy mivel az első rendszámot elhagyta, így a rendszámot filctollal egy papírra felírja, majd felragasztja az eredeti helyére.</p>
      <p>A rendőrök az ügyben gyanúsítottként kihallgatták a sofőrt és az autó tulajdonosát is, az iratokat pedig átadták az ügyészségnek.</p>
      <related>
        <a href="https://hvg.hu/cegauto/20191028_Ezen_a_Kamazon_nem_bonyolitottak_tul_a_rendszameltuntetot"/>
        <a href="https://hvg.hu/cegauto/20191009_Tobb_rendszambol_legozott_ossze_egy_ujat_egy_autos"/>
      </related>
    </article>
  </body>
</html>