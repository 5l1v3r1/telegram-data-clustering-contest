<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2822838-eksperti-ne-vvazaut-peremogu-zelenskogo-na-viborah-elektoralnim-majdanom.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T12:43:00+00:00"/>
    <meta property="og:title" content="Експерти не вважають перемогу Зеленського на виборах “електоральним Майданом”"/>
    <meta property="og:description" content="Експерти вважають, що перемога Володимира Зеленського на президентських виборах і партії &quot;Слуга народу&quot; - на парламентських є свідченням радикальних змін, а не &quot;електоральним Майданом&quot;."/>
  </head>
  <body>
    <article>
      <h1>Експерти не вважають перемогу Зеленського на виборах “електоральним Майданом”</h1>
      <h2>Експерти вважають, що перемога Володимира Зеленського на президентських виборах і партії "Слуга народу" - на парламентських є свідченням радикальних змін, а не "електоральним Майданом".</h2>
      <address>
        <time datetime="2019-11-21T12:43:00+00:00">21 Nov 2019, 12:43</time>
      </address>
      <p>Такі дані наведені в експертному опитуванні, присвяченому шостій річниці Майдану, яке Фонд "Демократичні ініціативи" імені Ілька Кучеріва презентував 21 листопада, повідомляє кореспондент Укрінформу.</p>
      <p>"Оскільки перемогу Зеленського інколи називають "електоральним Майданом", це досить популярно, нам було цікаво це дослідити. Насправді більшість експертів (34 із 80-ти) зійшлися на тому, що це справді радикальні зміни, але все ж не <a href="https://www.ukrinform.ua/tag-majdan">Майдан</a>", - зазначила директор Фонду "Демократичні ініціативи" Ірина Бекешкіна, презентуючи результати опитування.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2822786-eksperti-vvazaut-osnovni-cili-majdanu-dosagnutimi.html">Експерти вважають основні цілі Майдану досягнутими</a>
      </blockquote>
      <p>Фонд "Демократичні ініціативи" імені Ілька Кучеріва 7-19 листопада 2019 року провів опитування експертів, присвячене оцінці подій на Майдані, наслідків і уроків на майбутнє. В опитуванні брали участь 80 експертів. Для порівняння використовуються результати аналогічного експертного опитування, проведеного у 2014-2018 роках.</p>
      <p>
        <i>Фото: Офіс Президента</i>
      </p>
    </article>
  </body>
</html>