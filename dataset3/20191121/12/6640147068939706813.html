<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/alien-isolation-nintendo-swicth/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-21T12:36:00+00:00"/>
    <meta property="og:title" content="Alien Isolation: a dicembre uscirà su Nintendo Swicth | Game Division"/>
    <meta property="og:description" content="L'editore Feral Interactive annuncia che una versione di Alien Isolation approderà su Nintendo Swicth il prossimo 5 dicembre."/>
  </head>
  <body>
    <article>
      <h1>Alien Isolation: a dicembre uscirà su Nintendo Swicth | Game Division</h1>
      <address>
        <time datetime="2019-11-21T12:36:00+00:00">21 Nov 2019, 12:36</time>
      </address>
      <p><b>Alien Isolation</b> ha lasciato un ottimo ricordo a tutti i giocatori che si sono imbattuti nell’opera sviluppata dai ragazzi di Creative Assembly. Al momento il titolo è ritenuto all’unanime il miglior prodotto videoludico sotto licenza Alien, tanto che sono in molti a chiedere a gran voce un nuovo capitolo che ne segua le orme.</p>
      <p>Dopo cinque anni dall’uscita di Alien Isolation adesso anche i possessori di <b>Nintendo Switch potranno mettere le mani sul survival horror fantascientifico</b>. L’annuncio arriva da parte di Feral Interactive, già editore delle versioni OS X e Linux, rendendo noto che il titolo uscirà il prossimo 5 dicembre, giusto prima della fine dell’anno.</p>
      <figure>
        <img src="https://www.tomshw.it/images/images/2019/11/alien-isolation-59754.768x432.jpg"/>
      </figure>
      <p>Leggi anche: <a href="https://www.tomshw.it/videogioco/pubg-rimosse-loot-box-pagamento/">PUBG: rimosse le loot box a pagamento dalle ricompense</a></p>
      <p>La versione di Alien Isolation per Nintendo Switch <b>includerà tutti i sette DLC</b> già rilasciati su console e PC, in più verranno supportati <b>Rumble HD e il giroscopio sui controller</b> dell’ibrida Nintendo. Questo sarà un più che ottimo momento per recuperare uno dei titoli più apprezzati da pubblico e critica di questa generazione videoludica in un pacchetto che comprende l’esperienza completa, anche il DLC Unica Superstite con protagonista Ellen Ripley.</p>
      <p>Alien Isolation è ambientato<b> anni dopo gli avvenimenti del primo film Alien</b>, Amanda Ripley viene informata che la scatola nera della nave spaziale Nostromo è stata rintracciata e recuperata da una nave chiamata Anesidora, e che è stata trasferita sulla stazione spaziale Sevastopol. <b>Siete interessati a giocare ad Alien Isolation su Nintendo Switch?</b> Diteci la vostra nella sezione dedicata ai commenti.</p>
      <blockquote>Se non avete una console Nintendo Switch potete acquistare Alien Isolation su Amazon a <a href="https://toms.it/tVkRf">questo indirizzo</a>.</blockquote>
    </article>
  </body>
</html>