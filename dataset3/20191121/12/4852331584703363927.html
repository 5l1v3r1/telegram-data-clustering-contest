<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/21/smart-battery-case-iphone-11/"/>
    <meta property="og:site_name" content="Webnews"/>
    <meta property="article:published_time" content="2019-11-21T12:03:00+00:00"/>
    <meta property="og:title" content="Smart Battery Case anche per iPhone 11"/>
    <meta property="og:description" content="Apple lancia i suoi nuovi Smart Battery Case per iPhone 11, iPhone 11 Pro e iPhone 11 Pro Max: aumentano l'autonomia dello smartphone del 50%."/>
  </head>
  <body>
    <article>
      <h1>Smart Battery Case anche per iPhone 11</h1>
      <h2>Apple lancia i suoi nuovi Smart Battery Case per iPhone 11, iPhone 11 Pro e iPhone 11 Pro Max: aumentano l'autonomia dello smartphone del 50%.</h2>
      <address><time datetime="2019-11-21T12:03:00+00:00">21 Nov 2019, 12:03</time> by <a rel="author" href="https://www.webnews.it/author/marcogrigis/" target="_blank">Marco Grigis</a></address>
      <p><a href="https://www.webnews.it/recensioni/produttore/apple/">Apple</a> ha aggiornato la sua linea di accessori per smartphone, estendendo il suo <b>Smart Battery Case</b> anche a <a href="https://www.webnews.it/speciale/iphone-11/">iPhone 11</a>, <a href="https://www.webnews.it/speciale/iphone-11-pro-e-11-pro-max/">iPhone 11 Pro</a> e iPhone 11 Pro Max. Una custodia che, così come per le generazioni precedenti, nasce non solo con l’obiettivo di proteggere il device, ma anche di aumentarne sensibilmente la batteria. Disponibile in diversi colori, è offerto su Apple Store a <b>149 euro</b>.</p>
      <p>Simile dal punto di vista estetico ai suoi predecessori, lo <a href="https://www.webnews.it/2019/01/16/smart-battery-case-iphone-xs-xr/">Smart Battery Case</a> per <b>iPhone 11</b>, iPhone 11 Pro e <b>iPhone 11 Pro Max</b> è costruito in silicone, una protezione in microfibra per proteggere lo smartphone e bordi elastici per inserire facilmente il dispositivo. Rispetto ai modelli già in commercio, così come facile intuire, la custodia è stata ottimizzata per poter accomodare le nuove fotocamere, sia la doppia di iPhone 11 che la tripla di iPhone 11 Pro. Il retro, come sempre, è leggermente sporgente per poter accomodare la batteria aggiuntiva utile ad alimentare il device.</p>
      <p>La grande novità di questa opzione è la presenza di un <b>nuovo pulsante</b>, dedicato alla <b>fotocamera</b>, per poter avviare riprese fotografiche anche quando lo smartphone è bloccato. Una singola pressione sul pulsante permette di scattare una foto, mentre una pressione più lunga offre la possibilità di registrare un breve video.</p>
      <p>Sul fronte dell’autonomia, Apple dichiara un aumento della durata di iPhone del 50%, data dall’abbinamento della batteria interna del device con quella esterna inclusa nel case. Poiché automaticamente riconosciuto da <b>iOS 13.2</b>, sarà inoltre molto semplice monitorarne i livelli di carica.</p>
      <p>Disponibile su Apple Store al prezzo di 149 euro, così come già accennato, lo Smart Battery Case può essere acquistato nelle colorazioni <b>rosa sabbia</b>, <b>nero</b> oppure <b>bianco</b>. Le prime consegne dovrebbero avvenire dal 25 novembre, data che dovrebbe segnare anche l’arrivo ufficiale del prodotto nei negozi a marchio mela.</p>
      <p>Se vuoi aggiornamenti su <i>iPhone 11, iPhone 11 Pro</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>