<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/21/greece/synantisi-morali-me-ton-epikefalis-tis-ypatis-armosteias-tou-oie-gia-tous-prosfyges/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-21T12:26:09+00:00"/>
    <meta property="og:title" content="Συνάντηση Μώραλη με τον επικεφαλής της Ύπατης Αρμοστείας του ΟΗΕ για τους Πρόσφυγες"/>
    <meta property="og:description" content="Με τον επικεφαλής της Ύπατης Αρμοστείας του Ο.Η.Ε. για τους Πρόσφυγες κ. Φιλίπ Λεκλέρκ συναντήθηκε ο Δήμαρχος Πειραιά Γιάννης Μώραλης"/>
  </head>
  <body>
    <article>
      <h6 class="kicker">Για το πρόγραμμα ESTIA</h6>
      <h1>Συνάντηση Μώραλη με τον επικεφαλής της Ύπατης Αρμοστείας του ΟΗΕ για τους Πρόσφυγες</h1>
      <h2>Με τον επικεφαλής της Ύπατης Αρμοστείας του Ο.Η.Ε. για τους Πρόσφυγες κ. Φιλίπ Λεκλέρκ συναντήθηκε ο Δήμαρχος Πειραιά Γιάννης Μώραλης</h2>
      <address><time datetime="2019-11-21T12:26:09+00:00">21 Nov 2019, 12:26</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Με τον επικεφαλής της Ύπατης Αρμοστείας του Ο.Η.Ε. για τους Πρόσφυγες κ. Φιλίπ Λεκλέρκ συναντήθηκε ο Δήμαρχος Πειραιά Γιάννης Μώραλης όπου συζητήθηκε  η εξέλιξη του προγράμματος Στήριξης Έκτακτης Ανάγκης για την Ένταξη και τη Στέγαση – ESTIA, το οποίο υλοποιεί στον Πειραιά από το 2018 η ΚΟ.Δ.Ε.Π., σε συνεργασία με την Ύπατη Αρμοστεία του Ο.Η.Ε. για τους Πρόσφυγες (UNHCR).</p>
      <p>Το πρόγραμμα αφορά στην παροχή διαμονής και βοήθειας σε αιτούντες άσυλο και πρόσφυγες.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Στη συνάντηση παρευρέθηκαν: ο Αντιδήμαρχος Προγραμματισμού και Ανάπτυξης και Πρόεδρος του Συμβουλίου Ένταξης Μεταναστών κ. Δημήτρης Καρύδης, ο Πρόεδρος της ΚΟ.Δ.Ε.Π. κ. Γιάννης Βοϊδονικόλας, ο Προϊστάμενος Κοινωνικών Δομών της ΚΟ.Δ.Ε.Π. κ. Νικήτας Κανάκης, η Υπεύθυνη Έργου του προγράμματος ESTIA κα Χαρά Καραπιπερίδου, η κα Μαργαρίτα Σαλτερή από το Τμήμα Προγραμμάτων της Ύπατης Αρμοστείας του Ο.Η.Ε. για τους</p>
      <p>Ο Δήμαρχος Πειραιά κ. Γιάννης Μώραλης, σε δήλωσή του, τόνισε πως σκοπός της συνάντησης με τον κ. Λεκλέρκ ήταν να ενημερωθεί η Ύπατη Αρμοστεία για την εξέλιξη του προγράμματος ESTIA που υλοποιεί η ΚΟ.Δ.Ε.Π. στον Πειραιά, καθώς και για τα πιθανά διαχειριστικά προβλήματα και τις βελτιώσεις που μπορούν να γίνουν το επόμενο διάστημα. Ο Δήμαρχος Πειραιά χαρακτήρισε εποικοδομητική τη συνάντηση, λέγοντας ότι ο κ. Λεκλέρκ γνωρίζει τα θέματα του προσφυγικού καλύτερα από τον καθένα. Ο κ. Μώραλης επεσήμανε πως στον Πειραιά φιλοξενούνται πρόσφυγες από το 2018 σε 45 διαμερίσματα, λέγοντας ότι εντάσσονται σιγά-σιγά στην Πειραϊκή κοινωνία. Σημείωσε ότι έθεσε στον κ. Λεκλέρκ το θέμα αύξησης των διαμερισμάτων από 45 σε 70, λέγοντας πως αντί για 350 πρόσφυγες θα μπορούσαν ενδεχομένως να φιλοξενούνται 550. Στη συνέχεια πρόσθεσε πως η επιτυχία του προγράμματος είναι ότι αυτόν τον ενάμιση χρόνο δεν έχει καταλάβει κανείς ότι βρίσκονται πρόσφυγες στον Πειραιά, οι οποίοι πηγαίνουν τα παιδιά τους στο σχολείο κι έχουν τις απαραίτητες υπηρεσίες για τη διαμονή τους στην πόλη μας.</p>
      <p>Ο Δήμαρχος Πειραιά, υπογράμμισε πως το προσφυγικό δεν είναι ένα ζήτημα που θα τελειώσει εύκολα, επισημαίνοντας ταυτόχρονα ότι ο Πειραιάς είναι μία ασφαλής πόλη και τα όποια προβλήματα παραβατικής συμπεριφοράς δεν αφορούν τους 350 πρόσφυγες που διαμένουν στην πόλη, αλλά αφορούν πρώτα απ’ όλα τη λειτουργία όλων μας. Καταλήγοντας ο Δήμαρχος Πειραιά σημείωσε: «Πιστεύω ότι οι Δήμοι και οι Περιφέρειες οφείλουμε να στηρίζουμε τέτοιου είδους προγράμματα. Είμαστε ιδιαίτερα χαρούμενοι που το πρόγραμμα ESTIA εξελίσσεται απολύτως ομαλά και επιθυμία μας είναι να επεκταθεί».</p>
      <p>Ο επικεφαλής της Ύπατης Αρμοστείας του Ο.Η.Ε. για τους Πρόσφυγες κ. Φιλίπ Λεκλέρκ δήλωσε ότι γνωρίζει τον Πειραιά, τονίζοντας ότι είναι μία πόλη που έχει υποδεχθεί πάρα πολλούς πρόσφυγες και στο παρελθόν από τη Μικρασιατική καταστροφή και στην πρόσφατη ιστορία. Επεσήμανε ότι η συνεργασία με τον Δήμο Πειραιά είναι πολύ καλή και ότι μέχρι στιγμής το πρόγραμμα εξελίσσεται ομαλά στην τοπική κοινωνία. Πρόσθεσε δε ότι πηγαίνουν τα παιδιά τους στο σχολείο και έχουν τις απαραίτητες υπηρεσίες. Σημείωσε ότι η Ύπατη Αρμοστεία του Ο.Η.Ε. για τους Πρόσφυγες θα συνεργαστεί με τον Δήμο σε όλη την εξέλιξη του προγράμματος κι όταν αυτό θα υλοποιείται από τις αρμόδιες Ελληνικές Αρχές. Ο κ. Λεκλέρκ επεσήμανε επίσης ότι στο πλαίσιο της συνάντησης με τον κ. Δήμαρχο συζήτησε την πορεία υλοποίησης του προγράμματος και πώς εξελίχθηκε από την αρχή του έως σήμερα, καθώς και τα πεδία βελτίωσής του, υπογραμμίζοντας πως πάντα υπάρχουν περιθώρια βελτίωσης για όλους.</p>
      <p>Επίσης σημείωσε ότι θα εξεταστεί το ενδεχόμενο να αυξηθούν τα διαμερίσματα στην πόλη.</p>
      <p>Από την πλευρά του ο Πρόεδρος της ΚΟ.Δ.Ε.Π. κ. Γιάννης Βοϊδονικόλας, σε δήλωσή του, τόνισε ότι από το καλοκαίρι του 2015 ο Δήμος Πειραιά βρέθηκε στην πρώτη γραμμή για την αντιμετώπιση των έκτακτων συνθηκών που δημιούργησε η προσφυγική κρίση. Στη συνέχεια πρόσθεσε χαρακτηριστικά, πως το διακύβευμα σήμερα είναι η ομαλή ένταξη αυτών των ανθρώπων στην κοινωνία. Επιπλέον, ο κ. Βοϊδονικόλας ανέφερε πως το πρόγραμμα ESTIA, είναι μια εξαιρετικά σημαντική παροχή ανθρωπιστικού χαρακτήρα, σημειώνοντας πως πρόθεση είναι να συνεχιστεί και το 2020.</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>