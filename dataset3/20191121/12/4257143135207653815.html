<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/gazdasag/2019/11/21/brutalis-birsagot-kapott-harom-nemet-autogyar"/>
    <meta property="og:site_name" content="infostart"/>
    <meta property="article:published_time" content="2019-11-21T12:56:43+00:00"/>
    <meta property="og:title" content="Brutális bírságot kapott három német autógyár"/>
    <meta property="og:description" content="Kartellezés miatt kapták a büntetést, az autógyárak elismerték a tényállást és elfogadták az eljárás lezárását bírság kivetésével."/>
  </head>
  <body>
    <article>
      <h1>Brutális bírságot kapott három német autógyár</h1>
      <address><time datetime="2019-11-21T12:56:43+00:00">21 Nov 2019, 12:56</time> by <a rel="author">Infostart / MTI</a></address>
      <h3>Kartellezés miatt kapták a büntetést, az autógyárak elismerték a tényállást és elfogadták az eljárás lezárását bírság kivetésével.</h3>
      <p>Mintegy százmillió eurós kartellbírságot rótt ki a német szövetségi versenyhivatal (Bundeskartellamt) a szerkezetiacél-beszerzések árának egyeztetése miatt a Volkswagen, Daimler és BMW autógyárakra.</p>
      <p>A Bundeskartellamt közleménye szerint a három autógyár 2004 és 2013 között megegyezett egymással az acélrúd-beszerzések árában. Az autógyárak elismerték a tényállást és elfogadták az eljárás lezárását bírság kivetésével.</p>
      <p>Az autógyárak ellen három és fél évvel ezelőtt indult vizsgálat számos acélipari vállalat ellen folytatott kartell-eljárás keretében, amit a bonni versenyhivatal tavaly zárt le 205 millió eurós bírság kivetésével.</p>
      <p>Az autógyártásban használt szerkezeti acél ára három tényezőből áll össze: az alapárból, az ötvözeti szorzóból és a korróziós szorzóból. Az ötvözeti szorzó alapján az acéltermékek különböző minőségi osztályba sorolódnak, a korróziós szorzót pedig a termék gyártásához felhasznált hulladékacél aránya alapján kalkulálják. Az autógyárak a versenyhivatal közleménye szerint a két szorzó kalkulálásában állapodtak meg, az alapárban nem.</p>
      <p>
        <i>Nyitókép: MTI/EPA pool/Michaela Rehle</i>
      </p>
    </article>
  </body>
</html>