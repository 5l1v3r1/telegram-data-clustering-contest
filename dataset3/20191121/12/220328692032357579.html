<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/amerikanski-miliarder-iska-da-kupi-roma-407251.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-21T12:03:32+00:00"/>
    <meta property="og:title" content="Американски милиардер иска да купи Рома"/>
    <meta property="og:description" content="Според &quot;Гадзето Дело Спорт&quot; зад сделката стои Дан Фридкин"/>
  </head>
  <body>
    <article>
      <h1>Американски милиардер иска да купи Рома</h1>
      <address><time datetime="2019-11-21T12:03:32+00:00">21 Nov 2019, 12:03</time> by <a rel="author">Пламен Вълков</a></address>
      <p>Италианският Рома обяви, че са започнали разговори с потенциални инвеститори, заинтересовани от закупуване на дял, а според някои медии на Апенините става въпрос за цялостна продажба на клуба. „</p>
      <p>Предвиждат се предварителни разговори с някои потенциални инвеститори, за да им се позволи да преценят възможността за потенциална инвестиция", съобщават на своя сайт „вълците".</p>
      <p>Италианските медии твърдят, че въпросният инвеститор е американският консорциум „Фридкин". Според "Гадзета дело Спорт" компанията иска да стане основен акционер с инвестиция от 150 млн. евро. "Кориере дело Спорт" обаче пише, че американският милиардер Дан Фридкин има за цел да купи клуба.</p>
      <p>От 2012-а собственик на Рома е друг американски бизнесмен - Джеймс Палота. </p>
    </article>
  </body>
</html>