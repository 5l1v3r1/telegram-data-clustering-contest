<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.deshabhimani.com/news/national/sangh-parivar-fake-news-jnu-protest/835890"/>
    <meta property="og:site_name" content="ദേശാഭിമാനി"/>
    <meta property="article:published_time" content="2019-11-21T12:15:59+00:00"/>
    <meta property="og:title" content="45 കാരനായ കോണ്‍ഗ്രസ് നേതാവ് ജെഎന്‍യു സമരത്തിലെന്ന് സംഘപരിവാര്‍ വ്യാജ പ്രചരണം"/>
    <meta property="og:description" content="ഫീസ് വര്‍ധിപ്പിച്ചതടക്കം വിവിധ വിഷയങ്ങള്‍ ഉന്നയിച്ച് ജെഎന്‍യു ..."/>
  </head>
  <body>
    <article>
      <h1>45 കാരനായ കോണ്‍ഗ്രസ് നേതാവ് ജെഎന്‍യു സമരത്തിലെന്ന് സംഘപരിവാര്‍ വ്യാജ പ്രചരണം</h1>
      <address><time datetime="2019-11-21T12:15:59+00:00">21 Nov 2019, 12:15</time> by <a rel="author">വെബ് ഡെസ്‌ക്‌</a></address>
      <p>ന്യൂഡല്‍ഹി&gt; ഫീസ് വര്‍ധിപ്പിച്ചതടക്കം വിവിധ വിഷയങ്ങള്‍ ഉന്നയിച്ച് ജെഎന്‍യു വിദ്യാര്‍ഥികള്‍ നടത്തുന്ന സമരം പൊളിക്കാന്‍ വ്യാജ വാര്‍ത്തകള്‍ പ്രചരിപ്പിച്ച് സംഘപരിവാര്‍. 45 കാരനായ കോണ്‍ഗ്രസ് നേതാവ് അബ്ദുള്‍ റാസ ഇപ്പോഴും ക്യാമ്പസില്‍ പഠിക്കുന്നുണ്ടെന്ന വ്യാജ വാര്‍ത്തയാണ് സംഘപരിവാര്‍ സമൂഹമാധ്യമത്തിലൂടെ പ്രചരിപ്പിക്കുന്നത്.</p>
      <p>ട്വിറ്ററിലും ഫേസ്ബുക്കിലുമെല്ലാം വലിയ തോതിലാണ് ഇതിന്റെ ദൃശ്യങ്ങള്‍ വിവിധ ഗ്രൂപ്പിലൂടെ ഷെയര്‍ ചെയ്യുന്നത്. എന്നാല്‍ ഇയാള്‍ 45 കാരനായ കോണ്‍ഗ്രസ് നേതാവല്ലെന്നും എംഎ ലിംഗ്വിസ്റ്റിക്‌സ് വിദ്യാര്‍ഥിയായ 23 കാരന്‍ ഷുബം ബോക്കാഡെയാണെന്നുള്ള വിവരം പുറത്തുവരികയായിരുന്നു.</p>
      <p>താന്‍ നാഗ്പൂരില്‍ പഠിച്ച ശേഷം ജെഎന്‍യുവിലെത്തിയതാണെന്നും ബൊക്കാഡെ പറഞ്ഞു. വിദ്യാര്‍ഥികളുടെ അവകാശങ്ങള്‍ സംരക്ഷിക്കപ്പെടണം എന്നുള്ളത് കൊണ്ടാണ് സമരത്തില്‍ പങ്കെടുത്തതെന്നും ബൊക്കാഡെ മാധ്യമങ്ങളോട് വ്യക്തമാക്കി.</p>
      <p>ജെഎന്‍യുവില്‍ വിദ്യാര്‍ഥികള്‍ നടത്തുന്ന ശക്തമായ സമരത്തെ പൊളിക്കുന്നതിനായി നിരവധി വ്യാജ പ്രചരണങ്ങളാണ് ഓരോ ദിവസവും സംഘപരിവാര്‍ ഗ്രൂപ്പുകളിലൂടെ പുറത്തെത്തുന്നത്. കോണ്ടം ഉപയോഗിച്ച് പെണ്‍കുട്ടി മുടി കെട്ടി സമരത്തിനെത്തി എന്ന പ്രചരണവും സോഷ്യല്‍ മീഡിയയില്‍ കഴിഞ്ഞ ദിവസം പ്രചരിച്ചിരുന്നു</p>
      <p>.</p>
      <related>
        <h4>മറ്റു വാർത്തകൾ</h4>
        <a href="https://www.deshabhimani.com/news/national/news-national-21-11-2019/835913"/>
        <a href="https://www.deshabhimani.com/news/national/education-minister-child-death-snake-bite/835894"/>
        <a href="https://www.deshabhimani.com/news/national/kk-muhammed-visits-dr-hedgewar-smruti-mandir-in-nagpur/835893"/>
      </related>
    </article>
  </body>
</html>