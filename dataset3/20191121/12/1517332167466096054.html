<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/chi-sono-le-vittime-dellesplosione-nella-fabbrica-di-fuochi-dartificio-a-barcellona/"/>
    <meta property="og:site_name" content="fanpage.it"/>
    <meta property="article:published_time" content="2019-11-21T12:11:17+00:00"/>
    <meta property="og:title" content="Chi sono le vittime dell’esplosione nella fabbrica di fuochi d’artificio a Barcellona"/>
    <meta property="og:description" content="Sono cinque le vittime dell'esplosione nella fabbrica di fuochi d’artificio avvenuta mercoledì a Barcellona Pozzo di gotto, nel Messinese: Venera Mazzeo di 71 anni, Mohamed Taeher Mannai di 39 anni, Fortunato Porcino di 36 anni, Giovanni Testaverde di 34 anni e il più giovane di tutti Vito Mazzeo di 23 anni."/>
  </head>
  <body>
    <article>
      <h1>Chi sono le vittime dell’esplosione nella fabbrica di fuochi d’artificio a Barcellona</h1>
      <h2>Sono cinque le vittime dell’esplosione nella fabbrica di fuochi d’artificio avvenuta mercoledì a Barcellona Pozzo di gotto, nel Messinese: Venera Mazzeo di 71 anni, Mohamed Taeher Mannai di 39 anni, Fortunato Porcino di 36 anni, Giovanni Testaverde di 34 anni e il più giovane di tutti Vito Mazzeo di 23 anni.</h2>
      <address><time datetime="2019-11-21T12:11:17+00:00">21 Nov 2019, 12:11</time> by <a rel="author" href="https://www.fanpage.it/author/antonio-palma/" target="_blank">Antonio Palma</a></address>
      <figure>
        <video src="http://fanpage-a.akamaihd.net/XdZk0OSwJB6SpTAC_1.mp4"/>
      </figure>
      <p>Venera Mazzeo di 71 anni, Mohamed Taeher Mannai di 39 anni, Fortunato Porcino di 36 anni, Giovanni Testaverde di 34 anni e il più giovane di tutti Vito Mazzeo di 23 anni, sono loro <b>le vittime della <a href="https://www.fanpage.it/attualita/esplosione-in-fabbrica-di-fuochi-dartificio-a-barcellona-pozzo-di-gotto-si-indaga-per-strage/">terribile esplosione</a></b> avvenuta mercoledì pomeriggio nella fabbrica di fuochi d’artificio di Vito Costa a<b> Barcellona Pozzo di gotto</b>, nel Messinese. La prima a essere identificata dai vigili del fuoco è stata la più anziana <b>Venera Mazzeo</b>, moglie del titolare della fabbrica dove si è consumata la tragedia e madre di due delle persone rimaste ferite nella doppia esplosione che ha distrutto tutto: Nino Costa, che ha riportato gravi ustioni agli arti inferiori di secondo e terzo grado e trasferito al Centro Grandi Ustioni di Palermo, e il 37enne Bartolomeo Costa portato invece all'ospedale Fogliani di Milazzo</p>
      <p>Dopo la donna i pompieri, che hanno lavorato per ore per spegnere le fiamme e portare via le macerie dei due edifici colpiti, hanno estratto uno alla volta anche gli altri. Tra di loro <b>Mohamed Taeher Mannai</b>, 39enne di origine tunisine ma da oltre un decennio in Italia dove lavorava non risparmiandosi mai , come raccontano i parenti in lacrime all’ospedale di Milazzo. Il 39enne si era sposato pochi mesi fa e voleva costruirsi una famiglia ma tutti i suoi sogni son svaniti mercoledì in quella esplosione. Mohamed stava lavorando con i colleghi della ditta di infissi Bagnato di Milazzo per istallare delle porte  di ferro. Per gli inquirenti proprio le scintilla di un saldatrice usata potrebbero aver scatenato le fiamme e l'esplosione letale.</p>
      <p>Lo stesso destino ha colpito anche <b>Giovanni Testaverde,</b> 34enne di Merì, sempre nella città metropolitana di Messina che lascia una moglie e anche due figli piccoli. Il trentaquattrenne è stato l'ultimo ad essere estratto dalle macerie della fabbrica nella tarda serata, era considerato disperso e fino all'ultimo i familiari hanno sperato che potesse essere salvato. I parenti si erano riuniti davanti alla fabbrica ma alle 22 la tragica notizia.</p>
      <p>Disperazione e incredulità anche per i parenti di un'altra vittima, il 36enne <b>Fortunato Porcino</b> di Barcellona-Pozzo Di Gotto, anche lui sposato da pochi mesi. Non era sposato invece il più giovane delle vittime, <b>il 23enne Vito Mazzeo</b> anche lui barcellonese. Per entrambi centinaia i messaggi di cordoglio alle famiglie da parte di chi li ha conosciuti in vita perché come ha spiegato il sindaco della cittadina siciliana quella di ieri è stata una tragedia enorme per tutta la comunità che ha colpito grandi lavoratori</p>
    </article>
  </body>
</html>