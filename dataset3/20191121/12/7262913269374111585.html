<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://firenze.repubblica.it/cronaca/2019/11/21/news/cadavere_sui_binari_stop_ai_treni_fra_pisa_e_lucca-241565723/"/>
    <meta property="og:site_name" content="Repubblica.it"/>
    <meta property="article:published_time" content="2019-11-21T12:32:00+00:00"/>
    <meta property="og:title" content="Giovane muore investito sui binari a Pisa: aveva le cuffiette, forse non ha sentito il treno"/>
    <meta property="og:description" content="L'incidente all'alba in prossimità della stazione di San Rossore. Indaga la Polfer"/>
  </head>
  <body>
    <article>
      <h1>Giovane muore investito sui binari a Pisa: aveva le cuffiette, forse non ha sentito il treno</h1>
      <h2>L'incidente all'alba in prossimità della stazione di San Rossore. Indaga la Polfer</h2>
      <address><time datetime="2019-11-21T12:32:00+00:00">21 Nov 2019, 12:32</time> by <a rel="author">ANDREA VIVALDI</a></address>
      <p>Il corpo senza vita di un giovane di 20 anni, studente di Medicina orginario di Brescia, è stato ritrovato questa mattina, giovedì 21 novembre, lungo i binari tra le stazioni di <b>Pisa San Rossore</b> e <b>San Giuliano Terme</b>. L'incidente è avvenuto probabilmente all'alba ma il corpo è stato scoperto solo ore più tardi: la linea è stata interrotta intorno alle 9.40 per consentire di effettuare tutti i rilievi tecnici da parte dalle forze dell'ordine.<br/><br/>Sull'episodio indaga la Polfer di Pisa, sul posto anche la polizia scientifica. Stando ai primi accertamenti il giovane, italiano, indossava le cuffiette al momento dell'incidente: probabilmente stava attraversando i binari in prossimità di un passaggio a livello pedonale e non si è accorto che stava sopraggiungendo il treno.<br/><br/>Dopo alcune ore di interruzione il transito dei treni sulla linea <b>Pisa-Lucca</b>, nel tratto interessato dallo stop, è ripreso intorno alle 12:45. Diversi i treni in ritardo o cancellati nel corso della mattinata: soppresso il treno Lucca-Pisa delle 10.12. Soppresso anche il convoglio da Pisa delle 10.20. Fermi anche i treni in partenza sempre da Lucca (10.42) e da Pisa (alle 9.50). Attivato il servizio sostitutivo di bus <br/> <br/> </p>
    </article>
  </body>
</html>