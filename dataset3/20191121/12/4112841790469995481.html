<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76341-Chces-usporiadat-paradnu-domacu-party-Tymto-chybam-sa-vyvaruj"/>
    <meta property="og:site_name" content="REFRESHER"/>
    <meta property="article:published_time" content="2019-11-21T12:12:00+00:00"/>
    <meta property="og:title" content="Chceš usporiadať parádnu domácu párty? Týmto chybám sa vyvaruj"/>
    <meta property="og:description" content="Zabezpeč dostatok jedla pre všetkých a dohodni sa s citlivými susedmi ešte predtým, než ti prídu hostia."/>
  </head>
  <body>
    <article>
      <h1>Chceš usporiadať parádnu domácu párty? Týmto chybám sa vyvaruj</h1>
      <address><time datetime="2019-11-21T12:12:00+00:00">21 Nov 2019, 12:12</time> by <a rel="author">Inzercia</a></address>
      <p>
        <b>Zabezpeč dostatok jedla pre všetkých a dohodni sa s citlivými susedmi ešte predtým, než ti prídu hostia.</b>
      </p>
      <p>Ako vyzerajú<b> nezabudnuteľné domáce párty</b>? Ak patríš k tým, ktorí sa ich neboja usporiadať a vystaviť hosťom svoj nábytok, zabezpečiť jedlo, pitie, dať všetkým inštrukcie a riešiť prípadné problémy so susedmi, <b>máme pre teba niekoľko rád a odporúčaní. </b> Najdôležitejšie totiž je, aby pri tom nikto neutrpel na svojej povesti. Každý hosť je iný, ale vždy sa nájde niečo, čo majú radi všetci, či už ide o jedlo, pitie alebo výber hudby. Na čo si teda daj určite pozor? Poďme pekne poporiadku. </p>
      <h3>Párty ako za starých čias</h3>
      <p>Od doby, keď sa so svojimi kamarátmi stretávali v obývačkách tvoji rodičia sa toho veľa zmenilo. Dnes máš oveľa väčšie možnosti, z čoho vyberať. <b>Playlist</b> zostavíš <b>vďaka streamingovým službám ako je Spotify</b> z akejkoľvek hudby sveta. Daj si však pozor, aby obľúbené skladby neprerušila mestská polícia za tvojimi dverami a nemuseli ste sa skladať na pokutu vo výške <b>33 eur za rušenie nočného pokoja.</b></p>
      <p>Stíš hlboké basy aj hlasitosť, a to najmä <b>po desiatej hodine</b>. Ak vieš, že hudbu tvoji susedia určite počujú, skús im ešte pred večierkom zaklopať a dopredu ich na to pripraviť. Určite sa za to nebudú hnevať. Jedným uchom tiež počúvaj hlasy svojich kamarátov. Smiech niektorého z nich <b>môže ľahko prevýšiť znesiteľné decibely.  </b></p>
      <p>Ak sa teda chystáte rozprávať, vyber radšej hudbu bez slov. Tvoj <b>guilty pleasures playlist</b> asi nebude najšťastnejším rozhodnutím, pretože nie každý miluje Spice Girls. Ak sa však rozprúdi zábava a tvoji hostia začnú tancovať, pričom vieš, že pod vami žijú susedia, radšej kamošom navrhni opustiť bytovú párty a zober ich do najbližšieho dobrého klubu. </p>
      <figure>
        <img src="https://i.refresher.sk/public/peterputerka/photography-of-furniture-and-appliances-at-home-1173651.jpg"/>
        <figcaption>
          <cite>Pexels</cite>
        </figcaption>
      </figure>
      <h3>Vyber to správne jedlo</h3>
      <p>Ako sme už spomínali, sú jedlá, ktorými nikto neopovrhne. Napríklad <b>pizza</b>. Jasné, nie každý hostiteľ chce minúť kopu peňazí a hodiny strávené jej prípravou. Aj pre nich máme riešenie. Napríklad tenká pizza <b>Ristorante Prosciutto</b>, ktorú vieš kúpiť aj ako <a href="https://www.oetker.sk/sk-sk/nase-vyrobky/pizza-ristorante/prehled-produktu">Duopack </a>a <b>upiecť doma za pár minút. Pre vegetariánov </b>je tu<b> Margherita, Mozzarella či Funghi.</b> Existujú aj bezlepkové varianty, konkrétne<b> Salame a Mozzarella. </b></p>
      <p><a href="https://www.oetker.sk/sk-sk/nase-vyrobky/pizza-guseppe/prehled-produktu">Pizza Guseppe</a> s extra silným cestom je vhodná pre poriadnych jedákov alebo pizza <a href="https://www.oetker.sk/sk-sk/nase-vyrobky/pizza-casa-di-mama/prehled-produktu">Casa di Mama</a>, ktorá kysne priamo pri pečení a <b>uspokojí aj tých najnáročnejších fajnšmekerov.</b></p>
      <p>Ak chceš svojim hosťom ponúknuť jednohubky, zvoľ o trochu menšie, ale rovnako chutné <a href="https://www.oetker.sk/sk-sk/nase-vyrobky/pizza-ristorante-piccolissima/prehled-produktu">Ristorante Piccolissima</a>, <b>ktoré sú obdobou klasickej talianskej pizze</b> s tenkým cestom a vieš ich ľahko upiecť v rúre. Pripraviť si môžeš vegetariánsku aj mäsovú, takže dokážeš ulahodiť naozaj každému. Mysli však na papierové obrúsky na ruky pre každého, kto si bude chcieť po súste pizze prelistovať tvoje obľúbené knihy.</p>
      <figure>
        <img src="https://i.refresher.sk/public/peterputerka/Dr_Oetker_Pizza_Ristorante_Piccolissima_Prosciutto_216g_3D_RGB.jpg"/>
        <figcaption>
          <cite>Dr. Oetker</cite>
        </figcaption>
      </figure>
      <h3>Si si istý, že chcete hrať spoločenské hry?</h3>
      <p>Aj pri výbere aktivít dbaj na to, koho si pozval. Si si istý, že máš medzi kamarátmi nadšených hráčov hry <b>Monopoly</b>?</p>
      <figure>
        <img src="https://i.refresher.sk/public/peterputerka/tim-foster-y6uilkrSyMs-unsplash.jpg"/>
      </figure>
      <p>Nie každému sa chce najbližšie hodiny stráviť hádzaním kocky, ťahaním kartičiek a kupovaním fabrík. Takáto párty má jedinú výhodu: určite nebude prekážať susedom. Našťastie, sú tu aj zábavnejšie alternatívy. Pri hrách ako sú <b>Karty proti ľudskosti</b> alebo <b>Activity </b>alebo jednoduché<b> šarády </b>sa dokáže zabaviť každý a nikto pri nich nezaspí. </p>
      <h3>Všetko prispôsob počtu hostí</h3>
      <p>Ak hustota tvojich hostí má byť vysoká, postaraj sa o to, aby <b>vzácne obrazy a krehké predmety</b> nemohol nikto z nich poškodiť. Vzácnu vázu od babičky preto radšej zabaľ do papiera a schovaj do skrine, hanbou nebude ani to, keď budeš namiesto do českého kryštálu rozlievať pitie do ekologických papierových pohárov.</p>
      <p>Príprava je teda najdôležitejšia a aj keď sa rozhodneš párty zorganizovať za krátky čas, určite nezabudni aspoň na to najdôležitejšie, teda dobré jedlo a susedské vzťahy. Každý potom bude na večer u teba spomínať v dobrom. </p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/49593-Taliani-su-na-svoju-pizzu-taki-hrdi-ze-zozbierali-podpisy-aby-sa-dostala-na-zoznam-UNESCO-Chcu-ju-ochranit-pred-fastfoodovymi-gigantmi"/>
        <a href="https://refresher.sk/47452-Kde-se-v-Praze-v-noci-najist-Vybrali-jsme-nekolik-mist-kde-ukojis-sve-rozdrazdene-chutove-poharky-i-po-narocnem-flamu"/>
        <a href="https://refresher.sk/27278-Klasicka-pizza-ma-vazneho-konkurenta-O-rozruch-sa-postarala-siet-KFC"/>
        <a href="https://refresher.sk/53589-Pizza-Hut-na-Slovensku-konci-Poslednej-prevadzke-nepredzili-zmluvu-a-koncom-tyzdna-zavrie"/>
        <a href="https://refresher.sk/49847-Pizza-sa-prave-dostala-na-zoznam-UNESCO-Taliansko-slavi-velke-vitazstvo"/>
        <a href="https://refresher.sk/70209-Mileniali-si-objednavaju-pizzu-lebo-vyzera-dobre-na-Instagrame-tvrdi-studia"/>
        <a href="https://refresher.sk/77455-Perfektna-pizza-z-tvarohoveho-cesta-s-mnozstvom-bielkovin-a-tukmi-skoro-na-nule-Recept"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
      </related>
    </article>
  </body>
</html>