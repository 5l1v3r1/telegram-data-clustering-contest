<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/body_love/2019/11/21/jon-a-joker-masodik-resze/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-21T12:11:00+00:00"/>
    <meta property="og:title" content="Jön a Joker második része?"/>
    <meta property="og:description" content="Nem lenne nagy meglepetés, igaz?"/>
  </head>
  <body>
    <article>
      <h1>Jön a Joker második része?</h1>
      <h2>Nem lenne nagy meglepetés, igaz?</h2>
      <address><time datetime="2019-11-21T12:11:00+00:00">21 Nov 2019, 12:11</time> by <a rel="author">Rakita Vivi</a></address>
      <p>Fogadjunk, hogy te is egy voltál azok közül, akik az <a href="https://cosmopolitan.hu/programajanlo/2019/09/28/5-mozifilm-amit-nem-hagyhatsz-ki-oktoberben/">októberi premier óta</a> csekkolták moziban az új <b>Jokert</b>! Így te is hozzájárultál ahhoz, hogy a Joaquin Phoenix-féle gonosztevő <b>rekordokat döntsön</b>, és <a href="https://cosmopolitan.hu/divat/2019/10/08/ez-most-a-vilag-legsikeresebb-filmje/">világszerte az egyik legnézettebb film legyen</a>. Képzeld, mivel akkor sikere volt a Jokernek, így máris bejelentették, hogy <b>jöhet a folytatás!</b></p>
      <p>A Hollywood Reporter szerint a rendező, <b>Todd Phillips</b> annyira élvezte, hogy a DC képregényeit adaptálhatja, hogy a magazin forrása szerint a Joker burtál jó nyitó-hétvégéjétől fellelkesülve (csak ezen a két napon <b>96,2 millió dollárt</b> hozott a film) besétált a Warner Brothers stúdióba, hogy <b>még több DC-s eredettörténet</b> jogait megszerezze. És bár Todd nem kapott meg egy egész sereg karaktert, győztesen távozott a megbeszélésről: <b>legalább még egy eredetsztorit</b> elkészíthet, plusz a stúdió a <b>Joker folytatását</b> is szeretné.</p>
      <p>Úgyhogy már el is kezdték a tárgyalásokat arról, <b>mi legyen a Joker 2-vel.</b> Majdnem biztos, hogy a rendezőn kívül <b>Joaquin Phoenix is visszatér</b>, hiszen nélküle nem lenne ugyanolyan a film. És hát olyan fantasztikus munkát végzett, hogy már most szó van arról, hogy milyen nagy esélyei vannak egy Oscar-jelölésre, sőt díjra. Emellett az is valószínű, <b>Todd és Scott Silver </b>fogják írni a forgatókönyvet, csakúgy, mint az első rész során.</p>
      <p>És hogy <b>melyik DC-gonoszé</b> lesz az a bizonyos másik önálló film? A Hollywood Reporter szerint a rendezőhöz <b>Darkseid</b> passzolna igazán, aki a megtestesült gonosz. Ő a <b>legnagyobb ellensége az Igazság Ligájának</b>, mivel el akarja pusztítani a Földet. A magazin szerint rajta kívül még<b> Lex Luthor</b> sem lenne rossz választás. Tudod, ő az az őrült tudós, aki <b>Superman ősellenségeként</b> szerepelt eddig az összes feldolgozásban.</p>
      <p>Te <b>melyik rosszfiút</b> látnád szívesen legközelebb a mozivásznon?</p>
    </article>
  </body>
</html>