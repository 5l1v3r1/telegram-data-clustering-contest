<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/himachal/news/minor-daughter-accuses-father-of-rape-262848"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-21T12:06:00+00:00"/>
    <meta property="og:title" content="नाबालिग बेटी ने पिता पर लगाया दुष्कर्म का आरोप"/>
    <meta property="og:description" content="स्थानीय उपमण्डल की एक पंचायत की बेटी ने अपने ही बाप पर दुष्कर्म व छेड़छाड़ का आरोप लगाया है। पुलिस सूत्रों से प्राप्त जानकारी के अनुसार 17 वर्षीय लड़की ने अपनी मां के साथ पुलिस स्टेशन बड़सर पहुंच कर अपने साथ घटित घटना की जानकारी दी व अपने अपने पिता पर गम्भीर आरोप लगाए हैं। आरोपों के मुताबिक पिछले लगभग सात से आठ वर्ष पहले उसके साथ उसके पिता द्वारा दुष्कर्म किया गया। इसके बाद भी आरोपी अपनी बेटी के साथ लगातार छेड़छाड़ करता आ रहा था। चूंकि सात आठ वर्षो के दौरान बेटी बड़ी हो चुकी थी तथा उसको अपने बाप की हरकतें नागवार लगी। ऐसे में उसने अपने साथ हो रहे अत्याचार के खिलाफ आवाज उठाने का फैसला किया।"/>
  </head>
  <body>
    <article>
      <h1>नाबालिग बेटी ने पिता पर लगाया दुष्कर्म का आरोप</h1>
      <address><time datetime="2019-11-21T12:06:00+00:00">21 Nov 2019, 12:06</time> by <a rel="author">jaswal</a></address>
      <p>स्थानीय उपमण्डल की एक पंचायत की बेटी ने अपने ही बाप पर दुष्कर्म व छेड़छाड़ का आरोप लगाया है। पुलिस सूत्रों से प्राप्त जानकारी के अनुसार 17 वर्षीय लड़की ने अपनी मां के साथ पुलिस स्टेशन बड़सर पहुंच कर अपने साथ घटित घटना की जानकारी दी व अपने अपने पिता पर गम्भीर आरोप लगाए हैं। आरोपों के मुताबिक पिछले लगभग सात से आठ वर्ष पहले उसके साथ उसके पिता द्वारा दुष्कर्म किया गया। इसके बाद भी आरोपी अपनी बेटी के साथ लगातार छेड़छाड़ करता आ रहा था। चूंकि सात आठ वर्षो के दौरान बेटी बड़ी हो चुकी थी तथा उसको अपने बाप की हरकतें नागवार लगी। ऐसे में उसने अपने साथ हो रहे अत्याचार के खिलाफ आवाज उठाने का फैसला किया।</p>
      <p>अब आरोपी की हरकतों से तंग आकर बेटी द्वारा अपने बाप के खिलाफ मामला दर्ज करवा दिया गया है। पुलिस द्वारा पॉक्सो एक्ट के तहत मामला दर्ज करके आरोपी की गिरफ्तारी की जा चुकी है। वहीं इस मामले के सामने आने से सरकार द्वारा बेटियों की सुरक्षा के लिए चलाए जा रहे अभियानों की पोल खुल गई है। आखिर क्या कारण रहे हैं कि एक बच्ची अपने साथ हो रहे अत्याचार के खिलाफ आठ वर्षो बाद ही आवाज उठा सकी? बच्चों को अपने अधिकारों व सुरक्षा के प्रति जागरूक करने के लिए कई सरकारी योजनाएं चलाई जा रही हैं, लेकिन फिर भी बच्चे अपनी आवाज नहीं उठा पा रहे, ये चिंता का विषय है। पुलिस अधीक्षक हमीरपुर अर्जित सेन के मुताबिक पोक्सो एक्ट के तहत मामला दर्ज करके आरोपी को हिरासत में ले लिया गया है। पीड़िता का मेडिकल करवाकर आगामी कार्यवाही की जा रही है।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Minor daughter accuses father of rape</p>
    </article>
  </body>
</html>