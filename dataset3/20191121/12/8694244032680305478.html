<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/social/268206/politistii-din-gura-humorului-au-distribuit-veste-reflectorizante-si-au-montat-20-de-placute-reflectorizante-in-cadrul-unei-actiuni-de-prevenire-a-accidentelor-rutiere-cu-implicarea-carutasilor"/>
    <meta property="og:site_name" content="NewsBucovina"/>
    <meta property="article:published_time" content="2019-11-21T12:05:30+00:00"/>
    <meta property="og:title" content="Polițiștii din Gura Humorului au distribuit veste reflectorizante și au montat 20 de plăcuțe reflectorizante în cadrul unei acțiuni de prevenire a accidentelor rutiere cu implicarea căruțașilor"/>
    <meta property="og:description" content="Polițiștii suceveni atrag din nou atenția cu privire la necesitatea respectării regulilor rutiere de către participanţii la trafic care conduc atelaje hipo avertizând încă o dată şi pe şoferi să ia toate măsurile necesare prevenirii unor evenimente rutiere cu implicarea acestui tip de vehicule, arată un comunicat de presă al IPJ Suceava. Recomandările polițiștilor vin …"/>
  </head>
  <body>
    <article>
      <h1>Polițiștii din Gura Humorului au distribuit veste reflectorizante și au montat 20 de plăcuțe reflectorizante în cadrul unei acțiuni de prevenire a accidentelor rutiere cu implicarea căruțașilor</h1>
      <address>
        <time datetime="2019-11-21T12:05:30+00:00">21 Nov 2019, 12:05</time>
      </address>
      <p>Polițiștii suceveni atrag din nou atenția cu privire la necesitatea respectării regulilor rutiere de către participanţii la trafic care conduc atelaje hipo avertizând încă o dată şi pe şoferi să ia toate măsurile necesare prevenirii unor evenimente rutiere cu implicarea acestui tip de vehicule, arată un comunicat de presă al IPJ Suceava.</p>
      <p>Recomandările polițiștilor vin în contextul în care, pe perioada lunilor de toamnă se remarcă o creştere a numărului de căruţe pe drumurile comunale şi judeţene, acestea transportând produse agricole dar şi lemne de foc necesare perioadei de iarnă.</p>
      <figure>
        <img src="https://www.newsbucovina.ro/wp-content/uploads/2019/09/poli%C8%9Bie-c%C4%83ru%C8%9Be-c%C4%83ru%C8%9Ba%C8%99i-2.jpg"/>
      </figure>
      <p>Astfel, în perioada 19-20.11.2019, Poliția orașului Gura Humorului și Secţia 10 Poliţie Rurală Gura Humorului au organizat o acțiune punctuală pe raza comunelor Păltinoasa şi Capu Câmpului pentru prevenirea accidentelor rutiere cu implicarea căruțașilor dar șu pentru depistarea conducătorilor auto care conduc vehicule pe drumurile publice după ce au consumat băuturi alcoolice și disciplinarea conducătorilor de mopede, motociclete și biciclete.</p>
      <p>Potrivit sursei citate, au fost verificate 38 de autovehicule și au fost legitimate 52 de persoane. De asemenea, au fost testați cu aparatul etilotest 27 de conducători auto dar și 10 căruțași. Tot în cadrul acțiunii, au fost constatate două infracţiuni rutiere și au fost aplicate 21 de sancţiuni contravenționale, în valoare de 7.250 lei, dintre care 18 conducătorilor auto și  trei conducătorilor de atelaje hipo. Pe lângă asta, a fost retras un certificat de înmatriculare.</p>
      <p>În paralel, pentru responsabilizarea căruţaşilor şi prevenirea unor evenimente rutiere, în aceeași perioadă,  poliţiştii de prevenire  şi poliţiştii rutieri au desfăşurat mai multe  acţiuni de informare şi responsabilizare a conducătorilor de atelaje hipo identificaţi pe  DN 17 şi pe drumurile comunale adiacente.</p>
      <p>Prin urmare, au fost montate 20 de plăcuţe reflectorizante, au fost distribuite veste reflectorizante şi materiale de informare cu conţinut educativ. Peste 30 de conducători de atelaje hipo au fost instruiţi cu privire la măsurile de prevenire a accidentelor rutiere.</p>
      <p>Pentru prevenirea implicării conducătorilor de vehicule cu tracţiune animală în evenimente rutiere, poliţiştii fac următoarele recomandări:</p>
      <p>               – nu folosiţi segmentele de drum pe care accesul atelajelor hipo este interzis;                                 </p>
      <p>               – folosiţi în mod obligatoriu  vestele reflectorizante şi  elemente fluorescent –reflectorizante pe atelajele hipo;</p>
      <p>               – vehiculul cu tracţiune animală sa fie condus  pe acostament sau  cât mai aproape  de marginea din dreapta a părţii carosabile;</p>
      <p>               – căruțașii să nu oprească sau să staţioneze pe partea carosabila;</p>
      <p>               – să nu conducă vehiculul sub influenta băuturilor alcoolice; sa semnalizeze schimbarea direcţiei de mers cu braţul  şi să se asigure la schimbarea direcţiei de mers;</p>
      <p>               – să  nu transporte  persoane care stau in picioare.</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/social/268329/doua-persoane-au-ajuns-la-spital-in-urma-unei-coliziuni-frontale-dintre-doua-autoturisme-pe-dj290-accidentul-a-fost-provocat-de-o-depasire-neregulamentara"/>
        <a href="https://www.newsbucovina.ro/social/268324/o-adolescenta-a-fost-acrosata-de-o-masina-in-parcarea-unui-centru-comercial-din-suceava-soferul-a-fugit-de-la-fata-locului-insa-a-fost-identificat-de-catre-politisti"/>
        <a href="https://www.newsbucovina.ro/social/268306/elevii-si-profesorii-de-la-csei-sf-andrei-din-gura-humorului-au-dezbatut-fenomenul-violentei-si-abuzurilor-asupra-copiilor"/>
      </related>
    </article>
  </body>
</html>