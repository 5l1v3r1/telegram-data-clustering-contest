<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techzine.be/nieuws/workplace/49230/ai-functie-smart-compose-voor-google-docs-beschikbaar-als-beta/"/>
    <meta property="og:site_name" content="Techzine"/>
    <meta property="article:published_time" content="2019-11-21T12:54:32+00:00"/>
    <meta property="og:title" content="AI-functie Smart Compose voor Google Docs beschikbaar als bèta"/>
    <meta property="og:description" content="Google brengt Smart Compose binnenkort naar G Suite’s Google Docs. De artificiële intelligentie (AI)-functie probeert hele zinnen of zinsdelen uit te voeren in Gmail, door de auteur van de e-mail suggesties aan te reiken.  Dat maakte Thomas Kurian, CEO van Google Cloud, woensdag bekend tijdens Google’s Cloud Next-evenement in Londen. G Suite-beheerders zich voor deze innovatieve […]"/>
  </head>
  <body>
    <article>
      <h1>AI-functie Smart Compose voor Google Docs beschikbaar als bèta</h1>
      <address><time datetime="2019-11-21T12:54:32+00:00">21 Nov 2019, 12:54</time> by <a rel="author">Zamire Willems</a></address>
      <p>
        <b>Google brengt Smart Compose binnenkort naar G Suite’s Google Docs. De artificiële intelligentie (AI)-functie probeert hele zinnen of zinsdelen uit te voeren in Gmail, door de auteur van de e-mail suggesties aan te reiken. </b>
      </p>
      <p>Dat maakte Thomas Kurian, CEO van Google Cloud, woensdag bekend tijdens Google’s Cloud Next-evenement in Londen. G Suite-beheerders zich voor deze innovatieve functie <a href="https://services.google.com/fb/forms/smartcomposeindocsbeta/">aanmelden</a>, die vooralsnog alleen als bètaversie in de Engelse taal beschikbaar is.</p>
      <h3>Tijdsbesparing</h3>
      <p>Volgens Google zorgde Smart Compose er al voor dat G-mail-gebruikers 2 miljard tekens per week minder hoeven te typen. Terwijl je een e-mail aan het typen bent, doet <a href="https://www.blog.google/products/gmail/subject-write-emails-faster-smart-compose-gmail/">Smart Compose</a> suggesties. Dat geldt voor de begroeting, afsluiting en veelgebruikte zinnen. Op het moment dat je als gebruikers een suggestie ziet van Google die bevalt, kliktje op de ‘Tab’-toets en de suggestie wordt aan de e-mail toegevoegd.</p>
      <p>Vandaag is Smart Compose beschikbaar in Engels, Frans, Portugees, Spaans en Italiaans. Op de Nederlandse taal is het nog even wachten.</p>
      <p>Smart Compose in Google Docs (in G Suite) ondersteunt in bèta voorlopig enkel de Engelse taal. Wie van de functie gebruik wil maken, moet in de instellingen de taal wel omschakelen naar Engels.</p>
      <h3>Relevante contextuele zinnen</h3>
      <p>De innovatieve functie bespaart tijd, aangezien het zelf schrijven van herhaaldelijke zinnen of zinsdelen hierdoor zal afnemen. Bovendien wordt de kans op spelling en grammaticale fouten verkleind. Ook is Smart Compose in staat om relevante contextuele zinnen voor te stellen, zoals ‘Happy weekend’ als slotzin als het bijvoorbeeld vrijdag is.</p>
      <p>Of Smart Compose ook geschikt is voor langere teksten moet nog blijken. Toch is die kans aanwezig, gezien juist langere teksten vaak formeel zijn geschreven en het algoritme dus ook voor die tekstvormen zou moeten werken.</p>
      <h3>Technologie</h3>
      <p>De innovatie AI-functie Smart Compose werd voor het eerst door Google aangekondigd in mei 2018, toen als onderdeel van zijn I/O-ontwikkelaarsconferentie. Twee maanden later introduceerde de zoekmachine Smart Compose voor alle G Suite- en privé-Gmail-gebruikers, gevolgd door ondersteuning voor mobiele apparaten. De oplossing bouwt voort op dezelfde <a href="https://ai.googleblog.com/2018/05/smart-compose-using-neural-networks-to.html">machine learning-technologie</a> die Google ontwikkelde voor de eerder genoemde Smart Reply-functie.  </p>
      <p>De komende maanden wordt Smart Compose beschikbaar voor G Suite-klanten op de werkplek, onder voorbehoud dat je de Engelse taal selecteert.</p>
    </article>
  </body>
</html>