<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/norska-skidstjarnan-missar-premiarhelgerna/"/>
    <meta property="og:site_name" content="DN.SE"/>
    <meta property="article:published_time" content="2019-11-21T12:33:08+00:00"/>
    <meta property="og:title" content="Norska skidstjärnan missar premiärhelgerna"/>
    <meta property="og:description" content="Norska skidstjärnan Ingvild Flugstad Östberg missar premiärhelgerna"/>
  </head>
  <body>
    <article>
      <h1>Norska skidstjärnan missar premiärhelgerna</h1>
      <address><time datetime="2019-11-21T12:33:08+00:00">21 Nov 2019, 12:33</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Den norska skidstjärnan Ingvild Flugstad Østberg, som tog fem medaljer i VM tidigare i år, missar både den norska premiären i Beitostølen till helgen och världscuppremiären i Ruka, Finland, nästa vecka.</b>
      </p>
      <p><b>Hon säger att det handlar om</b> hälsoproblem, utan att gå in närmare på vad det handlar om.</p>
      <p>– Jag har hamnat i en situation där jag inte kan åka skidor av hälsomässiga orsaker. Alla krav i hälsotestet är inte infriade, säger hon med sprucken röst under en presskonferens i Beitostølen.</p>
      <p>Flugstad Østberg berättar vidare att hon känner sig frisk och skadefri men att kroppen behöver vila för att komma ”på plus” igen.</p>
      <p><b>Det är oklart när 28-åringen kan</b> vara tillbaka i skidspåren igen.</p>
      <p>Østberg hade en otroligt stark säsong förra vintern med seger i Tour de Ski och hon tog tre silver och två brons i VM.</p>
      <p>
        <a href="https://www.dn.se/sport/inget-vm-da-trivs-calle-halfvarsson-skont-att-fa-slappna-av/">Läs mer: Inget VM – då trivs Calle Halfvarsson: Skönt att få slappna av</a>
      </p>
    </article>
  </body>
</html>