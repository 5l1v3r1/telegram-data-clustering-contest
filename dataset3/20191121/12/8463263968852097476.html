<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-nozna/855474/reprezentacja-26-bohaterow-to-oni-dali-nam-awans-do-euro-2020"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-21T12:35:58+00:00"/>
    <meta property="og:title" content="Eliminacje Euro 2020. 26 bohaterów - to oni dali nam awans do mistrzostw Europy"/>
    <meta property="og:description" content="W drodze do Euro 2020 Jerzy Brzęczek dokonał remontu generalnego kadry. Połowa piłkarzy, z których skorzystał selekcjoner, nie brała udziału w el. MŚ 2018. Przedstawiciele nowej fali wypadli nieźle, ale na boisku rządziła stara gwardia."/>
  </head>
  <body>
    <article>
      <h1>Eliminacje Euro 2020. 26 bohaterów - to oni dali nam awans do mistrzostw Europy</h1>
      <address><time datetime="2019-11-21T12:35:58+00:00">21 Nov 2019, 12:35</time> by <a rel="author" href="https://sportowefakty.wp.pl/autor/maciej-kmita" target="_blank">Maciej Kmita</a></address>
      <h4>W drodze do Euro 2020 Jerzy Brzęczek dokonał remontu generalnego kadry. Połowa piłkarzy, z których skorzystał selekcjoner, nie brała udziału w el. MŚ 2018. Przedstawiciele nowej fali wypadli nieźle, ale na boisku rządziła stara gwardia.</h4>
      <p>1 / 5 <a href="https://sportowefakty.wp.pl/pilka-nozna/855474/reprezentacja-26-bohaterow-to-oni-dali-nam-awans-do-euro-2020/2">Następna</a></p>
      <figure>
        <img src="https://v.wpimg.pl/NjY4MC5qJwN2AnR1TUV-WnZHKzRFXzkaOlAjbUUdYRk-az4zUBInCzVAKCJGFDw1MRt4J1FFeAluAS9xV0ErUwYGeXoHR3hSaRonM1I="/>
      </figure>
      <p>
        <b>Komfort wyboru</b>
      </p>
      <related>
        <a href="https://sportowefakty.wp.pl/pilka-nozna/855349/eliminacje-euro-2020-reprezentacja-polski-najlepsza-w-historii"/>
      </related>
      <p>, jak mało który selekcjoner w Europie, ma duży komfort wyboru przy obsadzie bramki. O miano numeru jeden rywalizują czołowy bramkarz Premier League  i jeden z najlepszych golkiperów Serie A, który w zespole mistrza Włoch posadził na ławce samego  - .</p>
      <p>Kwalifikacje w bramce zaczął Szczęsny, nie puszczając gola w meczach z Austrią (1:0) i Łotwą (2:0), ale w kolejnych spotkaniach z Macedonią (1:0) i Izraelem (4:0) nie mógł zagrać z powodu kontuzji. Fabiański wykorzystał szansę od losu i gdy Szczęsny wyzdrowiał, zachował miejsce w składzie. W meczu ze Słowenią (0:2) popełnił błąd, ale w rewanżu z Austrią (0:0) zrehabilitował się za wpadkę z Lublany i bronił jak w transie.</p>
      <p>Szczęsnemu było nie w smak, że jest tylko rezerwowym (<a href="https://sportowefakty.wp.pl/pilka-nozna/848073/eliminacje-euro-2020-lotwa-polska-wojciech-w-koncu-szczesny-los-nareszcie-usmiec">więcej o tym TUTAJ</a>) i wydawało się, że Brzęczkowi będzie trudno zapanować nad ego bramkarza Juventusu, ale selekcjonera wyręczył los. Pod koniec września Fabiański doznał urazu, który wykluczył go z gry na kilka miesięcy i wiadomo było, że w ostatnich czterech meczach kwalifikacji bronił będzie Szczęsny.</p>
      <p>29-latek udźwignął presję i z Łotwą (3:0), Macedonią (2:0), Izraelem (2:1) i Słowenią (3:2) bronił bardzo dobrze. Skapitulował w nich trzy razy, ale stracone bramki nie idą na jego konto. "Do szatni powinien wejść z drzwiami i zdzielić swoich obrońców po karku. To oni pomogli Słoweńcom strzelić oba gole, przy których Szczęsny nie miał nic do powiedzenia" - pisaliśmy po ostatnim meczu.</p>
      <p>
        <a href="https://sportowefakty.wp.pl/pilka-nozna/855154/lukasz-fabianski-moze-wroce-szybciej-niz-planowalismy">Czytaj również -&gt; Fabiański: Może wrócę szybciej, niż planowaliśmy</a>
      </p>
      <p>Uraz Fabiańskiego sprawił, że Szczęsny został niekwestionowanym numerem jeden, ale kiedy bramkarz West Hamu United wróci na boisko, trener Brzęczek będzie miał twardy orzech do zgryzienia przed Euro 2020.</p>
      <p>Na mecze kwalifikacji selekcjoner powoływał też <a href="https://sportowefakty.wp.pl/pilka-nozna/rafal-gikiewicz">Rafała Gikiewicza</a>, <a href="https://sportowefakty.wp.pl/pilka-nozna/radoslaw-majecki">Radosława Majeckiego</a> i <a href="https://sportowefakty.wp.pl/pilka-nozna/lukasz-skorupski">Łukasza Skorupskiego</a>, którzy nie zagrali ani minuty.</p>
      <p>Bramkarze reprezentacji Polski w el. Euro 2020:</p>
      <table bordered="">
        <tr>
          <th>Bramkarz</th>
          <th>Śr. ocen (l. ocen)</th>
          <th>Występy</th>
          <th>Minuty</th>
          <th>Puszczone gole</th>
          <th>Czyste konta</th>
        </tr>
        <tr>
          <td>Wojciech Szczęsny</td>
          <td>6,33 (6)</td>
          <td>6</td>
          <td>540</td>
          <td>3</td>
          <td>4</td>
        </tr>
        <tr>
          <td>Łukasz Fabiański</td>
          <td>5,88 (4)</td>
          <td>4</td>
          <td>360</td>
          <td>2</td>
          <td>3</td>
        </tr>
      </table>
      <p>Skala ocen: 1-0, wyjściowa ocena: 6.</p>
      <p>
        <b>
          <a href="https://pilot.wp.pl/tv#tvp-1-hd?utm_source=sportowefakty.wp.pl&amp;utm_medium=relacja_live&amp;utm_campaign=pol_slowenia_eliminacje2020">Oglądaj na żywo mecz eliminacji do Euro 2020 Polska - Słowenia. Już we wtorek od godz. 20:30!</a>
        </b>
      </p>
      <p>1 / 5 <a href="https://sportowefakty.wp.pl/pilka-nozna/855474/reprezentacja-26-bohaterow-to-oni-dali-nam-awans-do-euro-2020/2">Następna</a></p>
      <p>WP SportoweFakty</p>
    </article>
  </body>
</html>