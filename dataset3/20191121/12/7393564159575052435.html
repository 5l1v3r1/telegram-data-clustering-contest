<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2580247/rosijske-vidavnictvo-vikupilo-prava-na-publikaciu-knizok-u-vidavnictva-starogo-leva"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-21T12:21:00+00:00"/>
    <meta property="og:title" content="Російське видавництво викупило права на публікацію книжок у «Видавництва Старого Лева»"/>
    <meta property="og:description" content="&quot;Видавництво Старого Лева&quot; продало права на публікацію книжок російському видавництву."/>
  </head>
  <body>
    <article>
      <h1>Російське видавництво викупило права на публікацію книжок у «Видавництва Старого Лева»</h1>
      <address><time datetime="2019-11-21T12:21:00+00:00">21 Nov 2019, 12:21</time> by <a rel="author">Катерина Тополюк</a></address>
      <p>
        <i>У середу, 20 листопада, у соцмережі з'явилася інформація, що львівське «Видавництво Старого Лева» продало права на публікацію книжок «Голосно, тихо, пошепки» та «Я так бачу» російському видавництву «Манн, Іванов і Фарбер». </i>
      </p>
      <p>Оскільки видавництво «МІФ» імпортує книжки і в Україну, ці книги російською тепер продаються не тільки в Росії, але й в Україні. Натомість, гроші за них російською нараховуються в Росію. Про це повідомив на своїй Facebook-сторінці видавець та художник Ілля Стронговський.</p>
      <slideshow>
        <figure>
          <img src="https://s.032.ua/section/newsInText/upload/images/news/intext/000/051/467/100x-thumb-2_5dd66a757bed4.png"/>
        </figure>
        <figure>
          <img src="https://s.032.ua/section/newsInText/upload/images/news/intext/000/051/467/screenshot-wwwmann-ivanov-ferberru-20191121-124539_5dd66adc90e0f.png"/>
        </figure>
      </slideshow>
      <p>Як прокоментувало «Видавництво Старого Лева» у соцмережі під дописом Іллі Стронговського, популяризувати українську культуру добре і на ворожій території. Львівському видавництву важливо показувати, що український культурний продукт, а саме книжковий, – самодостатній і конкурентноздатний на всіх ринках. </p>
      <p><b>Довідково.</b> Книги «Голосно, тихо, пошепки» та «Я так бачу» творчої майстерні «Аґрафка». Ці унікальні видання про слух та зір. Їх автори творчий та сімейний тандем художників Романи Романишин та Андрія Лесіва. Вони одні з найбільш популярних українських ілюстраторів за кордоном. У 2018 році Романа та Андрій стали переможцями «Bologna Ragazzi Award 2018» у номінації «Non Fiction» за книги «Голосно, тихо, пошепки» та «Я так бачу». </p>
      <p>Нагадаємо, раніше кореспондент 032.ua <a href="https://www.032.ua/news/2562641/u-lvovi-nevidomi-patrioti-rozbili-gitaru-vulicnomu-muzikantovi-za-rosijski-pisni-foto">повідомляв</a>, що у центрі Львова цього місяця невідомі розбили гітару вуличному музикантові, який виконував російськомовні пісні. Це трапилось під час рейду ВГО “Сокіл”. Однак в організації заявляють, що лише “проводили профілактичні бесіди”, а інструмент розбили “невідомі патріоти”.</p>
      <p>Джерело: Facebook-сторінка <a href="https://www.facebook.com/photo.php?fbid=2539092096126492&amp;set=a.191554490880276&amp;type=3&amp;theater">Іллі Стронговського</a></p>
    </article>
  </body>
</html>