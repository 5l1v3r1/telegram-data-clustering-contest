<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/dvama-titulqri-za-livyrpul-propuskat-dvuboq-s-kristyl-palas-1408400.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-21T12:38:00+00:00"/>
    <meta property="og:title" content="Двама титуляри за Ливърпул пропускат двубоя с Кристъл Палас"/>
    <meta property="og:description" content="Лидерът във временното класиране в Премиър лийг Ливърпул най-вероятно ще бъде без двама от основните си играчи в гостуването на Кристъл Палас тази събота Двубоят за „мърсисайдци“ почти сигурно пропускат левият бек Анди Робъртсън и нападателят Мохамед Салах"/>
  </head>
  <body>
    <article>
      <h1>Двама титуляри за Ливърпул пропускат двубоя с Кристъл Палас</h1>
      <address><time datetime="2019-11-21T12:38:00+00:00">21 Nov 2019, 12:38</time> by <a rel="author">Sportlive.bg</a></address>
      <p>Лидерът във временното класиране в Премиър лийг Ливърпул най-вероятно ще бъде без двама от основните си играчи в гостуването на Кристъл Палас тази събота. Двубоят за „мърсисайдци“ почти сигурно пропускат левият бек <a href="https://www.sportlive.bg/tags/66587">Анди Робъртсън</a> и нападателят <a href="https://www.sportlive.bg/tags/35080">Мохамед Салах</a>. И двамата са с травми в глезена.</p>
      <p>Египтянинът има проблеми в тази област още от двубоя срещу Лестър, когато халфът на „лисиците“ Хамза Чаудри влезе в краката на Салах. Оттогава офанзивният футболист не се представя на същото ниво, като пропусна двубоя с Манчестър Юнайтед и бе заменян в срещите с Астън Вила, Тотнъм и Манчестър Сити. Мо Салах бе изваден от групата на Египет през последните две седмици, заради въпросната травма. Робъртсън пък бе контузен в дербито срещу Манчестър Сити и също се наложи да пропусне мачовете на Шотландия срещу Кипър и Казахстан от квалификациите за Евро 2020. Левият бек не е тренирал с отбора в последните две седмици. Джо Гомес и Джордан Хендерсън също са под въпрос за мача срещу Палас.</p>
      <p><a href="https://www.sportlive.bg/tags/4688">Ливърпул </a>са на първото място във Висшата лига, на 8 точки от преследвачите си Лестър и Челси. <i><a href="https://www.sportlive.bg/worldfootball/spain/Yurgen-Klop-posochi-iznenadvasht-stadion-kato-naj-omrazniq-si-za-gostuvane-1408101.html">А ето на кой стадион Юрген Клоп не обича да гостува.</a></i></p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Mezhdu-Karabao-i-Svetovnoto-klubno-Pomoshtnikyt-na-Klop-s-novi-otkroveniq-1407829.html"/>
        <a href="https://www.sportlive.bg/worldfootball/england/Minxole-I-da-vkara-v-svoqta-vrata-Alison-pak-shte-e-titulqr-v-Livyrpul-1407512.html"/>
        <a href="https://www.sportlive.bg/worldfootball/england/Kakvo-se-sluchva-sys-Salah-i-misterioznata-mu-kontuziq--1405245.html"/>
        <a href="https://www.sportlive.bg/worldfootball/england/Salah-za-kritikite-Ne-me-interesuva-kakvo-ochakvat-horata-ot-men-1404339.html"/>
        <a href="https://www.sportlive.bg/worldfootball/england/Zvezdata-na-Egipet-aut-sled-kontuziq-1405740.html"/>
      </related>
    </article>
  </body>
</html>