<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.pl/2019/11/opona-pirelli-poinformuje-kierowcow-o-warunkach-drogowych/"/>
    <meta property="og:site_name" content="CHIP"/>
    <meta property="article:published_time" content="2019-11-21T12:49:46+00:00"/>
    <meta property="og:title" content="Opona Pirelli poinformuje kierowców o warunkach drogowych"/>
    <meta property="og:description" content="Pirelli opracowało opony, które pomogą kierowcom uzyskać więcej informacji o trasie, dzięki czemu będą oni wiedzieć jaki jest rzeczywisty stan dróg. Opony to ważna część samochodu. Ich rozmiar i przyczepność ma wpływ na komfort i bezpieczeństwo jazdy. Pirelli opracowało właśnie opony, które pomogą kierowcom uzyskać więcej informacji o trasie, dzięki czemu będą oni wiedzieć jaki jest rzeczywisty stan dróg zanim jeszcze wjadą na dany odcinek. Opona Pirelli nosi nazwę Cyber Tire i ma w środku czujnik, który analizuje stan drogi. Może np. wykryć, czy jezdnia jest mokra lub oblodzona. Następnie informacje te przekazywane są do samochodowego systemu sterowania i wspomagania jazdy, który może dostosować się automatycznie do drogowych warunków. Reklama Ale to jeszcze nie wszystko. Pirelli chce także wykorzystać w swoim wynalazku technologię 5G. Dzięki niej opona będzie przekazywała dane również do centralnej sieci, skąd będą one dalej rozsyłane samochodom znajdującym się w pobliżu. W ten sposób kierowcy będą wiedzieli…"/>
  </head>
  <body>
    <article>
      <h1>Opona Pirelli poinformuje kierowców o warunkach drogowych</h1>
      <address><time datetime="2019-11-21T12:49:46+00:00">21 Nov 2019, 12:49</time> by <a rel="author">Sylwia Zimowska</a></address>
      <p>
        <b>Opony to ważna część samochodu. Ich rozmiar i przyczepność ma wpływ na komfort i bezpieczeństwo jazdy. Pirelli opracowało właśnie opony, które pomogą kierowcom uzyskać więcej informacji o trasie, dzięki czemu będą oni wiedzieć jaki jest rzeczywisty stan dróg zanim jeszcze wjadą na dany odcinek.</b>
      </p>
      <p>Opona Pirelli nosi nazwę Cyber Tire i ma w środku czujnik, który analizuje stan drogi. Może np. wykryć, czy jezdnia jest mokra lub oblodzona. Następnie informacje te przekazywane są do samochodowego systemu sterowania i wspomagania jazdy, który może dostosować się automatycznie do drogowych warunków.</p>
      <p>Ale to jeszcze nie wszystko. Pirelli chce także wykorzystać w swoim wynalazku technologię 5G. Dzięki niej opona będzie przekazywała dane również do centralnej sieci, skąd będą one dalej rozsyłane samochodom znajdującym się w pobliżu. W ten sposób kierowcy będą wiedzieli jakie za chwilę spotkają warunki drogowe, zanim jeszcze się na nie natkną. Takie informacje z pewnością znalazłyby też zastosowanie w pojazdach autonomicznych.</p>
      <figure>
        <img src="https://www.chip.pl/uploads/2019/11/3yKRO0Q7Idekh1Gb0cYK8RxmusCYiiOm.jpg"/>
        <figcaption>Schemat działania inteligentnych opon i sieci 5G (fot. Ubergizmo)</figcaption>
      </figure>
      <p>Pirelli zamierza rozwijać swoje opony do tego stopnia, by w bliskiej przyszłości były one w stanie przekazać więcej informacji np. o liczbie pokonanych kilometrów czy obciążeniu samochodu. Na razie nie wiadomo kiedy Cyber Tires trafią do sprzedaży. Wcześniej w tym roku Pirelli pokazało także serię Italia Track Adrenaline. Jest to linia opon sportowych, które w czasie rzeczywistym monitorują ciśnienie i temperaturę, a także łączą te dane z telemetryką, by poprawić osiągi na torze. | CHIP</p>
      <p>0 +1 +3</p>
    </article>
  </body>
</html>