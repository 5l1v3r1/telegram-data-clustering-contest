<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/irakleio/1560917/ergazomenoi-pagni-sovari-elleipsi-prosopikou-sto-aimatologiko-ergastirio/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-21T12:46:37+00:00"/>
    <meta property="og:title" content="Εργαζόμενοι ΠαΓΝΗ: Σοβαρή έλλειψη προσωπικού στο αιματολογικό εργαστήριο"/>
    <meta property="og:description" content="Απαιτούν άμεση στελέχωση του Αιματολογικού Εργαστηρίου με μόνιμο προσωπικό και τη μετατροπή του χρόνου εργασίας των συμβασιούχων"/>
  </head>
  <body>
    <article>
      <h1>Εργαζόμενοι ΠαΓΝΗ: Σοβαρή έλλειψη προσωπικού στο αιματολογικό εργαστήριο</h1>
      <address>
        <time datetime="2019-11-21T12:46:37+00:00">21 Nov 2019, 12:46</time>
      </address>
      <p>
        <b>Απαιτούν άμεση στελέχωση του Αιματολογικού Εργαστηρίου με μόνιμο προσωπικό και τη μετατροπή του χρόνου εργασίας των συμβασιούχων</b>
      </p>
      <p>Το <a href="http://somateiopagni.blogspot.com/">Σωματείο Εργαζομένων ΠαΓΝΗ</a> αναφέρει σε ανακοίνωση του την Πέμπτη 21 Νοεμβρίου, το έντονο πρόβλημα έλλειψης προσωπικού στο αιματολογικό εργαστηρίο.</p>
      <p>Σύμφωνα με την ανακοίνωση: «στο Αιματολογικό Εργαστήριο του ΠαΓΝΗ υπηρετούν 12 εργαζόμενοι. Το προηγούμενο διάστημα αποχώρησαν 2. Η πρόσληψη 1 συμβασιούχου παρασκευάστριας δεν έλυσε προφανώς το πρόβλημα. Το υπάρχον προσωπικό δεν αρκεί να καλύψει τις βάρδιες με αποτέλεσμα να χρωστούνται δεκάδες ρεπό στους εργαζόμενους και να είναι αδύνατον να δοθούν άδειες. Το πρόβλημα θα οξυνθεί ακόμη περισσότερο με το νέο έτος αφού θα υπάρξουν μήνες που θα λείπουν έως και 30 βάρδιες.</p>
      <p>Επιπλέον πρόβλημα προκύπτει και με την έλλειψη επιμελητών ιατρών στο εργαστήριο. Οι γιατροί εκτελούν εφημερίες πέραν του πλαφόν τους.</p>
      <p>Το Αιματολογικό Εργαστήριο είναι εργαστήριο πρώτης γραμμής το οποίο πρέπει να καλύπτει τη λειτουργία του νοσοκομείου 24 ώρες το 24ωρο, 7 ημέρες την εβδομάδα. Το προσωπικό του εργαστηρίου δεν μπορεί να λειτουργεί υπό αυτές τις συνθήκες.</p>
      <p>Το φιλότιμο και η υπέρ του δέοντος προσπάθεια θα πρέπει να μην ερμηνεύονται σαν φυσιολογική κατάσταση ή λόγος να μην νοιαστεί η διοίκηση για το πρόβλημα. Θα υπάρξουν λειτουργικά προβλήματα για τα οποία θα ευθύνεται η διοίκηση και το υπουργείο, λόγω της μη πρόσληψης μόνιμου προσωπικού.</p>
      <p>Απαιτούμε ΑΜΕΣΑ στελέχωση του Αιματολογικού Εργαστηρίου με <a href="https://www.neakriti.gr/article/kriti/irakleio/1559977/ergazomenoi-pagni-ti-ginetai-me-tin-prokiruxi-ton-156-ergazomenon/">μόνιμο προσωπικό </a>(ιατροί και παρασκευαστές) και τη μετατροπή του χρόνου εργασίας των συμβασιούχων εργαζομένων σε αορίστου».</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/kriti/1560892/oi-vlaves-ston-exoplismo-ton-pludirion-anapsan-foties-sto-pagni/"/>
        <a href="https://www.neakriti.gr/article/kriti/irakleio/1560724/pagni-stasi-ergasias-gia-tis-apoluseis/"/>
        <a href="https://www.neakriti.gr/article/kriti/irakleio/1555041/somateio-ergazomenon-pagni-na-min-apoluthei-kanenas/"/>
      </related>
    </article>
  </body>
</html>