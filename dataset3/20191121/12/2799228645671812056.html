<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inkhabar.com/sports/india-vs-bangladesh-pink-ball-test-all-you-need-to-know-about-the-india-vs-bangladesh-day-night-test-match-at-eden-gardens-kolkata-in-hindi"/>
    <meta property="og:site_name" content="inkhabar"/>
    <meta property="article:published_time" content="2019-11-21T12:48:00+00:00"/>
    <meta property="og:title" content="India vs Bangladesh Pink Ball Test: ईडन गार्डन्स कोलकाता में भारत बनाम बांग्लादेश डे-नाइट टेस्ट मैच के बारे में जानें सारी जानकारी"/>
    <meta property="og:description" content="India vs Bangladesh Pink Ball Test, Bharat Or Bangladesh ke bich pink ball test match: ईडन गार्डन्स कोलकाता में 22 नवंबर यानि कल भारत बनाम बांग्लादेश डे-नाइट टेस्ट मैच है. दोनों पक्षों के बीच इस सीरीज का स्टार स्पोर्ट्स नेटवर्क पर सीधा प्रसारण किया जाएगा जबकि ऑनलाइन स्ट्रीमिंग हॉटस्टार ऐप के माध्यम से उपलब्ध कराई जाएगी. इस मैच में खास है कि इसे खेलने के लिए पिंक बॉल का इस्तेमाल किया जाएगा. जानें कोलकाता का मौसम कैसा रहेगा, मैच में भारत और बांग्लादेश की टीम क्या होंगी और पिंक बॉल का क्या महत्व है जैसी मैच से जुड़ी अन्य अहम जानकारी."/>
  </head>
  <body>
    <article>
      <h1>India vs Bangladesh Pink Ball Test: ईडन गार्डन्स कोलकाता में भारत बनाम बांग्लादेश डे-नाइट टेस्ट मैच के बारे में जानें सारी जानकारी</h1>
      <h2>India vs Bangladesh Pink Ball Test, Bharat Or Bangladesh ke bich pink ball test match: ईडन गार्डन्स कोलकाता में 22 नवंबर यानि कल भारत बनाम बांग्लादेश डे-नाइट टेस्ट मैच है. दोनों पक्षों के बीच इस सीरीज का स्टार स्पोर्ट्स नेटवर्क पर सीधा प्रसारण किया जाएगा जबकि ऑनलाइन स्ट्रीमिंग हॉटस्टार ऐप के माध्यम से उपलब्ध कराई जाएगी. इस मैच में खास है कि इसे खेलने के लिए पिंक बॉल का इस्तेमाल किया जाएगा. जानें कोलकाता का मौसम कैसा रहेगा, मैच में भारत और बांग्लादेश की टीम क्या होंगी और पिंक बॉल का क्या महत्व है जैसी मैच से जुड़ी अन्य अहम जानकारी.</h2>
      <address><time datetime="2019-11-21T12:48:00+00:00">21 Nov 2019, 12:48</time> by <a rel="author">Srishti kunj</a></address>
      <p><b>कोलकाता.</b> 22 नवंबर को यानि कल कोलकाता का ईडन गार्डन्स स्टेडियम पहली बार अंतर्राष्ट्रीय डे/ नाइट टेस्ट की मेजबानी करेगा. ये मैच भारत और बांग्लादेश के बीच होगा. यह भारत में होने वाला पहला डे/ नाइट टेस्ट क्रिकेट मैच नहीं है. दिलचस्प बात यह है कि भारत में पिंक बॉल से पहली बार ईडन गार्डन में मैच खेला गया था. यह क्रिकेट एसोसिएशन ऑफ बंगाल की सुपर लीग फाइनल 2016 में मोहन बागान और भवानीपोर के बीच खेला गया था. यहां भारत बनाम बांग्लादेश डे-नाइट टेस्ट मैच के बारे में पूरी जानकारी पढ़ सकते हैं. <br/><br/>पिंक बॉल क्यों?<br/><br/>हमेशा टेस्ट मैच लाल गेंद से खेले जाते हैं. लेकिन डे/ नाइट टेस्ट के मामले में शाम और रात को रोशनी कम हो जाती है इसलिए कृत्रिम रोशनी के लिए लाइट लगाई जाती हैं. इस कारण गुलाबी रंग की गेंद का उपयोग किया जाता है, क्योंकि एक लाल गेंद पीले रंग के फ्लडलाइट्स के नीचे भूरे रंग का हो जाता है जिससे पिच के रंग और गेंद में फर्क कम हो जाता है. गुलाबी गेंद को आसानी से देखा जा सकता है. इस मैच के लिए बीसीसीआई ने एसजी को मैच के लिए 72 पिंक बॉल देने का आदेश दिया है.<br/><br/><b>मैच का समय</b><br/><br/>मैच दोपहर 1.00 बजे से शुरू होगा और ओस पड़ने से पहले रात 8 बजे तक खत्म होगा. पहला ब्रेक दोपहर 3 बजे होगा और दूसरा सत्र 3.40 से शुरू होगा. 20 मिनट के ब्रेक के साथ शाम 5.40 बजे चाय ब्रेक होगा और शाम 6 बजे आखिरी सत्र होगा.<br/><br/><b>मौसम का पूर्वानुमान</b><br/><br/>कोलकाता में सर्दियों के कारण जमीन पर ओस होगी. गेंद भारी और फिसलन भरी हो जाती है, जिससे बल्लेबाजी आसान हो जाती है. शाम को टीम की गेंदबाजी के लिए ओस एक चुनौती होगी.<br/><br/><b>भारतीय टीम</b><br/><br/>विराट कोहली (कैप्टन), रोहित शर्मा, मयंक अग्रवाल, चेतेश्वर पुजारा, अजिंक्य रहाणे, हनुमा विहारी, रिद्धिमान साहा (विकेट कीपर), रवींद्र जडेजा, आर अश्विन, कुलदीप यादव, मोहम्मद शमी, उमेश यादव, इशांत शर्मा, शुभमन गिल और ऋषभ पंत. <br/><br/><b>बांग्लादेश टीम</b><br/><br/>शादमान इस्लाम, इमरुल कायेस, सैफ हसन, मोमिनुल हक (कैप्टन), लिटन दास, मुशफिकुर रहीम, महमूदुल्लाह, मोहम्मद मिथुन, मोस्कान हुसैन, मेहदी हसन मिराज, तईजुल इस्लाम, नईम हसन, मुस्तफिजुर रहमान, एबादोत हुसैन.<br/><br/><b>कहां देखें मैच</b><br/><br/>भारत बनाम बांग्लादेश सीरीज का सीधा प्रसारण स्टार स्पोर्ट्स नेटवर्क पर किया जाएगा. टीवी उपयोगकर्ता स्टार स्पोर्ट्स 1, स्टार स्पोर्ट्स एचडी 1, स्टार स्पोर्ट्स 2 और स्टार स्पोर्ट्स एचडी 2 चैनलों पर मैच देख सकते हैं. ऑनलाइन उपयोगकर्ता हॉटस्टार ऐप पर लाइव मैचों को भी स्ट्रीम कर सकते हैं.</p>
      <figure>
        <iframe src="https://www.youtube.com/embed/5EPdKzF4Hp8" width="500" height="281" data-service="Youtube" scrolling="no"/>
      </figure>
      <p>Also read, ये भी पढ़ें: <a href="https://www.inkhabar.com/sports/india-vs-bangladesh-1st-test-match-india-beats-bangladesh-by-an-innings-and-130-runs-at-indore-test-mayank-agarwal-player-of-the-match">India Beats Bangladesh In 1st Test Match: भारत ने इंदौर में बांग्लादेश को पहले टेस्ट मैच में एक पारी और 130 रनों से हराया, मयंक अग्रवाल बने प्लेयर ऑफ द मैच</a><br/><br/><a href="https://www.inkhabar.com/sports/ipl-auction-2020-ipl-auction-to-be-held-in-kolkata-on-december-19-ajinkya-rahane-to-ravichandran-ashwin-list-of-players-traded-ahead-of-auction">IPL Auction 2020: आईपीएल नीलामी 2020 में इस बार कोलकाता में 19 दिसंबर को लगेगी खिलाड़ियों की बोली, दूसरी टीमों से इस बार खेलते दिखेंगे ये खिलाड़ी</a></p>
      <figure>
        <iframe src="https://www.youtube.com/embed/3NtXxu9NJh0" width="500" height="281" data-service="Youtube" scrolling="no"/>
      </figure>
      <p>
        <a href="https://www.inkhabar.com/sports/mohammed-shami-icc-new-test-ranking-international-cricket-council-annouced-new-test-ranking-mohammed-shami-mayank-agarwal-rise-to-career-best-rank">Mohammed Shami ICC New Test Ranking: आईसीसी नई टेस्ट रैंकिंग जारी, मोहम्मद शमी 7वें बेस्ट बॉलर, मयंक अग्रवाल ने हासिल की करियर की बेस्ट रैंक</a>
        <br/>
        <br/>
        <a href="https://www.inkhabar.com/sports/big-bout-league-olympic-mc-mary-kom-in-punjab-royals-compete-with-nikhat-pinki-olympic-medalist">Big Bout League: मेरीकॉम पंजाब टीम में शामिल, निखत, पिंकी और ओलिम्पक मेडलिस्ट से मिलेगी चुनौती</a>
      </p>
      <figure>
        <iframe src="https://www.youtube.com/embed/UyPdmJXV6BA" width="500" height="375" data-service="Youtube" scrolling="no"/>
      </figure>
      <p> </p>
    </article>
  </body>
</html>