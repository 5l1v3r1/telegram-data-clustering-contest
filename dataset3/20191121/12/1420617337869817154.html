<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/ultime-notizie/shopping-natalizio-di-lusso-con-borse-schermate-in-manette-5-cubani.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-21T12:26:28+00:00"/>
    <meta property="og:title" content="‘Shopping Natalizio’ di lusso con borse schermate: in manette 5 cubani"/>
    <meta property="og:description" content="In vista delle prossime festività Natalizie, inizia l’assalto ai negozi della Capitale da parte di cittadini e turisti che vanno alla ricerca del regalo perfetto. Anche nel centro storico, i Carabinieri della Stazione Roma S. Lorenzo in Lucina stanno svolgendo un’attenta vigilanza a persone ed esercizi commerciali che, particolarmente in questo periodo, vengono presi di […]"/>
  </head>
  <body>
    <article>
      <h1>‘Shopping Natalizio’ di lusso con borse schermate: in manette 5 cubani</h1>
      <address><time datetime="2019-11-21T12:26:28+00:00">21 Nov 2019, 12:26</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/CENTRO-Le-borse-schermate-natalizie-sequestrate-dai-Carabinieri-4.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>In vista delle prossime festività Natalizie, inizia l’assalto ai negozi della Capitale da parte di cittadini e turisti che vanno alla ricerca del regalo perfetto.</p>
      <p>Anche nel centro storico, i Carabinieri della Stazione Roma S. Lorenzo in Lucina stanno svolgendo un’attenta vigilanza a persone ed esercizi commerciali che, particolarmente in questo periodo, vengono presi di mira dai malintenzionati.</p>
      <p>Li hanno seguiti lungo via del Corso e via dei Condotti, dove “agivano” con fare disinvolto, consumando una serie di furti nei negozi, dove prelevavano capi di abbigliamento e li occultavano in borse schermate da fogli di alluminio, capaci di eludere le barriere antitaccheggio. Il gruppo però, composto da 5 cittadini cubani, un uomo e quattro donne, non è sfuggito ai Carabinieri della Stazione Roma San Lorenzo in Lucina.</p>
      <p>I ladri sono finiti in manette con l’accusa di furto aggravato in concorso.</p>
      <p>I Carabinieri hanno notato i movimenti dei complici che si muovevano “compulsivamente” da un negozio all’altro con grosse borse natalizie al seguito e così hanno deciso di seguirli, sorprendendoli all’interno di un negozio di via Condotti e fermandoli per un controllo appena superate le casse.</p>
      <p>Occultati nelle borse schermate sono stati rinvenuti borselli e borse di una nota boutique, del valore di 3.500 euro, rubati poco prima, e diversi capi di abbigliamento appena prelevati illecitamente.</p>
      <p>Tutta la refurtiva è stata recuperata e riconsegnata mentre gli arrestati sono stati portati in caserma e trattenuti nelle camere di sicurezza, in attesa del rito direttissimo.</p>
      <figure>
        <img src="https://www.ilcorrieredellacitta.com/wp-content/ewww/lazy/placeholder-1094x821.png"/>
      </figure>
      <figure>
        <img src="https://www.ilcorrieredellacitta.com/wp-content/uploads/2019/11/CENTRO-Le-borse-schermate-natalizie-sequestrate-dai-Carabinieri-1-681x511.jpg"/>
      </figure>
      <related>
        <h4>Articoli correlati</h4>
        <a href="https://www.ilcorrieredellacitta.com/ultime-notizie/shopping-natalizio-di-lusso-con-borse-schermate-in-manette-5-cubani.html"/>
        <a href="https://www.ilcorrieredellacitta.com/news/roma-coppia-derubata-in-casa-da-un-finto-finanziere.html"/>
        <a href="https://www.ilcorrieredellacitta.com/news/roma-pusher-sorpreso-a-spacciare-si-scaglia-contro-i-carabinieri.html"/>
        <a href="https://www.ilcorrieredellacitta.com/news/pomezia-lavori-di-manutenzione-straordinaria-zuccala-riasfaltiamo-oltre-10-km-di-strade.html"/>
        <a href="https://www.ilcorrieredellacitta.com/ultime-notizie/roma-selva-nera-cade-un-albero-e-nessuno-se-ne-occupa.html"/>
        <a href="https://www.ilcorrieredellacitta.com/ultime-notizie/ardea-entusiasmo-per-il-nuovo-comitato-promotore-di-cambiamo-con-toti.html"/>
      </related>
    </article>
  </body>
</html>