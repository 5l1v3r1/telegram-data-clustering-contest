<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/21/7232645/"/>
    <meta property="og:site_name" content="Українська правда"/>
    <meta property="article:published_time" content="2019-11-21T12:46:08+00:00"/>
    <meta property="og:title" content="&quot;Слуга народу&quot; прозвітувала, скільки коштувало навчання у Трускавці"/>
    <meta property="og:description" content="Тижневий семінар для новообраних народних депутатів обійшовся “Слузі народу” у 10 мільйонів гривень."/>
  </head>
  <body>
    <article>
      <h1>"Слуга народу" прозвітувала, скільки коштувало навчання у Трускавці</h1>
      <address>
        <time datetime="2019-11-21T12:46:08+00:00">21 Nov 2019, 12:46</time>
      </address>
      <p>Тижневий семінар для новообраних народних депутатів обійшовся "Слузі народу" у 10 мільйонів гривень.</p>
      <p><b>Джерело:</b> Громадський рух <a href="https://www.chesno.org/post/3699/?fbclid=IwAR1OqtIFpZLxDz1-LeeBT_yfLNYpQsf-CKaC5yys95L13IuVVQlqkw2sdes">"Чесно" </a>з посиланням на дані <a href="https://nazk.gov.ua/uk/departament-z-pytan-zapobigannya-politychnij-koruptsiyi/novyny7-2/">фінансового звіту</a> партії за ІІІ квартал</p>
      <p><b>Деталі:</b> Організовували навчання майбутніх нардепів через ТОВ "Бальнео-Тур", що отримало за свої послуги понад 7,7 мільйона гривень. До цієї суми входять і витрати на проживання.</p>
      <p>За послуги Київської школи економіки "Слуга народу" сплатила майже 2,1 мільйона гривень.</p>
      <p>Ще 145 тисяч гривень партія заплатила "Укрзалізниці" за проїзд.</p>
      <p>Вартість тижневого навчання, трансферу, проживання й харчування в розрахунку на одного учасника становила приблизно 38 тисяч гривень.</p>
      <p>
        <i>
          <b>Читайте також: <a href="https://www.pravda.com.ua/articles/2019/08/4/7222746/">Активні, молоді, наївні. Чому і як навчались "слуги народу" в Трускавці</a></b>
        </i>
      </p>
      <p>
        <b>Передісторія:</b>
      </p>
      <ul>
        <li><a href="https://www.pravda.com.ua/news/2019/07/29/7222188/">Тренінг </a>для "слуг народу" проходив з 29 липня по 4 серпня у Трускавці. У ньому взяли участь 263  народні обранці.</li>
        <li>Вони мешкали у кількох трускавецьких готелях, зокрема в "Rixos-Прикарпаття" та "Mirotel".</li>
        <li>Команда викладачів KSE впродовж тижня читала для майбутніх депутатів лекції з економіки, бюджетного процесу, публічної політики, розповідала про децентралізацію, освіту, оборону тощо.</li>
      </ul>
      <p>  </p>
      <related>
        <a href="https://www.pravda.com.ua/news/2019/11/21/7232634/"/>
        <a href="https://www.pravda.com.ua/news/2019/11/21/7232635/"/>
        <a href="https://www.pravda.com.ua/news/2019/11/21/7232632/"/>
      </related>
    </article>
  </body>
</html>