<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/butce-gorusmelerinde-tank-palet-gerginligi-1390427"/>
    <meta property="og:site_name" content="Karar.com"/>
    <meta property="article:published_time" content="2019-11-21T12:08:00+00:00"/>
    <meta property="og:title" content="Bütçe görüşmelerinde 'tank-palet' gerginliği"/>
    <meta property="og:description" content="Meclis'te Milli Savunma Bakanlığı bütçe görüşmeleri gergin başladı. Toplantı öncesi CHP'li milletvekilleri, Sakarya'daki Tank Palet Fabrikası'nın işletme hakkının devriyle ilgili dövizler açarak '25 yıllık bedelsiz devir peşkeş değil de nedir?', 'Tank Palet fabrikasıyla ilgili milletten neyi gizliyorsunuz?' diyerek AK Parti sıralarına seslendi."/>
  </head>
  <body>
    <article>
      <h1>Bütçe görüşmelerinde 'tank-palet' gerginliği</h1>
      <address>
        <time datetime="2019-11-21T12:08:00+00:00">21 Nov 2019, 12:08</time>
      </address>
      <p>
        <b>Meclis'te Milli Savunma Bakanlığı bütçe görüşmeleri gergin başladı. Toplantı öncesi CHP'li milletvekilleri, Sakarya'daki Tank Palet Fabrikası'nın işletme hakkının devriyle ilgili dövizler açarak '25 yıllık bedelsiz devir peşkeş değil de nedir?', 'Tank Palet fabrikasıyla ilgili milletten neyi gizliyorsunuz?' diyerek AK Parti sıralarına seslendi.</b>
      </p>
      <p>TBMM Plan ve Bütçe Komisyonunda, Milli Savunma Bakanlığı bütçesinin görüşmelerine başlandı.</p>
      <p>Komisyon, AK Parti Mersin Milletvekili Lütfü Elvan başkanlığında toplandı.</p>
      <p>Toplantı başlamadan önce, CHP'li milletvekilleri, Sakarya'daki Tank Palet Fabrikasının işletme hakkının devriyle ilgili protesto dövizleri açtı.</p>
      <figure>
        <img src="https://static.karar.com/img/article_detail/19-11/21/ana-manset-2-1574327605.jpg"/>
      </figure>
      <p>CHP'li milletvekilleri, "25 yıllık bedelsiz devir peşkeş değil de nedir?", "Tank Palet fabrikasıyla ilgili milletten neyi gizliyorsunuz?" diye seslendiler. AK Parti'li milletvekilleri de CHP'li milletvekillerine, sorularını Milli Savunma Bakanı Hulusi Akar'a bütçe görüşmeleri sırasında sorabileceklerini ifade ettiler.</p>
      <p>CHP ve AK Parti'li milletvekilleri arasında bir süre tartışma yaşandı.</p>
      <p>Daha sonra salona gelen Milli Savunma Bakanı Hulusi Akar, milletvekilleriyle tokalaştıktan sonra bütçe sunumuna başladı.</p>
      <figure>
        <img src="https://static.karar.com/img/article_detail/19-11/21/ana-manset-2-1574327617.jpg"/>
      </figure>
      <p>
        <b>TBMM/AA</b>
      </p>
      <related>
        <a href="https://www.karar.com/guncel-haberler/msb-duyurdu-145-km-uzunlukta-30-km-derinlikte-guvenli-bolge-olusturuldu-1390206"/>
      </related>
    </article>
  </body>
</html>