<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109317-V-Sofiya-taksa-%20smet%E2%80%9C-ne-se-pipa%252C-nad-217-mln.-lv.-e-byuddzetat-za-pochistvaneto"/>
    <meta property="og:site_name" content="Канал 3"/>
    <meta property="article:published_time" content="2019-11-21T12:07:00+00:00"/>
    <meta property="og:title" content="В София такса &quot;смет“ не се пипа, над 217 млн. лв. е бюджетът за почистването"/>
    <meta property="og:description" content="Това е с 5,4% повече в сравнение с 2019 г., заяви заместник-кметът по екология Йоана Христова"/>
  </head>
  <body>
    <article>
      <h1>В София такса "смет“ не се пипа, над 217 млн. лв. е бюджетът за почистването</h1>
      <h2>Това е с 5,4% повече в сравнение с 2019 г., заяви заместник-кметът по екология Йоана Христова</h2>
      <address>
        <time datetime="2019-11-21T12:07:00+00:00">21 Nov 2019, 12:07</time>
      </address>
      <p>
        <b>217 166 644 лв. залагаме за почистване на София за 2020 г. Това е с 5.4% повече в сравнение с 2019 г. Това обяви зам.-кметът по екология в общината Йоана Христова. Въпреки заложеното увеличение на средствата, таксата за смет, няма да се повишава, увери Христова.</b>
      </p>
      <p>"67 млн. лв. са предвидени за събиране, извозване и обезвреждане на битовите отпадъци на територията на София. С 1 млн. лв. повече сме предвидили за събирането на разделно събрани едрогабаритни отпадъци от домакинствата.</p>
      <p>85 000 200 млн. са предвидени за чистотата на териториите за обществено ползване, което е с малко над 8% от средствата, заложени през 2019 г. за същата дейност“, обяви тя и добави, че предвиждат и над 3 млн. за плащането на таксата за депонираните отпадъци, които през новата година няма да се увеличават.</p>
      <p>
        <b>Зам.-кметът посочи още, че в план сметката на общината е заложено улиците, по които се движи градският транспорт да бъдат измити четири пъти.</b>
      </p>
      <p>"Общо 76 653 дка улици ще бъдат измити, а чрез автоцистерни с дюзи, с кратност 24 пъти, ще бъдат измити всички улици в града, което представлява още 290 000 дка. Увеличаваме общо машинното миене на улиците с 83% и със 7%, повече от 2019 г., да бъдат изметени машинно улиците на града“, съобщи Христова и добави, че това са част и от мерките за опазване чистотата на атмосферния въздух в столицата.</p>
      <p>
        <b>В проекта на бюджета за почистването на града през 2020 г. са заложени и 200 000 лв. повече средства, които ще бъдат дадени на районните администрации за косене, почистване и поддържане на междублоковите пространства.</b>
      </p>
      <p>
        <i>Зам.-директорът на Столичния инспекторат Петър Николов обясни, че те инспекторите им контролират миенето на улиците и сметоизвозването на отпадъците в града 24 часа в денонощието.</i>
      </p>
      <p>"Около 50 000 лв. глоба сме наложили от началото на ноември на сметопочистващите фирми за почистването на улиците от листата“, каза пред БГНЕС зам.-директорът. Той добави още, че през 2020 г. ще бъде повишена и заплатата на инспекторите им с 10%.</p>
      <p>
        <b>По отношение на работата на общинското дружество "Чистота Искър“, Христова каза, че те се занимават с дейности по рекултивация на депата в Суходол и Долни Богров, както и, че са заложени средства за закупуване на техника, за да може дружеството да увеличава възможностите си. Христова уточни, че към момента почистването и миенето се извършва и от седем частни фирми, чийто договори изтичат през пролетта на следващата година. Зам.-кметът обяви още, че средствата за зимно почистване остават, както и през тази година, в размер на 17 млн. лв., като с 1 млн. лв. се увеличават средствата за поддръжката на пътната мрежа в парк Витоша и Южната дъга.</b>
      </p>
      <p>Попитана какво се случва с ремонта в Западния парк, Христова отговори, че в момента общинското дружество премахва грешките от проекта, който беше спрян.</p>
      <p>"Очакваме през лятото, обектът да бъде приключен“, обяви зам.-кметът по екология. </p>
      <related>
        <h4>Още по темата</h4>
        <a href="http://kanal3.bg/news/bulgaria/society/92623-134-snegorina-sa-pochistvali-Sofiya-tazi-nosht"/>
        <a href="http://kanal3.bg/news/bulgaria/society/90170-1-miliard-leva-za-snegopochistvane-poiskaha-ot-operativniya-shtab-za-zimnata-obstanovka"/>
      </related>
    </article>
  </body>
</html>