<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/sport/o-mama-a-inregistrat-90-de-minute-de-insulte-la-adresa-fiicei-ei-arbitru-de-fotbal-1922401621202019111219176430"/>
    <meta property="og:site_name" content="News.ro"/>
    <meta property="article:published_time" content="2019-11-21T12:16:20+00:00"/>
    <meta property="og:title" content="O mamă a înregistrat 90 de minute de insulte la adresa fiicei ei, arbitru de fotbal"/>
    <meta property="og:description" content="Mercedes Nuno a înregistrat 90 de minute de insulte sexiste primite de fiica ei, arbitru de fotbal, în vârstă de 18 ani, care a condus un meci de juniori (16-19 ani) dintre Unión Deportiva de San Lorenzo de El Escorial şi CUC de Collado Villalba, disputat în apropierea Madridului, informează marca.com."/>
  </head>
  <body>
    <article>
      <h1>O mamă a înregistrat 90 de minute de insulte la adresa fiicei ei, arbitru de fotbal</h1>
      <address><time datetime="2019-11-21T12:16:20+00:00">21 Nov 2019, 12:16</time> by <a rel="author">Adrian Petculescu</a></address>
      <p>
        <b>Mercedes Nuno a înregistrat 90 de minute de insulte sexiste primite de fiica ei, arbitru de fotbal, în vârstă de 18 ani, care a condus un meci de juniori (16-19 ani) dintre Unión Deportiva de San Lorenzo de El Escorial şi CUC de Collado Villalba, disputat în apropierea Madridului, informează marca.com.</b>
      </p>
      <p>"Într-un moment în care nu am mai putut suporta o asemenea lipsă de educaţie şi de respect, le-am spus suporterilor echipei locale că eram mama şi că vor înţelege că nu voi permite această lipsă de respect la adresa fiicei mele şi nici a altcuiva. Şi că se aşteaptă de la o tribună de mame şi taţi sportivitate şi educaţie. Însă răspunsul pe care l-am primit a fost mai multe insulte şi mai jignitoare la adresa ei. Până la punctul de a-mi spune că dacă nu-mi place să plec. Şi, bine, am început o înregistrare audio", a fost mesajul mamei arbitrului, consilieră pentru sport într-o localitate din apropiere, postat pe Twitter. Ea a publicat şi un fragment din inregistrarea făcută.</p>
      <p>Cuvintele adresate arbitrului au fost incalificabile, de la "curvă", "fiică de curvă" la "retradară" şi handicapată.</p>
      <p>Clubul gazdă a condamnat jignirile, într-un comunicat emis după meci: "Este intolerabilă orice formă de violenţă, inclusiv verbală împotriva unei femei care îşi desfăşoară munca ei".</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>