<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/eveniment/dolj-barbat-de-32-de-ani-retinut-pentru-ultraj-dupa-ce-a-lovit-un-politist-in-zona-fetei-1922402721002019111219176493"/>
    <meta property="og:site_name" content="News.ro"/>
    <meta property="article:published_time" content="2019-11-21T12:27:00+00:00"/>
    <meta property="og:title" content="Dolj: Bărbat de 32 de ani, reţinut pentru ultraj, după ce a lovit un poliţist în zona feţei"/>
    <meta property="og:description" content="Un bărbat în vârstă de 32 de ani din judeţul Dolj a fost reţinut pentru ultraj, după ce a lovit un poliţist în zona feţei. El fusese chemat la un sediu de poliţie pentru o audiere, dar în timpul acesteia a devenit recalcitrant, iar atunci când poliţistul l-a imobilizat, el l-a lovit pe acesta în zona feţei."/>
  </head>
  <body>
    <article>
      <h1>Dolj: Bărbat de 32 de ani, reţinut pentru ultraj, după ce a lovit un poliţist în zona feţei</h1>
      <address><time datetime="2019-11-21T12:27:00+00:00">21 Nov 2019, 12:27</time> by <a rel="author">News.ro</a></address>
      <p>
        <b>Un bărbat în vârstă de 32 de ani din judeţul Dolj a fost reţinut pentru ultraj, după ce a lovit un poliţist în zona feţei. El fusese chemat la un sediu de poliţie pentru o audiere, dar în timpul acesteia a devenit recalcitrant, iar atunci când poliţistul l-a imobilizat, el l-a lovit pe acesta în zona feţei.</b>
      </p>
      <p>Potrivit reprezentanţilor Inspectoratului de Poliţie al Ju</p>
      <p>eţului Dolj, pe data de 20 noiembrie, un bărbat de 32 de ani, din Apele Vii, a fost reţinut pentru 24 de ore, fiind bănuit de comiterea infracţiunii de ultraj.</p>
      <p>El a fost invitat la sediul Postului de Poliţie Apele Vii, pentru a fi audiat în cadrul unei lucrări înregistrate la nivelul structurii respective.</p>
      <p>“În timpul audierii, bărbatul respectiv ar fi devenit recalcitrant şi ar fi adresat injurii şi ameninţări poliţistului cu care discuta, părăsind apoi incinta postului de poliţie.</p>
      <p>Poliţistul a imobilizat persoana în cauză, însă, cu acest prilej, ar fi fost lovit în zona feţei”, au precizat reprezentanţii IPJ Dolj.</p>
      <p>Bărbatul urmează să fie prezentat instanţei cu propunere de arestare preventivă.</p>
      <p>Cazul este cercetat de Parchetul de pe lângă Judecătoria Craiova.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>