<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/spettacolo/2019/11/21/il-sequel-di-joker-diventa-un-giallo-top10_20191121_135522/"/>
    <meta property="og:site_name" content="Askanews"/>
    <meta property="article:published_time" content="2019-11-21T12:55:22+00:00"/>
    <meta property="og:title" content="Il sequel di Joker diventa un giallo"/>
    <meta property="og:description" content="Roma, 21 nov. (askanews) – Diventa un giallo il sequel di Joker, il film di Todd Phillips con Joaquin Phoenix attualmente campione d’incassi (unico titolo vietato ai minori ad aver superato la cifra di 1 miliardo di dollari). A The Hollywood Reporter per il quale Todd Phillips starebbe già lavorando al nuovo film, risponde Variety […]"/>
  </head>
  <body>
    <article>
      <h1>Il sequel di Joker diventa un giallo</h1>
      <h2>Warner Bros sta lavorando su Wonder Womn e Batman</h2>
      <address>
        <time datetime="2019-11-21T12:55:22+00:00">21 Nov 2019, 12:55</time>
      </address>
      <figure>
        <img src="http://www.askanews.it/wp-content/uploads/2019/11/20191121_135514_773334C6.jpg"/>
      </figure>
      <p>Roma, 21 nov. (askanews) – Diventa un giallo il sequel di Joker, il film di Todd Phillips con Joaquin Phoenix attualmente campione d’incassi (unico titolo vietato ai minori ad aver superato la cifra di 1 miliardo di dollari). A The Hollywood Reporter per il quale Todd Phillips starebbe già lavorando al nuovo film, risponde Variety per il quale Phillips e Warner Bros., che ha prodotto il film, stanno prendendo in considerazione l’idea di un seguito, ma che non c’è ancora nessun accordo sul tavolo. “Il progetto – scrive il magazine – è ancora in fase decisamente preliminare”. Anche perché i sequel in arrivo, in casa DC Comics, sarebbero al momento già troppi: Wonder Woman 1984, Birds of Prey (il seguito di Suicide Squad incentrato sul personaggio di Harley Quinn/Margot Robbie) e il futuro The Batman starring Robert Pattinson.</p>
      <p>Adx/Int2</p>
    </article>
  </body>
</html>