<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.takvim.com.tr/galeri/saglik/kanser-uzmanlari-ev-yogurdunu-arastirdi-sonuc-inanilmaz-kesinlikle"/>
    <meta property="og:site_name" content="takvim.com.tr"/>
    <meta property="article:published_time" content="2019-11-21T12:15:24+00:00"/>
    <meta property="og:title" content="Kanser uzmanları ev yoğurdunu araştırdı! Sonuç inanılmaz... Kesinlikle..."/>
    <meta property="og:description" content="Yoğurt öğünlerimizin vazgeçilmezlerden biri. Diyetlerimizde de bol bol tükettiğimiz yoğurt, pek çok derde de deva. Ancak uzmanlar hazır yoğurtlardan çok, evde yapılan yoğurtları öneriyor. Ev yoğurdu üzerinde yapılan çalışmanın sonuçlarını açıklayan kanser uzmanları kapsamlı bir açıklama yaptı. Kanser uzmanları ev yoğurdu önerisinde bulunurken araştırma sonuçlarını da yayınladı. ABD'deki iki ayrı tıp merkezinde çalışma yapan kanser uzmanları istedikleri sonuçlara ulaştıklarını belirtti. 189 hastaya 6 ay boyunca ev yapımı yoğurt tükettirildi ve semptomları 6 aylık süre boyunca izlendi."/>
  </head>
  <body>
    <article>
      <h1>Kanser uzmanları ev yoğurdunu araştırdı! Sonuç inanılmaz... Kesinlikle...</h1>
      <address>
        <time datetime="2019-11-21T12:15:24+00:00">21 Nov 2019, 12:15</time>
      </address>
      <p>
        <b>Yoğurt öğünlerimizin vazgeçilmezlerden biri. Diyetlerimizde de bol bol tükettiğimiz yoğurt, pek çok derde de deva. Ancak uzmanlar hazır yoğurtlardan çok, evde yapılan yoğurtları öneriyor. Ev yoğurdu üzerinde yapılan çalışmanın sonuçlarını açıklayan kanser uzmanları kapsamlı bir açıklama yaptı. Kanser uzmanları ev yoğurdu önerisinde bulunurken araştırma sonuçlarını da yayınladı. ABD'deki iki ayrı tıp merkezinde çalışma yapan kanser uzmanları istedikleri sonuçlara ulaştıklarını belirtti. 189 hastaya 6 ay boyunca ev yapımı yoğurt tükettirildi ve semptomları 6 aylık süre boyunca izlendi.</b>
      </p>
      <figure>
        <img src="https://iatkv.tmgrup.com.tr/9aaa6d/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f21%2f1574337944555.jpg&amp;mw=1000&amp;l=1"/>
        <figcaption>Ev yoğurdu üzerinde yapılan çalışmanın sonuçlarını açıklayan kanser uzmanları kapsamlı bir açıklama yaptı. Kanser uzmanları ev yoğurdu önerisinde bulunurken araştırma sonuçlarını da yayınladı. ABD'deki iki ayrı tıp merkezinde çalışma yapan kanser uzmanları istedikleri sonuçlara ulaştıklarını belirtti. 189 hastaya 6 ay boyunca ev yapımı yoğurt tükettirildi ve semptomları 6 aylık süre boyunca izlendi.</figcaption>
      </figure>
      <figure>
        <img src="https://iatkv.tmgrup.com.tr/ac3fd2/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f21%2f1574337945498.jpg&amp;mw=1000&amp;l=1"/>
        <figcaption><b>HER GÜN YAKLAŞIK 2 FİNCAN YOĞURT TÜKETTİLER</b><br/><br/>Araştırmada, hassas bağırsak sendromu tanısı konulan 189 hasta incelemeye alınarak, katılımcılardan her birinin her gün 500 ml (yaklaşık 2 fincan) ev yapımı yoğurt tüketmesi sağlandı ve semptomları 6 aylık süre boyunca izlendi.</figcaption>
      </figure>
      <figure>
        <img src="https://iatkv.tmgrup.com.tr/4e2752/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f21%2f1574337943201.jpg&amp;mw=1000&amp;l=1"/>
        <figcaption>Araştırmada, hassas bağırsak sendromu semptomlarının katılımcıların yüzde 89'unda tamamen rahatladığı, varolan tüm hassas bağırsak sendromu semptomlarının kaybolduğu ve hastalarda günlük bağırsak hareketlerinin düzeldiği tespit edildi.</figcaption>
      </figure>
      <figure>
        <img src="https://iatkv.tmgrup.com.tr/bbfa4b/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f21%2f1574337950829.jpg&amp;mw=1000&amp;l=1"/>
        <figcaption>Dünya Gastroenteroloji Kongresi'nde sonuçları açıklanan araştırmaya ilişkin bilgi veren Doç. Dr. Kıvanç Bilecen, söz konusu çalışmanın alanında bir ilk olduğunu belirterek, elde edilen öncül sonuçların çok önem taşıdığını söyledi.</figcaption>
      </figure>
      <figure>
        <img src="https://iatkv.tmgrup.com.tr/c60d1d/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f21%2f1574337948028.jpg&amp;mw=1000&amp;l=1"/>
        <figcaption>Hassas bağırsak sendromunun en yaygın görülen sindirim sistemi hastalıklarından olduğunu aktaran Bilecen, hastalığın karında şişkinlik, ağrı, aşırı gaz, kabızlık ve ishal atakları ile seyrettiğini ve kişinin sosyal hayatını büyük ölçüde etkilediğini ifade etti.</figcaption>
      </figure>
      <figure>
        <img src="https://iatkv.tmgrup.com.tr/2500e4/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f21%2f1574337947564.jpg&amp;mw=1000&amp;l=1"/>
        <figcaption><b>"6 AY İÇİNDE AZALDIĞI VEYA TAMAMEN ORTADAN KALKTIĞI GÖZLENDİ"</b><br/><br/>Bilecen, hastalığın nedeninin tam olarak bilinmediğini dile getirerek, şu bilgileri verdi: "Araştırmalarda, hassas bağırsak semptomu hastalığı olanlarda kalın bağırsak hareketlerinde anormallik ve bağırsak duvarındaki kaslarla sinirler arasındaki iletimde bozukluk nedeniyle oluştuğu düşünülmektedir. Bu sorun nedeniyle bağırsak dışkıyı atabilmek için birbiriyle uyumsuz hareketler yapmakta ve kişide karın ağrısı, şişkinlik ve dışkı kıvamı ve miktarı ile ilgili sorunlar meydana gelmektedir."</figcaption>
      </figure>
      <figure>
        <img src="https://iatkv.tmgrup.com.tr/6f4f53/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f21%2f1574337944291.jpg&amp;mw=1000&amp;l=1"/>
        <figcaption>Şikayetlerin kişiden kişiye değiştiğine ancak beslenme alışkanlıklarının ve düzeninin hastalığı iyi veya kötü yönde etkilediğine dikkati çeken Bilecen, "Amerika'da yapılan bilimsel araştırma sonuçları da her gün ev yapımı yoğurt tüketenlerde hassas bağırsak hastalığının gerilediğini gösterdi. 189 hastadan 169'unda semptomların, çalışmayı izleyen 6 ay içinde azaldığı veya tamamen ortadan kalktığı gözlendi" dedi.</figcaption>
      </figure>
      <figure>
        <img src="https://iatkv.tmgrup.com.tr/ec5234/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f21%2f1574337945829.jpg&amp;mw=1000&amp;l=1"/>
        <figcaption><b>"SÜTLE İLGİLİ ÜRÜNLERİN TÜKETİLMESİNDE DİKKATLİ OLUNMALI"</b><br/><br/>Geleneksel diyetlerde sindirim sistemi rahatsızlıklarında ve hassas bağırsak sendromunda hastalara laktoza karşı toleranssızlık nedeniyle sütle ilgili ürünlerin tüketilmesinde dikkatli olunmasının önerildiğini anlatan Bilecen, "Ancak bu çalışma, taze bakteri kültürü içeren ev yapımı yoğurt gibi ürünlerin, ki buna belki kefiri de eklemek gerekir, kramp ve düzensiz bağırsak hareketlerinin belirtilerini kontrol etmede çok etkili olabileceğini gösterdi" diye konuştu.</figcaption>
      </figure>
      <figure>
        <img src="https://iatkv.tmgrup.com.tr/e0fa99/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f21%2f1574337949561.jpg&amp;mw=1000&amp;l=1"/>
        <figcaption>Ev yapımı yoğurdun yapması kolay ve taze olması sebebiyle avantajlı olduğunu belirten Bilecen, şu bilgileri verdi: "Yoğurdu evde yaptığınız zaman bu yoğurdun daha fazla oranda canlı bakterileri içerdiğinden emin olabilirsiniz.</figcaption>
      </figure>
      <figure>
        <img src="https://iatkv.tmgrup.com.tr/46d363/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f21%2f1574337949480.jpg&amp;mw=1000&amp;l=1"/>
        <figcaption>Genel olarak yoğurt, Lactobacillus ve Streptococcus cinslerinden iki tür bakteri içerir. Bu ev yapımı yoğurtlarda da endüstriyel yoğurtlarda da temelinde aynıdır. Bu bakteriler probiyotik olarak sınıflandırılmaktadır ve bu çalışmada da olduğu gibi bağırsak florasının sağlığını ve çeşitliliğini artırmaya yardımcıdır."</figcaption>
      </figure>
      <figure>
        <img src="https://iatkv.tmgrup.com.tr/afa28c/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f21%2f1574337947528.jpg&amp;mw=1000&amp;l=1"/>
        <figcaption><b>"SADE DOĞAL YOĞURTLAR TERCİH EDİLMELİ"</b><br/><br/>Süpermarketten yoğurt seçerken sade ve doğal yoğurt olmasının faydalı olduğunu belirten Bilecen, şu önerilerde bulundu;<br/><br/>"Sade doğal yoğurtlar ve şekersiz, katkı maddesi veya tatlandırıcı içermeyen yoğurtlar tercih edilmeli. Hafif yoğurtlar genellikle şeker yerine kullanılan kalorisiz yapay tatlandırıcılar içerir. Etiketteki yapay tatlandırıcıları kontrol ettiğinizden emin olunmalı. Kısaca etikette sadece pastörize süt ve yoğurt kültürü ibareleri bulunmalı. Organik yoğurtlar tercih edilmeli. Çünkü sertifikalı organik yoğurtlar daha kaliteli sütlerden yapılmaktadır."</figcaption>
      </figure>
      <figure>
        <img src="https://iatkv.tmgrup.com.tr/ff4145/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f21%2f1574337951442.jpg&amp;mw=1000&amp;l=1"/>
        <figcaption><b>YOĞURDU HANGİ SÜTLE YAPMALIYIZ?</b><br/><br/>Yoğurt yapımında günlük pastörize sütün önerildiğini anlatan Bilecen, sütün bir miktar ısıtılarak bakteri kültürüne hazır hale getirilmesi gerektiğini ifade etti.</figcaption>
      </figure>
      <figure>
        <img src="https://iatkv.tmgrup.com.tr/f19213/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f21%2f1574337955353.jpg&amp;mw=1000&amp;l=1"/>
        <figcaption>Bilece, pastörize olduğu için kaynatma ihtiyacının olmadığının altını çizerek, şu uyarılarda bulundu: "Ancak sokak sütü diye tabir edilen pastörize edilmemiş sütleri kullanırken oldukça dikkatli olunmalı. Zira bu sütler eğer kontrol edilmemişlerse Salmonella, Listeria, E. coli, Brucella, Yersinia gibi birçok hastalık yapıcı bakteriyi barındırabilir.</figcaption>
      </figure>
      <figure>
        <img src="https://iatkv.tmgrup.com.tr/7d85ff/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f21%2f1574337949515.jpg&amp;mw=1000&amp;l=1"/>
        <figcaption>Bazı üreticiler bu bakterilerin üremesini engellemek için süte antibiyotik katabilmektedirler. Bu durumda ise sütünüze maya eklediğiniz zaman bakteriler çoğalamayacakları için halk deyimiyle süt maya tutmayacaktır.</figcaption>
      </figure>
      <figure>
        <img src="https://iatkv.tmgrup.com.tr/d333b7/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f21%2f1574337957956.jpg&amp;mw=1000&amp;l=1"/>
        <figcaption>Sütün mutlaka soğuk zincirle taşınması, hastalık yapıcı bakteriler açısından kontrol edilmesi ve antibiyotik kalıntı testlerinin yapılmış olması gerekir. Büyük üreticilerin pastörize sütleri ya da kooperatifler tarafından satılan çiğ sütler bu kontrollerden geçtiği için sağlık açısından sorun teşkil etmezler."</figcaption>
      </figure>
      <figure>
        <img src="https://iatkv.tmgrup.com.tr/4b706c/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f21%2f1574337958718.jpg&amp;mw=1000&amp;l=1"/>
      </figure>
      <figure>
        <img src="https://iatkv.tmgrup.com.tr/74816a/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f21%2f1574337953943.jpg&amp;mw=1000&amp;l=1"/>
      </figure>
      <figure>
        <img src="https://iatkv.tmgrup.com.tr/3d10c1/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f21%2f1574337959442.jpg&amp;mw=1000&amp;l=1"/>
      </figure>
      <figure>
        <img src="https://iatkv.tmgrup.com.tr/edcfc0/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f21%2f1574337955960.jpg&amp;mw=1000&amp;l=1"/>
      </figure>
      <figure>
        <img src="https://iatkv.tmgrup.com.tr/095a0b/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f21%2f1574337958081.jpg&amp;mw=1000&amp;l=1"/>
      </figure>
      <figure>
        <img src="https://iatkv.tmgrup.com.tr/5010ec/0/0/0/0/0/0?u=https%3a%2f%2fitkv.tmgrup.com.tr%2falbum%2f2019%2f11%2f21%2f1574337956286.jpg&amp;mw=1000&amp;l=1"/>
      </figure>
    </article>
  </body>
</html>