<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/social/268209/un-barbat-din-cajvana-s-a-rasturnat-cu-masina-pe-dj-178d-intre-cajvana-si-solonet-acesta-era-baut-si-cu-permisul-retinut"/>
    <meta property="og:site_name" content="NewsBucovina"/>
    <meta property="article:published_time" content="2019-11-21T12:29:47+00:00"/>
    <meta property="og:title" content="Un bărbat din Cajvana s-a răsturnat cu mașina pe DJ 178D, între Cajvana și Soloneţ. Acesta era băut și cu permisul reținut"/>
    <meta property="og:description" content="Un bărbat de 37 de ani, fiind băut și cu permisul reținut, s-a răsturnat cu mașina în timp ce conducea DJ 178D din direcţia Cajvana spre localitatea Soloneţ. Potrivit IPJ Suceava, accidentul a avut loc miercuri seara. Din primele cercetări, polițiștii au stabilit faptul că, în timp ce conducea autoturismul într-o curbă pe drumul menționat, …"/>
  </head>
  <body>
    <article>
      <h1>Un bărbat din Cajvana s-a răsturnat cu mașina pe DJ 178D, între Cajvana și Soloneţ. Acesta era băut și cu permisul reținut</h1>
      <address>
        <time datetime="2019-11-21T12:29:47+00:00">21 Nov 2019, 12:29</time>
      </address>
      <p>Un bărbat de 37 de ani, fiind băut și cu permisul reținut, s-a răsturnat cu mașina în timp ce conducea DJ 178D din direcţia Cajvana spre localitatea Soloneţ.</p>
      <p>Potrivit IPJ Suceava, accidentul a avut loc miercuri seara. Din primele cercetări, polițiștii au stabilit faptul că, în timp ce conducea autoturismul într-o curbă pe drumul menționat, bărbatul din Cajvana a pierdut controlul asupra direcţiei de mers şi a intrat într-un şanţ de pe marginea drumului, după care s-a răsturnat.</p>
      <figure>
        <img src="https://www.newsbucovina.ro/wp-content/uploads/2019/08/accident-r%C4%83sturnata-ambulan%C8%9Ba-noaptea-9.jpeg"/>
        <figcaption>Imagine ilustrativă</figcaption>
      </figure>
      <p>Întrucât emana halenă alcoolică, conducătorul auto a fost testat de polițiști cu aparatul etilotest, rezultatul fiind de 0,75 mg/l alcool pur în aerul expirat, după care, la spital, i s-au recoltat probe biologice în vederea stabilirii alcoolemiei.</p>
      <p>Totodată, în urma verificărilor efectuate în bazele de date, polițiștii au constatat faptul că bărbatul are permisul de conducere reținut pentru abateri la regimul rutier.</p>
      <p>În cauză s-a întocmit dosar penal sub aspectul comiterii infracțiunilor de „conducerea pe drumurile publice a unui autovehicul de către o persoană căreia exercitarea dreptului de a conduce i-a fost suspendat sau reținut” și „conducerea unui vehicul sub influența alcoolului sau a altor substanțe”, ce va fi soluționat procedural.</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/social/268306/elevii-si-profesorii-de-la-csei-sf-andrei-din-gura-humorului-au-dezbatut-fenomenul-violentei-si-abuzurilor-asupra-copiilor"/>
        <a href="https://www.newsbucovina.ro/social/268283/elevii-scolii-gimnaziale-niculae-popinceanu-din-mihoveni-au-aflat-ca-bataia-nu-este-rupta-din-rai"/>
        <a href="https://www.newsbucovina.ro/social/268242/amenda-de-1000-lei-pentru-un-barbat-din-fratautii-vechi-care-transporta-ilegal-2-mc-de-cherestea"/>
      </related>
    </article>
  </body>
</html>