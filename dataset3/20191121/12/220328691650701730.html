<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/post-maloun-povede-v-amerikanskite-muzikalni-nagradi-407252.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-21T12:10:00+00:00"/>
    <meta property="og:title" content="Пост Малоун поведе в „Американските музикални награди“"/>
    <meta property="og:description" content="Рапърът получи 7 номинации, изпревари Ариана Гранде и Тейлър Суифт"/>
  </head>
  <body>
    <article>
      <h1>Пост Малоун поведе в „Американските музикални награди“</h1>
      <address><time datetime="2019-11-21T12:10:00+00:00">21 Nov 2019, 12:10</time> by <a rel="author">Агенция Стандарт</a></address>
      <p>Пост Малоун дръпна напред в надпреварата за „Американските музикални награди“ със 7 номинации. Ариана Гранде и нашумялата Били Айлиш се наредиха след него с по 6, а Тейлър Суифт си осигури 5. Звездите са в съревнование за титлата „Изпълнител на годината“, а Айлиш ще се бори за приза „Нов изпълнител на годината“. Били, Ариана и Тейлър ще премерят сили в категорията „Любимо музикално видео“ и са единствените номинирани за „Любима Поп/Рок изпълнителка“ и „Любим Поп/Рок албум“. Пост Малоун се бори за златото във всички Рап/Хип-хоп категории, като ще трябва да пребори някои от най-силните си колеги като Карди Би, Травис Скот и Дрейк. Той е в надпреварата и за „Любим Поп/Рок изпълнител“ срещу Дрейк. Бионсе пък ще се опита да стане „Любима Соул/R&amp;B изпълнителка“. Лейди Гага и Брадли Купър се включиха в надпреварата за „Колаборация на годината“, като дуетът от „Роди се звезда“ ще трябва да се справи с новата любима двойка на публиката Шон Мендес и Камила Кабейо. За „Турне на годината“ се борят Гранде, сър Елтън Джон, Пинк, Ед Шийрън и групата BTS. Церемонията по раздаването на „Американските музикални награди“ ще се проведе на 24 ноември в Ел Ей.</p>
    </article>
  </body>
</html>