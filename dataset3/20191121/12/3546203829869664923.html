<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_1632808153_Patrik_Ales_-_koafyor_inovator_revolyutsioner"/>
    <meta property="og:site_name" content="webcafé"/>
    <meta property="article:published_time" content="2019-11-21T12:48:00+00:00"/>
    <meta property="og:title" content="Патрик Алес - коафьор, иноватор, революционер"/>
    <meta property="og:description" content="Или как да имаме коса с обем, без да ходим на фризьор"/>
  </head>
  <body>
    <article>
      <h1>Патрик Алес - коафьор, иноватор, революционер</h1>
      <address><time datetime="2019-11-21T12:48:00+00:00">21 Nov 2019, 12:48</time> by <a rel="author" href="https://www.webcafe.bg/author/id_10_Ema_Ivanova" target="_blank">Ема Иванова</a></address>
      <figure>
        <img src="https://images.webcafe.bg/2019/11/21/phytovolume1/1170x780.jpg"/>
        <figcaption>Или как да имаме коса с обем, без да ходим на фризьор<cite>Снимка: © Ирена Игнатова, Webcafe.bg</cite></figcaption>
      </figure>
      <p>Често жените с фина коса се оплакват от типичните за твърде тънкия косъм проблеми: липса на обем, бързо омазняване, лоша форма, безжизненост.</p>
      <p>Хубавата коса дава самочувствие, но ако вашата генетично е тънка, ви се налага да прибягвате до най-различни трикове, за да се почувствате добре. Много жени например мият фината коса прекалено често, което допълнително я омазнява. Отделно натрупването на стилизиращи продукти или поддържането на дълга прическа единствено задълбочава проблема.</p>
      <p>Резултатът е, че вместо да харесвате косата, с която сте родени, вие получавате пробойни в самочувствието, които дори фризьорската намеса не може да запълни.</p>
      <p>Понеже дебелината на косъма варира значително при различните хора, при жените с тънка коса без обем, той може да е до 4 пъти по-тънък от средното.</p>
      <p>
        <b>Но кой казва, че това не е „нормално"? Кой казва, че независимо от плътността си, косата не може да бъде хубава?</b>
      </p>
      <p>За да придадат повече обем на тънкия косъм някога жените прибягваха до ролки.</p>
      <p>Днес този подход е на път да остане в историята, още повече че ефектът от ролките по-често е скована и стегната прическа, а не естествено изглеждащи къдри. Вместо ролки, за обем и красива форма съвременните жени обикновено залагат на прически със сешоар.</p>
      <p>Прическата с т. нар. „издухване" е създадена във Франция през 1964 година от Патрик Алес, основател на компанията <b>Phyto</b>. Той я въвежда за първи път в употреба в своя фризьорския салон в Париж.</p>
      <p>Измислената от Алес техника за стилизиране на косата се оказва революционна. Чрез комбинирането на кръгла четка и горещ сешоар се създава траен обем, който се отличава с еластичност и мекота.</p>
      <p>В началото стилизиращият метод с кръгла четка се извършва от двама коафьори, но само две години по-късно Патрик Алес намира решение и на този проблем. През 1966 година той създава електрическа четка за изсушаване и това позволява „издухването" да се прави само от един коафьор.</p>
      <p>Години по-късно, през 1991 година, пред списание Coiffure-Modes, Алес ще каже за своето откритие: <i>"Идеята ми дойде светкавично. Помислих си - ами ако заменим ролките, които стоят закачени по главата, и оформяме косата кичур по кичур в правилната посока? Открих отговора и така се роди прическата със сешоар!"</i></p>
      <p>Но Патрик Алес се проявява не само като естет, а и като визионер с прекрасен бизнес нюх. Компанията, създадена от него - <b>Phyto</b>, е сред първите, осъзнали безкрайния потенциал на природата и възможността да се използват растителни екстракти и пигменти при разработката на нови козметични продукти.</p>
      <p>От откритието на Алес вече е изминал повече от половин век, но Phyto и днес продължава да въвежда иновации, които улесняват стилизирането на косата и вдъхват самочувствие на жените.</p>
      <p>Иновативната формула в новите продукти на Phyto придава плътност на фината коса, създава обем и красива форма извън фризьорския салон - у дома. Така жените с тънка коса могат да се погрижат сами за добрата си визия чрез използването на три изключителни продукта на растителна основа от серията <b>PHYTOVOLUME.</b></p>
      <p>Рутинното измиване на косата с продуктите на Phyto в три ефективни стъпки придава енергия и мекота на фината коса и спомага за нейното възстановяване.</p>
      <p><b>PHYTOVOLUME</b> се състои от <a href="https://phyto.bg/product/phytovolume-sampoan-za-obem-na-kosata">шампоан</a>, <a href="https://phyto.bg/product/phytovolume-maska-za-obem-na-kosata">маска</a> и <a href="https://phyto.bg/product/phytovolume-sprej-za-obem-na-kosata">спрей</a>. За максимален ефект е добре те да се използват последователно и съобразено с инструкциите.</p>
      <p><b><a href="https://phyto.bg/product/phytovolume-sampoan-za-obem-na-kosata">Шампоанът за обем</a> с бамбук, бял равнец и очеболец</b> има силно концентрирана формула и за качествено измиване е достатъчно дори малко количество. Текстурата е прозрачна и с червеникав цвят. Благодарение на леката си пяна, шампоанът премахва омазняването от скалпа. Високото съдържание на силициев двуокис в бамбука укрепва косъмните влакна, придава плътност и устойчивост и стимулира растежа. Екстрактите от бял равнец и очеболец имат тонизиращи свойства, така че косата бързо възвръща еластичността и обема си и визуално изглежда по-гъста.</p>
      <p><a href="https://phyto.bg/product/phytovolume-maska-za-obem-na-kosata"><b>Маската от серията </b><b>PHYTOVOLUME</b></a> е предназначена за интензивно подсилване и също съдържа екстракт от бамбук, бял равнец и очеболец. Тя има мека и прозрачна желирана текстура, специално съобразена с нуждите на фината и безжизнена коса. Маската допълнително помага за възстановяването на косъма и придава зашеметяващ обем.</p>
      <p><a href="https://phyto.bg/product/phytovolume-sprej-za-obem-na-kosata"><b>Стилизиращият спрей от серията </b><b>PHYTOVOLUME</b></a> е преназначен за допълнителна грижа по време на сушене. Той придава обем и еластичност още от самия корен, като най-голям ефект се постига в комбинация с механично изсушаване. Формулата на този лек спрей е лансирана още през 1986 и оттогава продуктът е любим на коафьорите, защото чрез него може да се постигне обем още от корена.</p>
      <p>Спреят съдържа екстракт от латинка, грахови протеини и гроздови процианини. Граховите протеини хидратират влакната на косъма, латинката оказва тонизиращо въздействие върху скалпа, а антиоксидантните танини в семената от грозде защитават от оксидативния стрес и от топлината на сешоара.</p>
      <p>Продуктите от серията се отличават с нежен аромат, в който се преплитат нотки от роза, жасмин и гардения, обогатени с мускус и сандалово дърво.</p>
      <p>Серията е на достъпна цена и е в опаковки с щедро количество, което означава че за дълго ще забравите за проблемите на тънката и безжизнена коса.</p>
    </article>
  </body>
</html>