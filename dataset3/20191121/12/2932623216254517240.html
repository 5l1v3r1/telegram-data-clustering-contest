<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.turkiyegazetesi.com.tr/dunya/664076.aspx"/>
    <meta property="og:site_name" content="Türkiye Gazetesi"/>
    <meta property="article:published_time" content="2019-11-21T12:07:00+00:00"/>
    <meta property="og:title" content="Almanya’da saldırıya uğrayan 65 yaşındaki Türk kadın yaralandı"/>
    <meta property="og:description" content="Almanya’nın Hannover kentinde bir Türk kadının saldırıya uğradığı bildirildi."/>
  </head>
  <body>
    <article>
      <h1>Almanya’da saldırıya uğrayan 65 yaşındaki Türk kadın yaralandı</h1>
      <h2>Almanya’nın Hannover kentinde bir Türk kadının saldırıya uğradığı bildirildi.</h2>
      <address>
        <time datetime="2019-11-21T12:07:00+00:00">21 Nov 2019, 12:07</time>
      </address>
      <p>Hannover Polis Sözcüsü Philipp Hasse, AA muhabirine yaptığı açıklamada, dün Kurt-Schumacher Caddesi'ndeki "Hauptbahnhof" tramvay durağında 65 yaşındaki Türk kadının 36 yaşındaki bir Çekya vatandaşı tarafından itilerek yere düşürüldüğünü belirtti.</p>
      <p>Kadının yaralandığını ifade eden Hasse, saldırganın olay yerine gelen polis tarafından kimliğinin tespit edildiğini söyledi.</p>
      <p>Yabancı düşmanı bir saldırı olup olmadığını henüz söylemeyeceğini kaydeden Hasse, olayla ilgili saldırgan hakkında "kasten adam yaralama" suçlamasıyla soruşturma başlatıldığı, konunun Hannover Savcılığına intikal edeceği bilgisini paylaştı.</p>
    </article>
  </body>
</html>