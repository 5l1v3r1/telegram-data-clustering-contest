<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/cep-herkulu-naim-suleymanoglu-izleyiciyle-bulusuyor-215794h.htm"/>
    <meta property="og:site_name" content="OLAY"/>
    <meta property="article:published_time" content="2019-11-21T12:36:12+00:00"/>
    <meta property="og:title" content="Cep Herkülü: Naim Süleymanoğlu izleyiciyle buluşuyor"/>
    <meta property="og:description" content="Türkiye'deki sinema salonlarında bu hafta 1'i yerli 3 film vizyona girecek."/>
  </head>
  <body>
    <article>
      <h1>Cep Herkülü: Naim Süleymanoğlu izleyiciyle buluşuyor</h1>
      <h2>Türkiye'deki sinema salonlarında bu hafta 1'i yerli 3 film vizyona girecek.</h2>
      <address>
        <time datetime="2019-11-21T12:36:12+00:00">21 Nov 2019, 12:36</time>
      </address>
      <p>Türk spor tarihine damga vuran Naim Süleymanoğlu'nun hayatını anlatan "Cep Herkülü: Naim Süleymanoğlu" izleyiciyle buluşacak. <br/><br/><b>"Süleymanoğlu'nun kendini feda etme öyküsünü anlatıyoruz"</b><br/><br/>Naim Süleymanoğlu'nu Hayat Van Eck'in canlandırdığı filmde Yetkin Dikinciler, Selen Öztürk, Gürkan Uygun, Uğur Güneş, İsmail Hacıoğlu, Renan Bilek ve Bülent Alkış da rol aldı.</p>
      <p>Yönetmenliğini Özer Feyzioğlu'nun yaptığı filmin yapımcılığını Mustafa Uslu üstlendi.</p>
      <p>Spor kariyerine 47 dünya rekoru, üç farklı olimpiyatta kazandığı 3 olimpiyat altın madalyası, 6 Avrupa şampiyonluğu ile 7 dünya şampiyonluğu sığdıran, kendi ağırlığının üç katı ağırlık kaldırabilen tek sporcu olarak da tarihe geçen sporcunun hikayesi Özer Feyzioğlu tarafından senaryolaştırdı.</p>
      <figure>
        <img src="https://www.olay.com.tr/d/other/2019_11_naim3.jpg"/>
      </figure>
      <p><b>"Doktor Uyku"</b><br/><br/>Stanley Kubrick'in Stephen King'in ünlü eserinden uyarladığı "Doktor Uyku", Overlook Otel'de yaşanan dehşetin üzerinden 40 yıl geçmesine rağmen o travmayı tam olarak üzerinden atamayan Dan Torrance'ın, kendisinde olan özel güce sahip genç kız Abra ile tanışması sonrası gelişen olayları konu ediniyor.</p>
      <p>Mike Flanagan'ın yönetmen koltuğunda oturduğu filmin başrollerinde Ewan McGregor, Rebecca Ferguson, Kyliegh Curran, Cliff Curtis, Zahn McClarnon ve Emily Alyn Lind oynuyor.</p>
      <figure>
        <img src="https://www.olay.com.tr/d/other/2019_11_uyku2.jpg"/>
      </figure>
      <p><b>"Üzgünüz, Size Ulaşamadık"</b><br/><br/>Ken Loach'un yönettiği "Üzgünüz, Size Ulaşamadık", giderek çoğalan borçlarla baş etmeye çalışan Ricky-Abbie çifti ve çocuklarının, Ricky'nin bir teslimat işine başlaması sonrası hayatlarının değişimini odağına alıyor.</p>
      <p>Kris Hitchen, Debbie Honeywood, Rhys Stone ve Katie Proctor'un rol aldığı filmin senaryosunu Paul Laverty kaleme aldı.</p>
    </article>
  </body>
</html>