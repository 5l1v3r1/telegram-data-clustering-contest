<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-as-roma/sabatini-pastore-luomo-dei-sogni-per-lo-stadio-serve-coesione-tra-politica-e-sport/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-21T12:07:16+00:00"/>
    <meta property="og:title" content="Sabatini: “Pastore l’uomo dei sogni. È tornato a giocare un brandello del suo calcio”"/>
    <meta property="og:description" content="L'attuale coordinatore tecnico del Bologna aggiunge:"/>
  </head>
  <body>
    <article>
      <h1>Sabatini: “Pastore l’uomo dei sogni. È tornato a giocare un brandello del suo calcio”</h1>
      <h2>L’attuale coordinatore tecnico del Bologna aggiunge: “La proprietà italiana è più coinvolta e responsabile. Quella straniera partecipa di meno e non vive la passione allo stesso modo”</h2>
      <address><time datetime="2019-11-21T12:07:16+00:00">21 Nov 2019, 12:07</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>L’ex direttore sportivo giallorosso, <b>Walter</b> <b>Sabatini</b>, torna a parlare della <b>Roma </b>e di <b>Javier</b> <b>Pastore</b> al Social Football Summit: <i>“Quando ho visto Pastore pensavo fosse uno scherzo. Non credevo che a vent’anni si potesse giocare in quel modo. <b>Quando l’ho portato al Palermo sembrava di essere in una fiaba</b>. La prima volta che ha giocato ho visto Zamparini piangere per la commozione. Quando è venuto a Roma mi sono rammaricato delle prime partite che ha fatto, senza ritmo. Ora sta rigiocando un brandello del suo calcio. Era l’uomo dei sogni. Kolarov non lo conosceva nessuno, è arrivato alla Lazio e si è imposto subito.” </i>sulla questione <b>stadio, </b>l’ex ds dell’Inter dice:<i> “Ma per quale motivo a Frosinone riescono a fare uno stadio un anno e non si riesce a farlo a Roma che è una città da tre milioni e mezzo di abitanti? Gli stadi servono,<b> serve coesione tra politica e sport</b>. È sempre una lotta di potere che rimanda indietro l’orologio. Io sono un ottimista.” </i>L’attuale coordinatore tecnico del <b>Bologna</b> parla poi delle proprietà delle società di calcioitaliane e straniere: <i>“La proprietà italiana vive nel tessuto sociale, si sente più coinvolta e responsabile. Quella straniera accusa di meno le situazioni negative. Quando sei a 12mila chilometri metabolizzi una sconfitta in maniera diversa. C’è meno partecipazione e passione. Non da parte di Saputo, che è profondamente legato all’Italia e alle radici di suo padre ottantenne, che è nato a Montelepre”.</i></p>
    </article>
  </body>
</html>