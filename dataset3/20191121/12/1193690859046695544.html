<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/za-spravu-eksochilnytsi-slovianska-shtepy-vziavsia-uzhe-6-i-sud-podrobytsi-203198.html"/>
    <meta property="og:site_name" content="5 канал"/>
    <meta property="article:published_time" content="2019-11-21T12:01:00+00:00"/>
    <meta property="og:title" content="За справу ексочільниці Слов'янська Штепи взявся уже 6-й суд – подробиці"/>
    <meta property="og:description" content="Справу, після п'яти років, розглядають від початку"/>
  </head>
  <body>
    <article>
      <h1>За справу ексочільниці Слов'янська Штепи взявся уже 6-й суд – подробиці</h1>
      <address>
        <time datetime="2019-11-21T12:01:00+00:00">21 Nov 2019, 12:01</time>
      </address>
      <p>В Орджонікідзевському суді Харкова в четвер, 21 листопада, продовжено підготовче судове засідання у справі колишньої міської голови Слов'янська Нелі Штепи. Про це із зали суду повідомляє кореспондентка "5 каналу" Оксана Нечепоренко.</p>
      <p>Справа Штепи розглядається вже протягом 5 років. За цей час було змінено 5 судів.</p>
      <p>Нині справа розглядається від початку. Прокуратурою заявлений ряд клопотань, в тому числі з приводу виклику свідків під час розгляду справи по суті. Також щодо обрання запобіжного заходу Штепі.</p>
      <p>На засіданні присутня і сама підсудна.</p>
      <blockquote>Довідка: Заарештували ексчиновницю Нелю Штепу в липні 2014 р. Їй закидають посягання на територіальну цілісність і недоторканність України, а також створення терористичної організації. Йдеться про заклики Штепи до зміни кордонів України і сприяння псевдореферендумам про відокремлення Донецької області від України. Як відомо, сама Штепа звинувачення відкидає і <a href="http://www.5.ua/suspilstvo/shtepa-pivsotni-svidkiv-mozhut-pidtverdyty-shcho-ia-bula-v-poloni-boiovykiv-107600.html">називає себе потерпілою</a>.</blockquote>
    </article>
  </body>
</html>