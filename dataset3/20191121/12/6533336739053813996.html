<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-2/media_e_tv/salini-bunker-qui-martedi-dovra-decidere-219664.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-21T12:56:35+00:00"/>
    <meta property="og:title" content="Salini nel bunker: da qui a marted"/>
    <meta property="og:description" content="SALINI NEL BUNKER: DA QUI A MARTEDÌ DOVRÀ DECIDERE I 9 DIRETTORI ''ORIZZONTALI'', CHE PERÒ PRENDERANNO SERVIZIO SOLO A SETTEMBRE 2020, QUANDO QUESTO GOVERNO POTREBBE ESSERE GIÀ UN RICORDO - ORFEO, MAGGIONI, VIANELLO E DI BELLA SCALPITANO. MA TUTTO POTRÀ CAMBIARE, PERCHÉ IL PD HA MOLTE PRETESE E I RENZIANI GIÀ DENUNCIANO LA SPARTIZIONE (VISTO CHE NE RESTANO QUASI FUORI)"/>
  </head>
  <body>
    <article>
      <h1>Salini nel bunker: da qui a marted</h1>
      <address>
        <time datetime="2019-11-21T12:56:35+00:00">21 Nov 2019, 12:56</time>
      </address>
      <p>
        <b>SALINI NEL BUNKER: DA QUI A MARTEDÌ DOVRÀ DECIDERE I 9 DIRETTORI ''ORIZZONTALI'', CHE PERÒ PRENDERANNO SERVIZIO SOLO A SETTEMBRE 2020, QUANDO QUESTO GOVERNO POTREBBE ESSERE GIÀ UN RICORDO - ORFEO, MAGGIONI, VIANELLO E DI BELLA SCALPITANO. MA TUTTO POTRÀ CAMBIARE, PERCHÉ IL PD HA MOLTE PRETESE E I RENZIANI GIÀ DENUNCIANO LA SPARTIZIONE (VISTO CHE NE RESTANO QUASI FUORI)</b>
      </p>
      <hr/>
      <p>
        <b>Antonella Baccaro per il “<a href="http://www.corriere.it/">Corriere della sera</a>”</b>
      </p>
      <figure>
        <a href="https://www.dagospia.com/mediagallery/Dago_fotogallery-256089/1235276.htm">
          <img src="https://cdn-static.dagospia.com/img/foto/11-2019/fabrizio-salini-foto-di-bacco-1-1235276.jpg"/>
        </a>
        <figcaption>fabrizio salini foto di bacco (1)</figcaption>
      </figure>
      <p>Martedì 26 novembre l' amministratore delegato della Rai, Fabrizio Salini, depositerà i curricula dei candidati alle nuove direzioni. Si conosceranno così, con due giorni di anticipo sul consiglio di amministrazione che dovrebbe nominarli, i profili prescelti. Un particolare che spinge qualcuno a dire che tutto può ancora succedere e che la decisione di Salini di escludere da questa tornata le direzioni dei Tg potrebbe cambiare. Al Pd non va giù di poter esprimere «solo» un direttore di Rai3 e uno di Rainews (la direzione del Tg3 non viene conteggiata in quota zingarettiana).</p>
      <p>Scalpita anche Italia viva con Michele Anzaldi che denuncia la «spartizione».</p>
      <p>Al momento ci sono alcuni punti fermi. Pochi.</p>
      <figure>
        <a href="https://www.dagospia.com/mediagallery/Dago_fotogallery-256089/1234463.htm">
          <img src="https://cdn-static.dagospia.com/img/foto/11-2019/anzaldi-1234463.png"/>
        </a>
        <figcaption>anzaldi</figcaption>
      </figure>
      <p>Le nuove direzioni orizzontali che corrispondono a direzioni già esistenti non si cambiano: documentari, fiction, digitale, cultura, ragazzi. Alla nuova direzione orizzontale «approfondimenti» sembra avviato Antonio Di Bella. Ma per il Pd questo non compensa l' eventuale permanenza al Tg1 del direttore in quota grillina Giuseppe Carboni. E non basterebbe neppure che Stefano Coletta passasse dalla direzione di Rai3 a quella di Rai1 e del prime time perché, è il ragionamento, queste nuove direzioni saranno operative a settembre 2020 mentre le campagne regionali incombono.</p>
      <p>Nello schema di Salini a Rai2 dovrebbe andare Ludovico Di Meo (FdI) o Marcello Ciannamea (Lega). Resterebbero da assegnare la direzione di Rai3 e Rainews, e quella del day time e del «cinema» per cui si fanno i nomi di Andrea Vianello e Franco Di Mare e di chi tra Di Meo e Ciannamea non andrà a Rai2. Il TgR resterebbe in quota Lega.</p>
      <figure>
        <a href="https://www.dagospia.com/mediagallery/Dago_fotogallery-256089/917329.htm">
          <img src="https://cdn-static.dagospia.com/img/foto/07-2017/mario-orfeo-monica-maggioni-917329.jpg"/>
        </a>
        <figcaption>MARIO ORFEO MONICA MAGGIONI</figcaption>
      </figure>
      <p>Resta da capire dove andrà Mario Orfeo: per lui si parla del coordinamento dell' informazione che fu di Carlo Verdelli. Posizione per cui correrebbe anche Monica Maggioni, che però non disdegnerebbe una testata o un rientro sugli schermi. Restano da assegnare, in un secondo momento, una quarantina di posti da vice nelle varie direzioni. Ma è presto per parlarne.</p>
      <figure>
        <a href="https://www.dagospia.com/mediagallery/Dago_fotogallery-256089/1235255.htm">
          <img src="https://cdn-static.dagospia.com/img/foto/11-2019/paolo-ruffini-stefano-coletti-foto-di-bacco-2-1235255.jpg"/>
        </a>
        <figcaption>paolo ruffini stefano coletta foto di bacco (2)</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256089/1235261.htm">
          <img src="https://cdn-static.dagospia.com/img/foto/11-2019/antonio-di-bella-giovanni-grasso-foto-di-bacco-1235261.jpg"/>
        </a>
        <figcaption>antonio di bella giovanni grasso foto di bacco</figcaption>
      </figure>
    </article>
  </body>
</html>