<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/burc-yorumlari/2019-yilina-ait-kasim-ayi-boyunca-burclari-neler-bekliyor-h521697.html"/>
    <meta property="og:site_name" content="KamuAjans"/>
    <meta property="article:published_time" content="2019-11-21T12:35:20+00:00"/>
    <meta property="og:title" content="2019 Yılına Ait Kasım Ayı Boyunca Burçları Neler Bekliyor?"/>
    <meta property="og:description" content="Burçlar - Teknolojinin altın çağını yaşadığı son yıllarca vatandaşlarda burç merakı artarak devam ediyor. Kasım ayı boyunca burcunuzda yaşanacak gelişmeleri takip edebileceğiniz haberimizi incelemeden geçmeyin. Özellikle aşk ve para yorumları, burç yorumlarında en çok aranan kısımdır. Astroloji meraklısının sayısı bir hayli fazla. ''Fala inanma falsız kalma'' dense de burçların yorumlarına hayatında bir kez bakmayan yoktur sanırım."/>
  </head>
  <body>
    <article>
      <h1>2019 Yılına Ait Kasım Ayı Boyunca Burçları Neler Bekliyor?</h1>
      <address><time datetime="2019-11-21T12:35:20+00:00">21 Nov 2019, 12:35</time> by <a rel="author">KamuAjans</a></address>
      <p>
        <b>Burçlar - Teknolojinin altın çağını yaşadığı son yıllarca vatandaşlarda burç merakı artarak devam ediyor. Kasım ayı boyunca burcunuzda yaşanacak gelişmeleri takip edebileceğiniz haberimizi incelemeden geçmeyin. Özellikle aşk ve para yorumları, burç yorumlarında en çok aranan kısımdır. Astroloji meraklısının sayısı bir hayli fazla. ''Fala inanma falsız kalma'' dense de burçların yorumlarına hayatında bir kez bakmayan yoktur sanırım.</b>
      </p>
      <p>Kamuajans.com - Duygu ve düşüncelerimize yön veren burçların yorumları uzmanlar tarafından yorumlanıyor. Aşk para gibi bir çok beklentinin analizi olan burçların 2019 yılı Kasım ayındaki yorumları belli oldu. Kasım ayına özel tüm burçların aşk ve para yorumlarını araştırdık.<br/><br/>Her burcun kendine has özellikleri vardır. Aynı burçtan olan insanlarda, benzer davranışlar görülür. Bu da bize her burcun bir amacı olduğunu kanıtlar. Hangi burç dünyaya ne amaç ile gelmiş ise, özelliklerinden yola çıkarak tespitler yapılmış ve uzmanlar tarafından da doğrulanmıştır. Bu doğrultuda uzmanlar tarafından Kasım ayı <a href="http://www.kamuajans.com/haberleri/bur%C3%A7+yorumlar%C4%B1">burç yorumları</a>nı araştırdık.<br/><br/>2019 yılının Kasım ayı içerisinde olduğumuz şu günlerde bu ayın burç yorumları merak ediliyor. Burç, insanın doğum anında Güneş'in hangi pozisyonda olduğunu gösteren göksel bir alanın sembolik ifadesidir. Eğer doğduğunuz noktadan gökyüzüne, Güneş’e doğru hayali bir çizgi çizer ve bu çizgiyi sonsuza doğru uzatırsanız, bu çizginin bir burca ulaştığını görürsünüz. Bir bilim dalı olan burçlar uzmanlar tarafından her burç haftalık aylık yıllık olarak yorumlanıyor.</p>
      <p><b>2019 KASIM AYI BURÇ YORUMLARI<br/></b><br/><b>KOÇ<br/></b><br/>Kasım ayı içerisinde hedefleriniz ve bunlara yönelik çalışmalarınız için hummalı bir çalışma içerisinde olacaksınız. Yeni bir ayın başlangıcı kendinizi yenilemeniz için de bir fırsat olarak karşınıza çıkıyor. Yaşamınızın her alanında potansiyelinizi yeteri kadar kullanamadığınızı düşünüyorsunuz ve bir yandan yapacaklarınızı planlayıp bir yandan da çekingen bir tavırla konumunuzu korumaya devam ediyorsunuz. Ancak Kasım ayının ilk günlerinden itibaren karşınıza çıkacak olan fırsatlar sizi cesaretlendirecek ve harekete geçmek için kesinlikle tereddüt etmeyeceksiniz. Bu evrede kendinizi diğer insanların gözünden görme konusuna fazlasıyla önem vereceksiniz. Yaptıklarınızın sevdikleriniz tarafından değer gördüğünü bilmeye fazlasıyla ihtiyaç duyuyorsunuz sevgili burclar.net okuyucuları. Birçok insan bunu özgüven eksikliği olarak eleştirse de sizin için asıl mesele kendinizi doğru ifade edebilmektir. Ay ortasına doğru içinizdeki bu cesarete ve girişkenliğe çok daha fazla ihtiyaç duyacaksınız. Çünkü karşınıza aşmanız gereken zorlu engeller çıkacak. Hedefe yönelik gözünüzü karartmış durumda olduğunuzdan hiçbir şey sizi yıldıramayacak. Romantik ilişkinizle ilgili gelgitli durumlar yaşayabileceğiniz bu ay ortalarında pozitif etkiler sizi ve sevdiğiniz kişiyi doğru tavırlara yönlendirecek. Kuşkuya neden olan ve karşınızdaki kişiye tümüyle açılmanızı engelleyen bütün kötü etkileri ortadan kaldırmak için çaba harcayacaksınız. Ay sonuna doğru kişisel ve ilişkisel değişimlerinizin olumlu sonuçlarını daha net bir şekilde görmeye başlayacaksınız. Dikkat etmeniz gereken husus ise kendinizden başka kimseye tam bir güven içinde olmamaktır. İnsanlara güvenme arzunuz her ne kadar yüksek olsa da kendinizi kandırma noktasına geldiğiniz zamanları fark edebilmelisiniz. Ay sonuna doğru iş anlamında çalışmalarınızın karşılığını tam olarak görebileceğiniz durumlar yaşayacaksınız.<br/><br/><b>BOĞA <br/></b><br/>Kasım ayı sizler için kendinizle ilgili birçok şeyi keşfedeceğiniz ve yenileneceğiniz bir süreç olacak. Ayın ilk günlerinde öncelikli meseleniz aile ve ev yaşantınız olacaktır. Ailenizle ilgili yapmanız gerekenleri büyük bir özveriyle gerçekleştirmeye çabalıyorsunuz. Bir yandan ise özel hayatınız ve iş hayatınızla ilgili dengeyi kurmak için de elinizden geleni yapıyorsunuz. Tüm bunlarla birlikte kendinizi biraz yorgun ve yılgın hissetmeye başlayacağınız Kasım ayının ilk günlerinden kısa süre sonra karşınıza kendinizi geliştirmek ve farklı şeylere odaklanmak için yeni bir fırsat çıkacak. Bu fırsat iş hayatı, kariyer veya eğitimle ilgili olabilir. Her halükarda bu fırsatı kaçırmamanız gerekiyor. Geleceğinizin olumlu seyri için size yardımcı olabilecek birçok anahtarı bu aşamalarda elde edebileceksiniz. İnsanların sizinle ilgili düşüncelerini önemsiyorsunuz ve kendinizi insanların arasından belli etme arzusu taşıyorsunuz. Bunun nedeni ise kendinize olan güveninizi ifade etmek ve insanların da sizinle ilgili düşüncelerini anlayabilmek. Aynı zamanda da çevrenizde işlerliği bozan aksaklıklar gözünüze batıyor ve bunları çözebilecek kişinin yalnızca kendiniz olduğunuzu düşünüyorsunuz. Başkaları tarafından kontrolcü olarak algılanmaya aldırış etmeden ipleri elinize almak isteyeceksiniz ve bu kararınız uzun vadede herkesi mutlu edecek bir karar olacaktır. Kasım ayı ortalarına doğru insan ilişkilerinizle ilgili çabalarınız olacaktır. Etrafınızda hep sizi onaylayan insanlar bulunduğu için kesinlikle eleştiri kabul etmeye alışık değilsiniz. Ev yaşantınızda buna dair gerçekleşecek sorunlar sizi insanlardan bir nebze uzaklaştırabilir. Ay sonuna doğru etkili bir konu olacak aşk ilişkileriniz için de hiçbir zaman denemediğiniz şeyleri deneme arzusu içinde olabilirsiniz. Maceracı bir hissiyat sizi ele geçirecek ve kendi benliğinizle örtüştüremediğiniz hareketler yapacaksınız. Değişim size iyi hissettirecek.<br/><br/><b>İKİZLER<br/></b><br/>Kasım ayı başından itibaren ilişkinizle ilgili geleceğe yönelik ciddi planlamalar gündeminizde olacak bütün bir ay boyunca bununla ilgili bütün ince hesaplamaları halledip bir an önce yeni hayatınıza başlamanın özlemini çekiyorsunuz. Hayatınızın ardınızda bıraktığınız karanlık ve zorlu bir dönemi olmuş ve siz yeni adımlarınızla birlikte yenilendiğinizi hissedeceksiniz. Geleceğiniz için sevdiğiniz kişiyle planladığınız her yeni aşama sizi daha da mutlu edecek. Yaşayabileceğiniz tek sıkıntı ise sevdiğiniz kişiyle planlamalarınız için izleyeceğiniz yollardaki fikir ayrılıkları olacak. Birbirinize karşı çok saygılı olsanız da olaylara farklı bakışlarınız nedeniyle sürtüşmeler yaşamamaya dikkat etmelisiniz. Eğer olayları doğru şekilde yönlendirebilirseniz her iki tarafın da kendine has doğruları olması çok da önemli bir çatışma nedeni olmayacaktır. Ancak sizin kendi planlarınıza olan düşkünlüğünüz ve sabit fikirliliğiniz nedeniyle sevdiğiniz kişi tek başına hareket etmek durumunda kalabilir. Bu da isteyeceğiniz bir durum değildir. Bu nedenle istemediğiniz sonuçlarla karşılamamak adına dikkatli davranmalısınız. Hayatınızın genel akışıyla ilgili değişikliklere neden olacak ilişkiye dair planlamalar iş ve eğitim hayatınızla ilgili de köklü değişimlere yol açabilir. Ay ortalarına doğru kendi hayatınızla ilgili kısımlarda sağlam ve kalıcı kararlar alacaksınız. Bu sayede her iki taraf da hem maddi hem manevi açıdan oldukça rahat bir döneme girebilecek. Ay sonuna doğru ise bütün planlarınızın tıkır tıkır işlediğini görerek rahatlayacaksınız. Önemli olan içinizdeki iyimserliği koruyabilmeniz ve bunu karşınızdaki kişiye de yansıtabilmenizdir. Kendinizi ifade etme konusunda sosyal ilişkilerde de bazı tökezlemeleriniz olabilir.  Bunun nedeni ise sosyal ortamlarda çok fazla bulunmaktan kaçınıyor oluşunuz. Zorunlu kaldığınızda ise sorun yaşamanız kaçınılmaz oluyor. <br/><br/><b>YENGEÇ<br/></b><br/>Aşk yaşantınız ile ilgili Kasım ayı başında sizi mutlu edecek birçok gelişme yaşayacaksınız. Aşk yaşantınızla ilgili meseleler yolunda olmadığı sürece kendinizi kesinlikle bütün hissedemiyorsunuz. Kendinizi engellenmiş ve mutsuz hissederek ise hayatınızın diğer alanlarına konsantre olamıyorsunuz. Bu nedenle de sizin için her şeyin başında huzurlu bir ilişkinin içinde olmak geliyor. Sevdiğiniz kişiyle uyumu yakaladığınız takdirde kendinizi ve çevrenizdeki insanları yeteri kadar mutlu edebilme enerjisini kendinizde bulacaksınız. Hayatınızın özellikle ilişkilerle ilgili kısmında kafanızdaki ideallerden ayrı bir şekil düşünemiyorsunuz. Aklınızda kurduğunuz şeylerle örtüşmüyorsa karşınıza çıkan her fırsatı elinizin tersiyle itiyorsunuz. Kasım ayı ortalarına doğru kendinizi iş alanında ifade etmenizi sağlayacak fırsatlar karşınıza çıkacak. Bu durumlarda sizin arzuladığınız asıl şey bütün işleri ele alarak hâkimiyetin tamamıyla sizde olmasını sağlamaktır sevgili burclar.net okuyucuları. Yalnızca bu şekilde kusursuz bir planlama yapabileceğinizi ve sorunsuzca sonuca ulaşabileceğinizi düşünüyorsunuz. İşler sizin planladığınız gibi gitmediği takdirde tavırlarınız biraz hırçınlaşabilir. Hırçın tavırlarınız çevrenizdeki insanların size yardımcı olma arzularını engelliyor ve gereksiz yere insanların kalbini kırıyorsunuz. İstediğiniz şeyler olmadığı zaman hırslarınıza yenilebiliyorsunuz. Eğer istediğiniz gibi olmuyorsa hiç olmaması durumunu tercih ediyorsunuz. İlişkide bulunduğunuz insanların sizden gizledikleri şeyler olduğunu düşünüyorsunuz. Aslında bunun sizin insanlara olan güveninizin sarsılmış olmasından kaynaklandığını bilmelisiniz ve kendinizi böyle duygusal yüklerin altına sokmak yerine herkese eşit mesafede davranmayı tercih etmelisiniz. Ay sonuna kadar kendinizle ilgili planlamalarınızın başarıya ulaşması için elinizden geleni yaparak ruhsal bir rahatlama yaşayacaksınız. <br/><br/><b>ASLAN<br/></b><br/>Kasım ayının başlangıcı sizin için beğenmediğiniz her şeyden kurtulmak için bir başlama noktası olacak. Her şeyi düzene koymak için yaptığınız planlamaların kusursuz olduğunu düşünüyorsunuz ve yolunda gitmeyen en ufak bir şeyde bile kendi istediğiniz yoldan gitmek için diretiyorsunuz. Yaptığınız en büyük yanlışlardan biri hırsınıza yenik düşerek kaçış yollarını ve diğer pratik çözümleri göremeyecek olmanızdır. Yalnızca kendinize güvenerek hareket etmeniz ve cesurca öne atılmanız size göre olumlu bir davranış olsa da bunun ardından gösterdiğiniz davranışlar sizi yıpratıcı duygu durumlarına sevk ediyor. Hem kendi akıl sağlığınızı koruyabilmek için hem de asıl istediğiniz noktaya ulaşabilmek için hırslarınızdan vazgeçmeyi denemelisiniz. Unutmamalısınız ki bir işi yapmanın onlarca farklı yolu olabilir. Önemli olan ulaşmak istediğiniz noktaya en kısa sürede ulaşmaktır. İnsanların yardımlarını daha fazla önemsemelisiniz. Çalıştığınız ortamlarda popüler olmayı önemsiyorsunuz. Fakat bunun da sizi şımartmasına izin vermemelisiniz. İnsanların size olan ilgisini ve saygısını kendi yararınıza kullanmanın ve aynı zamanda insanları memnun etmenin yöntemini bulmalısınız. Ay ortasına doğru maddi işlerinizde dikkat etmeniz gereken hususlar olacak. Kendinizi iyi hissetmek için harcama yaparken ipin ucunu kaçırabilirsiniz. İçsel dünyanızı doyuracak şeyin para harcamak değil de başka faaliyetler yapmak olduğunu anlamanızı sağlayacak ortamlarda bulunacaksınız. Ay sonuna doğru kendi yeteneklerinizin farkına vararak üretimde bulunabileceğiniz alanları keşfetmiş olarak iç huzurunuza kavuşabileceksiniz. Böylelikle de ay başından itibaren planladığınız değişimi istediğiniz şekilde sonuçlandırabilmiş olacaksınız. Sosyal yaşantınızdaki hareketlenmeyle birlikte de hayatınızla ilgili doğru kararlar aldığınıza dair olan inancınız tamamlanmış olacak.<br/><br/><b>BAŞAK<br/></b><br/>Kasım ayının ilk günlerinde ilişkinizle ilgili güç savaşlarında bulabilirsiniz kendinizi. Her şeyin sizin kontrolünüzde olmasını istiyorsunuz ancak bunu elde edemiyorsunuz. Sevdiğiniz kişiyle savaşmak ve kendinizi ifade etmek sizi yorsa bile hayatınızın geri kalanında rahat etmek adına kendinizi göstermek zorunda olduğunuzu düşünüyorsunuz. Bununla birlikte karşınızdaki insanın sizin gibi düşünmediğini ve sizin düşüncelerinizin ve planladıklarınızın farkında olduğunu göz önünde bulundurmanızda fayda var. Her zaman yapacağınız hareketleri en ince ayrıntısına kadar izlemiş bir insan olduğu için sizin hangi durumda nasıl davranacağınızı çok iyi biliyor. Bu nedenle eğer işleri kendi istediğiniz yönde ilerletmek istiyorsanız her zamankinden daha farklı davranmak zorundasınız. Diğer bir ihtimal ise hiç huzurunuzu bozmadan hayatınızın olağan seyrine devam etmektir. Ancak bu aşamadan sonra bu ihtimal sizi mutlu etmeye yetmeyebilir. Kasım ayının ortalarına doğru ilişkinizi evliliğe götürecek adımlar atabilirsiniz. Bu dönemde aile yaşantınız ve evinizle ilgili harcamalar artış gösterecektir. Bu artışı yüklenebilmeniz için ek işler yapmayı deneyebilir veya düzgün bir planlama yaparak kendinizi sıkıntıya girmekten korumaya çalışabilirsiniz. Kasım ayı sonlarına doğru içinizde hissettiğiniz huzursuzlukları aşabilmek için insanlarla birlikte vakit geçirmek isteyeceksiniz. Sosyal ortamlarda kafa dağıtmak için elinize geçen fırsatları değerlendirmeniz sizin için iyi olacaktır. Fakat çevrenizdeki herkesin de sizin dostunuz olmadığını bilmelisiniz ve kendinizi koşulsuz bir şekilde açmadan önce karşınızdaki kişiyi iyice irdelemelisiniz ve adımlarınızı buna göre atmalısınız. Ailenizin desteğine sığınmak da sizin için olumlu bir tercih olabilir. Onlarla da çok fazla yüzgöz olmak istemediğiniz için kısa süre sonra kendi kabuğunuza çekileceksiniz. <br/><br/><b>TERAZİ<br/></b><br/>Terazi Burçları, Kasım ayı başlarında şansınız her alanda yaver gidecek gibi görünüyor. Ruhsal anlamda sağlamlığınızın yanı sıra iş hayatınız, aşk ilişkileriniz ve aile ilişkilerinizle ilgili her şey önünde sonunda yoluna gireceği için genel olarak huzurlu bir ay geçireceksiniz. Öncelikle aşk hayatınızla ilgili kendinizi güvende hissetme arzusu yaşıyorsunuz. Günümüzde her insanda olduğu gibi parayla ilgili sorunlar sizin için de baş gösterebilir. Duygusal anlamda kesinlikle bir bocalama yaşamadığınız ilişkinizde maddi işler yüzünden düşünmek ve tartışmak sizin için çok yorucu geliyor. Aslında meselelerinizin kolaylıkla hallolabileceğini biliyorsunuz. Fakat maddi işlerde rahatlamanız için biraz zamana ihtiyacınız olacak. Eğer kendinizi dizginleyebilir ve maddi sıkıntıları görmezden gelirseniz ay sonuna kadar bütün problemleriniz zaten ortadan kalkmış olacak. Ama kendinizi engelleyemez maddi sorunlar yüzünden sinirlerinizi gerip etrafınıza da bunu yansıtırsanız geri dönülmez sorunlarla karşılaşabilirsiniz. Aşk hayatınızda her şey yolunda gidiyor gibi görünüyor fakat bununla ilgili ay ortasına doğru atmanız gereken önemli adımlar olacaktır. Geleceğinizle ilgili her iki tarafın da ilişkiye bakışını algılamak adına sağlam bir planlama ve sorgulama yapmanız gerekmekte. Karşınızdaki insan sizin sandığınız şekilde düşünmüyor olabilir. Öyle olsa bile ilişkinizin gidişatını belirlemek adına düşünmek zorundasınız. Siz çoğu zaman duygusal olarak daha baskın olan tarafın kendiniz olduğunu düşünüyorsunuz. Eğer bu düşüncenizi karşı tarafa açmazsanız aksi bir durum olsa bile bunun farkında olamayacaksınız ve yanlış anladığınız şeylerle yolunuza devam edeceksiniz. Bu da ilişkinin sağlamlığı açısından oldukça tehlikelidir. Kasım ayı sonlarına doğru kendinizi ifade etme yöntemlerinizi geliştirerek çevrenizdeki popülerliğinizi arttırmak adına oldukça başarılı hareketleriniz olacak. Bu hareketlilik sayesinde hem sosyal ortamlarda aranan kişi olacaksınız hem karşınıza yeni iş fırsatları çıkacak. <br/><br/><b>AKREP<br/></b><br/>Kasım ayı başlarında yaşam kalitenizi yükseltmek için bazı girişimlerde bulunarak kendinizi daha mutlu hissetmek için çalışacaksınız. Bütün hayatınız başkaları için emek harcamakla geçiyor ve kendiniz için hiçbir şey yapmıyorsunuz. Bunun farkına varacağınız bu günlerde sizi değiştirecek ve yenileyecek bir girişimde bulunacaksınız. Yenilenme durumu üzerinizde bir ışıltı yaratacak ve etrafınızda her zamankinden daha fazla dikkat çekeceksiniz. Özgüveninizin her zamankinden çok daha yüksek olması ve bunun yanında bir de elde ettiğiniz popülerlik sayesinde romantik olarak yeni bir ilişkinin temellerini atabilecek durumlarla karşılaşabilirsiniz. Uzun zamandır içinizde gizlediğiniz romantik insanı gün yüzüne çıkarmak için doğru vaktin geldiğini düşüneceksiniz. Sizin duygularınızı alevlendiren bu kişi de sizinle aynı şekilde düşünüyor olabilir. Bunun için elbette ki cesaretli olup o kişiye ne şekilde yaklaşacağınızı çözmeniz gerekecektir. Uzun süredir mutsuz olmaktan çekindiğiniz için durgun bir hayat yaşıyorsunuz ve hiçbir şey denemiyorsunuz. Ancak bu sizin için bir dinlenme evresiydi ve bu yeni ayın getirdiği olumlu enerjilerle bu durgunluk dönemi artık geçti. Ay ortalarına doğru ilişkisel olarak beklediğiniz şeylerin sonuçlandığını göreceksiniz. Emek harcadığınız şeylerin karşılığını almanın hazzını iyi biliyorsunuz. Yeni ilişkide dikkat etmeniz gereken şey ise kendinizi ifade etme şeklinizdir. Akrep Burçları kendilerine has bir kişilik yapısına sahiptirler ve bunu çekinmeden de ortaya koyarlar. Ancak buna alışkın olmayan insanlar için yadırganacak bir durum olabilir. Kasım ayı sonlarına doğru ikili ilişkilerinizin çetrefilli meselelerinden kendinizi kurtarıp kendinizle baş başa kalmak isteyebilirsiniz. Hüzünlü bir yalnızlık değil de bir dinlenme evresine tekrar ihtiyaç duyabilirsiniz. Bu çekilme sayesinde kendinizle ilgili eleştirilerinizi düşünebilir ve karşınızdaki insanın sizde bıraktığı etkiyi daha net görebilirsiniz. <br/><br/><b>YAY<br/></b><br/>Kasım ayı başından itibaren çevrenizdeki insanları şaşırtacak bir hale bürünebilirsiniz. Siz genelde sakin ve etliye sütlüye bulaşmayan bir yapıya sahipsiniz. Belki yaşamış olduğunuz olaylardan belki de artık kendinizi bu şekilde ifade etmek istemenizden daha farklı bir kişilikle insanların karşısına çıkacaksınız. Tuttuğunu koparan ve eskisine göre daha hırçın olmaya meyilli bir yapıya bürünüyorsunuz. Bu en başta sevdiğiniz ve en yakınınızda bulunan insanları etkiliyor ve elbette ki şaşırtıyor. Özellikle duygularınızı ifade etmekle ilgili sorunlar yaşadığınız hayatınıza artık bir sünger çekeceksiniz. Bastırdığınız duygularınızı açığa çıkarmak için fırsat kollayacaksınız. Bu şekilde insanların dikkatini çektiğinizi fark edecek ve belki de biraz bunu kullanmak isteyeceksiniz. Ancak kendinizi bir anda bu kadar açmanın vereceği ferahlama duygusunun yanında kendinizi daha az güvende hissedebilirsiniz.  Kimlerle iletişim kurduğunuza dikkat etmelisiniz.  Kasım ayı ortalarına doğru mesleki yaşantınızla ilgili yeni girişimlerde bulunacaksınız. Elbette ki belirli bir planınız bulunuyor ve yeni bir şeyler başarabilmek için de birtakım riskler almak zorundasınız. Fakat hayatta riske atılabilecek ve atılmayacak şeyler vardır. İçinizde her şeyin yolunda gideceğine dair sağlam bir inanç ve bununla birlikte büyük bir enerji mevcut bir halde bulunuyor. Enerjinizi ne yönde kullanacağınıza karar veremezseniz ve bir öyle bir böyle davranırsanız her şeyi riske atmış olursunuz. Sağlam adımlarla ilerlemek için sizden deneyimli insanlarla fikir alışverişinde bulunmanız faydalı olacaktır. Üzerinizde bulunan bu yüksek enerji size sevdiğiniz kişiye karşı da üstünlük sağlama arzusu getirebilir. Özellikle ideallerinizin örtüşmemesi nedeniyle bazı sürtüşmeler yaşayabilirsiniz ve bunların üstesinden gelmek yerine her şeyden vazgeçmek isteyebilirsiniz. İyi düşünmekte fayda var. <br/><br/><b>OĞLAK<br/></b><br/>Kasım ayının ilk günlerinde hayatınız normal seyrinden çok da farklı bir durumda olmayacak. Bu durgunluk en başta hoşunuza gitse de bunun fırtına öncesi sessizlik olduğunu düşüneceksiniz ve olur olmadık yerleri didiklemeye çalışacaksınız. Bu irdeleme büyük ölçüde duygusal anlamda olacak. Kendinizle ilgili anlayamadığınız bazı durumları çözmek için bütün her şeyden biraz uzaklaşıp düşünmek isteyeceksiniz. Bunun için gerekli alanı size karşı anlayışlı olan sevdikleriniz sayesinde bulabileceksiniz. Duygusal anlamdaki uzaklaşmanızı ay ortalarına doğru fırsat bulduğunuz bir zamanda, mekânsal olarak uzaklaşmaya dönüştürebilirsiniz. Ancak bu dönemde sizi bekleyen sorumluluklarınızla ilgili nasıl bir yol izleyeceğinizi de düşünmek zorundasınız. İçinizde kendinize yakıştıramayacağınız şeyler yapma arzusu bulunuyor. Fakat eğer bunu yaparsanız kendinizi mutlu hissedeceğinizi düşünüyorsunuz bir yandan da sevdiğiniz kişileri üzebileceğiniz düşüncesinden kendinizi kurtaramıyorsunuz. Tam olarak bir arada kalmışlık durumunun içinde bulunuyorsunuz. Ay sonlarına doğru kendinizi arındırmak için bazı ruhani planlarınız olabilir. Tüm bunları kesin bir gizlilik içinde yapmak istiyorsunuz fakat yakınlarınızın dikkatini çektiğinizin farkında olamayacaksınız ve istemediğiniz bir şekilde müdahaleye maruz kalabilirsiniz. Siz kendi hayatınızı ve kendi doğrularınızı yaşamaya çalışırken diğer insanların size müdahale ediyor olmasını kaldıramıyorsunuz ve insanlarda uzaklaştıkça da yanlış yapmaya başlıyorsunuz. Her şeyi düzene koymak için sizi anlayan ve gerçekten dostunuz olan samimi insanlarla derdinizi paylaşmak olacaktır. Kendinizi açacağınız insanların deneyimlerinden faydalanmak size hem zaman hem de güç kazandıracaktır. Geçmişinizdeki hataların pişmanlıklarıyla yürümektense onlardan ders çıkararak daha güçlü bir hale gelmeye çabalamalısınız. <br/><br/><b>KOVA<br/></b><br/>Kova Burçları, ilk günlerinde aşk ilişkilerinizin sizi meşgul edeceği Kasım ayında kendinizi oldukça zinde hissedeceksiniz. Havalar soğuyor olsa da sizin içinizdeki enerji sizi ısıtmaya yetiyor. Sevdiğiniz kişinin üzerinizdeki etkisinden bir süredir rahatsız olmuş durumdasınız. Siz kendi isteklerinizin gerçekleşmesini ve biraz da sizin duygularınızın göz önünde bulundurulmasını arzuluyorsunuz. Bunu fazlasıyla hak ettiğinizi düşünseniz de siz de karşı tarafa aynı şekilde davranıp davranmadığınız üzerine düşünmelisiniz. Yaşayacağınız tartışmalar sizi için çözüme ulaştıracak şekilde olmayabilir. Kendinizi çok agresif bir şekilde ifade etmeyi tercih ediyorsunuz. Bu da haklı olduğunuz noktalarda bile yanlış anlaşılmanıza ve tepki görmenize neden oluyor. Sevdiğiniz kişiyle asıl meseleniz her iki tarafın da kendi doğrularında diretmesi. Eğer sabit fikirlerinizden vazgeçebilirseniz bir uzlaşma noktası bulacak ve mutlu olacaksınız. Aksi halde bu şekilde saygınızı ve sevginizi kaybedebilirsiniz. Kasım ayının ortalarına doğru ilişki problemlerinizden arınmak ve enerjinizi başka şeylere kanalize etmek isteyeceksiniz. Mesleğinizle ilgili çalışmalarınıza çok fazla önem verememenizden dolayı büyük bir gerileme yaşamış olabilirsiniz. Duygusal sorunlarınızı hayatın genel akışı dışında tutmayı bilmezseniz sorun yaşamaya devam edersiniz ve hayatınızın güvenli ve sorunsuz bir alanı kalmamış olur. Kendinizi bu kadar sıkıştırmak ve yıpratmak yerine her şeyi zamanında ve yerinde yapmayı deneyebilirsiniz. Bu doğrultuda ay sonuna doğru seyahat planınız olabilir. Bu seyahatiniz büyük ihtimalle yeni bir iş fırsatı veya eğitimle alakalı olabilir. Bu seyahatlerinizde tanışacağınız kişiler sizin için ufuk açıcı olabilir. Kendinize olan güveninizi ilişkileriniz üzerinden tayin etmezseniz daha mutlu ve huzurlu olabilirsiniz. Geleceğinizle ilgili umut dolu bir ay geçirerek kendinizi yenileme fırsatı bulacaksınız. <br/><br/><b>BALIK<br/></b><br/>Kasım ayının ilk günlerinde sevdiğiniz kişiyle hiç ummadığınız sorunlar yaşayabilirsiniz. Sizin için ilişkilerde her şey saygı ve sevgi çerçevesinde gerçekleşmelidir. Kavga bile ediyor olsanız bunun bir adabı olduğunu düşünürsünüz. Ayrıca herkesin kendi alanı olduğunu ve bunun sevgiliniz için bile bir sınır olduğunu düşünürsünüz ve bu konuda da kesinlikle kendinizi en baştan net bir şekilde ifade edersiniz. Sevdiğiniz kişiyle kendinize özel alanınızla ilgili sorunlar yaşayabilirsiniz. Bu durumun onun size olan saygı veya sevgi eksikliğinden kaynaklandığını düşünürsünüz ve hiç beklenmedik bu durum karşısında kendinizi birkaç adım geri çekmek istersiniz. Sinirlerinize hâkim olamayıp istemediğiniz şeyler yapmaktansa bu şekilde davranmak en doğrusudur. Bir süredir sevgilinizin sizin sorunlarınızla ve söylediklerinizle yeteri kadar ilgilenmediğini düşünüyorsunuz. Sizinle ilgili sorumluluklarını yerine getirmektense sürekli bahaneler üreten birini görmek sizi kendi duygularınızı sorgulamaya götürüyor. Bununla birlikte karşınızdaki kişinin sevgisinden de şüphe etmeye başlıyorsunuz. Ancak her ne kadar öyle görünmese de sevdiğiniz kişiyle aranızdaki sorun sevgi meselesi değildir. Asıl sorun karşınızdaki kişinin halledemediği kişisel problemleridir. Eğer siz sevgilinize güveniyorsanız ona biraz daha süre tanımalı ve sabırlı olmaya çalışmalısınız. Eğer hali hazırda bir sevgiliniz yoksa Kasım ayının ortalarına doğru yeni bir başlangıç sizi bekliyor olabilir. Bu dönemden itibaren karşınızdaki insanı tanımaya çalışacaksınız. Olaylara yaklaşım tarzını, size karşı düşünceli yaklaşımını gördükçe daha da yakınlaşmak isteyeceksiniz. Görüntü olarak size çekici gelmesi ne kadar önemliyse siz karşınızdaki insanın içinde ne olduğuna önem verenlerdensiniz. Duygularını rahatça ifade edemeyen biri olmasına rağmen size açılıyor olması sizi en çok etkileyen şey olacaktır. Kasım ayı sonunda içinizdeki sıkıntıların hepsi çözüme kavuşmuş olacak.</p>
    </article>
  </body>
</html>