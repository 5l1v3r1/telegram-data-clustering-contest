<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgiornaledivicenza.it/territori/bassano/pestato-e-rapinato-in-pieno-centro-da-3-giovanissimi-1.7791712"/>
    <meta property="og:site_name" content="IL GIORNALE DI VICENZA"/>
    <meta property="article:published_time" content="2019-11-21T12:02:59+00:00"/>
    <meta property="og:title" content="Pestato e rapinato in pieno centro da 3 giovanissimi"/>
    <meta property="og:description" content="."/>
  </head>
  <body>
    <article>
      <h1>Pestato e rapinato <br/>in pieno centro <br/>da 3 giovanissimi</h1>
      <address>
        <time datetime="2019-11-21T12:02:59+00:00">21 Nov 2019, 12:02</time>
      </address>
      <p><b>BASSANO.</b> Sono stati identificati e denunciati gli autori della rapina e del pestaggio avvenuto in pieno centro a Bassano. Si tratta di tre giovani: <b>M.I. 21enne marocchino e H.M. 18enne kossovaro, entrambi pluripregiudicati, e di un minorenne</b>. I tre dovranno rispondere dell'accusa di rapina in concorso.</p>
      <p>L'aggressione ai danni di un giovane italiano si era consumata qualche settimana fa, intorno alla mezzanotte. I tre prima lo avevano <b>colpito con una bottigliata in testa e poi con calci e pugni</b>, il tutto finalizzato a rapinargli il telefono cellulare ed una trentina di euro che custodiva nel portafoglio. Medicato al pronto soccorso con una prognosi di 10 giorni, il giovane si era poi rivolto ai carabinieri per sporgere denuncia.</p>
      <p>Dalle conseguenti indagini, i militari, ricostruendo i movimenti della vittima, sono riusciti a mettersi sulle tracce dei responsabili e poi ad identificarli. Le successive perquisizioni domiciliari e gli ulteriori accertamenti hanno consentito di riconoscerli senza alcun ragionevole dubbio, <b>responsabili del reato di rapina in concorso</b>. Portati in caserma, dopo le formalità di ufficio, sono stati denunciati all'autorità giudiziaria competente e rilasciati.</p>
    </article>
  </body>
</html>