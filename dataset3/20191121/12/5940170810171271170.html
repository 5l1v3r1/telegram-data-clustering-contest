<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/aek/idiaketh-megalo-problima-oi-traymatismoi"/>
    <meta property="og:site_name" content="24sports.com.cy"/>
    <meta property="article:published_time" content="2019-11-21T12:54:00+00:00"/>
    <meta property="og:title" content="Ιδιακέθ: «Μεγάλο πρόβλημα οι τραυματισμοί»"/>
    <meta property="og:description" content="Συνέντευξη Τύπου παραχώρησε ο Ιμανόλ Ιδιακέθ ενόψει του αγώνα με τη Νέα Σαλαμίνα."/>
  </head>
  <body>
    <article>
      <h1>Ιδιακέθ: «Μεγάλο πρόβλημα οι τραυματισμοί»</h1>
      <h2>Διαβάστε τις δηλώσεις του προπονητή της ΑΕΚ</h2>
      <address>
        <time datetime="2019-11-21T12:54:00+00:00">21 Nov 2019, 12:54</time>
      </address>
      <p>Συνέντευξη Τύπου παραχώρησε ο Ιμανόλ Ιδιακέθ ενόψει του αγώνα με τη Νέα Σαλαμίνα.</p>
      <p>
        <b>Αναλυτικά τα όσα δήλωσε:</b>
      </p>
      <p>«Είναι πολύ δύσκολο το παιχνίδι. Η Νέα Σαλαμίνα είναι δύσκολος αντίπαλος και αγωνίζεται σε ένα δύσκολο γήπεδο. Όλες οι ομάδες υποφέρουν στην έδρα της Νέας Σαλαμίνας, δεν αφορά μόνο εμάς. Με το ΑΠΟΕΛ έπαιξε καλά, αλλά γνώρισε την ήττα. Είναι ομάδα που δεν ξεκίνησε καλά τη σεζόν, όμως τώρα είναι στην καλύτερη της φάση. Θα πρέπει να προσαρμοστούμε σε αυτά τα δεδομένα, πρέπει να δώσουμε τον καλύτερο μας εαυτό για να φτάσουμε στη νίκη».</p>
      <p><b>Για την εικόνα της ομάδας:</b> «Προσπαθούμε για να βελτιώσουμε την εικόνα μας. Στο ξεκίνημα της σεζόν η ιδέα και το πλάνο ήταν ξεκάθαρη, όμως από ένα σημείο και μετά από κάθε παιχνίδι είχαμε προβλήματα. Προσπαθείς να βρίσκεις τη λύση και να ξεπερνάς τα προβλήματα. Δεν είναι εύκολο όμως το θετικό είναι ότι παλεύουμε μέχρι το τέλος. Πρέπει να έχεις το σωστό πνεύμα στην ομάδα. Πρέπει να ελέγχουμε περισσότερα τα παιχνίδια. Να παίξουμε σύμφωνα με το επίπεδο και τις δυνατότητες μας. Τώρα με τη Νέα Σαλαμίνα πάμε σε ένα γήπεδο που παραδοσιακά έχουμε δυσκολίες. Είναι στο χέρι μας, να πάμε εκεί και να αντιστρέψουμε τα συναισθήματα».</p>
      <p><b>Για την αρνητική παράδο</b>ση: «Είναι αριθμοί και στατιστικά και ελπίζω δηλαδή να είναι μόνο αυτό. Η παράδοση είναι για τους δημοσιογράφους, δεν παίζει ρόλο το παρελθόν. Αυτό το παιχνίδι είναι μία νέα ευκαιρία για μας».</p>
      <p><b>Για τη μεταγραφική του Ιανουαρίου</b>: «Μένω απλά συγκεντρωμένος στο παιχνίδι του Σαββάτου, δεν είναι δική μου δουλειά αυτό, υπάρχει τεχνικός διευθυντής. Εγώ προετοιμάζω την ομάδα για το επόμενο παιχνίδι. Είμαι πολύ ικανοποιημένος με το ρόστερ και έχω την άποψη ότι μόλις όλοι οι ποδοσφαιριστές είναι όλοι στη διάθεση μας δεν θα φοβόμαστε κανένα αντίπαλο».</p>
      <p><b>Γιατί υπάρχουν συχνοί τραυματισμοί:</b> «Για τους τραυματισμούς υπάρχουν πολλοί λόγοι, προσπαθούμε να τους αναλύσουμε όλους έναν προς έναν. Το αναλύσαμε εμείς οι ίδιοι, το προσπαθούμε καθημερινά να το αλλάξουμε. Είτε την προπόνηση, είτε την αποθεραπεία. Θέλουμε να βελτιωθούμε, αλλάξαμε την καθημερινότητα μας για να βρεθούν οι λύσεις. Είναι πολύ σημαντικό πρόβλημα για εμάς αυτό. Σας διαβεβαιώ ότι το δουλεύουμε όλοι για να μην έχουμε και θέματα στο μέλλον».</p>
      <p><b>Για τον πιο επικίνδυνο παίκτη της Νέας Σαλαμίνας</b>: «Δεν είναι μόνο ένας ποδοσφαιριστής, όταν αμύνονται είναι αρκετά συμπαγής. Είναι επικίνδυνη στις αντεπιθέσεις. Με τον Κίνγσκλει στην κορυφή της επίθεσης και τον Κωστή πίσω του είναι αρκετά γρήγορη. Είναι από τις ομάδες που έχουν ξεκάθαρο πλάνο στο παιχνίδι τους, ανά πάσα στιγμή μπορεί να σε σκοτώσει στο παιχνίδι. Εκεί που νομίζεις ότι έχεις την κατοχή, μπορεί κάτι να γίνει και να το χάσουμε. Δεν πρέπει να τους δώσουμε χώρους και να μην τους επιτρέψουμε να γίνουν επικίνδυνοι».</p>
      <p><b>Τους παίκτες εκροσώπησε ο Θωμάς Ιωάννου:</b> «Προετοιμαστήκαμε κατάλληλα για τη δοκιμασία κόντρα στη Νέα Σαλαμίνα, ξέρουμε τις δυσκολίες και θα παλέψουμε για να φύγουμε με το διπλό από μία δύσκολη έδρα. Ως τώρα, δεν έχουμε φτάσει στο 100% και περιμένουμε σημαντική βελτίωση στην ομάδα».</p>
      <p> </p>
    </article>
  </body>
</html>