<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/gursel-tekin-kilicdaroglu-saraya-giden-chpliyi-biliyorsa-kapi-disari-etmeli/927398"/>
    <meta property="og:site_name" content="medya faresi"/>
    <meta property="article:published_time" content="2019-11-21T12:16:00+00:00"/>
    <meta property="og:title" content="Gürsel Tekin: Kılıçdaroğlu Saraya giden CHP'liyi biliyorsa kapı dışarı etmeli"/>
    <meta property="og:description" content="CHP İstanbul Milletvekili Gürsel Tekin, Cumhurbaşkanlığı’ndan açıklamaya neden olan ‘Saray’a giden CHP’li’ tartışmasıyla önemli açıklamalarda bulundu."/>
  </head>
  <body>
    <article>
      <h1>Gürsel Tekin: Kılıçdaroğlu Saraya giden CHP'liyi biliyorsa kapı dışarı etmeli</h1>
      <h2>CHP İstanbul Milletvekili Gürsel Tekin, Cumhurbaşkanlığı’ndan açıklamaya neden olan ‘Saray’a giden CHP’li’ tartışmasıyla önemli açıklamalarda bulundu.</h2>
      <address>
        <time datetime="2019-11-21T12:16:00+00:00">21 Nov 2019, 12:16</time>
      </address>
      <p>
        <i>
          <b>“Siyasetin televizyonların, gazetelerin yaşadığı yer İsviçre vatandaş Somali’de yaşıyor.  Eğer bu ülkede toplu intiharlar oluyorsa,  dedikodular toplu intiharların önüne geçiyorsa bu çok vahim bir olay.”</b>
        </i>
      </p>
      <p>
        <b>Hülya Karabağlı - Medyafaresi.com Özel Haber</b>
      </p>
      <p>CHP Genel Başkanının ‘kaçak saray’ dediği ve kendisinin gitmediği bir yere CHP’li birinin gitmesinin kabul edilemez olduğunu ifade eden Tekin, “Sayın Genel Başkan biliyorsa; mutlaka gereğini yapmalı. Hiç koşulsuz, zaman kaybetmeksizin hatta parti hukukuna, disipline bile bakılmaksızın kapı dışarı edilmesi lazım” dedi.</p>
      <p>Türkiye’nin gerçek gündeminin tartışılmaması için dedikodu haberleri yapıldığını, Türk medyası, Türk televizyonu, Türk siyaseti ile vatandaş arasında büyük uçurum oluştuğuna dikkat çeken Tekin, “Siyasetin televizyonların, gazetelerin yaşadığı yer İsviçre vatandaş Somali’de yaşıyor.Eğer bu ülkede toplu intiharlar oluyorsa,dedikodular toplu intiharların önüne geçiyorsa bu çok vahim bir olay” diye konuştu.</p>
      <p>Yazının ardından yapılan ‘CHP’yi’, ‘siyaseti dizayn etme’ yorumlarını da değerlendiren CHP’li Gürsel Tekin, “Darbecilerin bile yapamadığını kimse yapamaz, CHP’nin tabanı da, bizler de asla izin vermeyeceğiz” yanıtı verdi.</p>
      <figure>
        <img src="http://i.medyafaresi.com/uploads/content/gursel-tekin-kilicdaroglu-saraya-giden-chpliyi-biliyorsa-kapi-disari-etmeli-21112019jpg.jpg?v=1574339162"/>
      </figure>
      <p>
        <i>
          <b>Gürsel Tekin son gelişmeleri Medyafaresi.com’a değerlendirdi:</b>
        </i>
      </p>
      <p>“Sorgusuz sualsiz kapı dışarı edilmesi lazım; CHP kimliği, fıtratı da bunu gerektirir”.</p>
      <p>CHP Genel Başkanının kaçak saray dediği, gitmediği bir yere bir CHP’li gidiyorsa kendisini bitirmiş demektir, CHP’liliği kalmaz,hiç birine de CHP’li diyemem. Partinin kurumsal kimliğini temsil eden genel başkanı bir karar almışsa, karar doğrudur yanlıştır iç dünyamızda tartışırız ama o karardan sonra birileri oraya gidiyorsa o kişi asla CHP’li olamaz.Bu tartışmalar neden oluyor. Son bir yıldakitartışmaların tamamına baktığınızdane yazık ki; Türk medyası, Türk televizyonu, Türk siyaseti ile vatandaş arasındabüyük uçurum var.Siyasetin televizyonların, gazetelerin yaşadığı yer İsviçrevatandaş Somali’de yaşıyor.Eğer bu ülkede toplu intiharlar oluyorsa, dedikodular toplu intiharların önüne geçiyorsa bu çok vahim bir olay. Hayatımızda kasayla hükümetler yıkılırken protestolarla hükümetler yıkılırken şimdi toplu intiharlar döneminde bile bu meselenin tartışılmaması hesap sorulmuyorsa bile bu çok vahim bir olay. Türkiye’nin gerçek gündeminin tartışılmaması için dedikodu haberleri yapacaksınız. Her akşam dedikodu haberi. Bunun bir CHP’linin bunu yapması mümkün değildir. Orası Beştepe falan da değil orası kaçak saraydır. Herhangi bir CHP’li oraya gidemez,gitmişse de derhal mutlaka gereği yapılması lazım kapı dışarı edilmesi lazım.Sorgusuz sualsiz kapı dışarı edilmesi lazım. CHP kimliği, fıtratı da bunu gerektirir.</p>
      <p>“ İktidar, ekonomik çıkmaz konusunda sorun yaşadığı için dedikodu mekanizmasını üretiyor”</p>
      <p>Ama benim kişisel düşüncem iktidar işsizlik konusunda ekonomik çıkmaz konusunda ciddi bir sorun yaşadığı için dedikodu mekanizmasını üretmekten başka hiçbir şey yok.22 milyon icra dosyası var, 8.5 milyon işsiz var, sadece İstanbul’da 500 bin insan su parasını ödeyememiş. İcra kapıları tıklım tıklım dolu, hayatımızın içinde bunlar varken bunlar konuşulmuyorsa yerine lüzumsuz işler konuşacaksınız.Saray’a kim gitti kim gitmedi bu ne yazık ki bu çok acı bir olay.</p>
      <p>Sayın genel başkan biliyorsa mutlaka gereğini yapmalı. Hiç koşulsuz, zaman kaybetmeksizin hatta parti hukukuna, disipline bile bakılmaksızın kapı dışarı edilmesi lazım.</p>
      <p>CHP, yüzyıllık bir partidir,darbeciler bile partiler bile dizayn edememiştir.CHP’yi kim dışarıdan dizayn edebilir hele hele kurultay delegelerinin, örgütünün tabanını iradesini kim belirleyebilirler,burası başka bir yerdir. Darbecilerin bile yapamadığını kimse yapamaz buna CHP’ni tabanıda bizler de asla izin vermeyeceğiz.</p>
      <p>---</p>
      <p>Siyasette, tartışması süren konuyla ilgili, Fox Tv’de İsmail Küçükkaya’nın programına katılan CHP Genel Başkanı Kemal Kılıçdaroğlu, Sözcü yazarı Rahmi Turan'ın, 'Erdoğan, Beştepe'de görüştüğü önemli bir siyasetçiye, CHP'nin başına geçmesini teklif etti' yazısı için, ‘Erdoğan, CHP’yi dağıtmak için elinden geleni yapıyor. Devletin en kilit noktasındaki isimleri devreye soktuğunu biliyorum. Okuduğumda doğrudur dedim. Saray’a gidenleri biliyorum. İsim vermek istemiyorum.Erdoğan, ‘Kimseyi Saray’a davet etmedim’ diyemiyor. Bu haber doğru mudur yanlış mıdır? Herkes konuşuyor, tek susan Erdoğan” açıklamasını yapmıştı.</p>
      <p>
        <b>Hülya Karabağlı - Medyafaresi.com Özel Haber</b>
      </p>
    </article>
  </body>
</html>