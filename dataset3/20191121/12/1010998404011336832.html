<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/borisov-za-protestite-sreshtu-geshev-i-tusk-beshe-edinstven-kandidat.html"/>
    <meta property="og:site_name" content="bTV Новините"/>
    <meta property="article:published_time" content="2019-11-21T12:35:00+00:00"/>
    <meta property="og:title" content="Борисов за протестите срещу Гешев: И Туск беше единствен кандидат"/>
    <meta property="og:description" content="Той коментира избора на нов главен прокурор у нас от Загреб"/>
  </head>
  <body>
    <article>
      <h1>Борисов за протестите срещу Гешев: И Туск беше единствен кандидат</h1>
      <h2>Той коментира избора на нов главен прокурор у нас от Загреб</h2>
      <address><time datetime="2019-11-21T12:35:00+00:00">21 Nov 2019, 12:35</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/21/bb_1574331139-1.mp4"/>
      </figure>
      <p>Премиерът Бойко Борисов сравни избора на Иван Гешев за главен прокурор на България с този на Доналд Туск за председател на Европейската народна партия (ЕНП).</p>
      <p>Той коментира избора на нов главен прокурор от Загреб, където се провежда форума на ЕНП за избор на нов лидер и на негови замистници.</p>
      <p>„Доналд Туск беше единствен кандидат пък нямаше протести, може да ми препишете на мен, че аз съм виновен, че не съм издигнал втори кандидат”, заяви Борисов.</p>
      <p>Висшият съдебен съвет (ВСС) гласува и прегласува единствената кандидатура на Иван Гешев за главен прокурор. До прегласуване се стигна, след като президентът Румен Радев отказа да подпише указа за назначаването на новоизбрания главен прокурор. Мотивът беше, че не е имало реално състезание за поста.</p>
      <p>И двете гласувания бяха съпроводени от протести срещу и в подкрепа на единствения кандидат за поста.</p>
      <p>Държавният глава вече е длъжен да подпише указ за назначаването на Иван Гешев за главен прокурор, но все още не го е направил.  </p>
    </article>
  </body>
</html>