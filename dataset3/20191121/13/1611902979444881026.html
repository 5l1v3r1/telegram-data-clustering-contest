<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/21/to-nie-lidl-ani-nie-biedronka-polacy-wola-robic-zakupy-w-polskich-sklepach-nawet-za-wyzsza-cene/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-21T13:35:55+00:00"/>
    <meta property="og:title" content="To nie Lidl, ani nie Biedronka. Polacy wolą robić zakupy w polskich sklepach nawet za wyższą cenę"/>
    <meta property="og:description" content="Polacy nie wybierają chętnie na Biedronki, czy Lidla, lecz są na nich skazani. Okazuje się, że wolą robić zakupy w polskich sklepach i kupować polskie produkty. 54 proc. Polaków deklaruje, że jest w stanie zapłacić więcej za ubranie i obuwie wyprodukowane w Polsce – wynika z raportu firmy doradczej KPMG. "/>
  </head>
  <body>
    <article>
      <h1>To nie Lidl, ani nie Biedronka. Polacy wolą robić zakupy w polskich sklepach nawet za wyższą cenę</h1>
      <address><time datetime="2019-11-21T13:35:55+00:00">21 Nov 2019, 13:35</time> by <a rel="author" href="https://nczas.com/author/tw/" target="_blank">TW</a></address>
      <p>
        <b>Polacy nie wybierają chętnie na Biedronki, czy Lidla, lecz są na nich skazani. Okazuje się, że wolą robić zakupy w polskich sklepach i kupować polskie produkty. 54 proc. Polaków deklaruje, że jest w stanie zapłacić więcej za ubranie i obuwie wyprodukowane w Polsce – wynika z raportu firmy doradczej KPMG. </b>
      </p>
      <p>Ponad 60 proc. Polaków przyznaje, że dokonuje zakupów odzieży, obuwia i dodatków „w przemyślany sposób”.</p>
      <p>Wcale nie jest tak, że najchętniej kupujemy tanie produkty zagranicznego pochodzenia w popularnych sklepach sieciowych, jak Lidl, Tesco, Carrefour, czy Biedronka. Ponad połowa Polaków (54 proc.) nie sugeruje się wyłącznie ceną i jest w stanie zapłacić więcej za to, że kupowane wyroby wyprodukowane są w Polsce. Analiza postaw konsumenckich wskazuje ponadto na coraz większą troskę o ochronę środowiska: blisko co trzeci respondent jest skłonny zapłacić więcej za produkt wyprodukowany w ekologiczny sposób – wynika z raportu.</p>
      <p>Połowa respondentów badania KPMG, którzy są gotowi zapłacić wyższą cenę za produkt made in Poland, wskazuje też, że taka dopłata nie powinna wynosić więcej niż 10 proc. w porównaniu z analogicznym produktem pochodzącym z zagranicy. Co czwarta badana osoba jest gotowa zapłacić za rodzimy produkt 11-20 proc. więcej niż ceny importowanego produktu.</p>
      <p>Największe wydatki Polscy konsumenci deklarują na zakupy kurtek, płaszczy oraz obuwia. Miesięcznie powyżej 200 zł na zakup okryć wierzchnich oraz obuwia przeznacza 26 proc. Polaków. Nieco mniej pieniędzy konsumenci wydają na zakup bluzek i t-shirtów – 69 proc. rodaków przeznacza na ten cel maksymalnie 100 złotych miesięcznie. Na zakupy dodatków i akcesoriów blisko 45 proc. konsumentów nie wydaje więcej niż 50 zł miesięcznie.</p>
      <p>Ponad połowa rodaków (56 proc. wskazań) najczęściej robi zakupy w sieciowych sklepach odzieżowych. Autorzy raportu zwrócili też uwagę, że coraz częściej przygotowania do zakupów rozpoczynamy od przeglądania stron w internecie. Tradycyjne sklepy stacjonarne są wybierane przez większość konsumentów w przypadku chęci zakupu konkretnego towaru (63 proc. wskazań) oraz dokonania reklamacji lub zwrotu (66 proc. wskazań).</p>
      <p>Blisko połowa Polaków (45 proc. wskazań) deklaruje też, że w sieci kupuje rzeczy, które już zna i z których już wcześniej korzystała, dzięki czemu nie ma obaw o niedopasowanie zakupionego produktu. Nie mniej istotnym czynnikiem skłaniającym do zakupu online jest możliwość bezkosztowego zwrotu towaru (43 proc. wskazań) i atrakcyjna cena produktu.</p>
      <p>Źródło: PAP</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/21/kaplan-niszczy-500-inwestujemy-w-panstwo-a-nie-rodzine-to-bledna-ideologia-prowadzaca-do-demograficznej-zapasci/"/>
        <a href="https://nczas.com/2019/11/21/polscy-skoczkowie-beda-skakac-daleko-jak-nigdy-zostana-wyposazeni-w-tajna-bron/"/>
        <a href="https://nczas.com/2019/11/21/z-ekranizacja-czekali-do-smierci-autora-ksiazki-teraz-obsadzaja-kobiety-w-kluczowych-meskich-rolach-foto/"/>
        <a href="https://nczas.com/2019/11/21/wazny-apel-konfederacji-w-sprawie-policji-obecne-przepisy-uwlaczaja-godnosci-video/"/>
        <a href="https://nczas.com/2019/11/21/tak-sie-bawi-sop-funkcjonariusz-przylapany-z-woreczkiem-kokainy/"/>
        <a href="https://nczas.com/2019/11/21/w-polsce-robia-strajk-glodowy-pod-sejmem-a-na-zachodzie-umniejszaja-holokaust-cala-prawda-o-ekooszolomach-z-extinction-rebellion-foto/"/>
        <a href="https://alaluna.pl/newsy/rodowicz-szantazuje-meza-ma-dowody-jego-zdrady/"/>
        <a href="https://nczas.com/2019/11/21/kaczynski-upokorzony-przez-mateusza-morawieckiego-premier-zrobil-to-z-kazdym-tylko-nie-z-nim-video/"/>
        <a href="https://nczas.com/2019/11/21/pis-flirtuje-z-lewica-a-ta-korzysta-i-wprowadza-grozne-spolecznie-postulaty-ideologiczne-bedzie-nowa-definicja-rodziny-juz-nie-tylko-tata-mama-i-dzieci/"/>
      </related>
    </article>
  </body>
</html>