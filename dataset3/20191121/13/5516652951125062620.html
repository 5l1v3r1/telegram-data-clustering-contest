<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426242/eyagoras-tha-erthoyn-kalyteres-hmeres"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-21T13:20:02+00:00"/>
    <meta property="og:title" content="Ευαγόρας. «Θα έρθουν καλύτερες ημέρες»"/>
    <meta property="og:description" content="Κοινή δήλωση με αφορμή τη συμμετοχή του Ευαγόρα στο φετινό πρωτάθλημα της Γ’ Κατηγορίας έκαναν ο πρόεδρος του συλλόγου Νίκος Φιλίππου και ο αντιπρόεδρος Γιάννης Καλούδης."/>
  </head>
  <body>
    <article>
      <h1>Ευαγόρας. «Θα έρθουν καλύτερες ημέρες»</h1>
      <address>
        <time datetime="2019-11-21T13:20:02+00:00">21 Nov 2019, 13:20</time>
      </address>
      <p>
        <b>Κοινή δήλωση με αφορμή τη συμμετοχή του Ευαγόρα στο φετινό πρωτάθλημα της Γ’ Κατηγορίας έκαναν ο πρόεδρος του συλλόγου Νίκος Φιλίππου και ο αντιπρόεδρος Γιάννης Καλούδης.</b>
      </p>
      <p>Συγκεκριμένα:</p>
      <p>«Με αφορμή τα επόμενα παιχνίδια που ακολουθούν και την κατάσταση που επικρατεί αυτή τη στιγμή στην ομάδα μας θα θέλαμε να πούμε μερικά πράγματα από κοινού. Σαφώς η κατηγορία δεν αντιπροσωπεύει τον σύλλογο σε καμία περίπτωση και χωρίς να θέλουμε να μειώσουμε τις υπόλοιπες ομάδες που την απαρτίζουν θεωρούμε ότι κακώς είμαστε εκεί. Ελπίζουμε να είμαστε προσωρινά. Η ιστορία και η πορεία του συλλόγου δεν το επιτρέπει. Από την άλλη όμως υπάρχει και η άλλη όψη του νομίσματος.</p>
      <p>Η συμμετοχή για πρώτη φορά ύστερα από πολλά χρόνια νεανικών και ιστορικών ομάδων που κάπως γλυκαίνει την κατηγορία. Θα θέλαμε να δώσουμε μια υπόσχεση στους φίλους του Ευαγόρα μας ότι θα κάνουμε ότι πρέπει και περνά από το χέρι μας για να αποκτήσει ξανά την δυναμική που είχε αυτός ο σύλλογος. Εμείς θα είμαστε κοντά στην ομάδα όσο θα μας το επιτρέπει ο Θεός, γιατί μόνο αυτόν φοβόμαστε και κανένα άλλον. Η αρχή έγινε με τα νέα γραφεία - αποδυτήρια και έπεται και συνέχεια. Όλοι κοντά στην ομάδα, πιστέψτε μας θα έρθουν καλύτερες μέρες για τον Ευαγόρα μας γιατί το αξίζει.</p>
      <p>Νικόλαος Φιλίππου, (πρόεδρος)</p>
      <p>Γιάννης Καλούδης, (αντιπρόεδρος)»</p>
    </article>
  </body>
</html>