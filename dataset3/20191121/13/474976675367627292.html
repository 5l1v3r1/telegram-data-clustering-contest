<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121179/maly-zus-plus-rzad-przyjal-projekt-ustawy.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-21T13:27:00+00:00"/>
    <meta property="og:title" content="Mały ZUS plus. Rząd przyjął projekt ustawy"/>
    <meta property="og:description" content="Rząd przyjął w czwartek projekt ustawy ws. tzw. małego ZUS-u plus, który przewiduje obniżenie i uzależnienie wysokości składek najmniejszych firm od ich dochodów."/>
  </head>
  <body>
    <article>
      <h1>Mały ZUS plus. Rząd przyjął projekt ustawy</h1>
      <address>
        <time datetime="2019-11-21T13:27:00+00:00">21 Nov 2019, 13:27</time>
      </address>
      <h4>Rząd przyjął w czwartek projekt ustawy ws. tzw. małego ZUS-u plus, który przewiduje obniżenie i uzależnienie wysokości składek najmniejszych firm od ich dochodów.</h4>
      <p>– Dzisiaj bardzo dobra wiadomość. Nie minęło godzin od wotum zaufania, a mamy już pierwszą z zapowiadanych ustaw na pierwsze 100 dni rządu – mówił na konferencji prasowej premier Mateusz Morawiecki.</p>
      <p>Szef rządu tłumaczył, że mały ZUS to rozwiązanie dla mikro przedsiębiorców, którzy zaczynają działalność, ale też dla tych, którzy już ją prowadzą. – Wyliczamy to na 500 zł ulgi w płatności na ZUS dla tych przedsiębiorców – powiedział.</p>
      <p>– W skali budżetu państwa jest to przekazanie środków w wysokości 1 mld 300 mln dla małych i średnich przedsiębiorców. Na rzecz tych mikro i małych przedsiębiorców przekazujemy tę kwotę. Może to będzie nawet 1 mld 500 mln zł – mówił Morawiecki.</p>
      <p>W ocenie premiera rząd realizując tę obietnicę pokazuje, "czym jest wiarygodność i jak ważne jest dotrzymanie słowa". Według Morawieckiego mały ZUS pozwoli "spokojniej rozwinąć żagle firmom, które rozpoczynają działalność".</p>
      <p>Kancelaria Premiera informuje, że ulga proponowana przez rząd jest najbardziej korzystna dla mikro przedsiębiorców, których dochód w tym roku nie przekroczy ok. 6 tys. zł miesięcznie.</p>
      <footer>/ Źródło: DoRzeczy.pl <br/>/ dcy</footer>
      <figure>
        <a href="https://www.pkobp.pl/?utm_source=do_rzeczy&amp;utm_medium=stopka&amp;utm_campaign=FF&amp;utm_term=pazdziernik">
          <img src="https://dorzeczy.pl/dorzeczy/_i/ad/ad-stripe-795x230-pko-2019-02.jpg"/>
        </a>
      </figure>
      <related>
        <h4>Czytaj także</h4>
        <a href="https://www.dorzeczy.pl/obserwator-mediow/121127/morawiecki-o-slowach-tuska-troszeczke-nieladne.html"/>
      </related>
    </article>
  </body>
</html>