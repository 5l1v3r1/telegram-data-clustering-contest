<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/magazine/black-friday-2019-cosa-1.4898620"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-21T13:29:27+00:00"/>
    <meta property="og:title" content="Black Friday, le 10 regole anti trappole. Attenti al finto risparmio"/>
    <meta property="og:description" content="Ribassi super sui prodotti in vetrina. Ma non sempre è un vero risparmio"/>
  </head>
  <body>
    <article>
      <h1>Black Friday, le 10 regole anti trappole. Attenti al finto risparmio</h1>
      <h2>Ribassi super sui prodotti in vetrina. Ma non sempre è un vero risparmio</h2>
      <address><time datetime="2019-11-21T13:29:27+00:00">21 Nov 2019, 13:29</time> by <a rel="author">ACHILLE PEREGO</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4898671.1574343664!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Black Friday in un negozio (Crocchioni)</figcaption>
      </figure>
      <p>Milano, 21 novembre 2019 - Il <b>Black Friday</b> non riguarda più solo l’e-commerce ma ormai pervade<a href="https://www.quotidiano.net/cronaca/black-friday-2019-1.4896334"> tutto il mondo del commercio</a>. E così, oltre agli acquisti <b>online </b>nei grandi store virtuali piuttosto che sui siti delle maxi catene dell’elettronica o della moda griffata, è scattata una vera e propria corsa, dal negozio di quartiere agli outlet, dai centri commerciali a quelli specializzati nell’abbigliamento sportivo o nel tempo libero fino al mondo dell’auto, delle pay tv, dell’energia e della telefonia, ad approfittare della settimana del Black Friday per proporre sconti e promozioni.</p>
      <p>Ma in questa corsa agli acquisti, quali sono gli accorgimenti da seguire per fare buoni affari e non cadere in qualche trappola? Occhio agli sconti. A partire dal gigante <b>Amazon </b>(che annuncia sconti dal 20 fino al 50%) tutti promettono maxi risparmi. E le occasioni effettivamente non mancano. Ma analizzando le offerte dei Black Friday degli ultimi anni Altroconsumo ha evidenziato come in alcuni casi <b>i prezzi non siano così vantaggiosi</b>. Il motivo? Il calcolo della percentuale di sconto prenderebbe come base il prezzo di listino del prodotto al momento del lancio sul mercato così è più facile vantare ribassi anche del 50% su articoli usciti diversi mesi fa e che nel frattempo hanno già subito un calo fisiologico del prezzo.</p>
      <h3>
        <a href="https://www.quotidiano.net/economia/black-friday-2019-come-funziona-1.4887967">Black Friday, quando comprare</a>
      </h3>
      <p>In altri casi, sempre secondo Altroconsumo, le offerte – specialmente per smartphone, tv, elettrodomestici – sono vicine ai minimi di mercato ma non imperdibili e si possono <b>trovare anche in altri periodi dell’anno</b>. Per questo la prima regola è quella di <b>confrontare sempre i prezzi</b> sia nei negozi virtuali sia in quelli tradizionali – verificando che non si tratti di <b>svendite di magazzino</b> o di merce di bassa qualità promozionata approfittando del Black Friday e senza le norme previste nell’abbigliamento per i<b> saldi </b>– utilizzando anche i comparatori online. Se decidete di fare acquisti online, ricordano Adoc e Codacons, innanzitutto acquistate <b>solo da siti Internet sicuri</b>, protetti da sistemi di sicurezza dei pagamenti, riconoscibili dalla presenza del lucchetto nella barra di indirizzo. Controllate i <b>feedback</b> e che siano correttamente riportati i dati della società.</p>
      <h3>
        <a href="https://www.quotidiano.net/magazine/black-friday-2019-1.4873713">Black Friday, tutte le date</a>
      </h3>
      <p>Verificate che a essere riportato non sia <b>solo il prezzo del prodotto </b>ma quello finale, comprensivo di spese di spedizione o tasse. Controllate la <b>data di spedizione</b> e da dove viene spedito il prodotto. Conservate sempre una <b>copia dell’ordine </b>e fate attenzione nell’acquisto di capi griffati o giocattoli ai prodotti contraffatti. Attenzione alla <b>spedizione</b>. Quando arriva il pacco, verificate subito se è danneggiato, fate una fotografia e fate notare i difetti evidenti al corriere, facendolo annotare sulla bolla di consegna. Poi inviate un <b>reclamo</b> al venditore da cui avete acquistato il bene per ottenere la sostituzione o il rimborso, sarà lui poi eventualmente a doversi rivalere sul corriere.</p>
      <p>Perché è così seguito anche in Italia</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.quotidiano.net/magazine/black-friday-2019-come-funziona-1.4887967"/>
        <a href="https://www.quotidiano.net/magazine/black-friday-perche-1.4888030"/>
        <a href="https://www.quotidiano.net/cronaca/black-friday-2019-1.4896334"/>
        <a href="https://www.quotidiano.net/magazine/black-friday-2019-1.4873713"/>
        <a href="https://www.ilrestodelcarlino.it/bologna/cronaca/black-friday-2019-1.4899036"/>
      </related>
    </article>
  </body>
</html>