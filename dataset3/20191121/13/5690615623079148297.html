<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837028-vitse-premyer-rf-moskva-zrobila-vse-dlya-vregulyuvannya-gazovoyi-superechki-z-ukrayinoyu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T13:17:00+00:00"/>
    <meta property="og:title" content="Віце-прем'єр РФ: Москва зробила все для врегулювання газової суперечки з Україною"/>
    <meta property="og:description" content="КИЇВ. 21 листопада. УНН. Росія зробила усі заходи для вирішення газових питань з Україною. Про це повідомив журналістам віце-прем’єр РФ Дмитро Козак …"/>
  </head>
  <body>
    <article>
      <h1>Віце-прем'єр РФ: Москва зробила все для врегулювання газової суперечки з Україною</h1>
      <address><time datetime="2019-11-21T13:17:00+00:00">21 Nov 2019, 13:17</time> by <a rel="author">Олексій Супрун</a></address>
      <p><b>КИЇВ. 21 листопада. УНН.</b> Росія зробила усі заходи для вирішення газових питань з Україною. Про це повідомив журналістам віце-прем’єр РФ Дмитро Козак, пише <b>УНН</b> з посиланням на російське агентство ТАСС.</p>
      <p>“Росія проти будь-яких газових воєн, — сказав він. — Вживаємо зусилля, щоб їх не було, щоб все було врегульовано завчасно. Ми зробили все для цього”.</p>
      <p>Представники Росії, Євросоюзу і України 20 листопада провели технічні консультації щодо газу, за підсумками яких було вирішено продовжити переговори в найближчі дні і підвести підсумки наступного тижня. Відповідаючи на питання про розглянуті дати для проведення тристоронніх консультацій щодо газу, Козак сказав: “Поки це перемовини”.</p>
      <p>Діючі контракти на поставку і транзит російського газу через Україну закінчуються 31 грудня. До цього часу Росія планує запустити два газопроводи в обхід України — “Північний потік-2” і “Турецький потік”. Україна в свою чергу має зобов’язання щодо впровадження європейського енергетичного законодавства до кінця цього року.</p>
      <p>Як передавав <b>УНН</b> раніше, Росія і Україна <a href="https://www.unn.com.ua/uk/news/1836831-minenergo-rf-moskva-ta-kiyiv-obgovoryuvali-pryami-postavki-gazu-v-obsyazi-15-mlrd-kubometriv-na-rik">обговорювали прямі поставки газу</a> з 2020 року в обсязі близько 15 млрд кубометрів на рік, сказав журналістам міністр енергетики РФ Олександр Новак.</p>
    </article>
  </body>
</html>