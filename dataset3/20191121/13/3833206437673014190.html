<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Trima-zaginaha-v-zhestoka-katastrofa-po-putya-Silistra-Ruse-915708"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-21T13:52:00+00:00"/>
    <meta property="og:title" content="Трима загинаха в жестока катастрофа по пътя Силистра-Русе"/>
    <meta property="og:description" content="Окръжната прокуратура в Силистра ръководи досъдебно производство за пътнотранспортно произшествие с ..."/>
  </head>
  <body>
    <article>
      <h1>Трима загинаха в жестока катастрофа по пътя Силистра-Русе</h1>
      <address>
        <time datetime="2019-11-21T13:52:00+00:00">21 Nov 2019, 13:52</time>
      </address>
      <p>Окръжната прокуратура в Силистра ръководи досъдебно производство за пътнотранспортно произшествие с трима загинали.</p>
      <p>Досъдебно производство по член 343, ал. 4, във връзка с ал. 1, буква "в“ от НК за тежко пътнотранспортно произшествие с трима загинали ръководи Окръжната прокуратура в Силистра. Челният удар между "Опел корса“ и "Фолксваген венто“ е станал днес в ранния следобед на главния път Силистра – Русе.</p>
      <p>Извършва се оглед на местопроизшествието. Полицейски екип и екипи на пожарната са на място. За да бъде освободен загиналият водач на автомобила "Опел корса“ се режат ламарините на колата. Загиналият шофьор 57-годишният Румен В.</p>
      <p>В другата кола е пътувало семейство. Жената – Виолета А., е загинала на място, а съпругът Марин А. е бил транспортиран в болницата, където е починал.</p>
      <p>Тежката катастрофа е станала на прав участък с непрекъсната разделителна линия и мокър асфалт. Образуваното досъдебно производство под ръководството на Окръжната прокуратура в Силистра трябва да установи причините за тежкия пътен инцидент, довел до смъртта на трима души.</p>
    </article>
  </body>
</html>