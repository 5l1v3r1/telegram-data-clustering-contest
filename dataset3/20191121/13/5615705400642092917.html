<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204733-livijska-vlada-za-koshti-es-sadzhae-bizhenciv-do-taboriv-ta-prodae-yih-u-rabstvo-the-guardian"/>
    <meta property="og:site_name" content="Mind UA"/>
    <meta property="article:published_time" content="2019-11-21T13:20:00+00:00"/>
    <meta property="og:title" content="Лівійська влада за кошти ЄС саджає біженців до таборів та продає їх у рабство – The Guardian"/>
    <meta property="og:description" content="У таборах, точна кількість яких невідома (17-35), в жахливих умовах утримуються понад 5000 біженців"/>
  </head>
  <body>
    <article>
      <h1>Лівійська влада за кошти ЄС саджає біженців до таборів та продає їх у рабство – The Guardian</h1>
      <h2>У таборах, точна кількість яких невідома (17-35), в жахливих умовах утримуються понад 5000 біженців</h2>
      <address>
        <time datetime="2019-11-21T13:20:00+00:00">21 Nov 2019, 13:20</time>
      </address>
      <p>У звіті ЄС, доступ до якого отримало видання <a href="https://www.theguardian.com/uk-news/2019/nov/20/migrants-detained-in-libya-for-profit-leaked-eu-report-reveals">The Guardian</a>, Євросоюз визнає не може контролювати лівійську берегову охорону і що затримання мігрантів стало «прибутковою бізнес-моделлю» для влади Лівії, з яким блок нещодавно відновив суперечливу угоду про стримування міграції до Європи.</p>
      <p>У звіті детально описується доля біженців, які тікають в Європу та яких було затримано береговою охороною за підтримки та на гроші Брюсселя. Їх поміщали в офіційні та неофіційні табори для затриманих, де вони були змушені перебувати у важких та небезпечних умовах.</p>
      <p>Широке розповсюдження порушення прав людей, їх загибель, загадкові зникнення,хабарництво та корупція приводяться в 13-сторінковому документі, в якому також хвалять «досягнутий прогрес» у зменшенні кількості людей, які покидають лівійське узбережжя у напрямку Європи.</p>
      <p>В межах відновленої угоди на декілька мільйонів євро ЄС та Італія надають лівійській береговій охороні кошти та катери для перехоплення мігрантів в Середземному морі. Минулого місяця, як зазначається, було прийнято рішення продовжити цю програму і надати додаткові 5 млн євро,незважаючи на визнанні в документах ЄС факти, що місця примусового утримання мігрантів в Лівії переповнені, а умови життя для них «останнім часом серйозно погіршилися» на тлі збройного конфлікту, розвитку контрабанди, торгівлі людьми і падіння економіки. Документ підготовлений головою ради ЄС.</p>
      <p>У таборах, число яких точно невідомо (від 17 до 35), утримують понад 5000 чоловік під контролем озброєних військових. Керівництво деяких таборів «імовірно здійснює торгівлю людьми» і «не має належної системи реєстрації мігрантів», також «виявлені серйозні випадки корупції та хабарництва», говориться в доповіді.</p>
      <p>ЄС здійснює тиск на лівійську владу, щоб вона припинила довільне затримання мігрантів.</p>
      <related>
        <h4>Також читайте</h4>
        <a href="https://mind.ua/news/20204663-franciya-hoche-zminiti-pravila-vstupu-do-es"/>
        <a href="https://mind.ua/news/20204576-evropi-ne-potriben-amerikanskij-gaz-deputat-bundestagu"/>
        <a href="https://mind.ua/news/20204462-evropa-sumnivaetsya-shchodo-dopomogi-ukrayini-yakshcho-vona-ne-pereslidue-kolomojskogo"/>
      </related>
    </article>
  </body>
</html>