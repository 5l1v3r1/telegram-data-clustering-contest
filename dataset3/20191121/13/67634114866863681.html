<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151294/"/>
    <meta property="og:site_name" content="AgroNews"/>
    <meta property="article:published_time" content="2019-11-21T13:51:00+00:00"/>
    <meta property="og:title" content="Милованов представив геопортал для боротьби з тіньовим обігом землі"/>
    <meta property="og:description" content="В Міністерстві економіки представили геопортал, який поєднує в собі використання супутникових даних та штучного інтелекту для того, щоб боротися з тіньовим обігом землі. Його представив міністр економічного розвитку, торгівлі та сільського господарства Тимофій Милованов під час презентації цього..."/>
  </head>
  <body>
    <article>
      <h1>Милованов представив геопортал для боротьби з тіньовим обігом землі</h1>
      <address><time datetime="2019-11-21T13:51:00+00:00">21 Nov 2019, 13:51</time> by <a rel="author">agronews.uaode/author</a></address>
      <p>
        <b>В Міністерстві економіки представили геопортал, який поєднує в собі використання супутникових даних та штучного інтелекту для того, щоб боротися з тіньовим обігом землі. Його представив міністр економічного розвитку, торгівлі та сільського господарства Тимофій Милованов під час презентації цього проекту. Повідомляє прес-служба <a href="http://www.me.gov.ua/News/Detail?lang=uk-UA&amp;id=908f6040-fd0d-4faf-9b4f-f5868bae0c42&amp;title=TimofiiMilovanovPrezentuvavProktvidkritaZemlia">відомства</a>.</b>
      </p>
      <p>«Проект в собі поєднує використання супутникових даних та штучного інтелекту для того, щоб боротися з тіньовим обігом землі. За допомогою супутникових даних і геокадастру ми можемо знайти проблемні питання і просто поїхати і подивитися, а не посилати інспекторів. Ми дивимося з космосу де що росте, перевіряємо де що є зареєстроване, якщо щось не так — їдемо, перевіряємо», — сказав Тимофій Милованов.</p>
      <p>Та додав, що геопортал відкритий і там є різні функціональні можливості.</p>
      <p>«Система ще в такому стані, що ми її просто тестуємо. Але ми хочемо, щоб ви нам давали зворотній зв’язок прямо зараз, якщо якась функція вам потрібна, то ми готові, поки ми ще кодуємо, змінюватись і вам надавати цю функцію», — проінформував Тимофій Милованов.</p>
      <p>Міністр зазначив, що за допомогою порталу можна буде здійснювати прозорий моніторинг земель, дивитись статистику вирощування культур, а значить, і будувати необхідну інфраструктуру, формувати конкурентне середовище, унеможливлювати корупційні схеми та будувати цивілізований ринок землі.</p>
      <p>«Як воно працює. Літає супутник. В пікселі — десять квадратних метрів. Ці дані безкоштовні. Ми побачили цю картинку і знаємо, що це — ріпак. Але більшість різних культур 8 серпня виглядають от так — вони всі зелені. Тому ми не можемо по цій культурі одразу сказати, що тут росте. Тому робиться так: роблять знімки тієї самої території в квітні, травні, … жовтні. І тепер в нас є на кожен місяць ряд. Це картинка, координати до неї притягнуті, і час притягнутий. Тепер ми маємо придумати алгоритм, як ці данні перетворити на те, щоб у нас була карта, що там насправді росте і де конкретно. Як це робиться: ми запускаємо машину, яка їде по дорозі і знімає ліворуч і праворуч що там насправді росте. А потім людина, або алгоритм, з цих вже кадрів конкретних ідентифікує що там росте. Це буде deep machine learning», — зазначив Тимофій Милованов.</p>
      <p>Також міністр сказав, що з часом портал отримає кращий функціонал.</p>
    </article>
  </body>
</html>