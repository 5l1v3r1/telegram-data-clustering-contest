<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2822871-mendel-prokomentuvala-sensacijni-novini-pro-nespravnist-prezidentskogo-litaka.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T13:19:00+00:00"/>
    <meta property="og:title" content="Мендель прокоментувала &quot;сенсаційні&quot; новини про несправність президентського літака"/>
    <meta property="og:description" content="Повідомлення щодо несправності президентського літака увечері 20 листопада перед прибуттям Володимира Зеленського в Очаків для зустрічі українських кораблів відволікали увагу від більш важливих і необхідних речей."/>
  </head>
  <body>
    <article>
      <h1>Мендель прокоментувала "сенсаційні" новини про несправність президентського літака</h1>
      <h2>Повідомлення щодо несправності президентського літака увечері 20 листопада перед прибуттям Володимира Зеленського в Очаків для зустрічі українських кораблів відволікали увагу від більш важливих і необхідних речей.</h2>
      <address>
        <time datetime="2019-11-21T13:19:00+00:00">21 Nov 2019, 13:19</time>
      </address>
      <p>Таку думку висловила прессекретар Президента Юлія Мендель у <a href="https://www.facebook.com/photo.php?fbid=10212783701585648&amp;set=a.4658396356168&amp;type=3&amp;theater">Facebook</a>.</p>
      <p>“Поки ми перелітали вертольотами та літаками, переїжджали по бездоріжжю Луганщини та Миколаївщини автівками, поки обмінювалися павербенками й шукали вайфай, з‘являлися другорядні новини: про те, що ми не вилетіли з Харківщини, про те, що 20 років не ламався президентський борт. Ці другорядні новини - приклад того, як можна відвертати увагу від важливих речей. І вони ніяк не вплинуть на те, що команда <a href="https://www.ukrinform.ua/tag-prezident">Президента</a> наполегливо йде до мети й виконує поставлені завдання”, - зазначила речниця глави держави.</p>
      <blockquote>
        <b>Читайте також: </b>
        <a href="https://www.ukrinform.ua/rubric-crimea/2822373-zelenskij-zustriv-povernuti-ukraini-korabli-v-portu-ocakova.html">Зеленський зустрів повернуті Україні кораблі в порту Очакова</a>
      </blockquote>
      <p>Як повідомляв Укрінформ, Президент Володимир Зеленський зустрів у порту Очакова українські військові кораблі "Бердянськ", "Нікополь" та "Яни Капу", які повернулися 20 листопада з російського полону.</p>
    </article>
  </body>
</html>