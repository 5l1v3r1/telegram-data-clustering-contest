<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/le-altre-di-a/repubblica-conte-retroscena-sulla-busta-con-proiettile-minacce-erano-anche-per-il-preparatore-415311"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-21T13:10:00+00:00"/>
    <meta property="og:title" content="Repubblica - Conte, retroscena sulla busta con proiettile: minacce erano anche per il preparatore"/>
    <meta property="og:description" content="Dopo la busta recapitata nella sede dell’Inter con le minacce per Antonio Conte, il mister è stato sentito ieri"/>
  </head>
  <body>
    <article>
      <h1>Repubblica - Conte, retroscena sulla busta con proiettile: minacce erano anche per il preparatore</h1>
      <h2>Dopo la busta recapitata nella sede dell’Inter con le minacce per Antonio Conte, il mister è stato sentito ieri</h2>
      <address><time datetime="2019-11-21T13:10:00+00:00">21 Nov 2019, 13:10</time> by <a rel="author">Redazione Tutto Napoli.net</a></address>
      <p>Dopo la busta recapitata nella sede dell’Inter con le minacce per <b>Antonio Conte</b>, il mister è stato sentito ieri. Hanno raccolto la sua testimonianza i carabinieri di Milano guidati da colonnello Miulli. Il quotidiano <i>Repubblica </i>spiega anche che Conte è sotto vigilanza dopo la lettera arrivata al club una settimana fa. Nella busta c’era anche un proiettile da caccia e le minacce non riguardavano solo il tecnico interista ma anche Antonio Pintus, il preparatore atletico nerazzurro. Sono ancora in corso le analisi sul proiettile e sulla busta nella quale è stato inserito. Si cercano eventuali impronte digitali. Lo riporta FcInter 1908. </p>
    </article>
  </body>
</html>