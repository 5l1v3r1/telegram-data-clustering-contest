<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilizujeme.cz/clanky/slibovany-apple-store-by-mohl-v-praze-vyrust-do-dvou-let"/>
    <meta property="og:site_name" content="Mobilizujeme"/>
    <meta property="article:published_time" content="2019-11-21T13:18:14+00:00"/>
    <meta property="og:title" content="Slibovaný Apple Store by mohl v Praze vyrůst do dvou let"/>
    <meta property="og:description" content="Premiér Andrej Babiš se v lednu letošního roku setkal s Timem Cookem, výkonným ředitelem firmy Apple. Podle všeho Babiš nadhodil myšlenku oficiálního Apple Storu v našem hlavním městě. Od té doby je"/>
  </head>
  <body>
    <article>
      <h1>Slibovaný Apple Store by mohl v Praze vyrůst do dvou let</h1>
      <address><time datetime="2019-11-21T13:18:14+00:00">21 Nov 2019, 13:18</time> by <a rel="author">Jakub Fišer</a></address>
      <p>Premiér Andrej Babiš se v lednu letošního roku setkal s Timem Cookem, výkonným ředitelem firmy Apple. Podle všeho Babiš nadhodil myšlenku oficiálního Apple Storu v našem hlavním městě. Od té doby je však ticho po pěšině.</p>
      <figure>
        <img src="https://mobilizujeme.cz/wp-content/uploads/2018/02/apple-store-queens-center-mall.png"/>
      </figure>
      <blockquote>TIP: <a href="https://mobilizujeme.cz/clanky/premier-babis-mluvil-s-timem-cookem-o-apple-storu-v-praze">Premiér Babiš mluvil s Timem Cookem o Apple Storu v Praze</a></blockquote>
      <p>Redakce serveru Novinky.cz, která již v minulosti dělala s premiérem rozhovor na téma právě zmíněného příslibu Apple Storu v Praze, oslovila téměř po roce našeho ministerského předsedu znovu. Ten reagoval poměrně stručně:</p>
      <blockquote>
        <b>„Společnost Apple nás informovala, že konkrétní záměr expanze v Evropě bude rozhodovat v horizontu roku až dvou. Tento projekt je stále ve hře.“</b>
      </blockquote>
      <p>Následně ještě dodal, že s evropským zastoupením jedná ministr průmyslu Karel Havlíček. To si Novinky ověřily přímo u Havlíčka, ten ale megalomanský Babišův nápad postavil zpět na rovnou zem. Ministr Havlíček se obává faktu, že stavba Apple Storu v Praze představuje nemalou investici. Také výběr lokality je prý pro Apple klíčový.</p>
      <p>Spolumajitel firmy Epico, která dodává produkty Apple prodejcům jako je iStyles nebo iWant, Roman Nováček, řekl v rozhovoru pro Forbes, že podle něj je na otevření Apple Storu v Praze ještě velmi brzy. Mnohem pravděpodobnější má být otevření oficiálního obchodu Apple ve Varšavě, která má mít strategičtější polohu k již existujícím sousedním Apple Storům, jako třeba ve Vídni, Drážďanech, Berlíně, Paříži, Bruselu nebo v Turíně.</p>
      <h3>SOUVISEJÍCÍ</h3>
      <ol>
        <li>
          <a href="https://mobilizujeme.cz/clanky/premier-babis-mluvil-s-timem-cookem-o-apple-storu-v-praze">Premiér Babiš mluvil s Timem Cookem o Apple Storu v Praze</a>
        </li>
        <li>
          <a href="https://mobilizujeme.cz/clanky/cssd-napadla-babise-kvuli-apple-storu-v-praze">ČSSD napadla Babiše kvůli Apple Storu v Praze</a>
        </li>
        <li>
          <a href="https://mobilizujeme.cz/clanky/nizozemsky-urad-vysetruje-apple-kvuli-monopolnim-praktikam-v-app-store">Nizozemský úřad vyšetřuje Apple kvůli monopolním praktikám v App Store</a>
        </li>
      </ol>
    </article>
  </body>
</html>