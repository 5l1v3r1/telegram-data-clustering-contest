<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/situatia-alarmanta-de-pe-drumurile-nationale-discutata-la-guvern-decizia-luata-de-mai-pentru-a-reduce-numarul-accidentelor_3059766.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-21T13:40:17+00:00"/>
    <meta property="og:title" content="Situaţia alarmantă de pe drumurile naţionale, discutată la Guvern. Decizia luată de MAI pentru a reduce numărul accidentelor"/>
    <meta property="og:description" content="Situaţia alarmantă de pe drumurile naţionale a fost discutată cu la Guvern, unde astăzi a avut loc şedinţa Consiliului naţional pentru securitatea circulaţiei rutiere. În cadrul şedinţei, responsabilii de la Ministerul Afacerilor Interne au prezentat un r"/>
  </head>
  <body>
    <article>
      <h1>Situaţia alarmantă de pe drumurile naţionale, discutată la Guvern. Decizia luată de MAI pentru a reduce numărul accidentelor</h1>
      <address><time datetime="2019-11-21T13:40:17+00:00">21 Nov 2019, 13:40</time> by <a rel="author">PUBLIKA.MD</a></address>
      <p><b>Situaţia alarmantă de pe drumurile naţionale a fost discutată cu la Guvern, unde astăzi a avut loc şedinţa Consiliului naţional pentru securitatea circulaţiei rutiere</b>. În cadrul şedinţei, responsabilii de la Ministerul Afacerilor Interne au prezentat un raport, potrivit căruia,<b> de la începutul anului, în urma accidentelor rutiere au decedat deja 225 de oameni, iar alţi peste 2.000 au fost răniţi.</b> Cauza principală a accidentelor rămâne a fi viteza excesivă.</p>
      <p>Potrivit statisticilor, din cele peste 2.000 de accidente, care au avut loc în acest an, aproape 500 au fost provocate de vitezomani, iar alte peste 330 de accidente au avut loc din cauza că şoferii nu au acordat prioritate pietonilor. Alte 237 de accidente au avut loc din cauza schimbării direcţiei de deplasare, fără a semnaliza. Şoferii care au urcat băuţi la volan au provocat în acest an 128 de tragedii.</p>
      <p><b>În urma accidentelor provocate de vitezomani au decedat 92 de oameni, iar şoferii băuţi la volan sunt responsabili de moartea altor 32 de oameni.</b> Totodată, 17 persoane au decedat din cauza traversării neregulamentare a străzii. </p>
      <p><b>Pentru a reduce numărul accidentelor rutiere, ministrul Afacerilor Interne a declarat că în perioada rece a anului, drumurile naţionale urmează să fie intens patrulate.</b><br/><br/>"Reducerea numărului accidentelor rutiere este o prioritate pentru actuala conducere a Ministerului Afacerilor Interne, de fapt şi pentru toţi angajaţii acestui minister. Împreună cu colegii am elaborat un plan, cu mai multe măsuri, pentru a le implementa imediat", a declarat Pavel Voicu, ministrul Afacerilor Interne.<br/><br/><b>Odată cu scăderea temperaturilor şi apariţia primelor îngheţuri, oamenii legii amintesc şoferilor despre importanţa adaptării vitezei şi echipării corespunzător a automobilelor cu roţi de iarnă şi instrumentele necesare de intervenţie în caz de înzăpezire.</b></p>
      <related>
        <h4>Pe aceeaşi temă</h4>
        <a href="https://www.publika.md/intrevedere-matinala-igor-dodon-s-a-intalnit-cu-prim-ministrul-si-ministrii-din-noul-guvern-ce-au-discutat_3059266.html"/>
        <a href="https://www.publika.md/premierul-ion-chicu-a-convocat-membrii-cabinetului-de-ministrii-in-prima-sedinta-de-guvern-vezi-ce-au-discutat_3059281.html"/>
        <a href="https://www.publika.md/premierul-ion-chicu-a-prezentat-noii-ministri-colectivelor-de-munca-si-a-explicat-ce-inseamna-un-guvern-tehnocrat_3059285.html"/>
      </related>
    </article>
  </body>
</html>