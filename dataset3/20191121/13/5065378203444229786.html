<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ygeia/farmako/story/1031322/efex-h-aytofrontida-symvallei-sti-maxi-kata-tis-mikroviakis-antoxis"/>
    <meta property="og:site_name" content="Newsbomb"/>
    <meta property="article:published_time" content="2019-11-21T13:25:18+00:00"/>
    <meta property="og:title" content="ΕΦΕΧ: Η αυτοφροντίδα συμβάλλει στη μάχη κατά της μικροβιακής αντοχής"/>
    <meta property="og:description" content="Η χρήση φαρμάκων που διατίθενται χωρίς ιατρική συνταγή (ΜΗΣΥΦΑ) συνεισφέρει σημαντικά στη διαχείριση ήπιων προβλημάτων υγείας, ιδίως σε περιπτώσεις ιογενών χειμερινών περιστατικών."/>
  </head>
  <body>
    <article>
      <h1>ΕΦΕΧ: Η αυτοφροντίδα συμβάλλει στη μάχη κατά της μικροβιακής αντοχής</h1>
      <h2>Η χρήση φαρμάκων που διατίθενται χωρίς ιατρική συνταγή (ΜΗΣΥΦΑ) συνεισφέρει σημαντικά στη διαχείριση ήπιων προβλημάτων υγείας, ιδίως σε περιπτώσεις ιογενών χειμερινών περιστατικών.</h2>
      <address><time datetime="2019-11-21T13:25:18+00:00">21 Nov 2019, 13:25</time> by <a rel="author">Newsroom</a></address>
      <p>Αυτό τονίζει ο Σύνδεσμος των <a href="https://www.newsbomb.gr/tags/tag/123943/efex">Εταιρειών Φαρμάκων Ευρείας Χρήσεως</a> (ΕΦΕΧ), με αφορμή την Παγκόσμια Εβδομάδα Ευαισθητοποίησης για την Ορθολογική Χρήση Αντιβιοτικών.</p>
      <p>Η <b>μικροβιακή αντοχή</b> είναι μια πιεστική απειλή για τη δημόσια υγεία που μπορεί να επηρεάσει οποιονδήποτε σε παγκόσμιο επίπεδο. Η κακή χρήση και η κατάχρηση των αντιβιοτικών έχουν εντοπιστεί ως κύριες αιτίες της μικροβιακής αντοχής. Κάθε χρόνο πεθαίνουν από λοιμώξεις που είναι ανθεκτικές στα αντιβιοτικά 33.000 άτομα. Σύμφωνα με τον ΟΟΣΑ, η μικροβιακή αντοχή θέτει σε κίνδυνο τη βιωσιμότητα των συστημάτων υγείας. Μια καλή κατάσταση υγείας που εξασφαλίζει ένα ικανοποιητικό ανοσοποιητικό σύστημα, είναι συνήθως αρκετή για την πρόληψη λοιμώξεων. Αυτό μπορεί να επιτευχθεί με επιλογές υγιεινού τρόπου ζωής, καλή προσωπική φροντίδα υγείας, τακτική άσκηση και καλή διατροφή.</p>
      <p>Τα <b>ΜΗΣΥΦΑ</b> αποτελούν σημαντικό μέρος της συνεχούς <b>αυτοφροντίδας</b>. Συνεισφέρουν σημαντικά στη διαχείριση <b>ήπιων προβλημάτων υγείας,</b> ιδίως σε περιπτώσεις<b> ιογενών χειμερινών περιστατικών</b> που συχνά αντιμετωπίζονται με λανθασμένο τρόπο, όπως η αγωγή με αντιβιοτικά. Ένα φάσμα ήπιων προβλημάτων υγείας μπορούν να γίνουν αντιληπτά άμεσα από τον πολίτη και να αντιμετωπισθούν με ΜΗΣΥΦΑ και λοιπά προϊόντα αυτοφροντίδας.</p>
      <p>Η αυτοφροντίδα περιλαμβάνει την ευαισθητοποίηση για την υπεύθυνη χρήση αντιβιοτικών και τη μικροβιακή αντοχή, τονίζει ο Σύνδεσμος των Εταιρειών Φαρμάκων Ευρείας Χρήσεως (ΕΦΕΧ), οποίος δεσμεύεται στην προώθηση της υπεύθυνης αυτοφροντίδας, της πρόληψης της ασθένειας, διατήρησης της υγείας και αντιμετώπισης της ασθένειας με ή χωρίς την υποστήριξη ενός παρόχου υγειονομικής περίθαλψης.</p>
      <p><b>Δείτε όλες τις τελευταίες</b> <b><a href="https://www.newsbomb.gr/oles-oi-eidhseis">Ειδήσεις</a></b> <b>από την Ελλάδα και τον Κόσμο, τη στιγμή που συμβαίνουν, στο </b><b>Newsbomb</b><b>.</b><b>gr</b></p>
      <related>
        <a href="https://www.newsbomb.gr/ygeia/farmako/story/1030661/pefni-as-afisoyme-ta-antiviotika-energa"/>
        <a href="https://www.newsbomb.gr/ygeia/story/1030488/eody-treis-stoxoi-gia-ti-diasosi-ton-antiviotikon-apo-ti-mikroviaki-antoxi"/>
        <a href="https://www.newsbomb.gr/ygeia/story/1029036/isa-to-68-ton-ellinon-katanalonei-antiviotika-kathe-xrono"/>
      </related>
    </article>
  </body>
</html>