<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/ukrzaliznitsya_ta_shhe_tri_obyekti_popovnili_spisok_strategichnih_derzhpidpriyemstv_n1237287"/>
    <meta property="og:site_name" content="24 Канал"/>
    <meta property="article:published_time" content="2019-11-21T13:54:00+00:00"/>
    <meta property="og:title" content="Укрзалізниця та ще три об'єкти поповнили список стратегічних держпідприємств"/>
    <meta property="og:description" content="Уряд вніс до списку стратегічних 4 нових підприємства, при цьому виключив з нього 39 інших. У Мінекономіки нагадали, що за законом стратегічні підприємства можна приватизовувати."/>
  </head>
  <body>
    <article>
      <h1>Укрзалізниця та ще три об'єкти поповнили список стратегічних держпідприємств</h1>
      <address><time datetime="2019-11-21T13:54:00+00:00">21 Nov 2019, 13:54</time> by <a rel="author" href="https://24tv.ua/nataliya_pristanska_tag7230/" target="_blank">Наталія Пристанська</a></address>
      <p>
        <b>Уряд вніс до списку стратегічних 4 нових підприємства, при цьому виключив з нього 39 інших. У Мінекономіки нагадали, що за законом стратегічні підприємства можна приватизовувати.</b>
      </p>
      <p>Укрзалізниця стала стратегічним об’єктом, бо є великим платником податків і природним монополістом, повідомили на сайті <a href="http://www.me.gov.ua/News/Detail?lang=uk-UA&amp;id=0ae8ea35-8ed9-4a4b-a14f-f4a0bc87ad5d&amp;title=-">Мінекономіки</a>.</p>
      <blockquote>Читайте також: <a href="https://24tv.ua/rozkradannya_20_milyoniv_griven_nabu_zavershilo_rozsliduvannya_proti_eksdeputata_ishhenka_n1236888">Розкрадання 20 мільйонів гривень: НАБУ завершило розслідування проти ексдепутата Іщенка</a></blockquote>
      <h3>Які держпідприємства, окрім Укрзалізниці, тепер стратегічні</h3>
      <ul>
        <li>Науково-дослідний та конструкторсько-технологічний інститут трубної промисловості ім. Я.Осади.</li>
        <li>Національна суспільна телерадіокомпанія України – кількість працівників понад 5000, великий платник податків.</li>
        <li>Центральне підприємство з поводження з радіоактивними відходами – внесено до категорії цивільної оборони, є виконавцем цільових науково-технічних програм і держзамовлень.</li>
      </ul>
      <blockquote>Звернуть увагу: <a href="https://24tv.ua/ukrzaliznitsya_zapuskaye_dodatkovi_potyagi_do_novorichnih_svyat_kudi_i_yak_n1235138">"Укрзалізниця" запускає додаткові потяги до новорічних свят: куди і як</a></blockquote>
      <h3>Які держпідприємства вже не є стратегічними</h3>
      <ul>
        <li>Чотири об’єкти Мінекономрозвитку, діяльність яких не відповідає жодному з визначених критеріїв.</li>
        <li>Чотири об'єкти, на базі яких утворено Укрзалізницю і які припинили діяльність як юридичні особи.</li>
        <li>31 об’єкт Держкомтелерадіо, реорганізований шляхом приєднання до НСТУ.</li>
      </ul>
      <p>У Мінекономіки уточнили, що наразі законодавством не передбачена заборона на приватизацію стратегічних держпідприємств.</p>
    </article>
  </body>
</html>