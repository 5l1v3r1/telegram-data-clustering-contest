<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/u-borispoli-zatrimala-irancya-z-pidroblenim-pasportom-ispancya--641485.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-21T13:14:18+00:00"/>
    <meta property="og:title" content="У «Борисполі» затримала іранця з підробленим паспортом іспанця"/>
    <meta property="og:description" content="Паспорт громадянина Ірану чоловік порвав у літаку"/>
  </head>
  <body>
    <article>
      <h1>У «Борисполі» затримала іранця з підробленим паспортом іспанця</h1>
      <address>
        <time datetime="2019-11-21T13:14:18+00:00">21 Nov 2019, 13:14</time>
      </address>
      <h4>Паспорт громадянина Ірану чоловік порвав у літаку</h4>
      <p>У міжнародному аеропорту «Бориспіль» у пункті пропуску прикордонники виявили громадянина Ірану, який видавав себе за громадянина Іспанії.</p>
      <p>Про це повідомляє пресслужба Держприкордонслужби України.</p>
      <p>«Чоловік прибув рейсом зі Стамбула та попрямував на прикордонний контроль надавши для перевірки закордонний паспорт громадянина Іспанії. Як встановили прикордонники, документ містив ознаки часткової підробки, а саме заміну інформаційної сторінки», - розповіли у Держприкордонслужбі. </p>
      <p>Під час бесіди іноземець повідомив, що придбав підроблений паспорт у Туреччині за 7 тисяч євро.</p>
      <p>Після було встановлено, що чоловік здійснював посадку на рейс у Туреччині по дійсному паспорту громадянина Ірану, який згодом порвав у літаку.</p>
      <p>Тепер іноземцю заборонено в'їзд на територію України терміном на три роки.</p>
      <p>Як повідомлялося, 20 листопада у міжнародному аеропорту «Бориспіль» <a href="https://glavcom.ua/kyiv/news/u-borispoli-prikordonniki-ne-propustili-v-ukrajinu-troh-inozemciv-641439.html">прикордонники завернули двох громадян Індії і одного нігерійця.</a></p>
      <p>14 листопада у міжнародному аеропорту «Бориспіль» <a href="https://glavcom.ua/kyiv/news/u-borispoli-prikordonniki-zatrimali-psevdoitaliyku-foto-640198.html">жінці не вдалося обдурити прикордонників</a>. Під час перевірки пасажирів, що прямували на рейс до Німеччини транзитом через Україну, одна з пасажирок пред’явила для контролю закордонний паспорт на ім’я громадянки Італії. Але прикордонники Окремого контрольно-пропускного пункту «Київ» помітили, що документ підроблений. Підробкою намагалася скористатися громадянка Ірану</p>
      <related>
        <a href="https://glavcom.ua/kyiv/news/u-borispoli-prikordonniki-ne-propustili-v-ukrajinu-troh-inozemciv-641439.html"/>
        <a href="https://glavcom.ua/kyiv/news/u-borispoli-skandal-ponad-300-pasazhiriv-ne-mozhut-viletiti-u-dubay-641385.html"/>
        <a href="https://glavcom.ua/kyiv/news/u-borispoli-prikordonniki-zatrimali-psevdoitaliyku-foto-640198.html"/>
      </related>
    </article>
  </body>
</html>