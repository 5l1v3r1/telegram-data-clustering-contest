<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_rajnin-i-kernes-planuyut-sabotuvati-robotu-novogo-glavi-harkivskoyi-obladministraciyi-zmi/939210"/>
    <meta property="og:site_name" content="Gazeta.ua"/>
    <meta property="article:published_time" content="2019-11-21T13:56:00+00:00"/>
    <meta property="og:title" content="Райнін і Кернес планують саботувати роботу нового глави Харківської обладміністрації - ЗМІ"/>
    <meta property="og:description" content="Вадим Рабінович, Геннадій Кернес та Ігор Райнін працюють над тим, щоб оголосити недовіру новому губернатору Харківщини Олексію Кучеру. Мета проста &amp;ndash; показати Зеленському, що в Харківській області жодне питання не може бути вирішене без їхньої згоди. Про це пише Ділова столиця. ..."/>
  </head>
  <body>
    <article>
      <h1>Райнін і Кернес планують саботувати роботу нового глави Харківської обладміністрації - ЗМІ</h1>
      <address><time datetime="2019-11-21T13:56:00+00:00">21 Nov 2019, 13:56</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939210_w_300.jpg?v=0"/>
      </figure>
      <p>Вадим Рабінович, Геннадій Кернес та Ігор Райнін працюють над тим, щоб оголосити недовіру новому губернатору Харківщини Олексію Кучеру. Мета проста – показати Зеленському, що в Харківській області жодне питання не може бути вирішене без їхньої згоди.</p>
      <p>Про це пише <a href="http://www.dsnews.ua/politics/pokazat-zelenskomu-zachem-kernes-obyavil-voynu-harkovskomu-21112019224400">Ділова столиця</a>.</p>
      <p>За даними видання, колишні опоненти Кернес, Райнін і Світлична можуть об'єднатися під прапорами Опозиційної платформи "За Життя", щоб протистояти команді президента в регіоні та взяти реванш.</p>
      <p>"Їх об'єднують головні бенефіціари партії. Вадим Рабінович в цілому повинен стати головним куратором від "Опоплатформи" на Харківщині. Союз з Райніним і Світличною вигідний Кернесу, оскільки він ворогує з Аваковим. Для Юлії Світличної також приглядають посаду. За інформацією джерел, вона повинна сісти в крісло заступника глави облради. У неї вже є важлива функція в облраді. Світлична очолює міжфракційну групу "Єдність та розвиток Харківщини", в яку входять три чверті депутатів облради", - зазначає ДС.</p>
      <p>Видання відзначає, що за великим рахунком, депутатів міжфракційної групи "Єдність та розвиток Харківщини" вже може бути достатньо, щоб виразити недовіру губернатору Олексію Кучеру.</p>
      <p>"Райнін і Світлична вже ведуть роботу в цьому напрямі. За даними джерел, ведуться переговори з членами фракцій в облраді, представниками комісій. Завдання досить глобальні: недовіра Кучеру, а також обвал рейтингів команди президента Зеленського в області. Кучеру всіляко заважатимуть з призначенням його людей і спробами зібрати команду якісних менеджерів. Завдання зробити зв'язку Кернес-Рабінович безальтернативними "стовпами" Харківщини, без "договорняка" з якими будь-яка діяльність в області неможлива. Банкову хочуть змусити узгоджувати з ними будь-які питання - політичні, кадрові, господарські", - зазначає ДС.</p>
      <p>"Джерела також повідомляють, що Геннадій Кернес вже похвалився, що у нього нібито є вже 60 депутатів в облраді проти Кучера. Ігор Райнін зараз є депутатом облради від БПП.</p>
      <p>Його завдання – переформатувати більшість в базу для ОПЗЖ в області, яка зможе перемогти "Слугу народу" на майбутніх місцевих виборах. Переговори з депутатами і главами комісій не припиняються. Але для обвалу рейтингів недостатньо лише "збити" Кучера. Цілком ймовірно, що старі еліти спробують висловити недовіру під серйозним приводом, наприклад, створити великі проблеми з обласним бюджетом на 2020 рік і розкрутити цю тему в ЗМІ, показати нібито слабкість нового губернатора", - зазначають журналісти.</p>
    </article>
  </body>
</html>