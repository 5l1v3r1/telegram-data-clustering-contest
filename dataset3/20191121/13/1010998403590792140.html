<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/dvama-zaginali-pr-tezhka-katastrofa-na-patja.html"/>
    <meta property="og:site_name" content="bTV Новините"/>
    <meta property="article:published_time" content="2019-11-21T13:48:00+00:00"/>
    <meta property="og:title" content="Трима загинали при тежка катастрофа на пътя Силистра – Русе (ВИДЕО)"/>
    <meta property="og:description" content="Инцидентът е станал на прав участък с непрекъсната разделителна линия и мокър асфалт"/>
  </head>
  <body>
    <article>
      <h1>Трима загинали при тежка катастрофа на пътя Силистра – Русе (ВИДЕО)</h1>
      <h2>Инцидентът е станал на прав участък с непрекъсната разделителна линия и мокър асфалт</h2>
      <address><time datetime="2019-11-21T13:48:00+00:00">21 Nov 2019, 13:48</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/21/KATASTROFA_1574351027-1.mp4"/>
      </figure>
      <p>Трима души са загинали при тежка катастрофа на пътя Силистра – Русе. Това съобщиха от ОДМВР - Силистра, цитирани от "Фокус".</p>
      <p>Сигналът за катастрофа в отсечката между село Сребърна и разклона за село Ситово е получен днес в 12.43 часа. По първоначални данни челно са се сблъскали два леки автомобила. Загинали са двама души, а един е тежко ранен. Той е бил транспортиран в болницата, където е починал.</p>
      <p>Въведен е обходен маршрут за пътуващите и в двете посоки през селата Айдемир, Йорданово, Любен и Ситово.</p>
      <p>Челният удар е станалмежду "Опел корса" и "Фолксваген венто".</p>
      <p>Извършва се оглед на местопроизшествието. Полицейски екип и екипи на пожарната са на място.</p>
      <p>За да бъде освободен загиналият водач на автомобила "Опел корса", се режат ламарините на колата. Загиналият шофьор е на 57 години.</p>
      <p>В другата кола е пътувало семейство. Жената е загинала на място, а съпругът е бил транспортиран в болницата, където е починал.</p>
      <p>Тежката катастрофа е станала на прав участък с непрекъсната разделителна линия и мокър асфалт.</p>
      <p>Образуваното досъдебно производство под ръководството на Окръжната прокуратура в Силистра, съобщиха от пресцентъра на Апелативната прокуратура във Варна.</p>
    </article>
  </body>
</html>