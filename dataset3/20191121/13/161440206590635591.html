<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/sport/calcio/2019/11/21/sneijder-se-mi-fossi-impegnato-sarei-stato-come-cr7-e-messi-4-955334.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-21T13:57:39+00:00"/>
    <meta property="og:title" content="Sneijder: &quot;Se mi fossi impegnato sarei stato come Cr7 e Messi&quot;"/>
    <meta property="og:description" content="Sport - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Parole forti</h6>
      <h1>Sneijder: "Se mi fossi impegnato sarei stato come Cr7 e Messi"</h1>
      <h2>L'ex centrocampista dell'Inter non ha dubbi: "La gente mi dice che avrei dovuto vincere il Pallone d'Oro"</h2>
      <address>
        <time datetime="2019-11-21T13:57:39+00:00">21 Nov 2019, 13:57</time>
      </address>
      <p>Wesley Sneijder è certo. Se avesse voluto sarebbe stato il più forte giocatore di tutti i tempi.</p>
      <p>L'ex numero dieci dell'Olanda ha rilasciato un'intervista a Fox Sports che sta facendo molto discutere. "Se mi fossi impegnato sarei stato come Cristiano Ronaldo e Lionel Messi, ma non volevo farlo e non ho rimpianti al riguardo".</p>
      <p>E considerando che l'asso portoghese e la pulce argentina si contendono da anni lo scettro di calciatore migliore di sempre (assieme a Maradona e Pelé) è facile trarre le dovute conclusioni. L'ego del 35enne è smisurato: "Ho raggiunto tutto e la gente mi ha sempre detto che avrei dovuto alzare il Pallone d'Oro nel 2010. Portare a casa la Champions League, però, è stato più bello".</p>
      <p>"Wes" in carriera ha vestito le maglie di Ajax, Real Madrid, Inter, Galatasaray, Nizza e Al-Gharafa vincendo campionati ovunque. Tra club, nazionale e giovanili ha giocato 697 partite segnando 181 reti alla media di 0,26 gol a partita.</p>
      <p>(Unioneonline/M)</p>
    </article>
  </body>
</html>