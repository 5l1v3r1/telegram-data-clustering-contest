<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474008-tylko-u-nas-mezydlo-i-sonik-oceniaja-kandydature-jaskowiaka"/>
    <meta property="og:site_name" content="wPolityce.pl"/>
    <meta property="article:published_time" content="2019-11-21T13:40:11+00:00"/>
    <meta property="og:title" content="TYLKO U NAS. Mężydło i Sonik oceniają kandydaturę Jaśkowiaka: &quot;Może powalczyć o dobry wynik&quot;; &quot;Chce zaistnieć na scenie politycznej&quot;"/>
    <meta property="og:description" content="Jacek Jaśkowiak dość niespodziewanie zgłosił swój akces do prawyborów prezydenckich w Platformie Obywatelskiej i to właśnie on, będzie jedynym kontrkandydatem Małgorzaty Kidawy-Błońskiej."/>
  </head>
  <body>
    <article>
      <h1>TYLKO U NAS. Mężydło i Sonik oceniają kandydaturę Jaśkowiaka: "Może powalczyć o dobry wynik"; "Chce zaistnieć na scenie politycznej"</h1>
      <address><time datetime="2019-11-21T13:40:11+00:00">21 Nov 2019, 13:40</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Jacek Jaśkowiak dość niespodziewanie zgłosił swój akces do prawyborów prezydenckich w Platformie Obywatelskiej i to właśnie on, będzie jedynym kontrkandydatem Małgorzaty Kidawy-Błońskiej. Decyzja prezydenta Poznania wprawiła w zakłopotanie niektórych polityków PO. Krytycznie do niej odniósł się m.in. Borys Budka i Małgorzata Kidawa-Błońska, która nie ukrywała zaskoczenia decyzją Jaśkowiaka. Portal wPolityce.pl o komentarz w tej sprawie poprosił senatora Antoniego Mężydło i posła Bogusława Sonika.</b>
      </p>
      <p>CZYTAJ WIĘCEJ:</p>
      <p>
        <a href="https://wpolityce.pl/polityka/473879-jaskowiak-kontrkandydatem-kidawy-blonskiej-w-prawyborach">- Jaśkowiak kontrkandydatem Kidawy-Błońskiej w prawyborach w KO! „Polska potrzebuje silnej prezydentury”</a>
      </p>
      <p>
        <a href="https://wpolityce.pl/polityka/473971-budka-gani-jaskowiaka-takie-zachowanie-jest-niepowazne">- W KO iskrzy! Budka gani Jaśkowiaka: Takie zachowanie jest niepoważne. Poseł stawia na Kidawę-Błońską: Ma większe szanse</a>
      </p>
      <blockquote>Kandydatura Jaśkowiaka nie jest wielkim zaskoczeniem, bo już wcześniej mówiło się, że w wyborach prezydenckich może wziąć udział, któryś z samorządowców. Wydaję mi się, że nie jest on zupełnie bez szans w starciu z Małgorzatą Kidawą-Błońską. Ona z pewnością wygra, ale on też może powalczyć o dobry wynik</blockquote>
      <p>—przyznał w rozmowie z portalem wPolityce.pl Antoni Mężydło.</p>
      <blockquote>Kidawa-Błońska będzie naszym kandydatem i sam będę na nią głosował</blockquote>
      <p>—dodał.</p>
      <p>Senator pytany o organizację prawyborów podkreślił, że nie będą one takie same, jak poprzednie, w których wzięli udział Radosław Sikorski i Bronisław Komorowski.</p>
      <blockquote>Te prawybory będą inne niż poprzednie. Będą miały inny charakter. Jest niewiele czasu. Nie wiadomo również, czy uda się przyciągnąć uwagę mediów i zainteresować nimi społeczeństwo</blockquote>
      <p>—przyznał Mężydło.</p>
      <p>Jak senator ocenia samą kandydaturę Jacka Jaśkowiaka? Polityk przyznał, że prezydent Poznania może powalczyć o głosy lewego skrzydła w Platformie.</p>
      <blockquote>
        <b>To dobrze, że on wystartował, bo do tej pory był trochę poza partią. Myślę, że Jaśkowiak dobrze się przyjmie w Platformie, te wybory mogą być dla niego szansą, aby stać się rasowym „platformersem”, zwłaszcza dla lewego skrzydła w Platformie, które jest obecnie najsilniejsze w partii</b>
      </blockquote>
      <p>—wskazał polityk.</p>
      <blockquote>Ale Kidawa-Błońska również powalczy o lewe skrzydło, a konkretnie o głosy kobiet. One na pewno na nią zagłosują, bo pamiętam, że jeszcze w poprzedniej kadencji, organizowała z nimi częste spotkania</blockquote>
      <p>—dodał.</p>
      <p>Mężydło pytany o samą organizację prawyborów przyznał, że mogą one umniejszyć sukces Grzegorza Schetyny.</p>
      <blockquote>Myślę, że dla Schetyny byłoby lepiej, gdyby Kidawa-Błońska już dawno zadeklarowała start w wyborach prezydenckich i wtedy mogłoby się odbyć bez prawyborów. Nominowanie jej na kandydatkę na ew. premiera, było tak naprawdę nominowaniem jej na kandydatkę na prezydenta. To byłby sukces Schetyny, a teraz myślę, że w obliczu prawyborów, ten sukces będzie mniejszy</blockquote>
      <p>—stwierdził senator.</p>
      <p>CZYTAJ WIĘCEJ:</p>
      <p>
        <a href="https://wpolityce.pl/polityka/473904-kidawa-blonska-wolalabym-sie-dowiedziec-o-tym-od-jaskowiaka">- Zgrzyt w Platformie! Kidawa-Błońska zaskoczona kandydaturą Jaśkowiaka: „Wolałabym się dowiedzieć o tym od niego”</a>
      </p>
      <p>
        <a href="https://wpolityce.pl/polityka/473876-kulisy-organizacji-prawyborow-w-platformie">- Czy Jaśkowiak uratuje PO i Schetynę? Kulisy organizacji prawyborów w Platformie: „Historia powtarza się jako farsa”</a>
      </p>
      <p>
        <b>O komentarz poprosiliśmy również Bogusława Sonika. Poseł PO w rozmowie z portalem wPolityce.pl przyznał, że żałuje rezygnacji Radosława Sikorskiego z udziału w prawyborach.</b>
      </p>
      <blockquote>Wiedziałem, że Schetyna zachęca samorządowców do startu w prawyborach</blockquote>
      <p>—powiedział Sonik, pytany czy kandydatura Jaśkowiaka była dla niego zaskoczeniem,</p>
      <p>Poseł przyznał również, że Kidawa-Błońska nie musiała wcale wiedzieć o tym, że Jaśkowiak zamierza wziąć udział w prawyborach.</p>
      <blockquote>Jaśkowiak zgłosił się w terminie. A w jakiej formie? To już drugorzędne. Dlaczego Kidawa-Błońska miała o tym wiedzieć?</blockquote>
      <p>—pytał Sonik.</p>
      <p>Pytany o ocenę kandydatury Jaśkowiaka, odpowiedział:</p>
      <blockquote>
        <b>Oglądając jego karierę i drogę polityczną, stwierdzam że jest raczej samorządowcem, który chce, aby się o nim mówiło w Polsce. Stąd różne skrajne wypowiedzi. Tak widzę jego kandydaturę; jako chęć zaistnienia na scenie politycznej.</b>
      </blockquote>
      <p>Zdaniem Sonika zgłoszenie kandydatury Jaśkowiaka może sprawić, że prawybory będą ciekawsze.</p>
      <blockquote>Gdyby to było dwóch czy trzech kandydatów podobnych do Kidawy-Błońskiej, to być może te prawybory byłyby nudniejsze</blockquote>
      <p>—przyznał.</p>
      <p>Sonik dodatkowo zaznaczył, że żałuje decyzji Sikorskiego o wycofaniu się z prawyborów.</p>
      <blockquote>Sikorski mógłby być ciekawym graczem. Ma bardzo duże doświadczenie</blockquote>
      <p>—stwierdził poseł, dodając, że jego kandydatem jest Małgorzata Kidawa Błońska.</p>
      <p>CZYTAJ WIĘCEJ:</p>
      <p>
        <a href="https://wpolityce.pl/polityka/473912-kandydatura-jaskowiaka-moze-sporo-namieszac">- Jeżeli z prawyborami w PO jest tak, jak mówił Sikorski, to zwycięzcę już znamy. W innym przypadku, nic nie jest pewne</a>
      </p>
      <p>
        <a href="https://wpolityce.pl/polityka/473971-budka-gani-jaskowiaka-takie-zachowanie-jest-niepowazne">- W KO iskrzy! Budka gani Jaśkowiaka: Takie zachowanie jest niepoważne. Poseł stawia na Kidawę-Błońską: Ma większe szanse</a>
      </p>
      <p>
        <i>Kamil Kwiatek</i>
      </p>
    </article>
  </body>
</html>