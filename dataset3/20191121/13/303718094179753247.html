<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oogtv.nl/2019/11/martinitoren-in-tv-programma-verborgen-verleden-van-nederland/"/>
    <meta property="og:site_name" content="OOG"/>
    <meta property="article:published_time" content="2019-11-21T13:55:00+00:00"/>
    <meta property="og:title" content="Martinitoren in TV programma Verborgen Verleden van Nederland"/>
    <meta property="og:description" content="In de 8-delige serie Verborgen Verleden van Nederland staat op 29 november de Martinitoren centraal. Acteur Waldemar Torenstra presenteert het programma over de verborgen geschiedenis van bijzondere p"/>
  </head>
  <body>
    <article>
      <h1>Martinitoren in TV programma Verborgen Verleden van Nederland</h1>
      <address><time datetime="2019-11-21T13:55:00+00:00">21 Nov 2019, 13:55</time> by <a rel="author">Andor Heij</a></address>
      <p>
        <b>In de 8-delige serie Verborgen Verleden van Nederland staat op 29 november de Martinitoren centraal. Acteur Waldemar Torenstra presenteert het programma over de verborgen geschiedenis van bijzondere plekken in Nederland.</b>
      </p>
      <p>De Martinitoren is nog altijd het hoogste gebouw van de stad Groningen en de Groningers zijn er trots op. Eigenlijk is het een wonder dat de toren er nog staat. Waldemar hoort hoe de Martinitoren bijna werd opgeblazen tijdens de Tweede Wereldoorlog, vele keren zwaar werd beschadigd door blikseminslag en brand, en al in de zeventiende eeuw onder vuur lag van Bommen Berend. De Martinitoren heeft het allemaal doorstaan en draagt er de littekens nog van.</p>
      <p>Al eeuwen zet de beiaardier de toon voor de sfeer in de stad. Ook die traditie wordt met enthousiasme voortgezet. De Martinitoren is volgens het programma onmisbaar: Het verbindt de Groningers met hun stad en met elkaar.</p>
      <p>De uitzending is op vrijdag 29 november om 21.05 uur op NPO 2.</p>
    </article>
  </body>
</html>