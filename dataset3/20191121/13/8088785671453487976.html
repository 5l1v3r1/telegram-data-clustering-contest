<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/sinavlar/2019-icra-ne-zaman-adalet-bakanligi-icra-mudur-ve-icra-mudur-yardimcilarini-secme-sinavi-gec-basvuru-tarihi-ne-zaman-h536878.html"/>
    <meta property="og:site_name" content="KamuAjans"/>
    <meta property="article:published_time" content="2019-11-21T13:25:13+00:00"/>
    <meta property="og:title" content="2019-İcra Ne Zaman? Adalet Bakanlığı İcra Müdür ve İcra Müdür Yardımcılarını Seçme Sınavı Geç Başvuru Tarihi Ne Zaman?"/>
    <meta property="og:description" content="İcra Katipleri arasından yapılacak yazılı ve sözlü sınavlar ile icra müdür yardımcısı naklen alınacak. Başvurular 7-14 Kasım 2019 tarihleri arasında yapılacak"/>
  </head>
  <body>
    <article>
      <h1>2019-İcra Ne Zaman? Adalet Bakanlığı İcra Müdür ve İcra Müdür Yardımcılarını Seçme Sınavı Geç Başvuru Tarihi Ne Zaman?</h1>
      <address><time datetime="2019-11-21T13:25:13+00:00">21 Nov 2019, 13:25</time> by <a rel="author">KamuAjans</a></address>
      <p>
        <b>İcra Katipleri arasından yapılacak yazılı ve sözlü sınavlar ile icra müdür yardımcısı naklen alınacak. Başvurular 7-14 Kasım 2019 tarihleri arasında yapılacak</b>
      </p>
      <p>ÖSYM tarafından Adalet Bakanlığı Sınavları İcra Müdür ve İcra Müdür Yardımcılarını Seçme Sınavı (2019-İcra) yapılacak. Başvurular <br/><b>7-14 Kasım 2019</b> tarihleri arasında yapıldı. Geç başvuru tarihi<b> 27 Kasım 2019</b> olarak belirlendi. <b>28 Aralık 2019</b> tarihinde yapılacak Adalet Bakanlığı Sınavları İcra Müdür ve İcra Müdür Yardımcılarını Seçme Sınavı (2019-İcra) Sonuçları <b>22 Ocak 2020</b> tarihinde açıklanacak.<br/><br/>Yazılı sınav, Ölçme, Seçme ve Yerleştirme Merkezi (ÖSYM) tarafından 28 Aralık 2019 Cumartesi günü Ankara'da yapılacaktır. Sınav saat 10:15'te başlayacak ve 90 dakika sürecektir. Adaylar, saat 10:00'dan sonra sınav binalarına alınmayacaklardır.<br/><br/>Sınavda adaylara, 35 sorudan oluşan Genel Yetenek ve Genel Kültür Testi ile 35 sorudan oluşan Alan Bilgisi Testi uygulanacaktır. Testler aşağıda belirtilen konular ile ilgili çoktan seçmeli sorulardan oluşacaktır:<br/><br/>Genel Yetenek ve Genel Kültür Testi:<br/><br/>a) Türkçe, (10)<br/><br/>b) Matematik (10)<br/><br/>c) Atatürk İlkeleri ve İnkılap Tarihi, (5)<br/><br/>d) Türk Kültür ve Medeniyetleri, (5)<br/><br/>e) Temel Yurttaşlık Bilgisi, (5)<br/><br/>Alan Bilgisi Testi:<br/><br/>a) Türk Ticaret Kanununun başlangıç hükümleri, tacirleri düzenleyen birinci kitabın birinci kısmı, ticaret şirketlerinin genel hükümlerini düzenleyen ikinci kitabın birinci kısmı, kıymetli evrakı düzenleyen üçüncü kitabı ve deniz ticaretinde cebri icraya ilişkin özel hükümleri düzenleyen beşinci kitabın sekizinci kısmı, (8)<br/><br/>b) İcra ve İflas Kanunu, İcra ve İflas Kanununun Tatbikatına Dair Nizamname, İcra ve İflas Kanunu Yönetmeliği, (12)<br/><br/>c) Harçlar Kanunu, Damga Vergisi Kanunu ve Katma Değer Vergisi Kanunu, (6)<br/><br/>d) Türk Borçlar Kanununun genel hükümlerini düzenleyen birinci kısmı, (5)<br/><br/>e) Hukuk Muhakemeleri Kanunu, Bölge Adliye ve Adli Yargı İlk Derece Mahkemeleri İle Cumhuriyet Başsavcılıkları İdari ve Yazı İşleri Hizmetlerinin Yürütülmesine Dair Yönetmeliğin Dördüncü Kısmı, Tebligat Kanunu ve Tebligat Kanununun Uygulanmasına Dair Yönetmelik. (4)<br/><br/>Alan bilgisi testinde her alt konudan soru yer almayabilecektir.<br/><br/>Yazılı ve sözlü sınav sonucunda başarılı olan adayların atanmaları kur'a ile yapılacaktır. Sözlü sınav tarihleri, nihai sonuçlar ile kur'a günü ve yeri Bakanlığımızın internet sitesinden ayrıca duyurulacaktır.<br/><br/><i><a href="https://www.osym.gov.tr/TR,17058/2019-icra-kilavuz-ve-basvuru-bilgileri.html">2019-Adalet Bakanlığı İcra Müdür ve İcra Müdür Yardımcılarını Seçme Sınavı: Kılavuz ve Başvuru Bilgileri</a></i></p>
    </article>
  </body>
</html>