<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/21/smartphone-android-problemi-sicurezza-628039"/>
    <meta property="og:site_name" content="tecnoandroid"/>
    <meta property="article:published_time" content="2019-11-21T13:45:28+00:00"/>
    <meta property="og:title" content="Smartphone Android non sicuri: chiunque può sfruttare le fotocamere"/>
    <meta property="og:description" content="Chiunque potrebbe accedere alla fotocamera del vostro smartphone Android, soprattutto se il vostro dispositivo non è aggiornato"/>
  </head>
  <body>
    <article>
      <h1>Smartphone Android non sicuri: chiunque può sfruttare le fotocamere</h1>
      <h2>Chiunque potrebbe accedere alla fotocamera del vostro smartphone Android, soprattutto se il vostro dispositivo non è aggiornato</h2>
      <address><time datetime="2019-11-21T13:45:28+00:00">21 Nov 2019, 13:45</time> by <a rel="author">Giacomo Ampollini</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/smartphone-android-problemi-sicurezza.jpg"/>
      </figure>
      <p>Un team di <b>ricercatori sulla sicurezza</b> ha fatto una scoperta inquietante per quanto riguarda gli <b>smartphone Android</b>. È stato di fatto trovato un exploit relativo all’applicazione predefinita di <b>Google</b> per la fotocamera che permette ai malintenzionati di aggirare le autorizzazioni del sistema operativo. Vale la pena notare, che l’app in questione non è solo legata ai Pixel di Google, ma anche ad <b>altri produttori di smartphone</b>. Come succede sempre in questi casi, i ricercatori hanno prima avvertito chi di dovere e infatti la falla è già stata risolta, ma non per tutti.</p>
      <p>Molti possessori di smartphone Android potrebbero ancora ritrovarsi in una condizione di non sicurezza. Chi sfrutta <b>ROM personalizzate</b> o applicazioni per la fotocamera di terze parti, quindi non quelle ufficiali, presenta ancora la falla. Come nel caso dell’app ufficiale, un malintenzionato potrebbe tranquillamente <b>aggirare le autorizzazioni richieste</b>. Il risultato? Avere il controllo della fotocamera e poter registrare foto e video a proprio piacimento.</p>
      <h3>Smartphone Android e le fotocamere</h3>
      <p>Il problema non finisce qui. Come i ricercatori hanno fatto notare, in alcuni casi il malintenzionato potrebbe andare oltre al semplice controllo della fotocamera. Potrebbe prendere il controllo anche della <b>memoria stessa del dispositivo</b> e accedere a informazioni più sensibili come i <a href="https://it.wikipedia.org/wiki/Exchangeable_image_file_format"><b>metadati GPS</b></a>.</p>
      <p>Come detto precedentemente, non sono solo i Pixel a essere a rischio. Anche gli <b>smartphone Samsung</b> presentano tale backdoor nel sistema. Quest’ultima è stata trovata a luglio, quindi nel frattempo sono state rilasciate diverse<a href="https://www.tecnoandroid.it/2019/11/20/oneplus-3-ultimo-aggiornamento-627396"><b> patch di sicurezza</b></a> che però potrebbe non aver raggiunto tutti nelle eventualità sopracitate.</p>
      <figure>
        <iframe src="https://www.youtube.com/embed/XJAMJOVoVyw" width="696" height="392" data-service="Youtube" scrolling="no"/>
      </figure>
    </article>
  </body>
</html>