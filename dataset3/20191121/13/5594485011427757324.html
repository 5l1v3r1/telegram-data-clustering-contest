<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/svetoven-futbol/izchezna-bivsh-sotbornik-na-blagoy-georgiev-i-valentin-iliev_443626.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-21T13:30:00+00:00"/>
    <meta property="og:title" content="Изчезна бивш съотборник на Благой Георгиев и Валентин Илиев"/>
    <meta property="og:description" content="Клубът няма връзка със Заур Садаев, той отговори с публикация в социалните мрежи"/>
  </head>
  <body>
    <article>
      <h1>Изчезна бивш съотборник на Благой Георгиев и Валентин Илиев</h1>
      <h2>Клубът няма връзка със Заур Садаев, той отговори с публикация в социалните мрежи</h2>
      <address>
        <time datetime="2019-11-21T13:30:00+00:00">21 Nov 2019, 13:30</time>
      </address>
      <figure>
        <img src="https://static.blitz.bg/documents/thumbnails/sport/780/201911/15743317911.jpg"/>
      </figure>
      <p>Руският футболист Заур Садаев изчезна безследно в Турция, съобщава местното издания „Хюриет“. В момента 30-годишният нападател се води играч на Анкарагюджю. Той е бивш съотборник на Благой Георгиев и Валентин Илиев в Терек (Грозни).</p>
      <p>За изчезването на футболиста алармира треньорът на отбора Мустафа Каплан. По думите му, руснакът е напуснал лагера на отбора с настъпването на паузата в шампионата за европейските квалификации и не се е върнал. Опитите на служителите на Анкарагюджю да се свържат със Садаев за момента не дават никакъв успех.</p>
      <p>Самият Задаев успокои всички чрез публикувано в „Инстаграм“ стори: „Реших, че повече няма да играя за този клуб. Договорът ми е прекратен. Това е всичко.“<br/><br/><a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/"><b>Winbet - победата е на върха на пръстите! (18+)</b></a></p>
      <p>Заур Садаев през кариерата си освен за тима от Грозни е играл за Бейтар (Йерусалим), Лехия (Гданск) и Лех (Познан). От началото на годината е в Анкарагюджю, а през този сезон е играл в пет от мачовете на отбора. Има два мача и един гол за Б националния отбор на Русия.</p>
      <p>През 2013 г. при трансфера му в Бейтар, заедно с Джабраил Кадиев, феновете на тима от Йерусалим излязоха на протест. Те недоволстваха, че клубът привлича играчи с мюсюлманска религия. Ултрасите на Бейтар се славят като най-големите националисти в израелски футбол.</p>
      <figure>
        <img src="http://static.blitz.bg/documents/editor/1574334634be9cc1.jpg"/>
      </figure>
    </article>
  </body>
</html>