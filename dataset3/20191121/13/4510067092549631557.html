<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-3/sa-redescoperim-craciunul-de-altadata-oradenii-sunt-invitati-la-muzeul-tarii-crisurilor-la-ateliere-de-confectionat-ornamente-152933.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-21T13:00:00+00:00"/>
    <meta property="og:title" content="&quot;Să redescoperim Crăciunul de altădată&quot;: Orădenii sunt invitați la Muzeul Țării Crișurilor la ateliere de confecţionat ornamente"/>
    <meta property="og:description" content="Muzeul Ţării Crişurilor îi invită pe orădeni, în special pe cei tineri, să redescopere Crăciunul de altădată, participând la ateliere de confecţionat ornamente de sezon din conuri de brad, nuci, vată şi hârtie, aşa cum se făcea odinioară."/>
  </head>
  <body>
    <article>
      <h1>"Să redescoperim Crăciunul de altădată": Orădenii sunt invitați la Muzeul Țării Crișurilor la ateliere de confecţionat ornamente</h1>
      <address><time datetime="2019-11-21T13:00:00+00:00">21 Nov 2019, 13:00</time> by <a rel="author" href="https://www.ebihoreanul.ro/contact/M%C4%83d%C4%83lina%20Sim#redactia_form" target="_blank">Mădălina Sim</a></address>
      <figure>
        <img src="https://www.ebihoreanul.ro/modules/news/files/atelier-ornamente-craciun-201119.jpg"/>
        <figcaption>(sursa foto: conde.ro)</figcaption>
      </figure>
      <p>Muzeul Ţării Crişurilor îi invită pe orădeni, în special pe cei tineri, să redescopere Crăciunul de altădată, participând la ateliere de confecţionat ornamente de sezon din conuri de brad, nuci, vată şi hârtie, aşa cum se făcea odinioară.</p>
      <p>Atelierele se vor desfăşura sub sloganul "Să redescoperim Crăciunul de altădată". Organizatorii vor invita şi o solistă locală care îi va învăţa pe participanţi colinde tradiţionale.</p>
      <p>Muzeul Ţării Crişurilor a anunţat că înscrierile pentru ateliere se pot face de joi, 21 noiembrie, până pe 28 noiembrie, între orele 10 şi 15, la numărul de telefon 0259.706.101.</p>
      <p>Potrivit organizatorilor, taxa de participare este de 10 lei pentru un participant sau 20 lei pentru o familie sau o clasă, din aceşti bani fiind acoperite costurile consumabilelor.</p>
      <p>Organizatorii au mai precizat şi că programul atelierelor va fi anunţat ulterior.</p>
    </article>
  </body>
</html>