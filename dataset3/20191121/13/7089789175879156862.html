<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://internapoli.it/chiuso-un-asilo-abusivo-a-napoli-sorpresa-per-i-genitori-di-9-bambini/"/>
    <meta property="og:site_name" content="InterNapoli.it"/>
    <meta property="article:published_time" content="2019-11-21T13:27:52+00:00"/>
    <meta property="og:title" content="Chiuso un asilo abusivo a Napoli, sorpresa per i genitori di 9 bambini"/>
    <meta property="og:description" content="Gli agenti dell’Unità Operativa Tutela Emergenze Sociali e Minori della Polizia Municipale, nell’ambito delle verifiche sulle strutture scolastiche dedicate ai piccoli al di sotto dei 3 anni, hanno sanzionato e chiuso una struttura nelle vicinanze del Viale Colli Aminei trovata sprovvista di autoriz"/>
  </head>
  <body>
    <article>
      <h1>Chiuso un asilo abusivo a Napoli, sorpresa per i genitori di 9 bambini</h1>
      <address><time datetime="2019-11-21T13:27:52+00:00">21 Nov 2019, 13:27</time> by <a rel="author" href="https://internapoli.it/author/alessandro-caracciolo/" target="_blank">Alessandro Caracciolo</a></address>
      <p>Gli agenti dell’Unità Operativa Tutela Emergenze Sociali e Minori della Polizia Municipale, nell’ambito delle verifiche sulle strutture scolastiche dedicate ai piccoli al di sotto dei 3 anni, hanno sanzionato e chiuso una struttura nelle vicinanze del Viale Colli Aminei trovata sprovvista di autorizzazione.</p>
      <p>L’asilo nido al momento dell’accesso degli agenti è stato trovato in piena attività ed è stato sanzionato per irregolarità connesse al rispetto della Legge Regionale n. 11/2007 e successivo Regolamento Attuativo L.R. 04/2014 con una multa di 5000 euro e diffida a non proseguire nell’attività.</p>
      <p>Nella struttura sono stati trovati 9 bambini al di sotto dei tre anni che venivano  contestualmente affidati ai genitori, ignari delle difformità riscontrate durante il controllo.</p>
      <p>L’attività di verifica costante dell’ U.O. Tutela Emergenze Sociali e Minori della Polizia Municipale è anche il frutto della collaborazione con il Servizio Scuole Comunali e prevede controlli sui requisiti previsti dalla normativa vigente, e che ogni struttura è tenuta a certificare, anche in relazione all’erogazione dei bonus che vengono erogati a favore delle famiglie dei piccoli iscritti.</p>
      <p>L’ U.O. Tutela Emergenze Sociali e Minori è impegnata quotidianamente nella tutela delle fasce deboli con particolare riguardo ai minori  e pertanto predispone regolarmente attività mirate al controllo di strutture a loro dedicate.</p>
      <related>
        <h4>ARTICOLI CORRELATI</h4>
        <a href="https://internapoli.it/storia-di-una-pendolare-nellinferno-della-metro-di-napoli-viaggiamo-nei-carri-bestiame/"/>
        <a href="https://internapoli.it/davide-gaudiero/"/>
        <a href="https://internapoli.it/protezione-civile-della-regione-campania-da-mezzanotte-allerta-gialla-meteo/"/>
        <a href="https://internapoli.it/picchia-la-moglie-che-non-voleva-dargli-i-soldi-arrestato-nel-rione-di-napoli/"/>
        <a href="https://internapoli.it/due-quintali-di-hashish-spediti-per-posta-da-palermo-a-napoli-due-arresti-uno-percepiva-il-reddito-di-cittadinanza/"/>
        <a href="https://internapoli.it/escalation-di-furti-di-pneumatici-decine-di-episodi-ogni-giorno-a-napoli/"/>
        <a href="https://internapoli.it/meccanici-denunciati-a-mugnano-e-scampia-per-sversamento-illecito-dei-rifiuti/"/>
        <a href="https://internapoli.it/cento-finanzieri-in-azione-tra-roma-napoli-e-frosinone-20-arresti-per-corruzione-in-appalti/"/>
        <a href="https://internapoli.it/polizia-pistole-sanita/"/>
        <a href="https://internapoli.it/si-spara-a-napoli-colpi-di-pistola-contro-casa-di-un-contrabbandiere-lipotesi/"/>
        <a href="https://internapoli.it/sorpresa-in-corsia-per-i-bimbi-del-santobono-arrivano-i-supereroi-a-donare-un-sorriso/"/>
        <a href="https://internapoli.it/parte-linstallazione-del-secondo-forno-crematorio-a-napoli-2-cittadini-su-3-lo-preferiscono-dopo-la-morte/"/>
      </related>
    </article>
  </body>
</html>