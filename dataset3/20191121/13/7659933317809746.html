<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2002181/trump%C4%B1n-ingiltere-ziyaretinde-protesto-d%C3%BCzenlenmesi-planlan%C4%B1yor"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-21T13:30:00+00:00"/>
    <meta property="og:title" content="Trump'ın İngiltere ziyaretinde protesto düzenlenmesi planlanıyor"/>
    <meta property="og:description" content="ABD Başkanı Donald Trump'ın politikalarına karşı çıkan ‘Stop Trump Coalition’ grubu, Trump’ın Aralık ayında NATO Zirvesi’ne katılmak üzere İngiltere’ye yapacağı ziyaret esnasında başkent Londra'da protesto gösterisi düzenleyeceklerini açıkladı. Stop"/>
  </head>
  <body>
    <article>
      <h1>Trump'ın İngiltere ziyaretinde protesto düzenlenmesi planlanıyor</h1>
      <address>
        <time datetime="2019-11-21T13:30:00+00:00">21 Nov 2019, 13:30</time>
      </address>
      <p>ABD Başkanı Donald Trump'ın politikalarına karşı çıkan ‘Stop Trump Coalition’ grubu, Trump’ın Aralık ayında NATO Zirvesi’ne katılmak üzere İngiltere’ye yapacağı ziyaret esnasında başkent Londra'da protesto gösterisi düzenleyeceklerini açıkladı.<br/><br/>Stop Trump Coalition, ana protestoların 3 Aralık’ta Trump'ın Kraliçe 2. Elizabeth ve NATO liderleriyle akşam yemeği yiyeceği Buckingham Sarayı'ndaki ziyafet sırasında gerçekleşeceğini bildirdi.<br/><br/>Beyaz Saray tarafından geçtiğimiz Cuma günü yapılan açıklamada, ABD Başkanı Trump’ın İngiltere'nin başkenti Londra'da yapılacak NATO Liderler Zirvesi'ne katılmak üzere 2-4 Aralık'ta İngiltere’ye resmi ziyaret yapacağı bildirilmişti.<br/><br/>Açıklamada, Trump'ın söz konusu zirvede, savunma harcamalarının yanı sıra kritik altyapı ve telekomünikasyon ağlarına yönelik siber güvenlik konusunda terör örgütlerinin oluşturduğu tehditleri ele alacağı bilgisi de verilmişti.</p>
    </article>
  </body>
</html>