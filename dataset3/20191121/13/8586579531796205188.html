<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/iyi-partinin-arastirma-onergesi-akp-ve-mhpnin-oylariyla-reddedildi-257342h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-21T13:29:00+00:00"/>
    <meta property="og:title" content="İYİ Parti’nin araştırma önergesi AKP ve MHP’nin oylarıyla reddedildi"/>
    <meta property="og:description" content="İYİ Parti Konya Milletvekili Fahrettin Yokuş’un hibrit ve ithal tohumların zararlarının araştırılması için verdiği araştırıma önergesi AKP ve MHP’nin oylarıyla reddedildi."/>
  </head>
  <body>
    <article>
      <h1>İYİ Parti’nin araştırma önergesi AKP ve MHP’nin oylarıyla reddedildi</h1>
      <address><time datetime="2019-11-21T13:29:00+00:00">21 Nov 2019, 13:29</time> by <a rel="author">Yeni Çağ Gazetesi</a></address>
      <p>
        <b>İYİ Parti Konya Milletvekili Fahrettin Yokuş’un hibrit ve ithal tohumların zararlarının araştırılması için verdiği araştırıma önergesi AKP ve MHP’nin oylarıyla reddedildi.</b>
      </p>
      <p>İYİ Parti Konya Milletvekili Fahrettin Yokuş "Hibrit ve ithal tohumların zararlarının araştırılması ve ata tohumuna dönülmesi için çalışma yapılması" için Meclis’e araştırma önergesi verdi. Yokuş’un verdiği önerge, AKP ve MHP’nin verdiği ret oylarıyla kabul edilmedi.</p>
      <p>İYİ Parti Konya Milletvekili Fahrettin Yokuş, TBMM’ye verdiği araştırma önergesinde yurt dışından ithal edilen tohumlarla birlikte besin kalitesinin azaldığını belirtti. Yokuş ayrıca, hibrit ve ithal tohumların insan sağlığına olası etkilerinin araştırılarak ata tohumu kullanılan dönemle hibrit tohum kullanılan dönemde gerçekleşen kanser vakalarının karşılaştırılmasını talep etti.</p>
      <p>İYİ Partili Yokuş, önergenin gerekçesinde ithal ve hibrit tohumun raf ömrünün daha uzun olduğunu ancak söz konusu tohumların dışa bağımlılığı artırdığını söyledi.</p>
      <figure>
        <img src="https://www.yenicaggazetesi.com.tr/d/other/ej5teo_wwaaam9k.jpg"/>
      </figure>
      <figure>
        <img src="https://www.yenicaggazetesi.com.tr/d/other/ej5teu9x0ae3jqx.jpg"/>
      </figure>
      <figure>
        <img src="https://www.yenicaggazetesi.com.tr/d/other/ej5tfprw4aq4twi.jpg"/>
      </figure>
      <related>
        <a href="https://www.yenicaggazetesi.com.tr/iyi-partinin-gida-teroru-onergesine-akp-mhp-engeli-255136h.htm"/>
      </related>
    </article>
  </body>
</html>