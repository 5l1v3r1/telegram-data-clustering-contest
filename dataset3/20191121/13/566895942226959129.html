<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2580203/u-ternopilskih-magazinah-dorozcae-najpopularnisa-krupa"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-21T13:03:00+00:00"/>
    <meta property="og:title" content="У тернопільських магазинах дорожчає найпопулярніша крупа"/>
    <meta property="og:description" content="Вартість гречки у магазинах коливається від 27 до 45 грн"/>
  </head>
  <body>
    <article>
      <h1>У тернопільських магазинах дорожчає найпопулярніша крупа</h1>
      <address><time datetime="2019-11-21T13:03:00+00:00">21 Nov 2019, 13:03</time> by <a rel="author">Антоніна Албул</a></address>
      <p>
        <i>Ціна гречки упродовж осені підвищилася на 15%. Аграрії запевняють: причина дорожчання – у ринкових факторах та ажіотажі на цю продукцію.</i>
      </p>
      <p>Вартість гречки у магазинах коливається від 27 до 45 грн. за кілограм. Оптом від виробника цей продукт можна купити по 25 гривень за кілограм. Влітку гречка вартувала майже на чверть менше, – каже <a href="https://zz.te.ua/chomu-z-polyts-ternopil-s-kykh-kramnyts-znykaie-desheva-ukrains-ka-hrechka/">зз</a> керівник мережі продуктових товарів Ольга Звіробій. Серед причин – реалізація імпортної продукції.</p>
      <p>«Ми зараз продаємо гречку, привезену з Білорусі. Є великий запит на цю крупу. Звісно, ми не можемо продавати її за нижчими цінами, тому що собівартість послуги є досить висока. Зараз ціна гречки коливається від 30 до 45 гривень за кілограм. Ми реалізовуємо кращі сорти гречки. Звісно, на ринку можна знайти менш якісну, але дешевшу продукцію».</p>
      <p>За інформацією Міністерства аграрної політики та продовольства України, упродовж останнього десятиріччя посіви гречки скоротилися. У 2010 році гречку сіяли на площі понад 300 тис га, цього року аграрії країни вирощували цю культуру на площах близько 70 тис га. Серед причин такої тенденції працівники сільського господарства називають недосконалу державну політику з підтримки виробництва. Як наслідок – чимало гречки на полицях українських магазинів – білоруського та російського виробництва. Відтак на українському ринку досить впевнено почувають себе виробники з країни-агресора.</p>
    </article>
  </body>
</html>