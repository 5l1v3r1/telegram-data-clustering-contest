<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2580538/u-lvovi-vstanovlat-stanciu-dla-vimiruvanna-rivna-zabrudnenosti-povitra"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-21T13:37:00+00:00"/>
    <meta property="og:title" content="У Львові встановлять станцію для вимірювання рівня забрудненості повітря"/>
    <meta property="og:description" content="Станції для вимірювання шкідливого впливу встановлять на Пластовій."/>
  </head>
  <body>
    <article>
      <h1>У Львові встановлять станцію для вимірювання рівня забрудненості повітря</h1>
      <address><time datetime="2019-11-21T13:37:00+00:00">21 Nov 2019, 13:37</time> by <a rel="author">Катерина Тополюк</a></address>
      <p>
        <i>Сьогодні, 21 листопада, на сесії Львівської міської ради депутати підтримали петицію про встановлення на вулиці Пластовій станцію для вимірювання якості повітря. </i>
      </p>
      <p>Її встановлять з метою постійного відстежування шкідливого впливу атмосферного повітря на населення. А також забезпечать онлайн-оприлюднення отриманих результатів. Про це повідомляє кореспондент сайту 032.ua. </p>
      <p>Відповідну електронну петицію 27-го вересня львів'янка Марія Щебет <a href="https://www.032.ua/news/2525979/lvivanka-vimagae-vstanoviti-prilad-dla-vimiruvanna-zabrudnenna-povitra-na-plastovij">зареєструвала</a> до Львівської міськради з вимогою встановити прилад для вимірювання забруднення повітря на вулиці Пластовій, 13 у Львові.</p>
      <p>Зазначимо, за словами авторки петиції, Львів недавно приєднався до світової тенденції моніторингу забруднення повітря в режимі онлайн, з доступом до результатів усіх користувачів інтернету. Зараз у Львові діє такий прилад на вул. Клепарівській, де фіксуються перевищення шкідливих речовин у повітрі і негативний вплив на здоров'я.</p>
      <p>8 жовтня петиція про встановлення на вулиці Пластовій станції вимірювання якості повітря набрала необхідних 500 голосів. Відтак, її розглянули на сесії Львівської міськради. Під час голосування її підтримали 53 депутати.</p>
      <p>Нагадаємо, сьогодні, 21 листопада, відбулося призначення нового заступника начальника Головного управління Національної поліції у Львівській області. Ним став 29-річний Дмитро Міхалець, що про нього відомо можна дізнатися <a href="https://www.032.ua/news/2580325/29-ricnij-dmitro-mihalec-stav-novim-zastupnikom-nacalnika-gu-nacpolicii-lvivsini">ТУТ</a>. </p>
    </article>
  </body>
</html>