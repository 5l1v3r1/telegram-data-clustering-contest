<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-39/salute/influenza-mai-piu-nbsp-senza-ndash-rsquo-arrivo-219662.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-21T13:40:00+00:00"/>
    <meta property="og:title" content="Influenza, ci sono due ceppi nuovi: l'epidemia e' gia' partita - il consiglio e' vaccinarsi sempre"/>
    <meta property="og:description" content="INFLUENZA, MAI PIÙ SENZA – CON L’ARRIVO DELL’INVERNO ARRIVANO I SOLITI NUOVI CEPPI, E QUEST’ANNO È UN MEZZO CASINO PERCHÉ DUE SU QUATTRO SONO DIVERSI DA QUANTO CI SI ASPETTAVA. IL CONSIGLIO È VACCINARSI SEMPRE E COMUNQUE, ANCHE SE QUALCHE LINEA DI FEBBRE E QUALCHE MAL DI GOLA POTREBBERO COMUNQUE COMPARIRE - L’EPIDEMIA È GIÀ PARTITA..."/>
  </head>
  <body>
    <article>
      <h1>Influenza, ci sono due ceppi nuovi: l'epidemia e' gia' partita - il consiglio e' vaccinarsi sempre</h1>
      <address>
        <time datetime="2019-11-21T13:40:00+00:00">21 Nov 2019, 13:40</time>
      </address>
      <p>
        <b>INFLUENZA, MAI PIÙ SENZA – CON L’ARRIVO DELL’INVERNO ARRIVANO I SOLITI NUOVI CEPPI, E QUEST’ANNO È UN MEZZO CASINO PERCHÉ DUE SU QUATTRO SONO DIVERSI DA QUANTO CI SI ASPETTAVA. IL CONSIGLIO È VACCINARSI SEMPRE E COMUNQUE, ANCHE SE QUALCHE LINEA DI FEBBRE E QUALCHE MAL DI GOLA POTREBBERO COMUNQUE COMPARIRE - L’EPIDEMIA È GIÀ PARTITA...</b>
      </p>
      <hr/>
      <p>
        <b>Federico Mereta per <a href="http://www.repubblica.it/salute/">“la Repubblica - Salute”</a></b>
      </p>
      <figure>
        <a href="https://www.dagospia.com/mediagallery/Dago_fotogallery-256087/1100828.htm">
          <img src="https://cdn-static.dagospia.com/img/foto/01-2019/influenza-3-1100828.jpg"/>
        </a>
        <figcaption>influenza 3</figcaption>
      </figure>
      <p>È già arrivata. O forse, più probabilmente, non se ne è mai andata. I virus influenzali vengono individuati quasi senza soluzione di continuità per tutto l' anno. Ma è nella stagione fredda che i casi si moltiplicano, con i sintomi che si manifestano in milioni di persone. Su questo fronte, l' inverno 2019- 2020 non sembra molto diverso dai precedenti, pur se fare previsioni è impossibile. In termini generali si parla di un' epidemia " intermedia", quindi non particolarmente intensa nella diffusione ma nemmeno destinata a passare senza lasciare segni.</p>
      <figure>
        <a href="https://www.dagospia.com/mediagallery/Dago_fotogallery-256087/1100827.htm">
          <img src="https://cdn-static.dagospia.com/img/foto/01-2019/influenza-1-1100827.jpg"/>
        </a>
        <figcaption>influenza 1</figcaption>
      </figure>
      <p>«Il dato che preoccupa, parlando dei virus attesi, è che ben due su quattro dei ceppi i cui antigeni sono presenti nel vaccino quadrivalente sono "nuovi"», spiega Giancarlo Icardi, docente di Igiene e Medicina Preventiva dell' Università di Genova.</p>
      <figure>
        <a href="https://www.dagospia.com/mediagallery/Dago_fotogallery-256087/1105452.htm">
          <img src="https://cdn-static.dagospia.com/img/foto/01-2019/pandemia-globale-di-influenza-1105452.jpg"/>
        </a>
        <figcaption>pandemia globale di influenza</figcaption>
      </figure>
      <p>Chi ha avuto l' influenza lo scorso anno o chi si è vaccinato non può pensare di essere protetto per il prossimo inverno, visto che i virus che dovrebbero circolare sono diversi. Le due varianti che potrebbero provocare qualche sconquasso nelle previsioni sono il ceppo AH1N1 Brisbane e AH3N2 Kansas, ma al momento non si possono trarre conclusioni certe sull' impatto di febbri, tosse, dolori muscolari e malesseri generali in agguato.</p>
      <figure>
        <a href="https://www.dagospia.com/mediagallery/Dago_fotogallery-256087/969393.htm">
          <img src="https://cdn-static.dagospia.com/img/foto/12-2017/uomo-malato-969393.jpg"/>
        </a>
        <figcaption>uomo malato</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256087/1100826.htm">
          <img src="https://cdn-static.dagospia.com/img/foto/01-2019/vaccino-influenza-1100826.jpg"/>
        </a>
        <figcaption>vaccino influenza</figcaption>
      </figure>
      <p>Quello che possiamo fare è prendere le dovute contromisure in base a quanto viene dall' altro emisfero, dove l' influenza è già passata. Non ci sono state sorprese particolari. «In Australia, paese simile al nostro sul fronte della raccolta dei dati grazie alla presenza di medici- sentinella, l' epidemia ha preso il via all' inizio di giugno e il picco si è avuto alla 28esima settimana, cioè a luglio inoltrato », dice Icardi. Nel periodo di massima diffusione virale ci sono stati circa 13 casi ogni mille persone: da noi lo scorso anno siamo arrivati a 14 per mille. In termini di pure previsioni matematiche, l' influenza dovrebbe colpire in Italia almeno sei milioni di persone nel suo lungo fluire».</p>
      <figure>
        <a href="https://www.dagospia.com/mediagallery/Dago_fotogallery-256087/941339.htm">
          <img src="https://cdn-static.dagospia.com/img/foto/09-2017/influenze-difese-941339.jpg"/>
        </a>
        <figcaption>influenze difese</figcaption>
      </figure>
      <p>La variabile che, in termini di sanità pubblica, può modificare in meglio questa curva ha un nome: vaccinazione. Non pensate che si tratti di una panacea che metterà tutti al riparo, ma servirà a proteggere una buona quota di persone che si sono immunizzate. E per chi non dovesse avere la risposta ottimale, le complicanze, che spesso possono portare anche al ricovero, saranno meno significative.</p>
      <figure>
        <a href="https://www.dagospia.com/mediagallery/Dago_fotogallery-256087/1100825.htm">
          <img src="https://cdn-static.dagospia.com/img/foto/01-2019/influenza-1100825.jpg"/>
        </a>
        <figcaption>influenza</figcaption>
      </figure>
      <p>«I dati che arrivano dall' altro continente, dicono che la vaccinazione è risultata - spiega l' esperto - totalmente efficace (evitando anche il minimo sintomo) nel 50- 55 per cento dei casi. Ma anche quando la protezione non è stata completa, gli anticorpi prodotti grazie al vaccino hanno ridotto l' impatto dell' infezione e le complicazioni. Questo, guardando la campagna con l' occhio della sanità pubblica e considerando le persone a rischio, è un dato di grande importanza».</p>
      <figure>
        <a href="https://www.dagospia.com/mediagallery/Dago_fotogallery-256087/976926.htm">
          <img src="https://cdn-static.dagospia.com/img/foto/01-2018/influenza-976926.jpg"/>
        </a>
        <figcaption>INFLUENZA</figcaption>
      </figure>
      <p>Il consiglio è vaccinarsi, anche se qualche linea di febbre e qualche mal di gola potrebbero comunque comparire. Per parlare di " vera" influenza occorre che siano presenti tre criteri: esordio brusco della febbre che raggiunge o supera i 39 gradi, dolori muscolari e sintomi respiratori come tosse e mal di gola.</p>
      <p>« Non va fatto l' errore di scambiare ogni malessere con influenza - conclude Icardi -- e non va dimenticato che sappiamo molto ma non abbastanza. I virus, per loro stessa natura, ci possono ingannare».</p>
      <figure>
        <a href="https://www.dagospia.com/mediagallery/Dago_fotogallery-256087/1011103.htm">
          <img src="https://cdn-static.dagospia.com/img/foto/05-2018/influenza-spagnola-1011103.jpg"/>
        </a>
        <figcaption>INFLUENZA SPAGNOLA</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256087/976790.htm">
          <img src="https://cdn-static.dagospia.com/img/foto/01-2018/influenza-976790.jpg"/>
        </a>
        <figcaption>influenza</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256087/976789.htm">
          <img src="https://cdn-static.dagospia.com/img/foto/01-2018/influenza-976789.jpg"/>
        </a>
        <figcaption>influenza</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256087/857748.htm">
          <img src="https://cdn-static.dagospia.com/img/foto/12-2016/influenza-857748.jpg"/>
        </a>
        <figcaption>INFLUENZA</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256087/963480.htm">
          <img src="https://cdn-static.dagospia.com/img/foto/12-2017/le-caratteristiche-dei-pesci-influenzano-il-loro-comportamento-963480.jpg"/>
        </a>
        <figcaption>le caratteristiche dei pesci influenzano il loro comportamento</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256087/969391.htm">
          <img src="https://cdn-static.dagospia.com/img/foto/12-2017/influenza-maschile-969391.jpg"/>
        </a>
        <figcaption>influenza maschile</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256087/969392.htm">
          <img src="https://cdn-static.dagospia.com/img/foto/12-2017/mal-d-inverno-969392.jpg"/>
        </a>
        <figcaption>mal d'inverno</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256087/1011104.htm">
          <img src="https://cdn-static.dagospia.com/img/foto/05-2018/influenza-spagnola-1011104.jpg"/>
        </a>
        <figcaption>INFLUENZA SPAGNOLA</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256087/978914.htm">
          <img src="https://cdn-static.dagospia.com/img/foto/01-2018/influenza-978914.jpg"/>
        </a>
        <figcaption>influenza</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256087/1005557.htm">
          <img src="https://cdn-static.dagospia.com/img/foto/04-2018/influenza-1005557.jpg"/>
        </a>
        <figcaption>influenza</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256087/973015.htm">
          <img src="https://cdn-static.dagospia.com/img/foto/01-2018/influenza-973015.png"/>
        </a>
        <figcaption>influenza</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256087/969395.htm">
          <img src="https://cdn-static.dagospia.com/img/foto/12-2017/influenza-3-969395.jpg"/>
        </a>
        <figcaption>influenza 3</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256087/1027316.htm">
          <img src="https://cdn-static.dagospia.com/img/foto/06-2018/influenza-aviaria-1027316.jpg"/>
        </a>
        <figcaption>INFLUENZA AVIARIA</figcaption>
      </figure>
    </article>
  </body>
</html>