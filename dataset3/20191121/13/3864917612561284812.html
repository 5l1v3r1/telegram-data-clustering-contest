<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-ato/2822859-genstab-dopoviv-grupi-z-oboronnogo-nagladu-pro-planuvanna-resursiv.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T13:00:00+00:00"/>
    <meta property="og:title" content="Генштаб доповів групі з оборонного нагляду про планування ресурсів"/>
    <meta property="og:description" content="Міжвідомча робоча група з питань проведення оборонного огляду за участю представників Генштабу ЗСУ, Офісу Президента, Апарату РНБО та Секретаріату Кабміну обговорила планування ресурсів."/>
  </head>
  <body>
    <article>
      <h1>Генштаб доповів групі з оборонного нагляду про планування ресурсів</h1>
      <h2>Міжвідомча робоча група з питань проведення оборонного огляду за участю представників Генштабу ЗСУ, Офісу Президента, Апарату РНБО та Секретаріату Кабміну обговорила планування ресурсів.</h2>
      <address>
        <time datetime="2019-11-21T13:00:00+00:00">21 Nov 2019, 13:00</time>
      </address>
      <p>Про це повідомляє <a href="http://www.mil.gov.ua/news/2019/11/21/u-ministerstvi-oboroni-ukraini-trivae-provedennya-oboronnogo-oglyadu/">пресслужба Міноборони</a>.</p>
      <p>“Сьогодні, 21 листопада, відбулося чергове засідання Міжвідомчої робочої групи з питань проведення <a href="https://www.ukrinform.ua/tag-oborona">оборонного </a>огляду... Метою засідання було розглянути та обговорити результати виконання третього завдання основного етапу оборонного огляду - планування ресурсів”, - йдеться у повідомленні.</p>
      <p>Як зазначається, представник Генштабу поінформував про визначення потреби для створення необхідних спроможностей на середньо- та довгострокову перспективу, оцінки ресурсів, необхідних для забезпечення наявних спроможностей, визначення потреби у додаткових фінансових ресурсах для забезпечення розвитку критичних спроможностей, опрацювання моделей структур сил та їх спроможностей з різними ресурсними показниками щодо їх утримання.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2822820-v-ukraini-proponuut-stvoriti-agentstvo-z-rozvitku-oboronnih-tehnologij.html">В Україні пропонують створити Агентство з розвитку оборонних технологій</a>
      </blockquote>
      <p>Присутніх також поінформували про стан виконання заходів оборонного огляду у Національній гвардії України, Державній прикордонній службі України та Державній службі спеціального зв’язку та захисту інформації України.</p>
    </article>
  </body>
</html>