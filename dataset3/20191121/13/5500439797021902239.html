<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prlekija-on.net/lokalno/22816/podpisali-sporazum-o-dolgorocnem-sodelovanju-med-cebelarsko-zvezo-slovenije-in-pomurskim-sejmom.html"/>
    <meta property="og:site_name" content="Prlekija on net"/>
    <meta property="article:published_time" content="2019-11-21T13:07:00+00:00"/>
    <meta property="og:title" content="Podpisali sporazum o dolgoročnem sodelovanju med Čebelarsko zvezo Slovenije in Pomurskim sejmom"/>
    <meta property="og:description" content="Predsednik Čebelarske zveze Slovenije Boštjan Noč in predsednik uprave Pomurskega sejma d.o.o. Janez Erjavec sta v ponedeljek, 18. novembra, na regijskem posvetu čebelarskih društev Pomurja v Svetem Juriju ob Ščavnici podpisala sporazum in protokol o dolgoročnem sodelovanju med Čebelarsko zvezo Slovenije ..."/>
  </head>
  <body>
    <article>
      <h1>Podpisali sporazum o dolgoročnem sodelovanju med Čebelarsko zvezo Slovenije in Pomurskim sejmom</h1>
      <h2>Predsednik Čebelarske zveze Slovenije Boštjan Noč in predsednik uprave Pomurskega sejma d.o.o. Janez Erjavec sta v Svetem Juriju ob Ščavnici podpisala sporazum in protokol o dolgoročnem sodelovanju</h2>
      <address><time datetime="2019-11-21T13:07:00+00:00">21 Nov 2019, 13:07</time> by <a rel="author">Prlekija-on.net</a></address>
      <figure>
        <img src="https://www.prlekija-on.net/uploaded/2019_11/podpisali-sporazuma-o-dolgorocnem-sodelovanju-med-cebelarsko-zvezo-slovenije-in-_26763747071.jpg"/>
        <figcaption>Janez Erjavec in Boštjan Noč</figcaption>
      </figure>
      <p>Predsednik Čebelarske zveze Slovenije <b>Boštjan Noč</b> in predsednik uprave Pomurskega sejma d.o.o. <b>Janez Erjavec</b> sta v ponedeljek, 18. novembra, na regijskem posvetu čebelarskih društev Pomurja v Svetem Juriju ob Ščavnici podpisala sporazum in protokol o dolgoročnem sodelovanju med Čebelarsko zvezo Slovenije in Pomurskim sejmom d.o.o.</p>
      <p>Podpis obeh pomembnih dokumentov ob že sicer odličnem dolgoletnem sodelovanju Čebelarske zveze Slovenije in Pomurskega sejma še dodatno potrjuje mednarodni kmetijsko-živilski sejem AGRA kot osrednji dogodek za slovenske čebelarje.</p>
      <p>Čebelarska zveza Slovenije bo skupaj s svojimi člani na sejmu AGRA vsako leto tudi v bodoče pripravila strokovno razstavo ter promovirala slovensko čebelarstvo in kakovost slovenskih čebeljih pridelkov na razstavnem prostoru v hali in v sejemskem Medenem hramu. Tradicionalni dan čebelarjev bo nedelja, na katero bodo podeljena priznanja najboljšim z mednarodnega ocenjevanja medu pod okriljem sejma AGRA. Na Dan čebelarjev bodo potekali tehtni strokovni dogodki, stanovska srečanja čebelarjev, vsaki dve leti pa tudi kronanje Medene kraljice Slovenije.</p>
      <p>Ob obstoječih projektih načrtujeta Čebelarska zveza Slovenije in Pomurski sejem d.o.o. tudi številne nove, o katerih bomo še z veseljem poročali.</p>
    </article>
  </body>
</html>