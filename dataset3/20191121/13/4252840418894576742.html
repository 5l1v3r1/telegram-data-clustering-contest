<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.pl/2019/11/google-stadia-zablokuje-gry-kupione-ze-znizka-stadia-pro-po-wygasnieciu-subskrypcji/"/>
    <meta property="og:site_name" content="CHIP"/>
    <meta property="article:published_time" content="2019-11-21T13:57:21+00:00"/>
    <meta property="og:title" content="Google Stadia zablokuje gry kupione ze zniżką Stadia Pro po wygaśnięciu subskrypcji"/>
    <meta property="og:description" content="Premiera Google Stadia już za nami - przynajmniej na wybranych rynkach. Jeden z włoskich użytkowników zadał na Twitterze ciekawe pytanie. Czy jeżeli kupi Premiera Google Stadia już za nami – przynajmniej na wybranych rynkach. Jeden z włoskich użytkowników zadał na Twitterze ciekawe pytanie. Czy jeżeli kupi on np. menadżera piłkarskiego ze zniżką Stadia Pro, to czy później, kiedy nie będzie opłacał abonamentu, będzie mógł kontynuować zabawę? Przypominamy, że subskrypcja w wysokości 9,99 euro nie daje darmowych gier – odblokowuje lepszą rozdzielczość i m.in. zniżki na wybrane gry. Każdy tytuł gracz musi zakupić osobno. Wydawać by się mogło, że odpowiedź może być tylko jedna. Wszystkie usługi, takie jak PlayStation Plus czy Xbox Game Pass pozwalają korzystać z gier zakupionych w promocji nawet bez aktywnego abonamentu. Blokowane są jedynie gry darmowe, niejako wliczone w cenę abonamentu. Tymczasem Google Stadia odpisało użytkownikowi, że „… gry uzyskane za darmo lub ze zniżkami dzięki subskrypcji Stadia Pro nie…"/>
  </head>
  <body>
    <article>
      <h1>Google Stadia zablokuje gry kupione ze zniżką Stadia Pro po wygaśnięciu subskrypcji</h1>
      <address><time datetime="2019-11-21T13:57:21+00:00">21 Nov 2019, 13:57</time> by <a rel="author">Sylwia Zimowska</a></address>
      <p>Premiera <a href="https://www.chip.pl/2019/11/google-stadia-wielkim-falstartem/">Google Stadia</a> już za nami – przynajmniej na wybranych rynkach. Jeden z włoskich użytkowników zadał na Twitterze ciekawe pytanie. Czy jeżeli kupi on np. menadżera piłkarskiego ze zniżką Stadia Pro, to czy później, kiedy nie będzie opłacał abonamentu, będzie mógł kontynuować zabawę? Przypominamy, że subskrypcja w wysokości 9,99 euro nie daje darmowych gier – odblokowuje lepszą rozdzielczość i m.in. zniżki na wybrane gry. Każdy tytuł gracz musi zakupić osobno. Wydawać by się mogło, że odpowiedź może być tylko jedna. Wszystkie usługi, takie jak PlayStation Plus czy Xbox Game Pass pozwalają korzystać z gier zakupionych w promocji nawet bez aktywnego abonamentu. Blokowane są jedynie gry darmowe, niejako wliczone w cenę abonamentu.</p>
      <p>Tymczasem Google Stadia odpisało użytkownikowi, że „… <i>gry uzyskane za darmo lub ze zniżkami dzięki subskrypcji Stadia Pro nie będą dostępne po wygaśnięciu subskrypcji. Możesz kontynuować grę z zakupionymi grami w pełnej cenie.</i>”</p>
      <figure>
        <iframe data-src="https://twitter.com/GoogleStadia/status/1197485246087745537?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Gracze są oburzeni takim podejściem i na Twitterze nie brakuje negatywnych komentarzy. Część osób zastanawia się jednak, czy nie jest to tylko błędne tłumaczenie z języka włoskiego lub wpadka pracownika Google. Na razie firma nie ustosunkowała się do tej sprawy.</p>
      <p>0 +1 +3</p>
    </article>
  </body>
</html>