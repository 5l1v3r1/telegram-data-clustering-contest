<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/21/kerekcsere-sulytalansagban"/>
    <meta property="og:site_name" content="euronews"/>
    <meta property="article:published_time" content="2019-11-21T13:00:51+00:00"/>
    <meta property="og:title" content="Kerékcsere súlytalanságban"/>
    <meta property="og:description" content="Extrém terhelésnek tették ki a Formula-1-es Red Bull csapat szerelőit."/>
  </head>
  <body>
    <article>
      <h1>Kerékcsere súlytalanságban</h1>
      <address>
        <time datetime="2019-11-21T13:00:51+00:00">21 Nov 2019, 13:00</time>
      </address>
      <p>Világrekordot állított fel a Formula-1-es Red Bull csapat azzal, hogy 1,82 másodperc alatt cserélték ki Max Verstappen autójának kerekeit a november 17-i Brazil Nagydíjon.</p>
      <p>A csapattagok a kerékcserét most a súlytalanság állapotában hajtották végre Csillagváros felett, egy az orosz úrhajósok kiképzésére szolgáló repülőgépben.</p>
      <p>A felvételek során többször idéztek elő súlytalansághoz közeli állapotot, ami a szerelői és a filmes stáb számára is rendkívüli fizikai, illetve mentális terhelést jelentett.</p>
      <p>Az egyenként 22 másodperces periódusokban a repülőgép a „hátára fordult”, a kerékszerelők ilyenkor könnyen a plafonon találták magukat, majd többszöri ismétlés után egyre jobban alkalmazkodtak a körülményekhez.</p>
      <p>Körültekintően kellett eljárni a súlytalanság mentes, gravitációs szakaszokban is, nehogy a 400 kilogrammos autó és alkatrészei bárkire is rázuhanjanak.</p>
    </article>
  </body>
</html>