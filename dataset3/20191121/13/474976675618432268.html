<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/obserwator-mediow/121177/budka-krytycznie-o-sytuacji-w-po-to-bylo-niepowazne.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-21T13:01:00+00:00"/>
    <meta property="og:title" content="Budka krytycznie o sytuacji w PO: To było niepoważne"/>
    <meta property="og:description" content="To, co działo się wczoraj wokół kandydatury Jacka Jaśkowiaka, było niepoważne – ocenił Borys Budka, poseł Platformy Obywatelskiej."/>
  </head>
  <body>
    <article>
      <h1>Budka krytycznie o sytuacji w PO: To było niepoważne</h1>
      <address>
        <time datetime="2019-11-21T13:01:00+00:00">21 Nov 2019, 13:01</time>
      </address>
      <h4>To, co działo się wczoraj wokół kandydatury Jacka Jaśkowiaka, było niepoważne – ocenił Borys Budka, poseł Platformy Obywatelskiej.</h4>
      <p>W środę pojawiła się informacja o nowym, <a href="https://www.dorzeczy.pl/kraj/121083/to-on-jest-tajemniczym-kandydatem-w-prawyborach-ko-ciekawe-doniesienia-z-po.html">tajemniczym kandydacie w prawyborach prezydenckich PO</a>.</p>
      <p>Grzegorz Schetyna, który przebywał wtedy w Zagrzebiu, powiedział dziennikarzom, że nazwisko jest w kopercie, a koperta – w Warszawie. Potem sam <a href="https://www.dorzeczy.pl/kraj/121086/polska-potrzebuje-silnej-prezydentury-jaskowiak-potwierdza-start-w-prawyborach-w-ko.html">prezydent Wrocławia Jacek Jaśkowiak ujawnił w mediach społecznościowych</a>, że to on się zgłosił.</p>
      <p>– Bardzo go cenię, uważam za dobrego prezydenta Poznania, ale sposób podgrzewania tej kandydatury był mało profesjonalny. Nie podejrzewam, że on to wymyślił – powiedział w telewizji WP Borys Budka. Zdaniem posła PO to, co działo się wczoraj wokół słynnego już "kandydata z koperty" było niepoważne.</p>
      <p>– Mamy świetną kandydatkę na prezydenta – Małgorzatę Kidawę-Błońską i dobrego prezydenta Poznania, który zgłosił się w ostatniej chwili. Myślę, że siła rażenia Kidawy-Błońskiej jest większa – mówił Budka w programie „Tłit”. Wyraził też nadzieję, że nikomu nie przyjdzie do głowy, by opóźniać proces nominacyjny.</p>
      <p>Swojego kandydata w wyborach prezydenckich władze Platformy Obywatelskiej mają zaprezentować w grudniu. Wybory odbędą się w maju.</p>
      <footer>/ Źródło: Wirtualna Polska <br/>/ dcy</footer>
      <related>
        <h4>Czytaj także</h4>
        <a href="https://www.dorzeczy.pl/kraj/121171/pawlowicz-do-smiszka-dzieki-mnie-uwalono-panski-doktorat.html"/>
      </related>
    </article>
  </body>
</html>