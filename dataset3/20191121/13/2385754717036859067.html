<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/dimosia-igeia/598433/o-oau-eksigei-to-skeptiko-piso-apo-tin-apofasi-gia-test-pap-kathe-dyo-xronia"/>
    <meta property="og:site_name" content="SIGMALIVE"/>
    <meta property="article:published_time" content="2019-11-21T13:04:00+00:00"/>
    <meta property="og:title" content="Ο ΟΑΥ εξηγεί το σκεπτικό πίσω από την απόφαση για Τεστ Παπ κάθε δύο χρόνια"/>
    <meta property="og:description" content="Εξηγήσεις για την απόφαση όπως το Τεστ Παπανικολάου καλύπτεται από το ΓεΣΥ κάθε δύο χρόνια, δίνει ο Οργανισμός Ασφάλισης Υγείας.    Όπως αναφέρει, η..."/>
  </head>
  <body>
    <article>
      <h1>Ο ΟΑΥ εξηγεί το σκεπτικό πίσω από την απόφαση για Τεστ Παπ κάθε δύο χρόνια</h1>
      <address><time datetime="2019-11-21T13:04:00+00:00">21 Nov 2019, 13:04</time> by <a rel="author">SigmaLive</a></address>
      <p><b>Εξηγήσεις για την απόφαση όπως το Τεστ Παπανικολάου καλύπτεται από το ΓεΣΥ κάθε δύο χρόνια, δίνει ο Οργανισμός Ασφάλισης Υγείας. <br/></b> <br/>Όπως αναφέρει, η απόφαση βασίστηκε «στις κατευθυντήριες οδηγίες του Συμβουλίου της Ευρωπαϊκής Ένωσης και της Αμερικάνικης Ομάδας Εργασίας Πρόληψης, οι οποίες συστήνουν ότι ο έλεγχος πρέπει να γίνεται σε συστηματική βάση κάθε 3 με 5 χρόνια». <br/> <br/><b>Αυτούσια η ανακοίνωση:  <br/></b> <br/>Σε συνέχεια της συζήτησης σε σχέση με τη συχνότητα του ελέγχου για την πρόληψη του τραχήλου της μήτρας με το Τεστ Παπανικολάου, ο Οργανισμός Ασφάλισης Υγείας επιθυμεί να ενημερώσει το κοινό ότι η απόφασή του, να καλύπτει τον έλεγχο κάθε δύο χρόνια μέχρι να καθοριστεί εθνική πολιτική και πρόγραμμα πληθυσμιακού ελέγχου από το Υπουργείο Υγείας, βασίστηκε στις κατευθυντήριες οδηγίες του Συμβουλίου της Ευρωπαϊκής Ένωσης και της Αμερικάνικης Ομάδας Εργασίας Πρόληψης, οι οποίες συστήνουν ότι ο έλεγχος πρέπει να γίνεται σε συστηματική βάση κάθε 3 με 5 χρόνια. Διευκρινίζεται, επίσης, ότι σε περιπτώσεις που υπάρχουν παθολογικά ευρήματα, τα οποία δικαιολογούν επανάληψη του τεστ σε μικρότερο διάστημα των δύο ετών, ο έλεγχος καλύπτεται από το ΓεΣΥ.<br/> </p>
    </article>
  </body>
</html>