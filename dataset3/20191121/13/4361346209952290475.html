<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/hogyan-lehetseges-egy-hetig-gyorskajan-elt-a-vegen-megis-leadott-a-sulyabol/187076"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-21T13:00:00+00:00"/>
    <meta property="og:title" content="Hogyan lehetséges? Egy hétig gyorskaján élt, a végén mégis leadott a súlyából"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Hogyan lehetséges? Egy hétig gyorskaján élt, a végén mégis leadott a súlyából</mark>
      </h1>
      <address><time datetime="2019-11-21T13:00:00+00:00">21 Nov 2019, 13:00</time> by <a rel="author">Bors</a></address>
      <p>A <i>Super Size Me</i> című dokumentumfilm 2004-es megjelenése után emberek ezrei változtattak gyorséttermi szokásain, sőt, oktató jelleggel több iskolában is levetítették a filmet. A sztori egy kísérletet mutat be, miszerint egy Morgan Spurlock nevű férfi 30 napon keresztül kizárólag a McDonald's-ban kapható ételeket fogyasztja. Mindennap megevett három menüt, aminek következtében radikálisan megnövekedett a testsúlya, illetve egészségügyi állapota is veszélybe került.</p>
      <p>A film nyomán egy Mike Jeavons nevű angol férfi hasonló kísérletet tett, ám ezúttal a kedvenc ételét is forgalmazó KFC-ben étkezett egy teljes héten át.</p>
      <figure>
        <img src="http://media.borsonline.hu/cikk/20/192685/gallery-picture/645w/2030809_screen-shot-2019-11-21-at-105626.jpg"/>
        <figcaption>Mike Jeavons első napja a KFC-s kísérletben © YouTube</figcaption>
      </figure>
      <p>Jeavons egy hétig a gyorsétteremben kapható rántott csirkerészeket fogyasztotta sült burgonyával: ennek ellenére a napi bevitele átlagosan 2000 kalória volt. A hét nap letelte után a férfi mérlegre állt, és meglepetten fogadta a közel egy kilós súlyveszteséget. Jeavons azonban nem csak súlycsökkenésen esett át.</p>
      <p>A furcsa diéta következtében a férfi sóbevitele 150%-ra emelkedett, a zsírbevitele pedig 250%-ra kúszott fel.</p>
      <p>– Imádom a KFC-ben kapható ételeket, ki akartam próbálni, hogy fogom-e még szeretni, ha egy hétig csak azt eszem. A hét nap letelte után folyamatos szomjúságérzetem volt, és a fejem is sokszor fájt. Sőt, hiányozni kezdett a KFC – magyarázta Jeavons.</p>
      <p>– Tök jó volt ezt a sok szörnyű ételt elfogyasztani, minden nap vártam, hogy ehessek belőle. Azt gondolom, hogy alkalmanként nagyszerű megajándékozni magunkat a gyorskajával, de nem javaslom, hogy a napi étkezés része legyen. Élveztem ezt az egy hetet, de soha többé nem csinálnám újra – nyugtázta tapasztalatait a férfi.</p>
      <figure>
        <iframe src="https://www.youtube.com/embed/n43ffLcab4A" width="650" height="366" data-service="Youtube" scrolling="no"/>
      </figure>
      <p>(<a href="https://www.ladbible.com/news/uk-man-eats-kfc-for-a-week-and-loses-weight-20191119?c=1574177261042&amp;fbclid=IwAR14yYyNok5KB8_qAhzHNhtjrGFc2uq_1sDA76wf08qU_ek1mvMPIRN3mH0">via</a>)</p>
    </article>
  </body>
</html>