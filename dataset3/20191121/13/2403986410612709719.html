<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/fakti_pro_bil_v_spini_yaki_vi_mogli_ne_znati_n1237136"/>
    <meta property="og:site_name" content="24 Канал"/>
    <meta property="article:published_time" content="2019-11-21T13:45:00+00:00"/>
    <meta property="og:title" content="Факти про біль в спині, які ви могли не знати"/>
    <meta property="og:description" content="Побутує думка, що спина болить лише у людей старшого віку, або ж спортсменів, які багато тренуються. Однак, це не завжди так. Біль у спині різного характеру відчувають протягом життя усі люди."/>
  </head>
  <body>
    <article>
      <h1>Факти про біль в спині, які ви могли не знати</h1>
      <address><time datetime="2019-11-21T13:45:00+00:00">21 Nov 2019, 13:45</time> by <a rel="author" href="https://24tv.ua/anastasiya_lukashevska_tag7047/" target="_blank">Анастасія Лукашевська</a></address>
      <p>
        <b>Побутує думка, що спина болить лише у людей старшого віку, або ж спортсменів, які багато тренуються. Однак, це не завжди так. Біль у спині різного характеру відчувають протягом життя усі люди.</b>
      </p>
      <p>Сімейний лікар <a href="https://www.instagram.com/dr.svitlana__kuzma/">Світлана Кузьма </a>розповіла про факти щодо болю в спині та наголосила на важливості використання лише ефективних та традиційних знеболювальних засобів.</p>
      <blockquote>Читайте також: <a href="https://24tv.ua/health/yak_vidrizniti_bil_v_nirkah_vid_bolyu_v_hrebti_poradi_likarya_n1087291">Як відрізнити біль в нирках від болю в хребті: поради лікаря</a></blockquote>
      <h3>Факти про біль у спині</h3>
      <p>
        <b>Спина не така вразлива до пошкоджень як вважають.</b>
      </p>
      <p>Наукові дослідження довели, що анатомічні частини спини не зміщуються та нікуди не защемлюються. Такі хибні твердження приводять до страху, оберігання та уникнення активності.</p>
      <p><b>Біль у спині може з’явитися без травми чи пошкодження хребта</b>. Фактори, що можуть спровокувати: фізичні, психологічні, генетичні, соціальні, спосіб життя.⠀</p>
      <p><b>Фізичні вправи дуже корисні при болю в спині</b>, особливо помірна фізична активність. Займайтесь 30 хв на день вправами, від яких отримуєте задоволення.</p>
      <figure>
        <img src="https://24tv.ua/resources/photos/news/620_DIR/201911/1237136_10175951.jpg?201911095258"/>
        <figcaption>Користь спорту для підтримання тіла у гарній формі безсумнівна</figcaption>
      </figure>
      <p><b>Ліжковий режим при болю у спині протипоказаний</b>. Доведено, що активність та поступове повернення до звичних навантажень дуже важливі для швидкого відновлення.</p>
      <blockquote>Читайте також: <a href="https://24tv.ua/health/chi_varto_zaymatisya_sportom_koli_bolit_spina_n1139482">Чи варто займатися спортом, коли болить спина</a></blockquote>
      <p>Найсильніші ліки не мають найсильніших переваг, тобто <b>сильні знеболювальні не зменшують біль в спині</b> краще простіших засобів. Вони мають лише більший ризик побічних ефектів.</p>
      <p>Використовуйте лише ті засоби, ефективність та безпечність яких доведена клінічними дослідженнями. Обирайте лише кваліфікованих фізіотерапевтів!</p>
      <p><b>Приймання хондропротекторів – марна трата грошей.</b> Ніяких досліджень, які доводять їхню ефективність – немає. Те саме стосується електропроцедур, зокрема електрофорезу, магнітотерапії чи лазеру.</p>
      <figure>
        <img src="https://24tv.ua/resources/photos/news/620_DIR/201911/1237136_10176000.jpg?201911095902"/>
        <figcaption>МРТ не є показником джерела болю у спині</figcaption>
      </figure>
      <p>Піковий <b>вік виникнення болю у спині припадає на 35-55 років</b>. Після 55 років поширеність болю починає знижуватися, особливо це стосується болю, джерелом якого є міжхребцеві диски.</p>
      <p>Покращення при болю в спині – це коли біль зменшується.</p>
      <p>Рентгенологічне дослідження та <b>сканування з приводу болю в спині не завжди ефективне для діагностики. </b>Більшість змін, що виявляються на МРТ, носять природній віковий характер, не є джерелами болю в спині</p>
      <p>84% людей по всьому світу відчувають біль у спині хоч раз в житті незалежно від віку.</p>
      <p>Сучасні <b>дослідження не виявили зв'язку між поганою поставою</b> (наприклад, сутулість, гіперлордоз) з болями в спині.</p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <a href="https://24tv.ua/zdorovya_tag3301/">Здоров'я</a>.</blockquote>
    </article>
  </body>
</html>