<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/zmovoyu-kryukivskogo-i-harkivskogo-vagonobudivnih-zavodiv-zaymaietsya-amku"/>
    <meta property="og:site_name" content="Кременчугская газета"/>
    <meta property="article:published_time" content="2019-11-21T13:15:00+00:00"/>
    <meta property="og:title" content="«Змовою» Крюківського і Харківського вагонобудівних заводів займається АМКУ"/>
    <meta property="og:description" content="Щодо тендерної закупівлі."/>
  </head>
  <body>
    <article>
      <h1>«Змовою» Крюківського і Харківського вагонобудівних заводів займається АМКУ</h1>
      <address>
        <time datetime="2019-11-21T13:15:00+00:00">21 Nov 2019, 13:15</time>
      </address>
      <p>
        <b>Щодо тендерної закупівлі.</b>
      </p>
      <p>Раніше <a href="https://kg.ua/">Кременчуцька газета </a>повідомляла, що <a href="https://kg.ua/news/ukrzaliznicya-zaklikaie-amku-pereviriti-informaciyu-pro-zmovu-dvoh-nacionalnih-virobnikiv"><b>акціонерне товариство «Укрзалізниця» має на меті звернутися до Антимонопольного комітету</b></a> України з проханням перевірити оприлюднену в ЗМІ інформацію стосовно можливої змови двох національних виробників рухомого складу під час участі в тендері компанії із закупівлі пасажирських вагонів.</p>
      <p>Кременчуцькі депутати на сесії третього вересня вирішили просити у можновладців <a href="https://kg.ua/news/kremenchucki-deputati-prohatimut-mozhnovladciv-vtrutitisya-u-vidnosini-ukrzaliznici-ta"><b>розібратися в даному питанні.</b></a></p>
      <p>Согодні ж стало відомо, що адміністративною колегією Полтавського обласного територіального відділення Антимонопольного комітету України 21 Листопада 2019 року прийнято розпорядження про початок розгляду справи, за ознаками порушення Законодавства про захист економічної конкуренції з боку товариства з обмеженою відповідальністю <b>«Харківський Вагонобудівний Завод»</b> та публічного акціонерного товариства <b>«Крюківський Вагонобудівний Завод»</b> під час підготовки та участі в процедурах закупівель ua-2018-05-14-001602-b та ua-2018-05-14-000804-c, проведених акціонерним товариством «Укрзалізниця» по предмету закупівлі  «ДК 021:2015: 34620000-9 — рейковий рухомий склад». Передає ОКІА <a href="https://np.pl.ua/2019/11/terviddilenniam-amku-rozpochato-rozghliad-spravy-za-oznakamy-porushennia-tov-kharkivs-kyy-vahonobudivnyts-zavod-ta-pat-kriukivs-kyy-vahonobudivnyy-zavod-konkurentnoho-zakonodavstva/">Новини Полтавщини</a>. </p>
      <blockquote><i>«Службовцями територіального відділення під час здійснення  контролю щодо створення конкурентного середовища та захисту конкуренції у сфері державних закупівель було встановлено, що дії вищевказаних суб’єктів господарювання містять ознаки порушення конкурентного законодавства, передбаченого пунктом 1 статті 50, пунктом 4 частини другої статті 6 Закону України «Про захист економічної конкуренції» у вигляді антиконкурентних узгоджених дій, що стосуються спотворення результатів торгів»</i>, - йдеться у повідомленні.</blockquote>
      <p>На даний час розгляд справи триває.</p>
      <p>Нагадаємо, <b><a href="https://kg.ua/news/kremenchucki-deputati-prohatimut-mozhnovladciv-vtrutitisya-u-vidnosini-ukrzaliznici-ta">Кременчуцькі депутати прохатимуть можновладців втрутитися у відносини «Укрзалізниці» та Крюківського вагонзаводу</a>. </b></p>
      <p>
        <b><a href="https://kg.ua/news/ukrzaliznicya-zaklikaie-amku-pereviriti-informaciyu-pro-zmovu-dvoh-nacionalnih-virobnikiv">Укрзалізниця закликає АМКУ перевірити інформацію про змову двох національних виробників вагонів, що взяли участь у тендері компанії, — Євген Кравцов</a>.</b>
      </p>
      <p>
        <b> <a href="https://kg.ua/news/kryukivskiy-vagonzavod-peremig-v-tenderi-na-postavku-6-dizel-poyizdiv-ukrzaliznici">Крюківський вагонзавод переміг в тендері на поставку 6 дизель-поїздів «Укрзалізниці»</a></b>
      </p>
      <p> </p>
      <p> </p>
      <p>Антоніна Озерна</p>
      <p>За матеріалами джерела</p>
    </article>
  </body>
</html>