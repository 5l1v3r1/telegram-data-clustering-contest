<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/finanza-borsa/ocse-pil-italiano-2019-rivisto-a-02-crescita-restera-globale-debole/"/>
    <meta property="og:site_name" content="InvestireOggi"/>
    <meta property="article:published_time" content="2019-11-21T13:09:50+00:00"/>
    <meta property="og:title" content="Ocse: Pil Italiano 2019 rivisto a +0,2%, crescita resterà globale debole"/>
    <meta property="og:description" content="In Italia,per l'anno in corso, la stima è stata rivista a +0,2%, a fronte di una crescita nulla stimata in precedenza, mentre viene confermata una crescita dello 0,4% nel 2020, per poi estendersi al +0,5% nel 2021."/>
  </head>
  <body>
    <article>
      <h1>Ocse: Pil Italiano 2019 rivisto a +0,2%, crescita resterà globale debole</h1>
      <h2>In Italia,per l'anno in corso, la stima è stata rivista a +0,2%, a fronte di una crescita nulla stimata in precedenza, mentre viene confermata una crescita dello 0,4% nel 2020, per poi estendersi al +0,5% nel 2021.</h2>
      <address><time datetime="2019-11-21T13:09:50+00:00">21 Nov 2019, 13:09</time> by <a rel="author" href="https://www.investireoggi.it/finanza-borsa/author/danilofieni/" target="_blank">Danilo Fieni</a></address>
      <p>L’Ocse ha rivisto al rialzo le stime sul Pil Italiano del 2019, confermando invece le stime per i successivi due anni. Nel dettaglio, per l’anno in corso la stima è stata rivista a +0,2%, a fronte di una crescita nulla stimata in precedenza, mentre viene confermata una crescita dello 0,4% nel 2020, per poi estendersi al +0,5% nel 2021.</p>
      <p>Le misure fiscali e la crescita poco decisa determineranno l’aumento del debito pubblico italiano, dal 136% del pil previsto per quest’anno (134,9% nel 2018) al 136,1% nel 2020, per poi scendere nel 2021 al 135,6%.</p>
      <p>“Si prevede che la crescita del PIL riprenderà molto gradualmente. L’incertezza commerciale globale e la domanda esterna continueranno a pesare sulla crescita delle esportazioni e sugli investimenti delle imprese”, scrive l’Ocse. Sul fronte consumi, aggiunge, si prevede che “aumenteranno gradualmente, man mano che i redditi disponibili delle famiglie continuano a crescere e come istituti di fiducia”.  Nel contempo la politica fiscale dovrebbe supportare “l’attività attraverso una riduzione degli oneri fiscali e degli oneri previdenziali, nonché maggiori investimenti pubblici e incentivi fiscali per gli investimenti delle imprese.</p>
      <p>Anche la crescita globale resterà debole, in un contesto dominato da conflitti commerciali e persistente incertezza politica, aumentando il rischio di stagnazione a lungo termine. Nel rapporto semestrale vengono ridotte le stime del PIL mondiale nel 2020, portandole al 2,9% dal 3% previsto solo due mesi fa e dal 3,4% indicato a maggio. Per quest’anno è confermato un aumento del 2,9%, mentre per il 2021 la previsione stima un lieve aumento al 3%.</p>
    </article>
  </body>
</html>