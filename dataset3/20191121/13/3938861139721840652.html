<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_kerivnictvo-es-maye-prodovzhuvati-zhorstku-sankcijnu-politiku-schodo-rosiyi-poroshenko/939197"/>
    <meta property="og:site_name" content="Gazeta.ua"/>
    <meta property="article:published_time" content="2019-11-21T13:04:00+00:00"/>
    <meta property="og:title" content="Керівництво ЄС має продовжувати жорстку санкційну політику щодо Росії - Порошенко"/>
    <meta property="og:description" content="Екс-президент України, лідер &quot;Європейської солідарності&quot; Петро Порошенко зустрівся з головою &quot;Європейської народної партії&quot; Джозефом Доулом і подякував йому за підтримку України і українців. Про це він написав у своєму фейсбуці. &quot;Ми продовжимо відстоювати курс реформ в Україні для ..."/>
  </head>
  <body>
    <article>
      <h1>Керівництво ЄС має продовжувати жорстку санкційну політику щодо Росії - Порошенко</h1>
      <address><time datetime="2019-11-21T13:04:00+00:00">21 Nov 2019, 13:04</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939197_w_300.jpg?v=0"/>
      </figure>
      <p>Екс-президент України, лідер "Європейської солідарності" Петро Порошенко зустрівся з головою "Європейської народної партії" Джозефом Доулом і подякував йому за підтримку України і українців.</p>
      <p>Про це він написав у <a href="https://www.facebook.com/474409562693441/posts/1830051237129260?d=n&amp;sfns=mo">своєму фейсбуці</a>.</p>
      <p>"Ми продовжимо відстоювати курс реформ в Україні для утвердження демократичних цінностей, верховенства права і реалізації Угоди про асоціацію з ЄС. Сподіваюся, що і нове керівництво Європейського Союзу продовжить незмінну підтримку євроінтеграційних прагнень України, в тому числі сприяти виконанню нашою державою критеріїв членства в Союзі" , - йдеться в повідомленні.</p>
      <p>Також Порошенко вважає, що керівництву ЄС необхідно продовжувати жорстку санкційну політику щодо Росії до повного відновлення суверенітету і територіальної цілісності України в рамках міжнародно визнаних кордонів.</p>
    </article>
  </body>
</html>