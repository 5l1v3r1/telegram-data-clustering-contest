<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/tsikave/likar-nazvav-nezvychajni-oznaky-porushen-u-nyrkah.html"/>
    <meta property="og:site_name" content="1NEWS"/>
    <meta property="article:published_time" content="2019-11-21T13:25:23+00:00"/>
    <meta property="og:title" content="Лікар назвав незвичайні ознаки порушень у нирках"/>
    <meta property="og:description" content="Лікар назвав незвичайні ознаки порушень у нирках"/>
  </head>
  <body>
    <article>
      <h1>Лікар назвав незвичайні ознаки порушень у нирках</h1>
      <address>
        <time datetime="2019-11-21T13:25:23+00:00">21 Nov 2019, 13:25</time>
      </address>
      <p>
        <b>Для більшості головними ознаками збоїв у роботі нирок є болі в попереку, набряклість під очима і жовтий відтінок шкіри. І якщо таких дзвіночків немає, отже з нирками все гаразд.</b>
      </p>
      <figure>
        <img src="https://i.obozrevatel.com/gallery/2019/11/21/1494691808esli-bolyat-pochki.jpg"/>
      </figure>
      <p>Уролог Олександр Костирко стверджує, що це далеко не так, і про проблеми можуть попереджати зовсім інші сигнали, які, на перший погляд, до нирок не мають ніякого стосунку.</p>
      <p><a href="https://1news.com.ua/">1News</a> розповідає, які незвичайні симптоми можуть свідчити про збої на рівні головного фільтра організму.</p>
      <p>
        <b>Занепад сил</b>
      </p>
      <p>Нирки під час будь-яких збоїв не можуть належно сорбувати і виводити з організму шкідливі речовини, що потрапили в нього з повітрям, їжею або водою. Через це токсини накопичуються і провокують отруєння, яке і стає причиною постійної сонливості, занепаду сил і швидкої втомлюваності.</p>
      <h3>Запаморочення</h3>
      <p>Внаслідок все тієї ж інтоксикації в організмі відбувається порушення циркуляції крові. Це призводить до погіршення кровопостачання головного мозку, що в підсумку проявляється зниженням тиску, запамороченням і м’язовою слабкістю.</p>
      <h3>Скачки тиску</h3>
      <p>Збої в нирках можуть також призводити до підвищення артеріального тиску. Річ у тім, що за нормальної роботи вони продукують гормон ренін, який бере участь у регуляції кров’яного тиску. В разі порушення, цієї сполуки виробляється менше, і його нестача призводить до підвищення тиску і, відповідно, сильних головних болей.</p>
      <h3>Зникає апетит</h3>
      <p>Відсутність відчуття голоду може бути пов’язана з початком запальних процесів у нирках. Знову ж таки, за такого стану виникає інтоксикація організму, під час якого знижується або зовсім знакає апетит, а також починається стрімка втрата ваги.</p>
      <h3>Лихоманка</h3>
      <p>Незрозумілий стрибок температури також може свідчити про запальні процеси на рівні нирок. Так, температура може “злетіти” до 38-39 градусів, водночас інших симптомів захворювання (кашель, біль у горлі тощо) не буде.</p>
      <h3>Гіперпігментація</h3>
      <p>Збої в роботі нирок можуть спричинити за собою порушення в надниркових залозах, що провокує зміни кольору шкіри. Так, наприклад, може з’явитися гіперпігментація, яка пов’язана з надлишком продукування меланоцитстимулювального гормону.</p>
      <h3>Лущиться шкіра</h3>
      <p>Також в разі ниркових порушень шкіра може змінити колір на блідіший, навіть синюшний. Таке явище пов’язане зі спазмом дрібних кровоносних судин. Крім блідості часто виникають лущення і з’являється незрозумілий свербіж.</p>
      <footer>Джерело: <a href="https://www.obozrevatel.com/ukr/health/urology/sonlivist-i-migren-likar-nazvav-nezvichajni-oznaki-porushen-v-nirkah.htm">Обозреватель</a></footer>
    </article>
  </body>
</html>