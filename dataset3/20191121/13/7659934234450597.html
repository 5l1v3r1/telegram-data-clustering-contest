<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2002236/kral-selmandan-suudi-toplumunda-%C4%B1l%C4%B1ml%C4%B1l%C4%B1k-mesaj%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-21T13:30:00+00:00"/>
    <meta property="og:title" content="Kral Selman'dan Suudi toplumunda 'ılımlılık' mesajı"/>
    <meta property="og:description" content="Suudi Arabistan Kralı Selman bin Abdulaziz, Şûra Meclisi’nin yedinci dönemi dördüncü yılının açılış konuşmasında ‘ılımlılığın’ Suudi toplumunun bir özelliği olduğunun altını çizdi. Kral Selman, Şûra Meclisi’nin açılış konuşmasında yaptığı açıklamada,"/>
  </head>
  <body>
    <article>
      <h1>Kral Selman'dan Suudi toplumunda 'ılımlılık' mesajı</h1>
      <address>
        <time datetime="2019-11-21T13:30:00+00:00">21 Nov 2019, 13:30</time>
      </address>
      <p>Suudi Arabistan Kralı Selman bin Abdulaziz, Şûra Meclisi’nin yedinci dönemi dördüncü yılının açılış konuşmasında ‘ılımlılığın’ Suudi toplumunun bir özelliği olduğunun altını çizdi.<br/><br/>Kral Selman, Şûra Meclisi’nin açılış konuşmasında yaptığı açıklamada, “Radikalizmin tezahürlerini ortadan kaldırma ve vatanımızın elde ettiği ilerlemeye baktığımızda, başarılarımızdan gurur duymaya hakkımız var” diyerek, aşırılık yanlısı her türlü ideoloji ile karşı karşıya gelmek için ılımlılığın Suudi toplumun bir özelliği haline gelmesi gerektiğine dikkati çekti.<br/><br/>Kral Selman’ın bu açıklaması, önceki Suudi liderleri zamanında da radikal düşüncelere karşı mücadele eden geniş Suudi hikayesini hatırlattı. Bölge, terörizm nedeniyle radikal ideolojiler yüzünden çok acı çekerken, analistler ve uzmanlar, her terör faaliyetinin arkasında radikal düşüncenin olduğunu ifade ediyor.<br/><br/>Hem yazar hem de eski Şura Meclisi üyesi olan Hamad el Kadi, Suudi Arabistan Kralı Selman bin Abdulaziz’in konuşmasında da sıklıkla ifade ettiği radikalizmin ortadan kaldırılması konusunda, sadece Suudilerin değil herkesin birlikte çalışması gerektiğini ifade etti. Şarku’l Avsat’a telefon ile açıklamalarda bulunan Kadi, Suudi Arabistan’ın radikalizmle etkin bir mücadele içerisinde olduğunu ifade ederken, artan terör saldırıları nedeniyle Riyad yönetiminin güvenlik tedbirlerini artırdığını dile getirdi. Kadi açıklamasında, radikalizmle mücadelenin Suudi Arabistan’ın temel amacı haline geldiğini ifade etti.<br/><br/>Prens Nayif bin Abdulaziz’in her suç veya terörist operasyonun arka planında radikalist fikrin olduğunu söyleyen Suudi yazar, Suudi Arabistan’ın radikal fikirlerden etkilenenler için rehberlik merkezi kurduğuna dikkati çekti.<br/><br/>Şura Meclisi eski üyesi, eğitim müfredatı kapsamında İslam dininin hoşgörüsünün iyi anlatılması ve radikal fikirlerden uzak durulmasının öğrencilere aşılanması gerektiğini ifade ederek, bu yolla İslam’ın gerçek yüzünün gösterileceğini dile getirdi. Suudi Arabistan’ın dinin hoşgörüsünü açıklayan alimlerle çalıştığına da değinen Kadi, buna medyanın yanı sıra birçok kesimin katkı sağladığını söyledi.<br/><br/>Suudi Arabistan Krallığı son yıllarda radikalizm ve aşırılıktan en çok etkilenen ülkelerden biri olup, onlarca terör saldırısına maruz kalarak bir çok vatandaşını kaybetti. Suudi Arabistan, radikalizmin tezahürlerini ortadan kaldırarak, ılımlılığın  Suudi toplumunun bir özelliği haline gelmesi için son yıllarda önemli çalışmalar başlattı.<br/><br/>Suudi Arabistan okul, üniversite, cami, medya gibi bir çok kurumda radikal fikirlere karşı olan mücadelesini güçlendiriyor.</p>
    </article>
  </body>
</html>