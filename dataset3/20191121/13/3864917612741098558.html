<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2822914-mikolenko-potrapiv-do-top11-kvalifikacii-evro2020-za-versieu-transfermarkt.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T13:57:00+00:00"/>
    <meta property="og:title" content="Миколенко потрапив до ТОП-11 кваліфікації Євро-2020 за версією Transfermarkt"/>
    <meta property="og:description" content="Захисник київського футбольного клубу “Динамо” і національної збірної України Віталій Миколенко потрапив до символічної збірної кваліфікаційного турніру Євро-2020 за версією порталу Transfermarkt."/>
  </head>
  <body>
    <article>
      <h1>Миколенко потрапив до ТОП-11 кваліфікації Євро-2020 за версією Transfermarkt</h1>
      <h2>Захисник київського футбольного клубу “Динамо” і національної збірної України Віталій Миколенко потрапив до символічної збірної кваліфікаційного турніру Євро-2020 за версією порталу Transfermarkt.</h2>
      <address>
        <time datetime="2019-11-21T13:57:00+00:00">21 Nov 2019, 13:57</time>
      </address>
      <p>17 листопада національна збірна України з футболу провела заключний поєдинок у відборі Євро-2020, в якому на 55-тисячному стадіоні "Райко Митич" у Белграді обмінялася голами з командою Сербії (2:2), і кваліфікувалася до фінальної частини чемпіонату Європи з першого місця у своїй відбірковій групі.</p>
      <p>Команда Андрія Шевченка не програла у відборі жодного матчу - 6 перемог та 2 нічиї. Віталій Миколенко відіграв у 7 матчах, в яких відзначився 1 результативною передачею.</p>
      <p>До ТОП-11 футболістів, які більше за інших проявили себе в матчах відбору Євро-2020, також увійшли: Мерт Гюнок (Туреччина), Чалгар Суюнджу (Туреччина), Тобі Алдервейрелд (Бельгія), Йозуа Кіммі (Німеччина), Ніколо Барелла (Італія), Жоржина Вейналдум (Німеччина), Крістіан Еріксен (Данія), Кріштіану Роналду (Португалія), Серж Гнабрі (Німеччина) і Гаррі Кейн (Англія).</p>
      <figure>
        <embed-post data-src="https://www.instagram.com/p/B5IOTcrFDJz" data-service="Instagram"/>
      </figure>
      <p>Відзначимо, що трансферну вартість Миколенка Transfermarkt оцінив у 6 млн євро - це найменша серед всіх представників символічної збірної.</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2822703-patov-posiv-19-misce-sered-krasih-futbolistiv-vidboru-evro2020.html">П'ятов посів 19 місце серед кращих футболістів відбору Євро-2020</a>
      </blockquote>
      <p>Жеребкування фінальної частини турніру відбудеться 30 листопада у Бухаресті, початок - о 19.00.</p>
      <p>Фото: Getty Images</p>
    </article>
  </body>
</html>