<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134863-mavs-strategas-po-dar-vieno-donciciaus-trigubo-dublio-tokie-pasirodymai-greitai-taps-iprastais.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-21T13:33:00+00:00"/>
    <meta property="og:title" content="„Mavs“ strategas po dar vieno Dončičiaus trigubo dublio: „Tokie pasirodymai greitai taps įprastais“"/>
    <meta property="og:description" content="Dalaso „Mavericks“ antrametis Luka Dončičius ir toliau Nacionalinėje krepšinio lygoje (NBA) stebina savo žaidimu. Praėjusią naktį slovėnas vos per 25 minutes spėjo užfiksuoti trigubą dublį – 35 taškai, 10 atkovotų kamuolių ir 11 rezultatyvių perdavimų. Minėtoje dvikovoje „Mavericks“ 48 taškų persvara sutriuškino „Golden State Warriors“, o po šio mačo Dalaso klubo strategas Rickas Carlisle'as pabrėžė Dončičiaus išskirtinumą. ..."/>
  </head>
  <body>
    <article>
      <h1>„Mavs“ strategas po dar vieno Dončičiaus trigubo dublio: „Tokie pasirodymai greitai taps įprastais“</h1>
      <address>
        <time datetime="2019-11-21T13:33:00+00:00">21 Nov 2019, 13:33</time>
      </address>
      <p>Nuotr.: AP - Scanpix</p>
      <figure>
        <a href="https://www.basketnews.lt/paveikslelis-207143-any1000x1000.jpg">
          <img src="https://www.basketnews.lt/paveikslelis-207143-any630x500.jpg"/>
        </a>
      </figure>
      <p>Nuotr. AP - Scanpix</p>
      <p>Dalaso „Mavericks“ antrametis Luka Dončičius ir toliau Nacionalinėje krepšinio lygoje (NBA) stebina savo žaidimu.</p>
      <p>Praėjusią naktį slovėnas vos per 25 minutes spėjo užfiksuoti trigubą dublį – 35 taškai, 10 atkovotų kamuolių ir 11 rezultatyvių perdavimų.</p>
      <p>Minėtoje dvikovoje „Mavericks“ 48 taškų persvara sutriuškino „Golden State Warriors“, o po šio mačo Dalaso klubo strategas Rickas Carlisle'as pabrėžė Dončičiaus išskirtinumą.</p>
      <p>„Supraskite, jis yra ypatingas žaidėjas su ypatingu vaidmeniu komandoje, – kalbėjo Carlisle'as. – Nėra daug ką ir pasakyti. Tai nebėra didelė naujiena toks jo žaidimas ir greitu metu tai taps įprasta.“</p>
      <p>Tai buvo jau septintasis 20-mečio trigubas dublis šį sezoną ir pagal šį rodiklį jis pirmauja NBA.</p>
      <p>Slovėnas 2019-2020 metų NBA sezone vidutiniškai per mačą renka po 29,9 taško, atkovoja po 10,6 kamuolio ir atlieka po 9,4 rezultatyvaus perdavimo.</p>
      <figure>
        <iframe src="https://www.youtube.com/embed/7Jk-_TKeKks" width="630" height="354" data-service="Youtube" scrolling="no"/>
      </figure>
      <h3>
        <a href="https://www.basketnews.lt/zaidejai/18340-luka-doncic.html">Luka Doncic</a>
      </h3>
      <figure>
        <img src="https://www.basketnews.lt/paveikslelis-161333-any150x150.jpg"/>
      </figure>
      <figure>
        <img src="https://www.basketnews.lt/paveikslelis-204144-crop100x150.jpg"/>
      </figure>
      <ul>
        <li>MIN: 34.29</li>
        <li>PTS: 29.93 (59.07%)</li>
        <li>REB: 10.64</li>
        <li>AS: 9.43</li>
        <li>ST: 1.36</li>
        <li>BS: 0.14</li>
        <li>TO: 4.64</li>
        <li>GM: 14</li>
      </ul>
    </article>
  </body>
</html>