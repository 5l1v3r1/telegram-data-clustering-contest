<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/kerala-tamilnadu-mp-s-in-connection-with-mullapperiyar-dam-issue-in-loksabha.html"/>
    <meta property="og:site_name" content="DoolNews"/>
    <meta property="article:published_time" content="2019-11-21T13:06:00+00:00"/>
    <meta property="og:title" content="മുല്ലപ്പെരിയാര്‍ അണക്കെട്ട് സുരക്ഷിതമെന്ന് കേന്ദ്രം; ആശങ്കയെന്ന് കേരളം; ലോക്‌സഭയില്‍ കേരള-തമിഴ്നാട് എം.പിമാരുടെ വാക്‌പോര്"/>
    <meta property="og:description" content="D Raja Dean Kuriakose Mullaperiyar Dam Mullaperiyar Issue National News Parliament India ന്യൂദല്‍ഹി: മുല്ലപ്പെരിയാര്‍ അണക്കെട്ട് വിഷയത്തില്‍ ലോക്സഭയില്‍ കേരള-തമിഴ്നാട് എം"/>
  </head>
  <body>
    <article>
      <h1>മുല്ലപ്പെരിയാര്‍ അണക്കെട്ട് സുരക്ഷിതമെന്ന് കേന്ദ്രം; ആശങ്കയെന്ന് കേരളം; ലോക്‌സഭയില്‍ കേരള-തമിഴ്നാട് എം.പിമാരുടെ വാക്‌പോര്</h1>
      <address><time datetime="2019-11-21T13:06:00+00:00">21 Nov 2019, 13:06</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: മുല്ലപ്പെരിയാര്‍ അണക്കെട്ട് വിഷയത്തില്‍ ലോക്സഭയില്‍ കേരള-തമിഴ്നാട് എം.പിമാര്‍ തമ്മില്‍ വാക്‌പോര്. നിലവിലെ അണക്കെട്ടിന്റെ സുരക്ഷിതത്വം ആശങ്കയിലാണെന്ന് ഇടുക്കി എം.പി ഡീന്‍ കുര്യാക്കോസ് സഭയെ അറിയിച്ചതാണ് വാക്‌പോരിലേക്ക് നയിച്ചത്.</p>
      <p>നിലവില്‍ അണക്കെട്ടിന് ബലക്ഷയമില്ലെന്നായിരുന്നു ഡീന്‍ കുര്യാക്കോസിന്റെ ചോദ്യത്തിന് കേന്ദ്രമന്ത്രി ഗജേന്ദ്ര സിങ് ശെഖാവത്തിന്റെ മറുപടി. ‘അണക്കെട്ട് സുരക്ഷിതമാണെന്നാണ് കമ്മീഷനുകളും കോടതിയും കണ്ടെത്തിയിരിക്കുന്നത്. ശക്തിപ്പെടുത്താനുള്ള നടപടികള്‍ കാലാകാലങ്ങളില്‍ സ്വീകരിക്കാറുണ്ട്. ഈ സാഹചര്യത്തില്‍ പുതിയ അണക്കെട്ട് എന്ന നിര്‍ദേശം ജലവിഭവ മന്ത്രാലയത്തിനു മുന്നിലില്ല’, ഗജേന്ദ്ര സിങ് ശെഖാവത്ത് പറഞ്ഞു.</p>
      <p>കേരള സര്‍ക്കാരിന്റെ നിവേദനത്തിന്റെ അടിസ്ഥാനത്തില്‍ പരിസ്ഥിതി മന്ത്രാലയം ടേംസ് ഓഫ് റഫറന്‍സ് തയ്യാറാക്കിയിട്ടുണ്ടെന്നും മന്ത്രി കൂട്ടിച്ചേര്‍ത്തു. അത് പരിശോധിച്ച് പരിസ്ഥിതി മന്ത്രാലയം നടപടികള്‍ സ്വീകരിച്ചിട്ടുണ്ട്. പുതിയ അണക്കെട്ട് എന്ന നിര്‍ദേശം നടപ്പിലാകണമെങ്കില്‍ കേരളവും തമിഴ്നാടും ഒരുമിച്ചു നില്‍ക്കണമെന്നും അദ്ദേഹം പറഞ്ഞു.</p>
      <related>
        <a href="https://www.doolnews.com/maharashtra-cm-post-supriya-sule-is-sharad-pawar-top-choice-454.html?utm_source=doolnews&amp;utm_medium=related"/>
      </related>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>തുടര്‍ന്നാണ് കേരള-തമിഴ്നാട് എം.പിമാര്‍ തമ്മില്‍ തര്‍ക്കമുണ്ടായത്.</p>
      <p>പരിശോധനകളിലും റിപ്പോര്‍ട്ടുകളിലും അണക്കെട്ട് സുരക്ഷതമാണെന്ന് വ്യക്തമായ സാഹചര്യത്തില്‍ പുതിയ അണക്കെട്ട് എന്ന ആലോചന എന്തിനാണെന്നും ഇത് പരിസ്ഥിതി മന്ത്രാലയം പരിഗണിക്കേണ്ട ആവശ്യമെന്തെന്നും ഡി.എം.കെയുടെ എം.പി രാജ ചോദിച്ചു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/JTERZRrOduc" width="500" height="281" data-service="Youtube" scrolling="no"/>
      </figure>
    </article>
  </body>
</html>