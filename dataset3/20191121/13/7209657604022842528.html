<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/reggio-emilia/cronaca/voltolini-video-1.4898679"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-21T13:58:28+00:00"/>
    <meta property="og:title" content="Voltolini sospeso dalla Reggiana per il video con la fidanzata. &quot;Ho denunciato&quot;"/>
    <meta property="og:description" content="Il portiere 23enne ospite di Cruciani nella trasmissione radiofonica ‘La Zanzara’. &quot;Non sapevo che qualcuno ci stesse riprendendo&quot;"/>
  </head>
  <body>
    <article>
      <h1>Voltolini sospeso dalla Reggiana per il video con la fidanzata. "Ho denunciato"</h1>
      <h2>Il portiere 23enne ospite di Cruciani nella trasmissione radiofonica ‘La Zanzara’. "Non sapevo che qualcuno ci stesse riprendendo"</h2>
      <address><time datetime="2019-11-21T13:58:28+00:00">21 Nov 2019, 13:58</time> by <a rel="author">FRANCESCO PIOPPI</a></address>
      <p>Reggio Emilia, 21 novembre 2019 - La sospensione dalle attività di <a href="https://www.ilrestodelcarlino.it/reggio-emilia/calcio/voltolini-reggiana-video-sospeso-1.4896058"><b>Matteo Voltolini</b></a>, secondo portiere della Reggiana, avvenuta dopo la diffusione non autorizzata di <b>un video in cui fa sesso con la fidanzata</b> in un bagno di una discoteca, è ormai un <b>caso nazionale</b>. Il giocatore, che ha già sporto denuncia contro ignoti, questa mattina è stato infatti intervenuto nella trasmissione ‘La Zanzara’ di Giuseppe Cruciani su Radio 24.</p>
      <p>"Ti appoggio in pieno – ha esordito il conduttore – la s<b>ospensione mi sembra assurda</b>…Tu devi essere difeso perché hanno diffuso un video che non volevi che fosse diffuso! Giusto?". Matteo Voltolini ha ‘parato’ le polemiche: "Guarda, io credo di non aver fatto niente di male ma li capisco perché è una cosa che fa clamore e abbiamo un regolamento interno da rispettare, allo stesso tempo però sono sereno perché avrò modo di spiegare tutto. <b>Non sapevo che ci fosse qualcuno che mi stava riprendendo</b>, ho denunciato il fatto".</p>
      <p>Cruciani ha poi spiegato: "Il video è arrivato pure a me, figurati…". "É arrivato un po’ a tutta Italia, ma la polizia si è già attivata e anche io ho fatto delle chiamate per capire chi sia stato, vediamo cosa succede…". Questa la risposta del 23enne reggiano.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/reggio-emilia/calcio/voltolini-reggiana-video-sospeso-1.4896058"/>
      </related>
    </article>
  </body>
</html>