<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportdog.gr/sports/podosfairo/article/551410/teleiwmenos-ellhnas-ths-aek-tinazei-thn-mpanka-etoimos-o-diadoxos-ton-theloyn-olympiakos-paok"/>
    <meta property="og:site_name" content="Sportdog.gr"/>
    <meta property="article:published_time" content="2019-11-21T13:44:00+00:00"/>
    <meta property="og:title" content="&quot;Τελειωμένος&quot; Έλληνας της ΑΕΚ, τινάζει την μπάνκα - Έτοιμος διάδοχος - Τον θέλουν Ολυμπιακός, ΠΑΟΚ!"/>
    <meta property="og:description" content="Εξελίξεις στην Ένωση. Τι αποφάσισαν. Δίνουν 2 εκατ. για 18χρονο;"/>
  </head>
  <body>
    <article>
      <h1>"Τελειωμένος" Έλληνας της ΑΕΚ, τινάζει την μπάνκα - Έτοιμος διάδοχος - Τον θέλουν Ολυμπιακός, ΠΑΟΚ!</h1>
      <h2>Εξελίξεις στην Ένωση. Τι αποφάσισαν. Δίνουν 2 εκατ. για 18χρονο;</h2>
      <address><time datetime="2019-11-21T13:44:00+00:00">21 Nov 2019, 13:44</time> by <a rel="author">Γιώργου Θεοδωράκη</a></address>
      <p>Δεδομένη η πρόθεση της <a href="http://sportdog.gr/tag/%CE%91%CE%95%CE%9A">ΑΕΚ</a> για πώληση του Βασίλη Μπάρκα. Όπως πολλές φορές έχουμε καταγράψει στο sportdog, η προοπτική της παραχώρησης του διεθνoύς Ελληνα τερματοφύλακα είναι η πλέον υπαρκτή και ρεαλιστική τη δεδομένη στιγμή στην Ένωση.</p>
      <p>Και προφανώς οι Κιτρινόμαυροι περιμένουν τα σοβαρότερα χρήματα για τον Έλληνα γκολκίπερ από οποιονδήποτε άλλον ποδοσφαιριστή που έχουν βάλει στη βιτρίνα τους. </p>
      <p>
        <b>Δεδομένη επίσης, σε επίπεδο (σχεδόν) απόφασης, η επιλογή της... εσωτερικής διαδοχής. Δηλαδή, σε περίπτωση πώλησης του Βασίλη Μπάρκα να προωθηθεί ως βασικός ο Παναγιώτης Τσιντώντας και παράλληλα να ανέβει στην ιεραρχία το καλοκαιρινό μεταγραφικό απόκτημα, ο Γιώργος Αθανασιάδης.</b>
      </p>
      <p>Δεδομένο το πολύ μεγάλο ταλέντο του Χρήστου Μανδά. Ο 18χρονος τερματοφύλακας του Ατρομήτου, παρότι σίγουρα ακόμη άγουρος, συγκαταλέγεται (και όχι άδικα) μεταξύ των κορυφαίων τερματοφυλάκων στην Ευρώπη στην ηλικία του. Αυτονόητο, πως δεν χρειάζεται... scouting από τις ελληνικές ομάδες τον διεθνή με τις "μικρές" εθνικές ομάδες τερματόφυλακα των Περιστεριωτών.</p>
      <figure>
        <img src="http://sportdog.gr/storage/photos/w_800px/201911/barkas.jpg"/>
      </figure>
      <p>Δεδομένο επίσης πως παρά τα όσα κατά καιρούς έχουν γραφτεί για ενδιαφέρον ελληνικών ομάδων, το "πακέτο Μανδά" μοιάζει μάλλον ασύμφορο για οποιονδήποτε σύλλογο της <a href="http://sportdog.gr/tag/Superleague">Superleague</a>.</p>
      <p>Καμία ομάδα με πρωταγωνιστικό ρόλο δεν φαίνεται τη δεδομένη στιγμή διατεθειμένη να προσφέρει θέση βασικού σ' έναν 18χρονο τερματοφύλακα, ο οποίος πέραν ενός διμήνου στον Ατρόμητο, δεν έχει εμπειρίες επαγγελματισμού.</p>
      <p>
        <b>Και ακόμη και σε επένδυση, που προφανώς και αξίζει, τα 2 εκατ. ευρώ στα οποία είναι τοποθετημένη η ρήτρα αποδέσμευσης του είναι ποσό που -πολύ απλά- δεν δίνεται από καμία ελληνική ομάδα.</b>
      </p>
      <p>Και συν τοις άλλοις, για χρόνια διαβάζουμε και πληροφορούμαστε από το περιβάλλον του νεαρού τερματοφύλακα πως προτεραιότητα του είναι το εξωτερικό και πως από εκεί υπάρχει το μεγαλύτερο ενδιαφέρον (που μέχρι στιγμής πάντως στον Ατρόμητο δεν έχει μετουσιωθεί σε προτάσεις).</p>
      <p>Προφανές ότι αρέσει συνεπώς ο <a href="http://sportdog.gr/tag/%CE%A7%CF%81%CE%AE%CF%83%CF%84%CE%BF%CF%82%20%CE%9C%CE%B1%CE%BD%CE%B4%CE%AC%CF%82">Χρήστος Μανδάς</a> (και στην <a href="http://sportdog.gr/tag/%CE%91%CE%95%CE%9A">ΑΕΚ</a> και στον Ολυμπιακό και στον <a href="http://sportdog.gr/tag/%CE%A0%CE%91%CE%9F%CE%9A">ΠΑΟΚ</a>), προφανέστερο πως τώρα, το ενδιαφέρον καμίας από τις "μεγάλες" ελληνικές ομάδες δεν μπορεί να έχει, ρεαλιστικά, υπόσταση σε επίπεδο αγοράς και μεταγραφής.</p>
      <p>
        <b>ΔΙΑΒΑΣΤΕ ΑΚΟΜΗ: <a href="http://sportdog.gr/sports/podosfairo/article/551368/h-prwth-royketa-toy-ibits-sthn-aek-kleinei-ellhna-aso-poy-hthelan-olympiakos-kai-paok">Η πρώτη "ρουκέτα" του Ίβιτς στην ΑΕΚ - Κλείνει Έλληνα άσο που ήθελαν Ολυμπιακός και ΠΑΟΚ!</a></b>
      </p>
      <figure>
        <img src="http://sportdog.gr/storage/photos/w_800px/201911/mandas-aek.jpg"/>
      </figure>
    </article>
  </body>
</html>