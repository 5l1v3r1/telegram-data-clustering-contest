<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/gareth-bale-oburzyl-kibicow-realu-madryt-marca-atakuje-klub-broni,987101.html"/>
    <meta property="og:site_name" content="TVN24"/>
    <meta property="article:published_time" content="2019-11-21T13:32:00+00:00"/>
    <meta property="og:title" content="&quot;Marca&quot; atakuje Bale'a za prowokację. Real jest bardziej wyrozumiały"/>
    <meta property="og:description" content="Po demonstracji przez Garetha Bale'a prowokacyjnej flagi na złość kibicom Realu Madryt w Hiszpanii zawrzało. Jego ostatnie zachowanie w reprezentacji spina serię gburowatych zachowań - komentuje Ma..."/>
  </head>
  <body>
    <article>
      <h1>"Marca" atakuje Bale'a za prowokację. Real jest bardziej wyrozumiały</h1>
      <address>
        <time datetime="2019-11-21T13:32:00+00:00">21 Nov 2019, 13:32</time>
      </address>
      <slideshow>
        <figure>
          <img src="https://r-scale-00.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/09fd13aa-9d2e-4f28-96ca-e92a8fc3789b.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=1/1&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/55d558e2-c6d8-481f-8d1c-7cb011b57deb-480p.mp4"/>
          <figcaption>Walia - Węgry w Cardiff</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/b1e3aeef-f2f9-4bf8-a5fa-c3a8749c1c40-480p.mp4"/>
          <figcaption>RCD Mallorca - Real Madryt</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/21554715-b3ed-404c-a5af-762767a28936-480p.mp4"/>
          <figcaption>Real trenował przed meczem z Galatasraray</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/a40743ac-08de-42f1-9056-479cb2d6df02-480p.mp4"/>
          <figcaption>Real gotowy na Galatasaray</figcaption>
        </figure>
        <figcaption>Bale naraził się kibicom Realu po meczu reprezentacji Walii Foto: gettyimages.com/marca.com | Video: PAP/EPA</figcaption>
      </slideshow>
      <h3>Po demonstracji przez Garetha Bale'a prowokacyjnej flagi na złość kibicom Realu Madryt w Hiszpanii zawrzało. "Jego ostatnie zachowanie w reprezentacji spina serię gburowatych zachowań" - komentuje "Marca". Królewscy, jak informuje najpopularniejszy dziennik sportowy w tym kraju, nie zamierzają jednak wyciągać konsekwencji wobec swojego zawodnika.</h3>
      <p>"Walia. Golf. Madryt. W takiej kolejności" - taki napis widniał na fladze, którą we wtorek zaprezentowali piłkarze reprezentacji tego kraju, w tym Bale, po pokonaniu reprezentacji Węgier 2:0. Wynik ten dał Smokom awans na przyszłoroczne mistrzostwa Europy.</p>
      <p>Flaga ta i napis na niej to dzieło walijskich fanów, którzy inspirowali się niedawnymi słowami byłego uznanego napastnika Królewskich Predraga Mijatovicia. - Pierwsze, o czym Bale myśli, to reprezentacja Walii, potem jest golf, a dopiero po nim Real - stwierdził Serb na antenie hiszpańskiego radia SER, dołączając do chóru krytyków Walijczyka.</p>
      <related>
        <a href="https://eurosport.tvn24.pl/pilka-nozna,105/oburzenie-po-prowokacji-garetha-bale-a-niewybaczalne-kontrakt-do-rozwiazania,986885.html"/>
      </related>
      <h3>"Bale wpada do dołka"</h3>
      <p>30-latkowi zarzuca się nie tylko liczne kontuzje i duże wahania formy, ale też brak zaangażowania w życie klubu - m.in. nie uczęszcza w kolacjach organizowanych przez kolegów z klubu. Z drugiej strony jak ma w nich uczestniczyć, skoro przez kilka lat pobytu w Hiszpanii nie opanował nawet podstawowych zwrotów w języku hiszpańskim.</p>
      <p>Walijczyk w centrum uwagi znajdował się już przed wyjazdem na zgrupowanie reprezentacji. Udał się na nie po miesiącu niegrania i nietrenowania w klubie. W Madrycie absencje tłumaczono kontuzją podczas październikowego meczu reprezentacji. Cudowne ozdrowienie piłkarza nastąpiło na kolejnym zgrupowaniu Walii. Zagrał 60 minut z Azerbejdżanem. Z Węgrami został ściągnięty z boiska na dwie minuty przed końcem.</p>
      <p>W walijskim programie telewizyjnym "Sgorio Cymru" Bale przyznał, że doskonale zdawał sobie sprawę z tego, że jego koledzy świętują awans na Euro 2020 z rzeczoną flagą. - Widziałem to już z ławki (na której usiadł po zmianie), a potem, kiedy po meczu wróciłem na murawę. Koledzy się śmiali. To była dobra zabawa - stwierdził.</p>
      <p>Nie do śmiechu było hiszpańskim dziennikarzom. W środę okładki dwóch czołowych madryckich gazet zdobi Bale. "Pogardliwy. Nieprzemyślany. Niewdzięczny. W tej kolejności" - w ten wymowny sposób na transparent odpowiedziała na okładce "Marca", parafrazując flagę, która tak spodobała się Bale'owi.</p>
      <p>"Bale wpada do dołka" - taki z kolei tytuł widnieje na okładce dziennika "AS". "Jego szyderstwo po meczu Walii wyczerpało cierpliwość kibiców Realu" - czytamy dalej.</p>
      <figure>
        <img src="https://r-scale-00.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/6bbfacab-e98e-48fa-bef8-1b033e14ad07.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Bale naraził się dziennikarzom<cite>Źródło: "AS"</cite></figcaption>
      </figure>
      <h3>Klub gasi pożar</h3>
      <p>I właśnie, jak napisano w artykule w "Marce", reakcji fanów kibiców podczas sobotniego meczu na Santiago Bernabeu z Realem Sociedad działacze Królewskich obawiają się najbardziej. Bo choć sam klub i trener mają dalej wierzyć w Bale'a, mówi się, że zimą opuści stolicę Hiszpanii. "Nie będzie ani żadnej kary, ani żadnego upomnienia" - czytamy w relacji "Marki". Działacze klubu uważają, że napięcie wokół piłkarza to bardziej wytwór dziennikarzy.</p>
      <p>Autor: lukl/łup / Źródło: Eurosport.pl, marca.com, as.com</p>
    </article>
  </body>
</html>