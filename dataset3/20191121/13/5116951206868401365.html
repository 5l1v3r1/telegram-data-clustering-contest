<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://real-vin.com/politichni-peresliduvannja-nedopustimi-tusk-visloviv-zanepokoiennja-ievrosojuzu-cherez-peresliduvannja-poroshenka"/>
    <meta property="og:site_name" content="РЕАЛ"/>
    <meta property="article:published_time" content="2019-11-21T13:23:30+00:00"/>
    <meta property="og:title" content="Політичні переслідування недопустимі – Туск висловив занепокоєння Євросоюзу через переслідування Порошенка"/>
    <meta property="og:description" content="“Будь-яка спроба залякати представників опозиції – буде приводом для занепокоєння в Євросоюзі”, – заявив президент Європейської Ради на пресконференції у Загребі, коментуючи український касетний скандал, в якому керівник офісу президента інструктує директора ДБР як вести справу п’ятого президента Порошенка. – “Я сподіваюся, що Україна залишиться тією країною, де правоохоронні та судові органи поважають верховенство права і де немає місця політично вмотивованим переслідуванням”."/>
  </head>
  <body>
    <article>
      <h1>Політичні переслідування недопустимі – Туск висловив занепокоєння Євросоюзу через переслідування Порошенка</h1>
      <address>
        <time datetime="2019-11-21T13:23:30+00:00">21 Nov 2019, 13:23</time>
      </address>
      <p>“Будь-яка спроба залякати представників опозиції – буде приводом для занепокоєння в Євросоюзі”, – заявив президент Європейської Ради на пресконференції у Загребі, коментуючи український касетний скандал, в якому керівник офісу президента інструктує директора ДБР як вести справу п’ятого президента Порошенка. – “Я сподіваюся, що Україна залишиться тією країною, де правоохоронні та судові органи поважають верховенство права і де немає місця політично вмотивованим переслідуванням”.</p>
      <figure>
        <a href="https://i0.wp.com/real-vin.com/wp-content/uploads/2019/08/tusk.jpg?ssl=1">
          <img src="https://i0.wp.com/real-vin.com/wp-content/uploads/2019/08/tusk.jpg?w=1024&amp;ssl=1"/>
        </a>
      </figure>
      <p>Туск, якого лише вчора обрали лідером Європейської народної партії, також заявив, що чув про касетний скандал у Києві: “Я чув про цей потенційний скандал. Хоч я і не маю інформації про окремі деталі чи загальний контекст, але моє перше враження, що це дійсно небезпечно”.</p>
      <p>Дональд Туск, партія якого є в опозиції у Польщі, заявив, що особисто знає, що таке політичні переслідування. “Повірте мені, я знаю, про що кажу, бо у мене є свій власний досвід з цього приводу… Завжди, коли влада чи люди у владі використовують систему правосуддя проти політичних опонентів, це у будь-якому випадку чи у середньо-, чи у довгостроковій перспективі стане трагедією не лише для жертв переслідувань, але і для всієї країни”.</p>
      <p>Туск, який усі ці 5 років був адвокатом України у Євросоюзі, також додав, що стежить за подіями у Києві: “ви знаєте, скільки емоцій і думок ми інвестували в Україну. Я думаю мені не треба пояснювати, як я особисто переживав за усе що відбувається в Україні. Ми завжди дуже уважно спостерігаємо за подіями у Києві”.</p>
      <figure>
        <iframe src="https://www.youtube.com/embed/bncJXRrECOw" width="640" height="360" data-service="Youtube" scrolling="no"/>
      </figure>
    </article>
  </body>
</html>