<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/haryana/news/students-lock-the-gate-against-the-arbitrariness-of-the-college-administration-shouting-slogans-262866"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-21T13:41:37+00:00"/>
    <meta property="og:title" content="कालेज प्रशासन की मनमानी के खिलाफ छात्रों ने गेट पर जड़ा ताला, जमकर की नारेबाजी"/>
    <meta property="og:description" content="श्रीलाल नाथ हिंदू कालेज के छात्रों ने कालेज प्रबंधन की मनमानी के खिलाफ बुधवार को जमकर हंगामा किया और कॉलेज के मुख्य गेट पर ताला जड़ दिया। छात्रों क ा आरोप है कि कॉलेज प्रबंधन द्वारा उनके भविष्य के साथ खिलवाड़ किया जा रहा है। साथ ही प्रबंधन द्वारा मनमाना जुर्माना लगाकर छात्रों को परीक्षाओं से वंचित किया जा रहा है। इतना ही नहीं छात्रों ने कालेज प्रबंधन पर स्कॉलरशिप हडपने का भी आरोप लगाया। बुधवार को श्रीलाल नाथ हिंदू कॉलेज के काफी संख्या में छात्र मुख्य गेट के सामने एकत्रित हुए और जमकर कालेज प्रबंधन के खिलाफ नारेबाजी करते हुए कालेज के गेट पर ताला जड़ दिया। ताला लगने की सूचना मिलते ही पुलिस मौके पर पहुंची, लेकिन छात्रों ने कालेज के गेट का ताला खोलने से मना कर दिया।"/>
  </head>
  <body>
    <article>
      <h1>कालेज प्रशासन की मनमानी के खिलाफ छात्रों ने गेट पर जड़ा ताला, जमकर की नारेबाजी</h1>
      <address><time datetime="2019-11-21T13:41:37+00:00">21 Nov 2019, 13:41</time> by <a rel="author">Prerna</a></address>
      <p>श्रीलाल नाथ हिंदू कालेज के छात्रों ने कालेज प्रबंधन की मनमानी के खिलाफ बुधवार को जमकर हंगामा किया और कॉलेज के मुख्य गेट पर ताला जड़ दिया। छात्रों क ा आरोप है कि कॉलेज प्रबंधन द्वारा उनके भविष्य के साथ खिलवाड़ किया जा रहा है। साथ ही प्रबंधन द्वारा मनमाना जुर्माना लगाकर छात्रों को परीक्षाओं से वंचित किया जा रहा है। इतना ही नहीं छात्रों ने कालेज प्रबंधन पर स्कॉलरशिप हडपने का भी आरोप लगाया। बुधवार को श्रीलाल नाथ हिंदू कॉलेज के काफी संख्या में छात्र मुख्य गेट के सामने एकत्रित हुए और जमकर कालेज प्रबंधन के खिलाफ नारेबाजी करते हुए कालेज के गेट पर ताला जड़ दिया। ताला लगने की सूचना मिलते ही पुलिस मौके पर पहुंची, लेकिन छात्रों ने कालेज के गेट का ताला खोलने से मना कर दिया।</p>
      <p>छात्र हरिओम, वर्षा, रोनक ने बताया कि का कहना है कल पेपर होने है, लेकिन कॉलेज प्रबंधन द्वारा अभी तक उन्हें रोल नंबर उपलब्ध नहीं कराए गए है। गैर हाजरी के कारण छात्रों पर भारी जुर्माना लगाया गया, जो गरीब छात्रों के लिए देना मुश्किल है। साथ ही छात्रों ने कहा कि तीन साल पहले छात्रों द्वारा भरी स्कॉलरशिप भी आज तक नहीं मिली है। उन्होंने कहा कि कॉलेज प्रशासन ज्यादा जुर्माना लगाकर बच्चों के साथ दुर्व्यवहार कर रहा है। उन्होंने जुर्माना फीस कम करने व स्कॉलरशीप देने की मांग की। बाद में कॉलेज प्रबंधन मौके पर पहुंचे और प्रदर्शनकारी छात्रों को आश्वासन दिया कि उनकी समस्या का समाधान कर दिया जाएगा। </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Students lock the gate against the arbitrariness of the college administration, shouting slogans</p>
    </article>
  </body>
</html>