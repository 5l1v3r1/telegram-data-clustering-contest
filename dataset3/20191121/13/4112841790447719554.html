<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77573-Crash-Bandicoot-udajne-dostane-nove-pokracovanie-Hrat-budes-moct-aj-za-Coco-titul-sa-ponesie-v-style-povodnej-trilogie"/>
    <meta property="og:site_name" content="REFRESHER"/>
    <meta property="article:published_time" content="2019-11-21T13:05:00+00:00"/>
    <meta property="og:title" content="Crash Bandicoot údajne dostane nové pokračovanie. Hrať budeš môcť aj za Coco, titul sa ponesie v štýle pôvodnej trilógie"/>
    <meta property="og:description" content="Activision údajne pracuje na novom Crashovi."/>
  </head>
  <body>
    <article>
      <h1>Crash Bandicoot údajne dostane nové pokračovanie. Hrať budeš môcť aj za Coco, titul sa ponesie v štýle pôvodnej trilógie</h1>
      <address><time datetime="2019-11-21T13:05:00+00:00">21 Nov 2019, 13:05</time> by <a rel="author">Dominik Vetrák</a></address>
      <p>
        <b>Activision údajne pracuje na novom Crashovi.</b>
      </p>
      <p>Activision má podľa najnovších špekulácií pripravovať nový diel zo série Crash Bandicoot. Insider Sabi (má kontroverzné štatistiky správnosti informácií) priniesol novinky o zatiaľ neohlásenom štvrtom diele. Ten by sa mal niesť v štýle hrateľnosti pôvodnej série od Naughty Dog. Nemalo by teda ísť o žiaden open world adventúrny zážitok ani platformovku v klasickom kabátiku.</p>
      <p>Skôr by malo ísť o uzavreté levely roztriedené do viacerých svetov s rôznymi mechanikami hrateľnosti, ako sme toho boli svedkami na začiatku série či pri Super Mariovi. Ak Activision dodrží svoj zvyk z posledných troch rokov, nová hra by mohla vyjsť v lete. Oznámenia by sme sa pokojne mohla dočkať na decembrovom The Game Awards od Geoffa Keigleyho, kde nás čaká veľké množstvo nových oznámení a herných trailerov.</p>
      <figure>
        <iframe data-src="https://twitter.com/New_WabiSabi/status/1196957943758897155?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Značka dlho spala, keďže sa spoločnosť bála, že dnešné publikum by sa k nej nevrátilo. Spoločne s PlayStation však v roku 2017 priniesli remake v znamení remasteru pôvodnej trilógie od Naughty Dog. Hra sa stala nesmierne úspešnou a predávala sa ako teplé rožky. Activision tak neváhal a okamžite odsúhlasil remaster Crash Nitro Racing, ktorý vyšiel o dva roky neskôr, a teda pred pár mesiacmi. Remastery Spyra a Crasha sa predávajú v miliónoch (Iba N. Sane Trilogy sa predalo viac ako 10 miliónov kusov) a Activision si tak rýchlo uvedomil, že urobili chybu, keď čakali tak dlho.<br/><br/>Teraz sa zdá, že chcú každý rok prísť s nejakým novým remasterom alebo dielom zo série, pričom ešte v auguste avizovali, že neostanú len pri týchto dvoch značkách. V každom prípade, Crash je stále najväčší a vzhľadom na predaje každý očakával, že sa dočkáme ďalšieho dielu. Potvrdilo to viac-menej samotné <b><a href="https://twitter.com/JUMPBUTTONCB/status/1159595514180116480?ref_src=twsrc%5Etfw%7Ctwcamp%5Etweetembed%7Ctwterm%5E1159595514180116480&amp;ref_url=https%3A%2F%2Fs9e.github.io%2Fiframe%2F2%2Ftwitter.min.html%231159595514180116480">Activision</a>. Dnes sme navyše dostali správu o tom, že hra by mala byť bližšie, než by sa mohlo zdať.</b></p>
      <figure>
        <iframe data-src="https://twitter.com/ViewerAnon/status/1197006736814534656?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Existenciu niečoho nového značí aj nová reklama na PS4, v ktorej vidíme Crasha pretekať nielen s Aku Aku (Umbakarna), ale aj celkom novou, <a href="https://d2skuhm0vrry40.cloudfront.net/2019/articles/2019-11-19-20-33/crash_mask_ring.jpg/EG11/resize/690x-1/quality/75/format/jpg">žensky pôsobiacou maskou. </a></p>
      <figure>
        <iframe src="https://www.youtube.com/embed/r5yAjgP2vnM" width="700" height="370" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76801-Odstartovala-herna-sluzba-Google-Stadia-Zatial-je-to-prepadak"/>
        <a href="https://refresher.sk/70684-KVIZ-Musis-si-kupit-skiny-aby-si-mohol-hrat-Fortnite-Otestuj-ci-sa-vyznas-v-najpopularnejsej-battle-royale-hre"/>
        <a href="https://refresher.sk/76745-Legendarny-HalfLife-je-spat-Jeho-tvorcovia-oznamili-novy-diel-pre-virtualnu-realitu"/>
        <a href="https://refresher.sk/76664-V-nove-hre-budes-hrat-za-historicky-prvniho-transgender-hrdinu-od-velkeho-studia"/>
        <a href="https://refresher.sk/76638-Takto-vyzera-pokracovanie-legendarnej-hry-Age-of-Empires-Stvrty-diel-predstavili-v-kratkom-gameplay"/>
        <a href="https://refresher.sk/76494-Co-prezradili-o-festivale-YFest-hviezdy-ako-Kazma-Exploited-Duklock-MenT-Strapo-a-mnohi-zahranicni-cosplayeri"/>
        <a href="https://refresher.sk/76502-Buducorocny-sampionat-v-League-of-Legends-ma-konkurovat-olympiade-alebo-majstrovstvam-sveta-vo-futbale"/>
        <a href="https://refresher.sk/76476-Zabanovany-placuci-Fortnite-streamer-musi-opustit-luxusnu-vilu-za-13-milionov-eur-Byval-v-nej-vdaka-hraniu"/>
      </related>
    </article>
  </body>
</html>