<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/21/novyna/ekonomika/hazova-sprava-dubnevychiv-sud-zalyshyv-zaareshtovanym-prava-vymohy-firmy"/>
    <meta property="og:site_name" content="Слово і Діло"/>
    <meta property="article:published_time" content="2019-11-21T13:40:01+00:00"/>
    <meta property="og:title" content="«Газова справа Дубневичів»: суд залишив заарештованим права вимоги фірми"/>
    <meta property="og:description" content="Апеляційна палата залишила без задоволення скаргу фірми братів Дубневичів на арешт майнових прав їх фірми."/>
  </head>
  <body>
    <article>
      <h1>«Газова справа Дубневичів»: суд залишив заарештованим права вимоги фірми</h1>
      <address>
        <time datetime="2019-11-21T13:40:01+00:00">21 Nov 2019, 13:40</time>
      </address>
      <p>
        <b>Апеляційна палата залишила заарештованими права вимоги фірми братів Дубневичів на суму понад 118 млн грн у державного підприємства «Енергоринок» у межах справи Новояворівської та Новороздільської ТЕЦ.</b>
      </p>
      <p>Таке рішення палата Вищого антикорупційного суду ухвалила 7 листопада, повідомляє «Слово і Діло».</p>
      <p>30 серпня Солом'янський суд Києва наклав арешт на це право вимоги фірми «Енергія-Новий Розділ». Не погодившись з таким рішенням, компанія Дубневичів подала скаргу. В ній вона вказала, що суддею безпідставно включено заборгованість ДП «Енергоринок» перед фірмою, яка виникла в період 2016-2017 років, тоді як за версією НАБУ, період інкримінованого діяння охоплюється 2013-2015 роками.</p>
      <p>Вивчивши скаргу, судді залишили її без задоволення. Вони вказали, що, за версією слідства, Новороздільська ТЕЦ реалізувала ДП «Енергоринок» електроенергію, яку виробила з привласненого газу НАК «Нафтогаз України». На думку суддів, розмір майнових прав, на які накладено арешт, не перевищує обґрунтованого розміру неправомірної вигоди, отримання якої інкримінується фірмі «Енергія-Новий Розділ».</p>
      <p>Нагадаємо, <a href="https://www.slovoidilo.ua/2019/10/23/novyna/ekonomika/firmam-dubnevychiv-obmezhyly-stroky-oznajomlennya-slidstvom-nabu">фірмам Дубневичів обмежили терміни для ознайомлення зі слідством НАБУ</a>. Також <a href="https://www.slovoidilo.ua/2019/10/21/novyna/ekonomika/hazova-sprava-dubnevychiv-sud-ne-zminyv-rozmir-zastavy-pidozryuvanomu">суд не змінив розмір застави підозрюваному в цій справі</a>. Раніше <a href="https://www.slovoidilo.ua/2019/08/23/novyna/ekonomika/hazova-sprava-dubnevychiv-sud-zalyshyv-zaareshtovanoyu-kvartyru">суд залишив заарештованою квартиру фігуранта розслідування</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/08/07/novyna/ekonomika/hazova-sprava-dubnevychiv-sud-zalyshyv-zaareshtovanymy-vylucheni-koshty"/>
        <a href="https://www.slovoidilo.ua/2019/07/31/novyna/ekonomika/hazova-sprava-dubnevychiv-sud-zalyshyv-zaareshtovanymy-raxunky-firmy"/>
        <a href="https://www.slovoidilo.ua/2019/11/19/novyna/ekonomika/naftohaz-pryznachyv-kerivnyka-problemnyx-tecz-dubnevychiv"/>
      </related>
    </article>
  </body>
</html>