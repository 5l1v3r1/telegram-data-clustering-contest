<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/avengers-endgamedeki-iron-man-ve-captain-america-kararinin-perde-arkasi/"/>
    <meta property="og:site_name" content="LOG"/>
    <meta property="article:published_time" content="2019-11-21T13:30:16+00:00"/>
    <meta property="og:title" content="Avengers Endgame’deki Iron Man ve Captain America kararının perde arkası"/>
    <meta property="og:description" content="Avengers Endgame ile birlikte Iron Man ve Captain America karakterlerine veda ettik. Peki Marvel kimin yaşayıp kimin öleceğine nasıl karar verdi?"/>
  </head>
  <body>
    <article>
      <h1>Avengers Endgame’deki Iron Man ve Captain America kararının perde arkası</h1>
      <address><time datetime="2019-11-21T13:30:16+00:00">21 Nov 2019, 13:30</time> by <a rel="author">Billur YASA</a></address>
      <p>Avengers Endgame ile birlikte <b>Iron Man</b> ve <b>Captain America</b> karakterlerine veda ettik. Peki Marvel stüdyoları kimin yaşayıp kimin öleceğine nasıl karar verdi dersiniz?</p>
      <p>Bildiğiniz gibi Avengers Endgame’in finalinde <b>Tony Stark</b> herkesi kurtarmak için kendini feda etti. <b>Steve Rogers</b> ise geçmişe dönerek kendine bir hayat kurma kararı aldı. Başarılı filmin senaristlerinden <b>Stephen McFeely</b>, <i><a href="https://www.vanityfair.com/hollywood/2019/11/avengers-endgame-writers-alternate-storylines">Vanity Fair</a></i>‘a konuştu. Iron Man ve Captain America’nın kaderine uzun zaman önce karar verdiklerini açıkladı.</p>
      <h3>Iron Man ve Captain America kararı</h3>
      <p>
        <i>“Yıllar boyunca çekilen filmlerde fark ettik ki Captain America ve Iron Man’in kaderi kesişiyor. Steve Rogers’ın macerası tamamen bencillikten uzak bir şekilde başlıyor. Başkalarını kurtarmak için kendini bombaların önüne atan bir kahramanken zaman içinde kendini düşünmeyi, kısmen bencil olmayı öğreniyor. Onun bencil biri olduğunu söyleyemeyiz ancak Captain America Civil War filminde ne yapılması gerektiğine göre değil, kendisinin ne istediğine göre karar veriyor. Bu karar Avengers ekibini bölecek olsa bile… Tony Stark ise tam tersi bencil bir çapkın olarak yola başladı. Zaman içinde büyüdü ve daha fazla sorumluluk alan birine dönüştü. Onların hikayesi gelişmeye devam ederken, 2015 civarında Steve’in en iyi versiyona, onun kendine ait bir hayata kavuşmasıyla ulaşabileceğimizi fark ettik. Tony Stark ise tam tersi en iyi versiyonuna sahip olduğu her şeyden vazgeçerek ulaşabilirdi.”</i>
      </p>
      <p>Özetle bu kahramanlar Avengers’ın iki dengeleyici gücü. Finalde onlardan birinin ölmesi, diğerinin hayatta kalması gerekiyordu. Hikaye açısından Iron Man’in ölmesi ve Captain America ‘nın hayatta kalması en mantıklı tercihti.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/kafa-karistiran-joker-2-soylentileri/"/>
      </related>
    </article>
  </body>
</html>