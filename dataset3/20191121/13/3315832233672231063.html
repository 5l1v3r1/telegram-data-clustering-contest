<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/6ad3950fd4cc081c/biletele-la-trenul-dintre-chisinau-si-iasi-se-ieftinesc-cu-20-la-suta-in-perioada-sarbatorilor-de-iarna.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-21T13:32:03+00:00"/>
    <meta property="og:title" content="Biletele la trenul dintre Chișinău și Iași se ieftinesc cu 20 la sută în perioada sărbătorilor de iarnă"/>
    <meta property="og:description" content="Biletele pentru călătoriile cu trenul dintre Chișinău și Iași se ieftinesc cu 20 la sută începând cu 13 decembrie, anunță Calea Ferată din Moldova."/>
  </head>
  <body>
    <article>
      <h1>Biletele la trenul dintre Chișinău și Iași se ieftinesc cu 20 la sută în perioada sărbătorilor de iarnă</h1>
      <address><time datetime="2019-11-21T13:32:03+00:00">21 Nov 2019, 13:32</time> by <a rel="author">Jurnal.md</a></address>
      <p>
        <b>Biletele pentru călătoriile cu trenul dintre Chișinău și Iași se ieftinesc cu 20 la sută începând cu 13 decembrie, anunță Calea Ferată din Moldova.</b>
      </p>
      <p>Astfel, biletele pentru vagoanele de clasa I vor putea fi cumpărate cu 130 de lei, clasa II – 100 de lei, clasa III – 90 de lei.</p>
      <p>Preţul biletului tur-retur pentru vagoanele de clasa I va fi de 234 de lei, clasa II – 180 de lei, clasa III – 162 de lei.</p>
      <p>Reducerile vor fi valabile până pe 19 ianuarie 2020.</p>
      <p>Trenul Chişinău - Iași (Socola) pleacă din gara capitalei la ora 06:10 în zilele de vineri, sâmbătă şi duminică şi staţionează în oraşele Străşeni, Călărași şi Ungheni.</p>
      <p>Ora plecării trenului din Iași (Socola) este 17:40, în aceleaşi zile.</p>
      <p>Vânzarea prealabilă a biletelor se efectuează cu 15 zile înainte de plecarea trenului.</p>
    </article>
  </body>
</html>