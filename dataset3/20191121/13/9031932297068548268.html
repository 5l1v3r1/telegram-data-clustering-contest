<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-21/rzad-przyjal-projekt-ustawy-malego-zus-u-plus-pomoze-rozwinac-skrzydla-malym-firmom/"/>
    <meta property="og:site_name" content="Polsat News"/>
    <meta property="article:published_time" content="2019-11-21T13:03:00+00:00"/>
    <meta property="og:title" content="Rząd przyjął projekt ustawy Małego ZUS-u Plus. &quot;Pomoże rozwinąć skrzydła małym firmom&quot;"/>
    <meta property="og:description" content="- Tak zwany Mały ZUS jest rozwiązaniem dla małych przedsiębiorców, którzy zaczynają swoją działalność i dla tych, którzy już ją prowadzą. Rozwiązanie to pomoże rozwinąć skrzydła mikroprzedsiębiorcom - powiedział po czwartkowym posiedzeniu rządu premier Mateusz Morawiecki."/>
  </head>
  <body>
    <article>
      <h1>Rząd przyjął projekt ustawy Małego ZUS-u Plus. "Pomoże rozwinąć skrzydła małym firmom"</h1>
      <address>
        <time datetime="2019-11-21T13:03:00+00:00">21 Nov 2019, 13:03</time>
      </address>
      <p>
        <b>- Tak zwany Mały ZUS jest rozwiązaniem dla małych przedsiębiorców, którzy zaczynają swoją działalność i dla tych, którzy już ją prowadzą. Rozwiązanie to pomoże rozwinąć skrzydła mikroprzedsiębiorcom - powiedział po czwartkowym posiedzeniu rządu premier Mateusz Morawiecki.</b>
      </p>
      <related>
        <a href="https://www.polsatnews.pl/wiadomosc/2018-12-29/od-1-stycznia-wchodzi-w-zycie-maly-zus-korzystniejsze-rozliczenie-dla-najmniejszych-firm/"/>
      </related>
      <p>Rząd przyjął w czwartek projekt ustawy ws. tzw. Małego ZUS-u plus. Przewiduje on obniżenie i uzależnienie wysokości składek najmniejszych firm od ich dochodów.</p>
      <p>
        <a href="https://www.polsatnews.pl/wiadomosc/2019-11-19/projekt-o-30-krotnosci-skladki-zus-wycofany-z-sejmu/">
          <b>ZOBACZ: Projekt PiS o 30-krotności składki ZUS wycofany z Sejmu</b>
        </a>
      </p>
      <p>Mały ZUS plus to część zapowiadanego w kampanii wyborczej "Pakietu dla przedsiębiorców" i stanowi rozszerzenie obowiązującej od początku tego roku ulgi znanej jako "Mały ZUS". Celem jest wsparcie najmniejszych przedsiębiorców, dla których "sztywna wysokość składek na ubezpieczenie społeczne" jest za dużym obciążeniem.</p>
      <p>
        <b>Dla najmniejszych firm</b>
      </p>
      <p>Resort rozwoju szacuje, że z tzw. Małego ZUS-u plus od nowego roku będzie mogło skorzystać około 320 tys. najmniejszych przedsiębiorców. Ich składki będą liczone proporcjonalnie do dochodu i niższe średnio o kilkaset złotych miesięcznie. Podkreślono, że jest to rozwiązanie dla najmniejszych firm, których przychód w 2019 roku zamknie się w kwocie 120 tys. zł.</p>
      <p>Szacowany koszt nowych regulacji dla finansów publicznych to ok. 1,3 mld zł w przyszłym roku i nawet 1,5 mld zł w kolejnych latach – tyle pozostanie w kieszeniach przedsiębiorców.</p>
      <p>
        <a href="https://www.polsatnews.pl/wideo/premier-mateusz-morawiecki-w-gosciu-wydarzen-zobacz-cala-rozmowe_6760033/">WIDEO - Premier Mateusz Morawiecki w "Gościu Wydarzeń". Zobacz całą rozmowę</a>
      </p>
      <figure>
        <img src="https://r.dcs.redcdn.pl/http/o2/redefine/cp/nh/nh7qvfd8axjj8aa5hpndb5abhcdtbncn.jpg"/>
      </figure>
    </article>
  </body>
</html>