<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agroday.com.ua/2019/11/21/gromada-na-volyni-planuye-zbuduvaty-40-vitroelektrostantsij-zagalnoyu-potuzhnistyu-200-mvt/"/>
    <meta property="og:site_name" content="AgroDay"/>
    <meta property="article:published_time" content="2019-11-21T13:00:39+00:00"/>
    <meta property="og:title" content="Пустили по вітру: на Волині місцева ОТГ планує збудувати 40 вітроелектростанцій"/>
    <meta property="og:description" content="Затурцівська ОТГ, що на Волині, планує побудувати вітрову електростанцію загальною потужністю 200 МВт до 2021 року. За словами голови Затурцівської ОТГ Володимира Патійчука, йдеться про план з будівництва 40 вітрових електростанцій потужністю по 4-5 МВт. До них прокладуть дороги з твердим покриттям, проект передбачає створення 30 робочих місць. Розпочати будівництво планують у 2020 році, завершити у 2021. Наразі готують документацію щодо отримання містобудівних умов. Вітрові установки до 150 метрів заввишки кожна розміщуватимуться на відстані не менше 700 метрів від населеного пункту. Для кожної зі станцій відводитиметься ділянка площею 30 сотих. Запуск вітроелектростанції має стати поштовхом для області у сфері альтернативної енергетики. Повідомляє Ecotown"/>
  </head>
  <body>
    <article>
      <h1>Пустили по вітру: на Волині місцева ОТГ планує збудувати 40 вітроелектростанцій</h1>
      <address>
        <time datetime="2019-11-21T13:00:39+00:00">21 Nov 2019, 13:00</time>
      </address>
      <p>Затурцівська ОТГ, що на Волині, планує побудувати вітрову електростанцію загальною потужністю 200 МВт до 2021 року.</p>
      <p>За словами голови Затурцівської ОТГ Володимира Патійчука, йдеться про план з будівництва 40 вітрових електростанцій потужністю по 4-5 МВт. До них прокладуть дороги з твердим покриттям, проект передбачає створення 30 робочих місць.</p>
      <p>Розпочати будівництво планують у 2020 році, завершити у 2021. Наразі готують документацію щодо отримання містобудівних умов.</p>
      <p>Вітрові установки до 150 метрів заввишки кожна розміщуватимуться на відстані не менше 700 метрів від населеного пункту. Для кожної зі станцій відводитиметься ділянка площею 30 сотих.</p>
      <p>Запуск вітроелектростанції має стати поштовхом для області у сфері альтернативної енергетики.</p>
      <p>Повідомляє <a href="https://ecotown.com.ua/news/Hromada-na-Volyni-planuye-zbuduvaty-40-vitroelektrostantsiy-zahalnoyu-potuzhnistyu-200-MVt/">Ecotown</a></p>
    </article>
  </body>
</html>