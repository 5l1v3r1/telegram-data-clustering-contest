<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/gambettola-karim-casco-allergia-sole-xeroderma-3119973/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-21T13:54:57+00:00"/>
    <meta property="og:title" content="Gambettola: Karim, 6 anni, casco in testa e finestre oscurate a scuola perché è allergico al sole"/>
    <meta property="og:description" content="CESENA – Per lui un anno fa era stata lanciata una raccolta fondi che gli ha permesso di comprare un casco speciale grazie al quale può uscire di casa. E per lui la scuola elementare di Gambettola (Cesena) ha oscurato le finestre: così Karim, un bimbo di sei anni di origine marocchina, può condurre una vita quasi normale. Il piccolo è infatti affetto da xeroderma pigmentoso, una sorta di allergia al sole: una malattia rara che rende la pelle sensibile ai raggi del sole, e che per diverso tempo lo ha costretto a rimanere a casa lontano dalla luce. Lo scorso anno, in occasione del Natale, era stata lanciata una raccolta fondi che aveva permesso di acquistare un casco speciale per farlo uscire di casa. E adesso il piccolo Karim può anche permettersi di togliersi quel casco, in aula, visto che la scuola ha fatto schermare le finestre, oltre a quelle del bagno e delle zone comuni con una pellicola che protegge dai raggi Uv.Sale, raffiche di kalashnikov contro i carabinieri: banditi in fuga, volevano rapinare un portavaloriOstia…"/>
  </head>
  <body>
    <article>
      <h1>Gambettola: Karim, 6 anni, casco in testa e finestre oscurate a scuola perché è allergico al sole</h1>
      <address><time datetime="2019-11-21T13:54:57+00:00">21 Nov 2019, 13:54</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/karim-1.jpg"/>
        <figcaption>Il piccolo Karim con il casco (Foto Ansa)</figcaption>
      </figure>
      <p>CESENA – Per lui un anno fa era stata lanciata una raccolta fondi che gli ha permesso di comprare un casco speciale grazie al quale può uscire di casa. E per lui la scuola elementare di <b>Gambettola (Cesena)</b> ha oscurato le finestre: così Karim, un bimbo di sei anni di origine marocchina, può condurre una vita quasi normale. Il piccolo è infatti affetto da <b>xeroderma pigmentoso</b><a href="https://www.blitzquotidiano.it/foto-notizie/araras-paese-in-brasile-dove-la-pelle-si-scioglie-per-xeroderma-pigmentos-foto-1858792/">, una sorta di allergia al sole</a>: una malattia rara che rende la pelle sensibile ai raggi del sole, e che per diverso tempo lo ha costretto a rimanere a casa lontano dalla luce.</p>
      <p>Lo scorso anno, in occasione del Natale, era stata lanciata una raccolta fondi che aveva permesso di acquistare un casco speciale per farlo uscire di casa. E adesso il piccolo Karim può anche permettersi di togliersi quel casco, in aula, visto che la scuola ha fatto schermare le finestre, oltre a quelle del bagno e delle zone comuni con una pellicola che protegge dai raggi Uv.</p>
      <figure>
        <a href="https://www.blitzquotidiano.it/cronaca-italia/sale-raffiche-kalashnikov-contro-carabinieri-3120270/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/sale-raffiche-kalashnikov-contro-carabinieri-3120270/">
          <img src="https://static.blitzquotidiano.it/wp/wp-content/uploads/2019/11/carabinieri-ansa-1-3-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/sale-raffiche-kalashnikov-contro-carabinieri-3120270/">Sale, raffiche di kalashnikov contro i carabinieri: banditi in fuga, volevano rapinare un portavalori</a>
      </h3>
      <figure>
        <a href="https://www.blitzquotidiano.it/cronaca-italia/ostia-non-ferma-posto-blocco-3120255/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/ostia-non-ferma-posto-blocco-3120255/">
          <img src="https://static.blitzquotidiano.it/wp/wp-content/uploads/2019/11/polizia-ansa-1-3-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/ostia-non-ferma-posto-blocco-3120255/">Ostia, non si ferma al posto di blocco: inseguito dai poliziotti, li aggredisce. Arrestato 31enne</a>
      </h3>
      <p>A far scattare la solidarietà era stata l’associazione Gambettola Eventi, con la raccolta fondi. Poi si è mossa la scuola e ora il piccolo può frequentare le lezioni e vivere la quotidianità dei suoi compagni dopo che, per tutelarlo, i genitori lo hanno tenuto sempre in casa, lontano dalla luce del sole.</p>
      <p>“Tenere un bimbo tutto il tempo chiuso in casa – ha spiegato la mamma del piccolo al Resto del Carlino – fa piangere il cuore. Molti a Gambettola si sono interessati e hanno cercato di aiutarci, raccogliendo fondi per acquistargli un casco speciale e poi per permettergli di andare a scuola, come tutti gli altri bambini. Dopo anni, è la prima volta che mi sento serena , perché so che il mio Karim è in ottime mani”.</p>
      <p>Qui, racconta al quotidiano bolgonese la dirigente Francesca Angelini “siamo la scuola dell’inclusione, un valore sul quale insistiamo da anni e che stiamo trasmettendo ai bimbi. Con ottimi risultati. Uno spirito tutt’altro che scontato, soprattutto di questi tempi”.</p>
      <p>I compagni di classe, aggiunge Paola Franchini, una delle maestre di Karim, “hanno subito sviluppato un forte senso di empatia. Hanno una dolcezza che fa commuovere e che lui ricambia con tutto se stesso”.  (Fonte: Il Resto del Carlino)</p>
    </article>
  </body>
</html>