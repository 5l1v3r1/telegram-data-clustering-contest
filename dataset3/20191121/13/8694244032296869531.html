<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/social/268226/doua-persoane-au-fost-ranite-in-doua-accidente-rutiere-diferite-ce-au-avut-loc-in-aceeasi-zi-langa-localitatea-patrauti-ambele-s-au-produs-din-cauza-carosabilului-umed"/>
    <meta property="og:site_name" content="NewsBucovina"/>
    <meta property="article:published_time" content="2019-11-21T13:27:51+00:00"/>
    <meta property="og:title" content="Două persoane au fost rănite în două accidente rutiere diferite, ce au avut loc în aceeași zi lângă localitatea Pătrăuţi. Ambele s-au produs din cauza carosabilului umed"/>
    <meta property="og:description" content="Miercuri dimineața s-au produs două accidente pe DN 2, în afara localităţii Pătrăuţi, în care au fost rănite două persoane. Accidentele s-au produs într-un interval de o oră, iar principala cauză a fost carosabilul alunecos. Astfel, potrivit IPJ Suceava, primul eveniment rutier a avut loc în jurul orei 09:30. În timp ce conducea autoutilitara pe …"/>
  </head>
  <body>
    <article>
      <h1>Două persoane au fost rănite în două accidente rutiere diferite, ce au avut loc în aceeași zi lângă localitatea Pătrăuţi. Ambele s-au produs din cauza carosabilului umed</h1>
      <address>
        <time datetime="2019-11-21T13:27:51+00:00">21 Nov 2019, 13:27</time>
      </address>
      <p>Miercuri dimineața s-au produs două accidente pe DN 2, în afara localităţii Pătrăuţi, în care au fost rănite două persoane. Accidentele s-au produs într-un interval de o oră, iar principala cauză a fost carosabilul alunecos.</p>
      <p>Astfel, potrivit IPJ Suceava, primul eveniment rutier a avut loc în jurul orei 09:30. În timp ce conducea autoutilitara pe DN 2, în afara localităţii Pătrăuţi, pe fondul neadaptării vitezei la condiţiile de drum, carosabilul fiind alunecos, un bărbat de 51 de ani din comuna Preuteşti, a pierdut controlul asupra direcţiei de mers şi s-a răsturnat în afara părţii carosabile.</p>
      <figure>
        <img src="https://www.newsbucovina.ro/wp-content/uploads/2019/11/asphalt-3166400_1920.jpg"/>
      </figure>
      <p>Din accident, a rezultat rănirea ușoară a unei femei de 51 de ani din municipiul Rădăuți, pasageră în autoutilitară, care a fost transportată cu ambulanța la spital pentru acordarea de îngrijiri medicale.</p>
      <p>Conducătorul auto a fost testat de polițiști cu aparatul etilotest, rezultatul fiind negativ, după care, la spital, i s-au recoltat probe biologice în vederea stabilirii alcoolemiei.</p>
      <p>Apoi, în jurul orei 10:30, s-a produs cel de al doilea accident. Potrivit aceleiași surse, în timp ce conducea autoturismul pe DN 2, în afara localității Pătrăuți, pe fondul neadaptării vitezei la condițiile de drum, carosabilul fiind alunecos, o femeie de 40 de ani din comuna Vicovu de Jos, a pierdut controlul asupra direcției de mers, a pătruns pe contrasens și a intrat în coliziune cu autoturismul condus regulamentar de un bărbat de 55 de ani din municipiul Suceava.</p>
      <p>Întrucât, în urma accidentului nu au rezultat victime ci doar pagube materiale, evenimentul a fost soluționat ca și tamponare. Ulterior, conducătorul auto de 55 de ani s-a deplasat la domiciliu, iar la scurt timp a început să se simtă rău, motiv pentru care, s-a deplasat la spital pentru consultațiile medicale de specialitate, acesta suferind leziuni ușoare.</p>
      <p>Cei doi conducători auto au fost testați de polițiști cu aparatul etilotest, rezultatele fiind negative.</p>
      <p>În ambele cauze s-au întocmit dosare penale, ce vor fi soluționate procedural.</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/social/268329/doua-persoane-au-ajuns-la-spital-in-urma-unei-coliziuni-frontale-dintre-doua-autoturisme-pe-dj290-accidentul-a-fost-provocat-de-o-depasire-neregulamentara"/>
        <a href="https://www.newsbucovina.ro/social/268324/o-adolescenta-a-fost-acrosata-de-o-masina-in-parcarea-unui-centru-comercial-din-suceava-soferul-a-fugit-de-la-fata-locului-insa-a-fost-identificat-de-catre-politisti"/>
        <a href="https://www.newsbucovina.ro/social/268306/elevii-si-profesorii-de-la-csei-sf-andrei-din-gura-humorului-au-dezbatut-fenomenul-violentei-si-abuzurilor-asupra-copiilor"/>
      </related>
    </article>
  </body>
</html>