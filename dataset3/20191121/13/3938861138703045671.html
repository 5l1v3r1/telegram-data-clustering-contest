<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/kiev-life/_kiyivska-vlada-ne-dozvolyala-buduvati-trc-petrivka-kmda/939190"/>
    <meta property="og:site_name" content="Gazeta.ua"/>
    <meta property="article:published_time" content="2019-11-21T13:14:00+00:00"/>
    <meta property="og:title" content="Київська влада не дозволяла будувати ТРЦ &quot;Петрівка&quot; - КМДА"/>
    <meta property="og:description" content="У Київській міській державній адміністрації не видавали дозвіл на будівництво ТРЦ &quot;Петрівка&quot;. Про це повідомив перший заступник голови КМДА Микола Поворозник, пише прес-служба адміністрації. Компанії &quot;Б.В.&quot; надали містобудівні умови та обмеження для проєктування ..."/>
  </head>
  <body>
    <article>
      <h1>Київська влада не дозволяла будувати ТРЦ "Петрівка" - КМДА</h1>
      <address><time datetime="2019-11-21T13:14:00+00:00">21 Nov 2019, 13:14</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939190_w_300.jpg?v=0"/>
        <figcaption>У Київській міській державній адміністрації не видавали дозвіл на будівництво ТРЦ "Петрівка" Фото: 1NEWS.COM.UA</figcaption>
      </figure>
      <p>У Київській міській державній адміністрації не видавали дозвіл на будівництво ТРЦ "Петрівка".</p>
      <p>Про це повідомив перший заступник голови КМДА <b>Микола Поворозник</b>, пише прес-служба адміністрації.</p>
      <p>Компанії "Б.В." надали містобудівні умови та обмеження для проєктування торговельно-громадського центру "Петрівка" в Оболонському районі.</p>
      <p>"Поясню: містобудівні умови і обмеження - це виключно вихідні дані для проєктування, які не є дозволом на будівництво. Документом визначено граничну висоту проектування 25 метрів. Остаточна ж висота буде визначена проектною документацією з урахуванням рішень детального плану територій", - сказав Поворозник.</p>
      <p>Ділянку у 2004 році Київрада передала в оренду компанії "Солідарність". У березні 2010 року Київрада переуклала договір оренди з компанією "Б.В". Строк оренди ділянки - 25 років. До 2035 року.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/kiev-life/_sob-pobuduvati-4poverhovij-tc-na-hreschatiku-brodskij-proponuye-porushiti-10-norm-aktivist/904129"/>
      </related>
      <p>"Проектування ТРЦ планується на земельній ділянці площею 0,9899 га, проте проектна документація до Департаменту містобудування та архітектури не надавалась", - додав Поворозник.</p>
      <blockquote><a href="https://gazeta.ua/articles/kiev-life/_na-misci-najbilshogo-knizhkovogo-rinku-zvedut-trc/938959">На місці книжного ринку "Петрівка" зведуть торговий центр, який має бути "не вище дев'яти поверхів".</a> Кінцеву висоту будівлі визначать в проєктній документації. Департамент містобудування та архітектури КМДА видав містобудівні умови та обмеження на проєктування ТРЦ на частині території речового і книжкового ринку "Петрівка", пише КиевVласть.</blockquote>
    </article>
  </body>
</html>