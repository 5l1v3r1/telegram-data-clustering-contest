<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/risparmio/nuovi-record-wall-street-corsa-rischio/"/>
    <meta property="og:site_name" content="Trend Online"/>
    <meta property="article:published_time" content="2019-11-21T13:00:00+00:00"/>
    <meta property="og:title" content="Nuovi record per Wall Street, corsa a rischio?"/>
    <meta property="og:description" content="Gli indici americani stanno aggiornando i massimi storici. Merito soprattutto degli utili societari che continuano a salire."/>
  </head>
  <body>
    <article>
      <h1>Nuovi record per Wall Street, corsa a rischio?</h1>
      <h2>Gli indici americani stanno aggiornando i massimi storici. Merito soprattutto degli utili societari che continuano a salire. Ma è una spinta che, in futuro, potrebbe indebolirsi. Nel lungo periodo, tuttavia...</h2>
      <address><time datetime="2019-11-21T13:00:00+00:00">21 Nov 2019, 13:00</time> by <a rel="author" href="https://www.trend-online.com/morningstar/" target="_blank">Morningstar</a></address>
      <p>I record saranno ritoccati al rialzo o è meglio prepararsi al crollo? La domanda gira dalla fine della prima settimana di novembre, partita con il botto sui listini americani. La prima ottava del mese per gli indici di Wall Street ha visto forti progressi che sono stati ritoccati al rialzo nel corso delle sedute seguenti. Al 20 novembre la situazione era:</p>
      <ul>
        <li>Il Dow a quota 27.860 punti;</li>
        <li>Nasdaq a quota 8.333 punti;</li>
        <li>S&amp;P 500 a quota 3.117 punti.</li>
      </ul>
      <p>
        <b>Indici Dow, Nasdaq e S&amp;P 500 a confronto</b>
      </p>
      <figure>
        <img src="https://a.trend-online.it/moxie/01_indiciusa211119.jpg"/>
      </figure>
      <p>
        <i>Dati in dollari aggiornati al 20 novembre 2019</i>
      </p>
      <p>
        <i>Fonte: Morningstar Direct</i>
      </p>
      <p>Tra i motivi alla base dell'ottimismo che ha portato i listini al rally (i tre panieri, da inizio anno, hanno guadagnato circa il 25% in dollari ciascuno) ci sono l'ottimismo sugli esiti della guerra commerciale da una parte, anche se negli ultimi giorni sembra esserci stato qualche passo indietro, e dall'altra il buon andamento delle trimestrali. Secondo i dati elaborati da Bloomberg, l’80% dei titoli ha battuto le stime di utili, in media di un 4,65%, mentre il 58% ha battuto quelle di fatturato (in media di uno 0,5%).</p>
      <h3>Occhio agli utili</h3>
      <p>Nonostante le buone sorprese la crescita degli utili (EPS) resta però in territorio negativo nei confronti del terzo trimestre 2018 di un -1%, mentre il fatturato registra una crescita positiva del 3,5% sul medesimo periodo. Proprio gli utili potrebbero essere uno dei leitmotiv, nel bene o nel male, delle Borse Usa nel prossimo anno. “A nostro avviso, i profitti delle aziende americane non deluderanno le aspettative”, spiega Mark Haefele, Chief Investment Officer Global Wealth Management di Ubs. “La nostra attesa per l’anno prossimo è di un’espansione degli utili per azione (EPS) del 5% negli Stati Uniti”.</p>
      <footer>
        <a href="https://www.trend-online.com/risparmio/nuovi-record-wall-street-corsa-rischio/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>