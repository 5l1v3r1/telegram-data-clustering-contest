<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520810-jak-vypada-erport-v-praxi/"/>
    <meta property="og:site_name" content="KurzyCZ"/>
    <meta property="article:published_time" content="2019-11-21T13:06:04+00:00"/>
    <meta property="og:title" content="Jak vypadá ERPORT v praxi"/>
    <meta property="og:description" content="Možná jste už slyšeli o možnosti provozovat v Česku a na Slovensku oblíbené podnikové informační systémy HELIOS v cloudu přímo od jejich výrobce. Jak ale vypadá taková služba ERPORT v každodenní praxi? Na to jsme se podívali ve společnosti ALBI Česká..."/>
  </head>
  <body>
    <article>
      <h1>Jak vypadá ERPORT v praxi</h1>
      <address><time datetime="2019-11-21T13:06:04+00:00">21 Nov 2019, 13:06</time> by <a rel="author">Martin Kršňák</a></address>
      <p>Možná jste už slyšeli o možnosti provozovat v Česku a na Slovensku oblíbené podnikové informační systémy HELIOS v cloudu přímo od jejich výrobce. Jak ale vypadá taková služba <a href="https://cloud.helios.eu/">ERPORT</a> v každodenní praxi? Na to jsme se podívali ve společnosti ALBI <a href="https://www.kurzy.cz/obec/ceska/">Česká</a> republika, kterou možná znáte pro její dárkové předměty.</p>
      <p> </p>
      <p>
        <b>10 let s HELIOSem Green</b>
      </p>
      <p>Společnost ALBI <a href="https://www.kurzy.cz/obec/ceska/">Česká</a> republika s již více než 28letou tradicí vyrábí, distribuuje a prodává ve 31 značkových obchodech ve třech zemích (v České republice, na Slovensku a v Polsku) hry, dárkové předměty a další sortiment. Mimo kamenných prodejen provozuje i vlastní e-shop a zaměstnává již více než 450 zaměstnanců. K zabezpečení organizačně a logisticky náročného provozu si zvolila před více než deseti <a href="https://www.kurzy.cz/obec/lety-okres-praha-zapad/">lety</a> informační systém <a href="https://products.helios.eu/helios-green/">HELIOS Green</a> od společnosti Asseco Solutions.</p>
      <p> </p>
      <p>
        <b>Růst přinesl myšlenky na cloud</b>
      </p>
      <p>Dynamický růst <a href="https://rejstrik-firem.kurzy.cz/">firmy</a> a neustále se zvyšující nároky na pokrytí všech procesů vedly, tak jako v mnoha jiných společnostech, k úvaze o dalším směřování v oblasti IT. Společnost ALBI se v momentě, kdy již dosluhovala původní lokální infrastruktura, rozhodla zvážit další alternativy a porovnat výhodnost provozu IT nově navrhovaných řešení.</p>
      <p><i>„Po porovnání nabídek padlo rozhodnutí opustit lokální infrastrukturu a přejít do hostovaných služeb, které z pohledu bezpečnosti provozu vychází mnohem výhodněji. Současně zvolené řešení umožňuje se plně věnovat přímé podpoře business procesů společnosti namísto starosti o provoz serverů. Důležitý byl však i další aspekt, a to schopnost dodavatele optimalizovat nabízené hostované řešení s ohledem na provoz informačního systému HELIOS Green,“</i> vysvětluje Jan Hajič, IT manager společnosti ALBI. </p>
      <p><i>„Rozhodli jsme se pro službu ERPORT, která je provozována přímo výrobcem informačního systému HELIOS. Dává nám jistotu bezpečného provozu se SLA 99,99 % a v případě potřeby máme kontakt přímo na dodavatele. Přesvědčila nás také záruka kvality Asseco Solutions a jejich skvělá zákaznická péče, která nám vždy vychází vstříc. S přechodem na cloud jsme získali také lepší připojení poboček, hlavně těch slovenských a garanci neustálé dostupnosti služby,“</i> doplnil Jan Hajič.</p>
      <p> </p>
      <p>
        <b>Z vlastní serverovny do ERPORTu</b>
      </p>
      <p>Po vzájemných konzultacích doporučila společnost Asseco Solutions vhodný rozsah služby jak z pohledu hardwarových prostředků, tak licencovaného softwaru. Pro IT oddělení ALBI bylo následně obratem zřízeno virtualizované prostředí s touto specifikací na 30 dní zdarma, aby si ho firma mohla naplno otestovat. Pro lepší představu o budoucím fungování firemního <a href="https://products.helios.eu/helios-green/">HELIOSu Green</a> v cloudovém prostředí tam IT oddělení přemigrovalo kompletní testovací prostředí svého podnikového informačního systému. Po důkladném odzkoušení se IT oddělení ALBI přesvědčilo, že nic nebrání ostrému spuštění, a tak ihned provedlo i ostrou migraci celého systému. Od té doby už celý podnikový informační systém ALBI funguje z cloudového prostředí <a href="https://cloud.helios.eu/">ERPORT</a>.</p>
      <p> </p>
      <p><b>Co se změnilo pro uživatele<br/></b>A co se změnilo pro koncového uživatele, který byl zvyklý na <a href="https://products.helios.eu/helios-green/">HELIOS Green</a> na vlastních serverech? <i>„Pro uživatele se nemění nic. Mně jako IT manažerovi celé společnosti přinesl ERPORT klid a čas věnovat se důležitějším věcem. Důležité je, že jsme našli společné řešení, které vyhovuje oběma stranám,“</i> odpověděl Jan Hajič. A jak to máte ve firmě vy? Věnujete se raději svému byznysu nebo IT infrastruktuře?</p>
      <related>
        <h4>Příbuzné stránky</h4>
        <a href="https://www.kurzy.cz/tema/5342391.html"/>
        <a href="https://prace.kurzy.cz/urad-prace/nabidka-prace/elektrotechnici-technici-energetici-projektanti-trebic-309649dad.html"/>
        <a href="https://prace.kurzy.cz/urad-prace/volna-mista/projektant-skr-asrtp-s-praxi-i-bez-praxe-pro-pracoviste-trebic-dukovany-zahr-projekty"/>
        <a href="https://prace.kurzy.cz/urad-prace/volna-mista/praxe-v-oblasti-svarovani-praxe-ve-strojirenstvi/"/>
        <a href="https://prace.kurzy.cz/urad-prace/nabidka-prace/elektrotechnici-technici-energetici-projektanti-trebic-28eee0f30.html"/>
        <a href="https://prace.kurzy.cz/urad-prace/volna-mista/projektanti-skr-asrtp-s-praxi-i-bez-praxe-pro-pracoviste-trebic-dukovany-zahranicni-projekty"/>
        <a href="https://prace.kurzy.cz/urad-prace/nabidka-prace/technici-projektanti-konstrukteri-v-ostatnich-trebic-220091534.html"/>
        <a href="https://www.kurzy.cz/zpravy/381359-jak-to-bude-vypadat-po-krachu-recka-s-menou-s-hdp-a-dalsimi-ukazateli/"/>
        <a href="https://www.kurzy.cz/zpravy/489005-jak-vypada-autoskola-pro-motorkare-video/"/>
        <a href="https://www.kurzy.cz/zpravy/482083-takhle-vypada-vrak-letadla-saly-uvnitr-bylo-jedno-telo/"/>
        <a href="https://www.kurzy.cz/zpravy/491632-takhle-vypada-budoucnost-dopravy-investic-snad-ne/"/>
        <a href="https://www.kurzy.cz/tema/5293553.html"/>
      </related>
    </article>
  </body>
</html>