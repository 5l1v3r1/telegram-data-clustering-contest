<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.anandabazar.com/international/viral-japan-hotel-offers-room-for-rs-66-for-a-night-dgtl-1.1073542"/>
    <meta property="og:site_name" content="আনন্দবাজার পত্রিকা"/>
    <meta property="article:published_time" content="2019-11-21T13:25:52+00:00"/>
    <meta property="og:title" content="এই একটি শর্ত মানলেই সুসজ্জিত হোটেলের ঘর মিলবে ৬৬ টাকায়!"/>
    <meta property="og:description" content="এই টাকায় হোটেলে থেকতে হলে মানতে হবে একটি বিশেষ শর্ত।"/>
  </head>
  <body>
    <article>
      <h1>এই একটি শর্ত মানলেই সুসজ্জিত হোটেলের ঘর মিলবে ৬৬ টাকায়!</h1>
      <address><time datetime="2019-11-21T13:25:52+00:00">21 Nov 2019, 13:25</time> by <a rel="author">সংবাদ সংস্থা</a></address>
      <p>সস্তায় যাঁরা হোটেলের খোঁজ করেন, তাঁদের জন্য সুবর্ণ সুযোগ নিয়ে এল জাপানের একটি হোটেল। সেই হোটেলে একরাতের জন্য ঘর ভাড়া পাওয়া যাচ্ছে মাত্র ১০০ ইয়েনে। যা ভারতীয় মুদ্রায় ৬৬ টাকার মতো। কিন্তু এই টাকায় হোটেলে থেকতে হলে মানতে হবে একটি বিশেষ শর্ত।</p>
      <p>জাপানের ফুকুয়োকায় রয়েছে আশি রোওকান হোটেল। সেখানেই মিলছে এত সস্তায় ঘর। তবে সস্তায় ঘর দিচ্ছে বলে, ঘরের অবস্থা খারাপ, তা কিন্তু নয়। জাপানি ধরনে সুসজ্জিত সেই ঘরে রয়েছে বিছানা, টিভি, ছোট কফি টেবিল। সঙ্গে রয়েছে সেই বিশেষ শর্তও। কী সেই শর্ত?</p>
      <p>আসলে সেই ঘরে লাগানো রয়েছে একটি ক্যামেরা। সেই ক্যামেরায় ওঠা দৃশ্য সরাসরি লাইভ স্ট্রিম করা হবে ‘ওয়ান ডলার হোটেল’ নামের একটি ইউটিউব চ্যানেলে। তাই এই ঘর নিলে, তার মধ্যে আপনি যা করবেন তা সবই লাইভ স্ট্রিমিং হবে। যদিও ঘরের বাথরুমের অংশ ক্যামেরার বাইরে আছে বলে জানানো হয়েছে হোটেল কর্তৃপক্ষের তরফে।</p>
      <p>২৭ বছরের ইউটিউবার টেটসুয়া ইনয়ুর দিদা এই হোটেলের মালিক। ইউডিউব চ্যানেলটিরও মালিক তিনিই। </p>
      <p>
        <b>আরও পড়ুন:</b>
        <b>
          <a href="https://www.anandabazar.com/international/viral-video-death-match-between-leopard-and-python-in-maasai-mara-reserve-dgtl-1.1073103">কেনিয়ার জঙ্গলে বিশাল পাইথনের সঙ্গে চিতাবাঘের লড়াই, দেখুন রোমহর্ষক ভিডিয়ো</a>
        </b>
      </p>
      <p>
        <b>আরও পড়ুন:</b>
        <b>
          <a href="https://www.anandabazar.com/international/viral-video-doctor-shows-burned-lungs-of-a-man-who-addicted-in-cigarette-for-30-years-dgtl-1.1073459">সিগারেট এই ভাবে পুড়িয়ে দেয় ফুসফুসকে! ৩০ বছর ধরে সিগারেট খাওয়া ব্যক্তির ফুসফুসের অবস্থা দেখুন</a>
        </b>
      </p>
    </article>
  </body>
</html>