<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/activistii-vin-cu-acuzatii-grave-in-adresa-lui-igor-dodon-si-a-irinei-vlah-ne-asteapta-un-pericol-foarte-mare_3059763.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-21T13:09:07+00:00"/>
    <meta property="og:title" content="Activiştii vin cu ACUZAŢII GRAVE în adresa lui Igor Dodon şi a Irinei Vlah: Ne aşteaptă un pericol foarte mare"/>
    <meta property="og:description" content="Acuzaţii grave în adresa preşedintelui ţării, Igor Dodon, şi a başcanului Găgăuziei, Irina Vlah. Membrii Asociaţiei"/>
  </head>
  <body>
    <article>
      <h1>Activiştii vin cu ACUZAŢII GRAVE în adresa lui Igor Dodon şi a Irinei Vlah: Ne aşteaptă un pericol foarte mare</h1>
      <address><time datetime="2019-11-21T13:09:07+00:00">21 Nov 2019, 13:09</time> by <a rel="author">PUBLIKA.MD</a></address>
      <p><b>Acuzaţii grave în adresa preşedintelui ţării, Igor Dodon, şi a başcanului Găgăuziei, Irina Vlah.</b> Membrii Asociaţiei "Dacii Liberi" susţin că<b> în municipiul Ceadîr-Lunga, din autonomia găgăuză, din anul viitor va începe constucţia unui aeroport militar, proiect finanţat de Rusia.</b> Purtătorul de cuvânt al Preşedinţiei, Carmena Sterpu, ne-a declarat că Igor Dodon nu va comenta aceste acuzaţii. Iar başcanul Găgăuziei, Irina Vlah, a negat cele spuse de activiştii civici. </p>
      <p><b>Membrii Asociaţiei "Dacii Liberi" susţin că au aflat despre planurile Irinei Vlah şi ale lui Igor Dodon de la o sursă apropiată başcanului guvernatorului autonomiei găgăuze.</b> <br/><br/>"Ştiu că planul lor este să facă aeroport militar al Federaţiei Ruse, care, prin ştampila Republicii Moldova, se va impune statut de "federativă", automat se va declara o ţară-parte. Va rămâne între Ucraina şi noi o bază militară rusă, care va controla o bucată", a declarat Vasili Sinigur, membru al Asociaţiei "Dacii Liberi".<br/><br/><b>Activiştii civici mai spun că se vor adresa misiunilor diplomatice şi nu exclud că vor organiza proteste şi chiar greva foamei.</b> <br/><br/>"Ne aşteaptă un pericol foarte mare. Noi o să păţim ca în Siria, a doilea Siria o să fie în Republica Moldova. Asta deoarece este împortiva noastră, ce planuri au pus Igor Dodon, Vladimir Putin, Erdogan şi Irina Vlah", a subliniat Vasili Sinigur.<br/><br/><b>La rândul său, başcanul Găgăuziei, Irina Vlah, a scris pe pagina sa de Facebook că, în opinia ei, încă o fumigenă informaţională, lansată de unionişti despre faptul că pe teritoriul Găgăuziei va fi construit aerodromul militar rus demonstează o criză de idei în rândul acestor politicieni.</b> Vlah consideră că prin aceste declaraţii, cel mai probabil, ei vor să discrediteze imaginea Găgăuziei. Autorităţile Găgăuziei sunt sigure că societatea nu va reacţiona la această provocare geopolitică.<br/><br/><b>Construcţia unui aeroport modern în Ceadîr-Lunga a fost una dintre promisiunele electorale ale Irinei Vlah în alegerile din acest pentru fotoliul de başcan al Găgăuziei.</b> Mai mult, Vlah declara atunci că această idee a fost discutată în timpul vizitei preşedintelui turc Recep Tayyip Erdogan în Moldova, cu şeful statului, Igor Dodon.</p>
      <related>
        <h4>Pe aceeaşi temă</h4>
        <a href="https://www.publika.md/ce-a-discutat-ambasadorul-sua-la-chisinau-cu-igor-dodon-si-ce-spune-despre-situatia-politica-din-tara-video_3059089.html"/>
        <a href="https://www.publika.md/igor-dodon-replica-taioasa-pentru-maia-sandu-se-crede-prea-importanta_3059126.html"/>
        <a href="https://www.publika.md/intrevedere-matinala-igor-dodon-s-a-intalnit-cu-prim-ministrul-si-ministrii-din-noul-guvern-ce-au-discutat_3059266.html"/>
      </related>
    </article>
  </body>
</html>