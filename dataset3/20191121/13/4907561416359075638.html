<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/cinsel-hayati-degistiren-estetik-vajina-estetigi-2202881"/>
    <meta property="og:site_name" content="Posta"/>
    <meta property="article:published_time" content="2019-11-21T13:28:22+00:00"/>
    <meta property="og:title" content="Cinsel hayatı değiştiren estetik: Vajina estetiği"/>
    <meta property="og:description" content="Jinekolog, cinsel terapist, kadın hastalıkları ve doğum uzmanı Op. Dr. Esra Demir Yüzer, vajina estetiği konusunda önemli bilgiler verdi."/>
  </head>
  <body>
    <article>
      <h1>Cinsel hayatı değiştiren estetik: Vajina estetiği</h1>
      <address>
        <time datetime="2019-11-21T13:28:22+00:00">21 Nov 2019, 13:28</time>
      </address>
      <h3>Jinekolog, cinsel terapist, kadın hastalıkları ve doğum uzmanı Op. Dr. Esra Demir Yüzer, vajina estetiği konusunda önemli bilgiler verdi.</h3>
      <p> Kadınlarda cinsel hayatın başlamasıyla vajina esnemeye başlar. Bu esnemenin derecesi aşağıdaki faktörlere göre değişir:</p>
      <ul>
        <li>Kişinin kolajen ve bağ doku yapısı</li>
        <li>Sigara ve alkol kullanımı</li>
        <li>Cinsel ilişkinin sıklığı</li>
        <li>Gebelik, menopoz gibi hormonal değişiklikler</li>
        <li>Özellikle travmatik olan normal doğumlar</li>
      </ul>
      <p>Vajinada genişleme; hem erkek hem de kadında haz alamama, cinsel ilişki esnasında rahatsız edici seslerin gelmesi, büyük tuvaletini yaparken zorlanma (özellikle vajina ile makat arasındaki bölgeye bastırma ihtiyacı olur),vajinadan hava gelmesi, idrar kaçırma gibi şikayetlere neden olur.</p>
      <p>Tüm bu şikayetler kadını fiziksel olarak olumsuz etkiler. Ancak kadını jinekoloğa getiren asıl neden; cinsel hayatındaki mutsuzluktur. Hatta birçok kadın eşinin ısrarı ile jinekoloğa gelir. Yani kısacası; kadının genital estetik sorunları sadece onu değil, erkeği de etkileyen ve cinsel hayatta mutsuzluk yaratan bir sorundur.</p>
      <p>Vajina genişlemesinde tedavi planı yaparken; öncelikle ayrıntılı bir öykü alınmalı ve muayene yapılmalıdır. Öyküde cinsel ilişkide hava sesi gelmesi, özellikle vajina yan duvarındaki bağ doku yırtıklarının, büyük tuvaletini rahat yapamama şikayetinin vajina arka duvar bağ doku yırtığının, karın içi basıncını artıran hallerde (öksürme, hapşırma, hoplama) idrar kaçırma ön duvar bağ doku yırtıklarının belirtisi olarak karşımıza çıkar.</p>
      <p>Muayenede bu yırtıklara bağlı genişlemelerin derecesi belirlenir ve buna göre tedavi planı yapılır. Tedavide lazer ve cerrahi seçeneklerinden hangisinin uygulanacağı hastanın yaşına, genişlemenin derecesine, tedavi sonrası gebelik isteyip istememe durumuna göre değişir.</p>
      <h3><a href="https://www.posta.com.tr/haberler/vajina-estetigi">Vajina estetiği</a> lazer ile acısız mümkün</h3>
      <p>Şikayetler başladığında erken dönemde yapılan lazer tedavilerinde sadece tek seans yeterli olabilir. Lazer tedavilerinde işlem, 15-20 dakika gibi kısa sürdüğü ve ağrısız olduğundan konforludur. Kadınların daha çok çalışma hayatına katıldığı bu dönemde işlemin kısa sürmesi ve işlemden sonra da günlük hayata devam edebilmek önemli bir avantajdır. Lazerde amaç; kolajen dokuyu hedef alarak dokunun tekrar sıkılaşmasını sağlamaktır. Başarıda lazer cihazının önemi büyüktür. Tedavide sadece hedef dokuyu etkileyen, çevre dokuya zarar vermeyen bir cihaz tercih edilmesi komplikasyon riskini düşürür. Seans sayısı ve aralıkları hastanın durumuna göre değişir. </p>
      <p>Vücudumuzda her bölgede olduğu gibi vajina da yaşlanıyor. Bu yaşlanma sürecini yavaşlatmak bizim elimizde. Lazer bakımını menopoz döneminde 6 ayda bir, menopoz dışında senede bir yapılması tedavinin kalıcılığı açısından önemli.</p>
      <h3>Vajina estetiğinde cerrahi müdahale</h3>
      <p>Cerrahi tedavi vajinada sarkma ve genişlemesi ileri derece olan hastalarda tercih edilir. Mutlaka hastanede, ameliyathane şartlarında ve steril koşullarda yapılmalıdır. Cerrahi tedavide ön, arka, ve yan duvar onarımı birlikte yapılırsa sonuçlar yüz güldürücü olur. Vajina onarım ameliyatı sırasında aynı anda idrar kaçırma ameliyatları da yapılabilir. İdrar kaçırma ameliyatlarında ameliyat öncesi idrar kaçırmanın idrar torbası sarkmasına mı bağlı, yoksa sinir sisteminin iyi çalışmamasına mı bağlı olduğu netliğe kavuşturulur. Çünkü tedavi yaklaşımları farklıdır.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/binyamin-netanyahunun-basi-buyuk-dertte-tarihe-gecebilir-2221034">
          <img src="https://i.pstimaj.com/img/100/180x95/5dd6f6d0ae298ba907abbf32"/>
        </a>
      </figure>
      <p>
        <a href="https://www.posta.com.tr/binyamin-netanyahunun-basi-buyuk-dertte-tarihe-gecebilir-2221034">1 Binyamin Netanyahu'nun başı büyük dertte: Tarihe geçeb...</a>
      </p>
      <figure>
        <a href="https://www.posta.com.tr/masterchef-turkiyede-kim-elendi-eleme-heyecani-devam-ediyor-2221026">
          <img src="https://i.pstimaj.com/img/100/180x95/5dd6d612ae298ba907abbf07"/>
        </a>
      </figure>
      <p>
        <a href="https://www.posta.com.tr/masterchef-turkiyede-kim-elendi-eleme-heyecani-devam-ediyor-2221026">2 MasterChef Türkiye'de kim elendi? MasterChef kim elend...</a>
      </p>
      <figure>
        <a href="https://www.posta.com.tr/ebru-sahinden-olay-yaratan-fotograf-2221031">
          <img src="https://i.pstimaj.com/img/100/180x95/5dd6ed39ae298ba907abbf2a"/>
        </a>
      </figure>
      <p>
        <a href="https://www.posta.com.tr/ebru-sahinden-olay-yaratan-fotograf-2221031">3 Ebru Şahin'den olay yaratan fotoğraf</a>
      </p>
      <figure>
        <a href="https://www.posta.com.tr/hande-ercel-hamile-olan-ablasi-gamze-ercelle-poz-verdi-2221030">
          <img src="https://i.pstimaj.com/img/100/180x95/5dd6ead5ae298ba907abbf28"/>
        </a>
      </figure>
      <p>
        <a href="https://www.posta.com.tr/hande-ercel-hamile-olan-ablasi-gamze-ercelle-poz-verdi-2221030">4 Hande Erçel hamile olan ablası Gamze Erçel'le poz verd...</a>
      </p>
      <figure>
        <a href="https://www.posta.com.tr/mucize-doktor-11-bolum-fragmani-yayinlandi-2221027">
          <img src="https://i.pstimaj.com/img/100/180x95/5dd6dce8ae298ba99804cc06"/>
        </a>
      </figure>
      <p>
        <a href="https://www.posta.com.tr/mucize-doktor-11-bolum-fragmani-yayinlandi-2221027">5 Mucize Doktor 11. Bölüm fragmanı yayınlandı</a>
      </p>
      <figure>
        <a href="https://www.posta.com.tr/kadir-dogulu-18-yasindaki-halini-paylasti-2221025">
          <img src="https://i.pstimaj.com/img/100/180x95/5dd6d358ae298ba99804cc04"/>
        </a>
      </figure>
      <p>
        <a href="https://www.posta.com.tr/kadir-dogulu-18-yasindaki-halini-paylasti-2221025">6 Kadir Doğulu 18 yaşındaki halini paylaştı, takipçileri...</a>
      </p>
      <figure>
        <a href="https://www.posta.com.tr/selin-cigerci-annesiyle-babasinin-dugun-fotografini-paylasti-tesadufun-boylesi-2221024">
          <img src="https://i.pstimaj.com/img/100/180x95/5dd6cccf66a97c3a1a8e24ee"/>
        </a>
      </figure>
      <p>
        <a href="https://www.posta.com.tr/selin-cigerci-annesiyle-babasinin-dugun-fotografini-paylasti-tesadufun-boylesi-2221024">7 Selin Ciğerci annesiyle babasının düğün fotoğrafını pa...</a>
      </p>
      <figure>
        <a href="https://www.posta.com.tr/burcin-terzioglundan-2221018">
          <img src="https://i.pstimaj.com/img/100/180x95/5dd6b077ae298ba083a43adc"/>
        </a>
      </figure>
      <p>
        <a href="https://www.posta.com.tr/burcin-terzioglundan-2221018">8 Burçin Terzioğlu'ndan kıskandıran paylaşım</a>
      </p>
      <figure>
        <a href="https://www.posta.com.tr/kulak-cinlamasi-neden-olur-kulak-cinlamasina-ne-iyi-gelir-2221016">
          <img src="https://i.pstimaj.com/img/100/180x95/5dd69c8566a97c30f5ba6995"/>
        </a>
      </figure>
      <p>
        <a href="https://www.posta.com.tr/kulak-cinlamasi-neden-olur-kulak-cinlamasina-ne-iyi-gelir-2221016">9 Kulak çınlaması neden olur? Kulak çınlamasına ne iyi g...</a>
      </p>
      <figure>
        <a href="https://www.posta.com.tr/bagirsaklar-nasil-ikinci-beynimiz-oluyor-2221004">
          <img src="https://i.pstimaj.com/img/100/180x95/5dd68f45ae298b968fcdb8ea"/>
        </a>
      </figure>
      <p>
        <a href="https://www.posta.com.tr/bagirsaklar-nasil-ikinci-beynimiz-oluyor-2221004">10 Bağırsaklar nasıl ikinci beynimiz oluyor?</a>
      </p>
      <figure>
        <img src="https://i.pstimaj.com/img/78/90x50/5d70c054ae298bcde1f1ca75"/>
      </figure>
      <p>SIRADAKİ HABER Yanlış cinsel bilgiler vajinismusa yol açıyor</p>
    </article>
  </body>
</html>