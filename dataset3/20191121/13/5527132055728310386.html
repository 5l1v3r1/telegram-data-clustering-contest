<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gsmmaniak.pl/1069774/xiaomi-mi-band-3i-oficjalnie-cena-specyfikacja/"/>
    <meta property="og:site_name" content="gsmManiaK.pl"/>
    <meta property="article:published_time" content="2019-11-21T13:35:57+00:00"/>
    <meta property="og:title" content="Xiaomi Mi Band 3i oficjalnie. Xiaomi stworzyło bardzo tanią opaskę sportową"/>
    <meta property="og:description" content="Zgodnie z zapowiedziami Xiaomi zaprezentowało swoją następną opaskę sportową, która jest bardzo tanim gadżetem wyposażonym w czarno-biały wyświetlacz i funkcje typowe dla większości opasek. Mi Band 3i jest znacznie lepiej wycenioną wersją Mi Band 3 bez jednej funkcji."/>
  </head>
  <body>
    <article>
      <h1>Xiaomi Mi Band 3i oficjalnie. Xiaomi stworzyło bardzo tanią opaskę sportową</h1>
      <address><time datetime="2019-11-21T13:35:57+00:00">21 Nov 2019, 13:35</time> by <a rel="author" href="https://www.gsmmaniak.pl/author/dawidb/" target="_blank">Dawid Bonkowski</a></address>
      <figure>
        <img src="https://cdn2.techmaniak.pl/wp-content/uploads/gsmmaniak/2019/11/Mi-Band-3i-1.jpg"/>
      </figure>
      <p>Zgodnie z zapowiedziami Xiaomi zaprezentowało swoją następną opaskę sportową, która jest bardzo tanim gadżetem wyposażonym w czarno-biały wyświetlacz i funkcje typowe dla większości opasek. Mi Band 3i jest znacznie lepiej wycenioną wersją Mi Band 3 bez jednej funkcji.</p>
      <p>O zbliżającej się premierze następnej opaski sportowej od Xiaomi dowiedzieliśmy się zaledwie kilka dni temu – z prędkością przyświetlną na indyjskim rynku pojawił się <b>model Xiaomi Mi Band 3i</b>, czyli świetnie wycenione urządzenie stworzone na podobieństwo Mi Band 3.</p>
      <h3>Mi Band 3i zaprezentowany</h3>
      <p>W tym momencie entuzjazm części maniaKów mógł znacząco spaść, albowiem dobrze wiemy, że Mi Band 3 nie oferował kolorowego wyświetlacza. Naturalnie zatem Mi Band 3i otrzymał <b>czarno-biały wyświetlacz AMOLED</b> o przekątnej 0,78-cala i rozdzielczości 128×80 pikseli.</p>
      <figure>
        <a href="https://www.gsmmaniak.pl/1069774/xiaomi-mi-band-3i-oficjalnie-cena-specyfikacja/attachment/mi-band-3i-1/">
          <img src="https://cdn2.techmaniak.pl/wp-content/uploads/gsmmaniak/2019/11/Mi-Band-3i-1-medium.jpg"/>
        </a>
      </figure>
      <p>Panel pokryto powłoką antysmugową, a także <b>warstwą szkła odpornego na zarysowania</b> – miejmy nadzieję, iż będzie ono skuteczniejsze od szkła zastosowanego w Mi Band 3, którego ekran rysował się od samego patrzenia. Wyświetlacz pokazuje godzinę, liczbę wykonanych kroków, pogodę oraz powiadomienia ze smartfona.</p>
      <p>Do funkcji Mi Band 3i należy zaliczyć kontrolę nad przychodzącymi połączeniami, monitorowanie snu, odblokowywanie telefonu, lokalizację smartfona, odczytywanie wiadomości, alarm wibracyjny, przypomnienia o nadchodzących wydarzeniach oraz monitorowanie aktywności w czasie rzeczywistym. <b>Zabrakło natomiast monitorowania akcji serca.</b></p>
      <figure>
        <a href="https://www.gsmmaniak.pl/1069774/xiaomi-mi-band-3i-oficjalnie-cena-specyfikacja/attachment/gsmarena_002-78/">
          <img src="https://cdn2.techmaniak.pl/wp-content/uploads/gsmmaniak/2019/11/gsmarena_002-2-medium.jpg"/>
        </a>
      </figure>
      <p>Wewnątrz niewielkiej obudowy znalazła się <b>bateria o pojemności 110 mAh,</b> mająca zapewnić czas pracy na jednym ładowaniu dochodzący do nawet 20 dni w stanie czuwania. Nie zabrakło także Bluetooth 4.2, 3-osiowego akcelerometru i wodoszczelności do 5ATM.</p>
      <h3>Ile wynosi cena Mi Band 3i?</h3>
      <p>Opaska została wyceniona na 1299 rupii, czyli<b> zaledwie 70 zł netto. </b>Warto w tym miejscu przypomnieć, iż Mi Band 3 kosztuje w Indiach 1799 rupii, czyli 97 złotych. Mi Band 3i możemy więc określić jako Mi Band 3, ale bez monitoringu tętna. Moim zdaniem to bardzo opłacalny wybór dla indyjskich konsumentów.</p>
      <related>
        <h4>Te artykuły także cię zainteresują:</h4>
        <a href="https://www.gsmmaniak.pl/1069118/xiaomi-nowa-opaska-sportowa-na-wzor-mi-band-4/"/>
        <a href="https://www.gsmmaniak.pl/1065316/xiaomi-mi-watch-funkcje-dostepnosc-w-europie/"/>
        <a href="https://www.gsmmaniak.pl/1064200/xiaomi-mi-watch-wyglad-funkcje-cena/"/>
        <a href="https://www.gsmmaniak.pl/1062952/xiaomi-mi-watch-specyfikacja-praktyczny-smartwatch/"/>
      </related>
    </article>
  </body>
</html>