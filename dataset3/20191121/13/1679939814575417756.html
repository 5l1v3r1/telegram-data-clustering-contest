<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/perchezitii-la-un-hotel-din-capitala-proprietarul-a-adus-pagube-de-trei-milioane-de-lei_3059767.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-21T13:50:06+00:00"/>
    <meta property="og:title" content="PERCHEZIŢII la un hotel din Capitală. Proprietarul a adus pagube de TREI MILIOANE DE LEI"/>
    <meta property="og:description" content="Descinderi la un hotel din centrul Capitalei. Procurorii şi poliţiştii au efectuat percheziţii într-un dosar penal, pentru evaziune fiscală în proporţii deosebit de mari. Potrivit forţelor de ordine, agentul economic care deţine hotelul ar fi adus în ulti"/>
  </head>
  <body>
    <article>
      <h1>PERCHEZIŢII la un hotel din Capitală. Proprietarul a adus pagube de TREI MILIOANE DE LEI</h1>
      <address><time datetime="2019-11-21T13:50:06+00:00">21 Nov 2019, 13:50</time> by <a rel="author">PUBLIKA.MD</a></address>
      <p><b>Descinderi la un hotel din centrul Capitalei.</b> Procurorii şi poliţiştii au efectuat<b> percheziţii într-un dosar penal, pentru evaziune fiscală în proporţii deosebit de mari.</b></p>
      <p>Potrivit forţelor de ordine, <b>agentul economic care deţine hotelul ar fi adus în ultimii patru ani o pagubă de aproape trei milioane de lei prin eschivarea de la plata impozitelor.</b></p>
      <p>Atât forţele de ordine cât şi reprezentanţii hoteluului au refuzat să discute cu presa. Hotelul de pe strada Cojocarilor şi-a continuat astăzi activitatea în ciuda percheziţiilor.</p>
      <p>Potrivit Codului Penal, <b>evaziunea fiscală a întreprinderilor prevede o pedeapsă sub formă de amendă de aproape 250 de mii de lei sau până la şase ani de puşcărie</b>. În ambele cazuri cu privarea dreptului de a ocupa anumite funcții sau de a exercita o anumită activitate pe un termen de până la cinci ani.</p>
      <related>
        <h4>Pe aceeaşi temă</h4>
        <a href="https://www.publika.md/dosarul-autobuzelor-ofiterii-ini-si-procurorii-fac-perchezitii-pe-mai-multe-adrese-din-capitala_3058251.html"/>
        <a href="https://www.publika.md/perchezitii-privind-dosarul-autobuzelor-ce-au-ridicat-oamenii-legii-in-urma-descinderilor-si-ce-risca-suspectii_3058279.html"/>
        <a href="https://www.publika.md/perchezitii-matinale-la-moldovatransgaz-soldanesti-gaz-ialoveni-gaz-balti-gaz-_3058622.html"/>
      </related>
    </article>
  </body>
</html>