<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/overwatch-2-storia-prospettive-personaggi/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-21T13:28:00+00:00"/>
    <meta property="og:title" content="Overwatch 2: la modalità Storia seguirà più prospettive dei diversi personaggi | Game Division"/>
    <meta property="og:description" content="Michael Chu, lo scrittore che si sta occupando di Overwatch 2 ha afferamato che la modalità Storia del titolo Blizzard si focalizzerà su più prospettive."/>
  </head>
  <body>
    <article>
      <h1>Overwatch 2: la modalità Storia seguirà più prospettive dei diversi personaggi | Game Division</h1>
      <address>
        <time datetime="2019-11-21T13:28:00+00:00">21 Nov 2019, 13:28</time>
      </address>
      <p>La novità più importante d<b>i Overwatch 2</b> sarà la nuovissima <b>modalità storia PvE</b>. Alla BlizzCon 2019 era giocabile una missione ambientata nella città natale di Lucio, Rio de Janero, anticipando la parte in cui il personaggio brasiliano entra a far parte a tutti gli effetti all’interno della modalità storia. Parlando con la redazione di Game Informer, lo scrittore Michael Chu ha parlato di quelli che sono <b>gli obbiettivi di Blizzard</b> con la storia di Overwatch 2 e di come si concentrerà su più prospettive dei personaggi.</p>
      <p>Chu afferma che il team ha sempre voluto rappresentare un <b>futuro luminoso e ottimista e dove le cose sono andate bene</b>, nonostante tutti gli scontri e la crisi Omnic. In Overwatch 2, il team vuole esplorare ciò che è accaduto dopo la trasmissione di Winston ai membri di Overwatch che avviene nel filmato di apertura del primo gioco. Scopriremo quindi quali eroi sono tornati e quali no, e il gioco affronterà le nuove minacce e vedremo come il mondo è cambiato.</p>
      <figure>
        <img src="https://www.tomshw.it/images/images/2019/11/overwatch-2-60150.768x432.jpg"/>
      </figure>
      <p>Leggi anche: <a href="https://www.tomshw.it/videogioco/alien-isolation-nintendo-swicth/">Alien Isolation: a dicembre uscirà su Nintendo Swicth</a></p>
      <p>Inoltre Chu afferma che i giocatori<b> vivranno la storia attraverso gli occhi di tutti questi personaggi</b> e che ogni eroe avrà una <b>prospettiva diversa</b> su ciò che è accaduto e quale sia il ruolo di Overwatch. La modalità Storia si concentrerà anche sulle relazioni tra questi personaggi approfondendo i rapporti tra i singoli personaggi che gli appassionati hanno già imparato ad amare nel primo capitolo.</p>
      <p>La modalità Storia sarà esclusiva di Overwatch 2, anche se tutto il contenuto PvP sarà rilasciato anche per il primo capitolo. Non siamo ancora a conoscenza di una finestra di rilascio per il sequel dell’Hero Shooter targato Blizzard, per ora però sappiamo che il titolo arriverà su PC, PlayStation 4, Xbox One e Nintendo Switch. <b>Cosa pensate della modalità storia di Overwatch 2?</b> Diteci la vostra.</p>
      <blockquote>L’attesa per Overwatch 2 rimane ancora indefinita, nel frattempo però potete acquistare il primo capitolo in versione GOTY su Amazon a <a href="https://toms.it/OFwWQ">questo indirizzo</a>.</blockquote>
    </article>
  </body>
</html>