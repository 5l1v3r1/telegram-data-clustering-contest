<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837036-viyskovi-rf-otrimuyut-dani-pro-stan-sprav-na-donbasi-po-spetsialnikh-kanalakh-kreml"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T13:51:00+00:00"/>
    <meta property="og:title" content="Військові РФ отримують дані про стан справ на Донбасі по спеціальних каналах - Кремль"/>
    <meta property="og:description" content="КИЇВ. 21 листопада. УНН. Російські військові отримують інформацію про регіонах, прилеглих до кордонів РФ, в тому числі про стан справ на Донбасі (території …"/>
  </head>
  <body>
    <article>
      <h1>Військові РФ отримують дані про стан справ на Донбасі по спеціальних каналах - Кремль</h1>
      <address><time datetime="2019-11-21T13:51:00+00:00">21 Nov 2019, 13:51</time> by <a rel="author">Олексій Супрун</a></address>
      <p><b>КИЇВ. 21 листопада. УНН.</b> Російські військові отримують інформацію про регіонах, прилеглих до кордонів РФ, в тому числі про стан справ на Донбасі (території під контролем бойовиком так званих “республік”), по спеціальних каналах. Про це заявив журналістам прес-секретар президента Росії Дмитро Пєсков, пише <b>УНН</b> з посиланням на російське агентство ТАСС.</p>
      <p>“Російських військ там (на Донбасі) не було і немає, але це не означає, що наші військові не мають каналів по отриманню інформації про регіони, прилеглі до наших кордонів. Це абсолютно нормальна практика”, — сказав він, відповідаючи на питання українського журналіста, від яких військових глава російської держави отримував інформацію про нібито “продовження обстрілів на Донбасі з української сторони”.</p>
      <p>Володимир Путін 20 листопада на форумі “Росія кличе!” заявив, що днями отримав доповідь від військових про те, що обстріли з української сторони нібито тривають.</p>
      <p>Як зазначав <b>УНН</b> раніше, прес-секретар президента Росії Дмитро Пєсков в ефірі програми “Москва. Кремль. Путін” на федеральному телеканалі “Росія 1” <a href="https://www.unn.com.ua/uk/news/1836275-kreml-nazvav-narizhnim-zakon-pro-osobliviy-status-donbasu">назвав</a> “закон про особливий статус Донбасу наріжним”. За його словами, “Нормандська четвірка” не розуміє, як Україна буде узгоджувати закон з бойовиками так званих “Донецької і Луганської народних республік”.</p>
    </article>
  </body>
</html>