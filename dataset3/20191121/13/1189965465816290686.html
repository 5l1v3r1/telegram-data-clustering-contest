<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/politics/260109/ypeks-se-toyrkia-gia-to-metanasteytiko-den-dexomaste-mathimata-apo-kanenan"/>
    <meta property="og:site_name" content="LiFO"/>
    <meta property="article:published_time" content="2019-11-21T13:08:00+00:00"/>
    <meta property="og:title" content="ΥΠΕΞ σε Τουρκία για το μεταναστευτικό: Δεν δεχόμαστε μαθήματα από κανέναν"/>
    <meta property="og:description" content="Η ελληνική κυβέρνηση απάντησε στην σκληρή επίθεση του ΥΠΕΞ της Τουρκίας για το μεταναστευτικό - προσφυγικό"/>
  </head>
  <body>
    <article>
      <h1>ΥΠΕΞ σε Τουρκία για το μεταναστευτικό: Δεν δεχόμαστε μαθήματα από κανέναν</h1>
      <h2>Η ελληνική κυβέρνηση απάντησε στην σκληρή επίθεση του ΥΠΕΞ της Τουρκίας για το μεταναστευτικό - προσφυγικό</h2>
      <address><time datetime="2019-11-21T13:08:00+00:00">21 Nov 2019, 13:08</time> by <a rel="author">NEWSROOM</a></address>
      <p>
        <b>Άμεσα απάντησε η ελληνική κυβέρνηση στην ανακοίνωση του υπουργείου Εξωτερικών της Τουρκίας που χαρακτήριζε <a href="https://www.lifo.gr/now/world/260081/epithesi-ston-mitsotaki-apo-to-toyrkiko-ypeks-avasimes-kai-atyxeis-oi-diloseis-toy-gia-to-metanasteytiko">ως «αβάσιμες και ατυχείς» τις δηλώσεις του Κυριάκου Μητσοτάκη</a> σχετικά με το προσφυγικό - μεταναστευτικό.</b>
      </p>
      <p>«Η Ελλάδα ως ευνομούμενη και δημοκρατική χώρα δεν δέχεται μαθήματα από κανέναν. Η Τουρκία αντί να κάνει υποδείξεις καλό θα είναι να εφαρμόσει πλήρως τις πρόνοιες της κοινής δήλωσης ΕΕ- Τουρκίας και να πάψει να χρησιμοποιεί τους πρόσφυγες ως μέσο πίεσης στην Ελλάδα αλλά και την Ευρώπη», τόνισε ο εκπρόσωπος του ελληνικού υπουργείου Εξωτερικών.</p>
      <p>Νωρίτερα σήμερα το υπουργείο Εξωτερικών της Τουρκίας, έκανε λόγο για «αβάσιμες και ατυχείς δηλώσεις του Έλληνα πρωθυπουργού» υπογραμμίζοντας ότι οι ροές μεταναστών έχουν μειωθεί χάρη στα μέτρα που έλαβε η Τουρκία. Παράλληλα ανέφερε ότι η Τουρκία δίνει «παγκόσμια διάσταση» στο ζήτημα, και κάλεσε την ελληνική κυβέρνηση να «επανορθώσει τις απάνθρωπες συνθήκες», να «φροντίσει την πρόληψη θανάτων των μεταναστών» και να μην «χρησιμοποιεί όπλα» εναντίον τους.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/world/260081/epithesi-ston-mitsotaki-apo-to-toyrkiko-ypeks-avasimes-kai-atyxeis-oi-diloseis-toy-gia-to-metanasteytiko"/>
      </related>
    </article>
  </body>
</html>