<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/ichira-ochi-sto-neo-mega-apo-tin-palia-froura/"/>
    <meta property="og:site_name" content="irafina"/>
    <meta property="article:published_time" content="2019-11-21T13:20:47+00:00"/>
    <meta property="og:title" content="Ηχηρά «όχι» στο νέο Mega από την… παλιά φρουρά!"/>
    <meta property="og:description" content="Σε φάση στησίματος βρίσκεται η δημοσιογραφική ομάδα του Mega Channel. Το… νέο Mega που θα βγει στον αέρα στις αρχές του 2020 θα έχει αρκετές δόσεις του παλαιού αφού μην ξεχνάμε ότι η ταινιοθήκη όπως και το όνομα και το σήμα του καναλιού είναι στα χέρια της Alter Ego. Μόλις τακτοποιηθούν και τα τελευταία θέματα […]"/>
  </head>
  <body>
    <article>
      <h1>Ηχηρά «όχι» στο νέο Mega από την… παλιά φρουρά!</h1>
      <address>
        <time datetime="2019-11-21T13:20:47+00:00">21 Nov 2019, 13:20</time>
      </address>
      <figure>
        <img src="https://www.irafina.gr/wp-content/uploads/2019/03/banner_sunday728-90.jpg"/>
      </figure>
      <p>Σε φάση στησίματος βρίσκεται η δημοσιογραφική ομάδα του Mega Channel.</p>
      <p>Το… νέο Mega που θα βγει στον αέρα στις αρχές του 2020 θα έχει αρκετές δόσεις του παλαιού αφού μην ξεχνάμε ότι η ταινιοθήκη όπως και το όνομα και το σήμα του καναλιού είναι στα χέρια της Alter Ego. Μόλις τακτοποιηθούν και τα τελευταία θέματα που αφορούν τα διαδικαστικά του πλειστηριασμού του κανάλι θα εκπέμψει μέσω της Digea.</p>
      <p>Το στήσιμό του όμως αποδεικνύεται ιδιαίτερα ζόρικο όσον αφορά το δημοσιογραφικό δυναμικό του καναλιού. Οι δυσκολίες έχουν να κάνουν με ανθρώπους που δούλευαν επί χρόνια στο Μεγάλο Κανάλι και που έχουν δεχθεί προτάσεις από την Alter Ego.</p>
      <p>Όπως αναφέρει το ethnos.gr υπάρχουν τέσσερις ηχηρές αρνήσεις δημοσιογράφων που εργάζονταν στο Mega μέχρι το τέλος της λειτουργίας του ειδησεογραφικού του τομέα. Πρόκειται για ένα συντάκτη υπουργείου, έναν από το εξωτερικό δελτίο, έναν ανταποκριτή του εξωτερικού καθώς και ένα προβεβλημένο πρόσωπο του πολιτικού ρεπορτάζ.</p>
      <p>Όπως αναφέρει το σχετικό δημοσίευμα και οι τέσσερις απάντησαν αρνητικά στην πρόταση που τους έγινε. Όπως αναφέρει το ethnos.gr κάποιοι δεν έμειναν ικανοποιημένοι από την οικονομική πρόταση που τους έγινε ενώ άλλοι θεωρούν πως το νέο Mega όπως διαμορφώνονται οι ισορροπίες δεν θα έχει συνάφεια με το προφίλ του παλαιού.</p>
      <p>dailymedia.gr</p>
    </article>
  </body>
</html>