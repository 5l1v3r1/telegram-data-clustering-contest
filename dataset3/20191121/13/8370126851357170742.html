<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/siyaset/135808/chp-gundeme-getirdi-bakanlik-mhpli-ismi-gorevden-aldi"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-21T13:24:00+00:00"/>
    <meta property="og:title" content="CHP gündeme getirdi, bakanlık MHP'li ismi görevden aldı"/>
    <meta property="og:description" content="İçişleri Bakanlığı, Kayseri Kocasinan Belediye Meclis Üyesi MHP'li Ekrem Şahin'i, sahte tapu ile 10 katlı bina yaptırdığının ortaya çıkmasının ardından yapılan şikayetleri değerlendirerek, meclis üyeliği görevinden aldı."/>
  </head>
  <body>
    <article>
      <h1>CHP gündeme getirdi, bakanlık MHP'li ismi görevden aldı</h1>
      <h2>İçişleri Bakanlığı, Kayseri Kocasinan Belediye Meclis Üyesi MHP'li Ekrem Şahin'i, sahte tapu ile 10 katlı bina yaptırdığının ortaya çıkmasının ardından yapılan şikayetleri değerlendirerek, meclis üyeliği görevinden aldı.</h2>
      <address>
        <time datetime="2019-11-21T13:24:00+00:00">21 Nov 2019, 13:24</time>
      </address>
      <p>İçişleri Bakanlığı, Kayseri Kocasinan Belediye Meclis Üyesi MHP'li Ekrem Şahin'i, sahte tapu ile 10 katlı bina yaptırdığının ortaya çıkmasının ardından yapılan şikayetleri değerlendirerek, meclis üyeliği görevinden aldı.</p>
      <p>Yeniçağ gazetesinden Fatih Ergin'in haberine göre Kayseri'de MHP'li Kocasinan Belediye Meclis üyesi ve EGS Beton ve Yenişehir Konu Yapı Kooperatifi Başkanı Ekrem Şahin, ‘sahte tapu' ile 10 katlı bina diktiği ortaya çıkmış ve konu CHP Milletvekili Çetin Arık tarafından TBMM gündemine taşınarak, İçişleri Bakanlığı'na soru örnegesi verilmişti.</p>
      <related>
        <a href="https://www.gercekgundem.com/guncel/129241/mhpli-meclis-uyesi-sahte-tapu-hazirladi-10-katli-apartman-dikti"/>
      </related>
      <p>MHP'li Şahin, bir kooperatifin hisseli tapusunda düzenleme yaparak hayatını kaybeden bir hissedarın ismini silerek tam tapu haline getirdi. Şahin, bu tapu ile Kocasinan Belediyesi'ne başvurarak inşaat ruhsatı çıkarttı ve 10 katlı bina dikti.</p>
      <p>CHP'nin konuyu TBMM gündemine getirmesinin ardından İçişleri Bakanlığı Ekrem Şahin'i belediye meclis üyeliği görevinden aldı.</p>
    </article>
  </body>
</html>