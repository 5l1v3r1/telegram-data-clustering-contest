<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/madhya-pradesh/news/congress-tightens-over-making-sadhvi-pragya-a-member-of-the-defense-ministry-committee-262859"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-21T13:03:42+00:00"/>
    <meta property="og:title" content="साध्वी प्रज्ञा को रक्षा मंत्रालय कमेटी की सदस्य बनाने पर कांग्रेस ने कसा तंज"/>
    <meta property="og:description" content="भोपालः भोपाल संसदीय क्षेत्र से सांसद प्रज्ञा सिंह ठाकुर को रक्षा मंत्रलय की संसदीय सलाहकार समिति का सदस्य बनाए जाने पर कांग्रेस ने गुरुवार को तंज कसा है। कांग्रेस का कहना है कि अब तो इस देश को भगवान राम भी नहीं बचा सकेंगे। कांग्रेस के वरिष्ठ नेता और प्रवक्ता के. के. मिश्र ने कहा, ‘इसे दुर्भाग्य कहा जाएगा कि जिस सरकार के जिम्मे देश की आंतरिक सुरक्षा है, उस सुरक्षा समिति के अध्यक्ष स्वयं रक्षामंत्री राजनाथ सिंह हैं, उसमें सांसद के नाते एक महिला आतंकवादी प्रज्ञा सिंह को शामिल किया गया है। इससे शर्मनाम हादसा और क्या हो सकता है। एक आतंकवादी आंतरिक सुरक्षा के मामलों की समिति में शामिल हो, अब तो मैं सोचता हूं कि भगवान राम भी इस देश की रक्षा नहीं कर पाएंगे।’ कांग्रेस के एक अन्य प्रवक्ता अजय यादव का कहना है, ‘देश में भाजपा की सरकार बनने के बाद रक्षा मामलों में कई तरह की नाकामियां सामने आई हैं। अब इन कमियों को दूर करने के लिए बनाई गई समिति में एक महिला (प्रज्ञा सिंह), जो मारक शक्तियों की जानकार है, उसे शामिल किया जाना आश्चर्यजनक है।’"/>
  </head>
  <body>
    <article>
      <h1>साध्वी प्रज्ञा को रक्षा मंत्रालय कमेटी की सदस्य बनाने पर कांग्रेस ने कसा तंज</h1>
      <address><time datetime="2019-11-21T13:03:42+00:00">21 Nov 2019, 13:03</time> by <a rel="author">Shivani</a></address>
      <p>भोपालः भोपाल संसदीय क्षेत्र से सांसद प्रज्ञा सिंह ठाकुर को रक्षा मंत्रलय की संसदीय सलाहकार समिति का सदस्य बनाए जाने पर कांग्रेस ने गुरुवार को तंज कसा है। कांग्रेस का कहना है कि अब तो इस देश को भगवान राम भी नहीं बचा सकेंगे। कांग्रेस के वरिष्ठ नेता और प्रवक्ता के. के. मिश्र ने कहा, ‘इसे दुर्भाग्य कहा जाएगा कि जिस सरकार के जिम्मे देश की आंतरिक सुरक्षा है, उस सुरक्षा समिति के अध्यक्ष स्वयं रक्षामंत्री राजनाथ सिंह हैं, उसमें सांसद के नाते एक महिला आतंकवादी प्रज्ञा सिंह को शामिल किया गया है। इससे शर्मनाम हादसा और क्या हो सकता है। एक आतंकवादी आंतरिक सुरक्षा के मामलों की समिति में शामिल हो, अब तो मैं सोचता हूं कि भगवान राम भी इस देश की रक्षा नहीं कर पाएंगे।’ कांग्रेस के एक अन्य प्रवक्ता अजय यादव का कहना है, ‘देश में भाजपा की सरकार बनने के बाद रक्षा मामलों में कई तरह की नाकामियां सामने आई हैं। अब इन कमियों को दूर करने के लिए बनाई गई समिति में एक महिला (प्रज्ञा सिंह), जो मारक शक्तियों की जानकार है, उसे शामिल किया जाना आश्चर्यजनक है।’</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Congress tightens over making Sadhvi Pragya a member of the Defense Ministry Committee</p>
    </article>
  </body>
</html>