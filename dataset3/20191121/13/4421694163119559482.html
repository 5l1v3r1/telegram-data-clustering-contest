<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/za-zapytom-rosiyi-interpol-u-polshhi-zatrymav-19-ukrayintsiv-mzs/"/>
    <meta property="og:site_name" content="VARTA1"/>
    <meta property="article:published_time" content="2019-11-21T13:32:24+00:00"/>
    <meta property="og:title" content="За запитом Росії, Інтерпол у Польщі затримав 19 українців, — МЗС"/>
    <meta property="og:description" content="За запитом Росії, Інтерпол у Польщі затримав 19 українців, - МЗС"/>
  </head>
  <body>
    <article>
      <h1>За запитом Росії, Інтерпол у Польщі затримав 19 українців, — МЗС</h1>
      <address>
        <time datetime="2019-11-21T13:32:24+00:00">21 Nov 2019, 13:32</time>
      </address>
      <p>Post Views: 1 016</p>
      <p>Польща, за запитами Росії в Інтерпол, затримала дев’ятнадцятьох громадян України. Про це повідомляє портал <a href="https://news.liga.net/politics/news/polsha-po-zaprosam-rf-v-interpol-zaderjala-19-ukraintsev">liga.net</a>, із посиланням на Міністерство закордонних справ України.</p>
      <p>Тим не менше, в  українському зовнішньополітичному відомстві зазначили, що вдалося запобігти видачі Росії двох українців.</p>
      <p>«На території Республіки Польща затримали 19 громадян України, за запитами РФ в Інтерпол», — йдеться у відповіді МЗС України.</p>
      <p>«Завдяки активній роботі посольства і Генерального консульства України в Любліні вдалося запобігти видачі російській стороні двох громадян України», — повідомили в міністерстві.</p>
      <p>Однак, з відповіді незрозуміло, чи входять вони до числа 19 затриманих, чи спочатку затримана була 21 людина. Також в міністерстві не уточнили, чи були видані Росії інші затримані, чи вони продовжують поки перебувати в Польщі.</p>
      <p>Нагадаємо, 9 листопада у Польщі за запитом Російської Федерації затримали співробітника Секретаріату уповноваженого Верховної Ради України з прав людини, ветерана АТО, заступника голови УНА-УНСО Ігоря Мазура.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>