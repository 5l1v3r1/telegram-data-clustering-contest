<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/kultura/muzika/gitaristas-robertas-semeniukas-albume---mano-pakilimai-ir-nuopuoliai-1751572/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-21T13:14:00+00:00"/>
    <meta property="og:title" content="Gitaristas Robertas Semeniukas: albume – mano pakilimai ir nuopuoliai"/>
    <meta property="og:description" content="Reklama"/>
  </head>
  <body>
    <article>
      <h1>Gitaristas Robertas Semeniukas: albume – mano pakilimai ir nuopuoliai</h1>
      <address><time datetime="2019-11-21T13:14:00+00:00">21 Nov 2019, 13:14</time> by <a rel="author">Promostar</a></address>
      <p>Reklama</p>
      <p>
        <b>Gitaristas Robertas Semeniukas pristato debiutinį solinį albumą „Backstage Stories“. Du metus trukę dainų įrašai nugulė į dvigubą vinilo plokštelę ir CD. Lietuvos muzikos istorijoje tai pirmoji roko gitaristo išleista dviguba vinilo plokštelė.</b>
      </p>
      <p>Melomanų džiaugsmui, šiame leidinyje net dvidešimt kompozicijų. Rokas čia persipina su blues, country, metalo ir popmuzikos elementais, kurie atspindi universalią atlikėjo pasaulėžiūrą. Albumą jau galima klausytis visose muzikos platformose. Jo pristatymas ir vinilo – perklausa gruodžio 5 d. Vilniuje, klube „Nauji Vėjai“.</p>
      <p>„Prireikė daug metų, kad pagaliau imčiausi to, kas mane seniai viliojo – įrašyti solinį albumą, kuriame netrūktų gitarinės muzikos kompozicijų bei būtų galima išgirsti mane dainuojantį. Įrašuose stengiausi savęs nevaržyti, neįsprausti į vienus stiliaus rėmus. Norėjau atskleisti ypatingo instrumento – solinės gitaros – galimybes ir pasinerti į muziką visa širdimi ir siela. „Backstage Stories“ – mano istorijos, nuotykiai, patirti pakilimai ir nuopuoliai – gyvenimo užkulisiai“, – sako R. Semeniukas.</p>
      <figure>
        <iframe src="https://www.youtube.com/embed/xjBeSrizd8M" width="640" height="340" data-service="Youtube" scrolling="no"/>
      </figure>
      <p>R. Semeniukas – ne tik vienas geriausių šalies gitaristų, bet ir kompozitorius, prodiuseris, grupės „Žalvarinis“ įkūrėjas, ilgametis Marijono Mikutavičiaus grupės narys bei muzikos bendraautoris.</p>
      <p>Prie albumo „Backstage Stories“ prisidėjo ir gausus būrys profesionalių muzikantų, kuriems gitaristas be galo dėkingas: Kastytis Sarnickas – Kastetas (G&amp;G Sindikatas), Sigita Jonynaitė, Justė Kraujelytė, Vytautas Bikus, Aleksandr Belkin, Tadas Žukauskas, Domas Žostautas, Jonas Lengvinas, Sergej Makidon, Giedrius Balčiūnas (Mr. Jumbo), Veronika Povilionienė, Marijonas Mikutavičius, Vilija Matačiūnaitė, Jonas Čepulis, Kotryna Stasikėlė, Alex Ten, Eglė Gadeikytė, Mantvydas Čiuplys, Paulius Jaskūnas, Kristina Morozova, Janet Ježerytė, Michail Levin. </p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/visuomene/sociumas/nutautejimas-jau-iseina-is-mados-1543821/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>