<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.orientalsunday.hk/367072/%e5%a8%9b%e8%81%9e/%e6%a3%84%e5%a9%a6mandy-lieu%e9%81%ad%e6%b4%97%e7%b1%b3%e8%8f%af%e6%b5%81%e6%94%be%e6%b5%b7%e5%a4%96-%e8%a2%8b3%e5%84%84%e5%88%86%e6%89%8b%e8%b2%bb%e9%95%b7%e9%a7%90%e8%8b%b1%e5%9c%8b-plt/"/>
    <meta property="og:site_name" content="東方新地"/>
    <meta property="article:published_time" content="2019-11-21T13:01:07+00:00"/>
    <meta property="og:title" content="棄婦Mandy Lieu遭洗米華流放海外 袋3億分手費長駐英國"/>
    <meta property="og:description" content="剎那光輝唔代表永恒，14年Mandy Lieu搭上太陽娛樂老闆周 焯華（洗米華），進擊的小三以為可以戰勝洗米嫂Heidi（ 陳慧玲）， 長期霸住洗米華周遊列國歎世界，仲三年抱三博名份，可惜日前傳 出洗米華與Mandy Lieu五年情玩完，已重回正印Heidi懷抱，現 在夫妻恩愛兼父慈子女孝，一家人高調放閃晒幸福。"/>
  </head>
  <body>
    <article>
      <h1>棄婦Mandy Lieu遭洗米華流放海外 袋3億分手費長駐英國</h1>
      <address><time datetime="2019-11-21T13:01:07+00:00">21 Nov 2019, 13:01</time> by <a rel="author">東方新地</a></address>
      <p>剎那光輝唔代表永恒，14年Mandy Lieu搭上太陽娛樂老闆周 焯華（洗米華），進擊的小三以為可以戰勝洗米嫂Heidi（ 陳慧玲）， 長期霸住洗米華周遊列國歎世界，仲三年抱三博名份，可惜日前傳 出洗米華與Mandy Lieu五年情玩完，已重回正印Heidi懷抱，現 在夫妻恩愛兼父慈子女孝，一家人高調放閃晒幸福。</p>
      <p>撰文、圖片：東方新地</p>
      <h4>Mandy Lieu袋3億分手費遭流放英國避面阻阻</h4>
      <p>入宮夢碎的Mandy Lieu頓成棄婦，雖然戰敗仍有兩女一子做 愛的見證，有指洗米華豪擲3億分手費絕不待薄她，不過為免日後兩家人同處一地尷尬，Mandy Lieu要長駐英國，被流放海外。五年時間換來超過3億身家及3個仔女，Mandy Lieu點計都有得著。</p>
      <figure>
        <img src="https://imgs.orientalsunday.hk/wp-content/uploads/2019/11/01_1144a_catc_p20_22_14953308995dd613c92eba8.jpg"/>
        <figcaption>Mandy Lieu 14 年介入洗米華與Heidi 的婚姻做第三者，生完個女更加高調進取，15年 12 月Mandy返港與洗米華在九龍城用膳，兩人「世紀拖手」，隨後洗米嫂嬲 到宣布離婚。</figcaption>
      </figure>
      <h4>生3個曾得寵高一線仍不敵正印Heidi</h4>
      <p>剃人頭者Mandy Lieu未等到有人剃其頭，已經被打入冷宮。曾 經意氣風發，拖住人夫周焯華（洗米華）在港現身，擺明向洗米嫂 Heidi宣戰的Mandy，當時她的高調小三行徑激怒了Heidi，更不惜 為洗米華生仔一心箍住對方。15年，Mandy與Heidi先後為洗米華生B，論得寵程度，Mandy的確高一線，不過即使洗米嫂一怒之下 提出離婚，洗米華都拒絕應承。</p>
      <p>也許當時愛得轟烈，洗米華被Mandy迷得一陣陣，而曾被形容 為「最強小三」的Mandy誕下大女後，她以為自己勝券在握，愈戰愈 勇，可惜等了接近五年，Mandy發現洗米華不單沒有搞離婚手 續，反而積極挽救與洗米嫂的婚姻，因此經常為此與洗米華吵 架。</p>
      <figure>
        <img src="https://imgs.orientalsunday.hk/wp-content/uploads/2019/11/02_1144a_catc_p20_22_6001669165dd6139e755f5.jpg"/>
        <figcaption>以為可以母憑子貴的Mandy ，極速為洗米華三年抱三， 15 年洗米華頻飛倫敦探大肚Mandy ， 16 年Mandy 再陀第二胎，洗米華戴住口水肩手持 BB 玩具開 P。</figcaption>
      </figure>
      <h4>逼婚成分手導火線 5年情不再</h4>
      <p>有指洗米華習慣每月抽空到英國探望，但近年雙方關係已不再 甜蜜。據知情者透露：「洗米華最唔鍾意畀人威脅，次次飛去英國見Mandy都係鬧交收場，又點會開心？其實去年開始洗米華已經 減少咗去英國，今年年初Mandy終於忍唔住向洗米華要求結 婚，又話自己犧牲咁多幫佢生咗三個仔女，洗米華拒絕，呢一次 吵大鑊令雙方關係變得更差，最後更分手結束五年情，經雙方協 議下三個仔女交由女方撫養，洗米華會負責所有費用，同埋可以 隨時探仔女。不過分手都有條件，就係唔可以高調返香港，洗米 華始終要顧及正印Heidi一家嘅感受，所以Mandy要繼續喺英國生活。」</p>
      <figure>
        <img src="https://imgs.orientalsunday.hk/wp-content/uploads/2019/11/04_1144a_catc_p20_22_2903795905dd614b34b5a4.jpg"/>
        <figcaption>與洗米華拍拖初期得寵到 爆，不時被影到在英國行 街，洗米華更陪住Mandy 去產檢，照顧周到。</figcaption>
      </figure>
      <h4>豪擲3億分手費 +英國5間公司封Mandy口</h4>
      <p>洗米華是個有擔帶的男人，對於Mandy與兩女一子日後的生 活，他絕對願意負責。據知洗米華以三億元做分手費作補償，並私下把英國名下五間公司轉贈給Mandy，業務分別涉及時裝、設 計、美髮及其他美容服務，還有食品或煙草零售行業。</p>
      <p>另外洗米華之前曾大手送贈約9千多萬元的香港西半山珒然豪宅給Mandy，及後她蝕幾十萬元出售套現，保守估計Mandy現有幾億身家在手，感情投資錯誤留唔住洗米華，生活總算永遠有保障。</p>
      <figure>
        <img src="https://imgs.orientalsunday.hk/wp-content/uploads/2019/11/17_1144a_catc_p20_22_9634414685dd614e103b8e.jpg"/>
      </figure>
      <h3>洗米華再遇松岡李那講唔停 張建聲彈開讓座</h3>
      <p>澳門賭業猛人<a href="https://www.orientalsunday.hk/%E6%9C%80%E6%96%B0%E5%A8%9B%E8%81%9E/%E5%A7%A3%E4%B8%8A%E6%B4%97%E7%B1%B3%E8%8F%AF-mandy-lieu%E5%9D%90%E6%AD%AA-%E6%9D%BE%E5%B2%A1%E6%9D%8E%E9%82%A3%E7%AD%89%E5%85%A5%E5%AE%AE/">洗米華</a>(周焯華)有錢有型有地位，除了靚靚正印<a href="https://www.orientalsunday.hk/%E6%9C%80%E6%96%B0%E5%A8%9B%E8%81%9E/%E8%AB%87%E6%B4%97%E7%B1%B3%E8%8F%AF%E7%88%B6%E5%AD%90-%E6%B4%97%E7%B1%B3%E5%AB%82heidi%E9%96%8B%E8%85%94%E7%88%86/">Heidi</a>，又有紅顏知己Mandy Lieu。去年6月洗米華被影到喺夏威夷醉攬日模<a href="https://www.orientalsunday.hk/%E6%9C%80%E6%96%B0%E5%A8%9B%E8%81%9E/%E5%9B%9E%E6%87%89%E8%88%87%E6%B4%97%E7%B1%B3%E8%8F%AF%E9%97%9C%E4%BF%82-%E6%9D%BE%E5%B2%A1%E6%9D%8E%E9%82%A3-%E5%94%94%E8%AD%98%E4%B8%AD%E6%96%87%EF%BC%9A%E3%80%8C%E6%8B%8D%E6%8B%96%EF%BC%9F%EF%BC%9F/">松岡李那</a>，令女方一夜爆紅，疑似做小四！日前洗米華同松岡喺晚宴上再遇，傾到雞啄唔斷兼一齊敬酒，搞到張建聲都要讓出本來自己個位，識做地彈開！</p>
      <p>撰文：<a href="https://www.orientalsunday.hk/">東方新地</a></p>
      <h4>洗米華 有松岡陪伴現身婚禮</h4>
      <p><a href="https://www.orientalsunday.hk/%E6%9C%80%E6%96%B0%E5%A8%9B%E8%81%9E/%E7%A6%81mandy%E8%BF%94%E6%B8%AF-%E6%B4%97%E7%B1%B3%E8%8F%AF%E5%86%A7%E6%8E%82heidi%E5%94%94%E9%9B%A2%E5%A9%9A/">洗米華</a>有錢有型有地位，自然多女埋身，其中一個係日模松岡李那 ！去年安以軒和澳門百億富商陳榮煉在夏威夷舉行盛大婚宴，松岡雖然唔係男女家親友，但就獲准陪伴洗米華出席，席間佢亦冇同一班名人賓客交流，只係四圍自拍留念。</p>
      <figure>
        <img src="https://imgs.orientalsunday.hk/wp-content/uploads/2018/03/3a_178570987594218c3d8a64_8860414485aa251218114f.jpg"/>
        <figcaption>洗米華現身婚禮</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2017/06/3c_1912103680594218e062fa0.jpg"/>
        <figcaption>松岡雖然唔係男女家親友，但就獲准陪伴洗米華出席</figcaption>
      </figure>
      <h4>松岡李那洗米華 辣身舞片段流出</h4>
      <figure>
        <img src="https://imgs.orientalsunday.hk/wp-content/uploads/2017/06/3_17405541905942179bbce5a.jpg"/>
        <figcaption>洗米華醉攬松岡</figcaption>
      </figure>
      <p>婚禮當晚after party上，洗米華和松岡李那在安以軒婚禮上的辣身舞片段，離奇在網上瘋傳，片段中所見，松岡雙手箝實洗米華，然後不停擺動蛇腰、扭籮，如連體嬰，洗米華面紅紅，面帶醉意。</p>
      <h4>松岡李那不停炫富</h4>
      <p>雖然松岡即時將與洗米華的IG的婚禮片段刪走，不過就大晒坐私人飛機的照片，相片中落咗妝的松岡攬實枕頭，瞓在私人飛機上的大床，意態撩人。雖然松岡扮未有出席婚宴，但卻自拍高炒三點式的片段po上IG，展示check in地址是夏威夷威基基海灘，一副戰鬥格的松岡李那，招數抄足Mandy，明向對方挑機。</p>
      <figure>
        <img src="https://imgs.orientalsunday.hk/wp-content/uploads/2018/03/793141167594217e2e52e9_6369677395aa240167d221.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2018/03/2c_7828628635942181bef31b_20397945995aa240193d2ff.png"/>
      </figure>
      <p>松岡近來工作量不多，但不時大晒坐豪華長轎車及富豪遊艇上的相，突然富貴。</p>
      <figure>
        <img src="https://imgs.orientalsunday.hk/wp-content/uploads/2018/03/2_1029593346594217f713355-1024x767_1447844105aa2401e2b2ae.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2018/03/551549664594217f0c20d8_2747087635aa2402200bc1.jpg"/>
      </figure>
      <h4>洗米華再遇松岡講唔停</h4>
      <p>事情冷卻了一段時間，但昨晚蕭定一公司舉行週年晚宴，洗米華同松岡李那再次相遇！消息指洗米華原本同蕭定一坐主家席，而松岡就同張建聲等演員坐喺相隔頗遠的另一枱，但洗米華一見到松岡就即刻好開心坐埋去，傾到雞啄唔斷，張建聲見狀都識做彈開，最後讓埋個位俾洗米華坐！</p>
      <p>之後蕭定一去到洗米華同松岡張枱敬酒，洗米華同松岡即時起身合照，仲一齊敬酒！</p>
      <figure>
        <img src="https://imgs.orientalsunday.hk/wp-content/uploads/2018/03/tungstar6059803_20191215665aa24fca663c9-1050x1575.jpg"/>
        <figcaption>洗米華</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2018/03/28435589_156844858284958_1542792110019706880_n_17593370285aa24f9375cbd.jpg"/>
        <figcaption>洗米華再遇松岡講唔停</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2018/03/27579515_573547149665228_707523466047258624_n_16327476025aa24f968b2c8.jpg"/>
        <figcaption>洗米華一見到松岡就即刻好開心坐埋去，傾到雞啄唔斷</figcaption>
      </figure>
      <h4>延伸閱讀：</h4>
      <h4>
        <a href="https://www.orientalsunday.hk/%E6%9C%80%E6%96%B0%E5%A8%9B%E8%81%9E/%E5%A7%9A%E5%AD%90%E7%BE%9A%E8%AA%8D%E5%88%86%E8%A8%8A-%E8%83%A1%E8%AA%AA%E5%85%AB%E9%81%93%E5%A7%8A%E5%A6%B9%E9%99%AA%E7%99%82%E5%82%B7/">姚子羚認分訊 胡說八道姊妹陪療傷</a>
      </h4>
      <figure>
        <img src="https://imgs.orientalsunday.hk/wp-content/uploads/2018/03/11111_11459674815a9fc77075cb4-copy_7125355965aa0f20d7fd82.jpg"/>
      </figure>
      <h4>
        <a href="https://www.orientalsunday.hk/%E6%9C%80%E6%96%B0%E5%A8%9B%E8%81%9E/%E9%BB%8E%E6%98%8E-%E6%96%B0%E5%AF%B5/">黎明新寵曝光 直擊女助手返黎宅</a>
      </h4>
      <figure>
        <img src="https://imgs.orientalsunday.hk/wp-content/uploads/2018/03/blur_7441857225aa027e399f12_18863601605aa0f260bf39c.jpg"/>
      </figure>
    </article>
  </body>
</html>