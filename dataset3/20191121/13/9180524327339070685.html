<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prohardver.hu/hir/duplan_ujit_hangkartya_fronton_az_evga.html"/>
    <meta property="og:site_name" content="PROHARDVER!"/>
    <meta property="article:published_time" content="2019-11-21T13:02:00+00:00"/>
    <meta property="og:title" content="Duplán újít hangkártya fronton az EVGA"/>
    <meta property="og:description" content="Két új tagot kapott a NU Audio család, melyek együttesen képesek az analóg 7.1-es térhangzás elérésére."/>
  </head>
  <body>
    <article>
      <h1>Duplán újít hangkártya fronton az EVGA</h1>
      <address><time datetime="2019-11-21T13:02:00+00:00">21 Nov 2019, 13:02</time> by <a rel="author" href="https://prohardver.hu/tag/sidcorky.html" target="_blank">SidCorky</a></address>
      <h3>H﻿i﻿rdet﻿é﻿s﻿</h3>
      <figure>
        <a href="https://track.adform.net/C/?bn=34133920">
          <img src="https://prohardver.hu/dl/cnt/2019-11/4751/image1.jpg"/>
        </a>
      </figure>
      <figure>
        <a href="https://track.adform.net/C/?bn=34133920">
          <img src="https://prohardver.hu/dl/cnt/2019-11/4751/image2.jpg"/>
        </a>
      </figure>
      <figure>
        <a href="https://track.adform.net/C/?bn=34133920">
          <img src="https://prohardver.hu/dl/cnt/2019-11/4751/image3.jpg"/>
        </a>
      </figure>
      <figure>
        <a href="https://track.adform.net/C/?bn=34133920">
          <img src="https://prohardver.hu/dl/cnt/2019-11/4751/image4.jpg"/>
        </a>
      </figure>
      <figure>
        <img src="https://track.adform.net/adfserve/?bn=34133920;1x1inv=1;srctype=3;ord=[timestamp]"/>
      </figure>
      <p>Az EVGA az idei <a href="https://prohardver.hu/hir/ces_2019_evga_ujdonsagok.html">CES-en</a> mutatta be első, az <a href="https://www.audionote.co.uk/">Audio Note</a> vállalattal közös termékét egy PCIe foglalatba illeszkedő hangkártya formájában, melyet most két újabb modell követ a sorban. A <a href="https://www.evga.com/articles/01376/evga-nu-audio-pro/">NU Audio Pro és Pro Surround</a> kártyák közül az előbbi analóg módon csak sztereó hangzásra képes (kiegészítve egy optikai 5.1-es kimenettel), míg a két eszközt egy mini DisplayPort kábellel összekötve már a valós 5.1 vagy 7.1 térhangzás is elérhető.</p>
      <figure>
        <img src="https://prohardver.hu/dl/cnt/2019-11/156526/pic1.jpg"/>
      </figure>
      <p>A narancssárga és fekete színű burkolattal, hátul pedig EMS shield-del ellátott bővítőkártyák belsejében többféle kondenzátor is dolgozik: az Audio Note Seiryu-k az általános hangminőség javítása végett kerültek a borítás alá, míg az AVX F95 tantál kondenzátorok a torzítás csökkentéséért, a kerámiából készült NP0 típusok pedig a tisztább magas hangokért felelnek. Az Audio Pro modellt emellett ellátták még egy LT1469 op-amp egységgel is, mely a megfelelő fejhallgató használata mellett nagyobb dinamikatartományt képes produkálni, mint az elődmodell.</p>
      <figure>
        <img src="https://prohardver.hu/dl/cnt/2019-11/156526/pic2.jpg"/>
      </figure>
      <p>A szoftveren szintén csiszoltak, megjelent például a hangerő-ingadozások kiküszöbölésére és az alapzaj csökkentésére szolgáló Smart Volume funkció, bekerült a Nahimic-féle virtuális térhangzás támogatása, továbbá külön felületet kapott a NU Audio Pro tetején elhelyezett, akár a lejátszott hangokra is reagáló RGB fények vezérlése is.</p>
      <figure>
        <img src="https://prohardver.hu/dl/cnt/2019-11/156526/pic3.jpg"/>
      </figure>
      <p>Az EVGA NU Audio Pro és Pro Surround kártyákat is magába foglaló NU Audio Pro 7.1 pakk december 20-ától lehet a miénk a 299,99 dolláros vételár kifizetése után.</p>
    </article>
  </body>
</html>