<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/gezond/1270359/californische-wijn-radioactief-door-kernramp-fukushima.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-21T13:23:57+00:00"/>
    <meta property="og:title" content="Californische wijn radioactief door kernramp Fukushima"/>
    <meta property="og:description" content="De gevolgen van een kernramp zijn soms meetbaar op grote afstand. Na het ongeluk in de kerncentrale van Fukushima in 2011 lekte er radioactief..."/>
  </head>
  <body>
    <article>
      <h1>Californische wijn radioactief door kernramp Fukushima</h1>
      <address><time datetime="2019-11-21T13:23:57+00:00">21 Nov 2019, 13:23</time> by <a rel="author" href="https://www.welingelichtekringen.nl/author/jkras" target="_blank">Jeannette Kras</a></address>
      <p>De gevolgen van een kernramp zijn soms meetbaar op grote afstand. Na het ongeluk in de kerncentrale van Fukushima in 2011 lekte er radioactief afval. Dat besmette water en voedsel in de omliggende gebieden, maar daar bleef het niet bij.</p>
      <p>Zeven jaar later zijn er duizenden kilometers verderop nog sporen gevonden van radioactiviteit, namelijk in Californische wijn. Een groep Franse nucleaire natuurkundigen testte 18 flessen Californische rosé en cabernet sauvignon, die zijn geproduceerd in 2009 en later. De wijnen die na de kernramp zijn gemaakt, bevatten meer radioactieve deeltjes dan normaal. In de rode wijn zaten er zelfs twee keer zoveel.</p>
      <p>Hoewel de niveaus van radioactief afval behoorlijk verhoogd blijken, is er volgens de experts niets om je zorgen over te maken. In <a href="https://www.nytimes.com/2018/07/20/science/fukushima-radiation-levels-california-wine-nyt.html">The New York Times</a> zeggen ze dat er geen gevaar is voor de gezondheid van inwoners van Californië. Ook volgens de Wereldgezondheidsorganisatie (WHO) is het niveau van radioactieve toxines in voedsel en dranken buiten Japan te laag om gevaarlijk te zijn.</p>
      <p>Zelfs in Japan vlakbij de plaats waar de kernramp plaatsvond, zijn er tot nu toe geen doden gevallen als gevolg van stralingsziekte. Bovendien bevatten alle flessen wijn die na 1952 zijn geproduceerd een minimale hoeveelheid radioactiviteit.</p>
      <p><b>Bron(nen):   </b><a href="https://www.livescience.com/63131-fukushima-radiation-in-california-wine.html">Live Science</a>      </p>
    </article>
  </body>
</html>