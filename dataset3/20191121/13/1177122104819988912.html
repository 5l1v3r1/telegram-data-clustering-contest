<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/maia-sandu-crede-ca-l-va-bate-pe-igor-dodon-in-2020---vom-recupera-moldova-la-alegerile-din-toamna-148777.html"/>
    <meta property="og:site_name" content="Timpul.md"/>
    <meta property="article:published_time" content="2019-11-21T13:21:00+00:00"/>
    <meta property="og:title" content="Maia Sandu crede că-l va bate pe Igor Dodon în 2020 / „Vom recupera Moldova la alegerile din toamnă”"/>
    <meta property="og:description" content="Lidera PAS (ACUM), Maia Sandu, a declarat ieri la Zagreb, în cadrul congresului statutar al Partidului Popular European, că va încerca să „recupereze Moldova” la alegerile prezidențiale din 2020."/>
  </head>
  <body>
    <article>
      <h1>Maia Sandu crede că-l va bate pe Igor Dodon în 2020 / „Vom recupera Moldova la alegerile din toamnă”</h1>
      <address>
        <time datetime="2019-11-21T13:21:00+00:00">21 Nov 2019, 13:21</time>
      </address>
      <p>
        <b>Lidera PAS (ACUM), Maia Sandu, a declarat ieri la Zagreb, în cadrul congresului statutar al Partidului Popular European, că va încerca să „recupereze Moldova” la alegerile prezidențiale din 2020.</b>
      </p>
      <p>„La anul viitor avem alegeri prezidențiale, unde vom avea noi încercări de recuperare a Moldovei, așa cum am făcut în trecut. Noi vom avea succes, pentru că avem suportul cetățenilor, care nu își doresc să fie guvernați de politicieni corupți”, a declarat Maia Sandu la Zagreb.</p>
      <p>Fostul ministru al Economiei și Infrastructurii Vadim Brînzan consideră că Maia Sandu este cel mai bun candidat pentru alegerile din toamna anului 2020.</p>
      <p>„Dacă doamna Sandu decide să participe la alegeri prezidențiale va avea tot suportul meu”, a spus ieri Vadim Brînzan la TV8.</p>
      <p>Întrebat dacă s-a gândit să candideze și el la prezidențiale, Brînzan a spus: „Nu m-am gândit la această întrebare. Eu cred că la momentul actual doamna Sandu va fi cel mai bun candidat din partea societății pentru această poziție”.</p>
      <p>Amintim că Maia Sandu și Vadim Brînzan au candidat la alegerile prezidențiale din 2016. Sandu a acces în turul II, unde a fost învinsă de Igor Dodon.</p>
      <p>unimedia.info</p>
    </article>
  </body>
</html>