<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_ukrayinski-vijskovi-peretnuli-kordon/939171"/>
    <meta property="og:site_name" content="Gazeta.ua"/>
    <meta property="article:published_time" content="2019-11-21T13:08:00+00:00"/>
    <meta property="og:title" content="Українські військові перетнули кордон"/>
    <meta property="og:description" content="Понад 25 тис. воїнів та керівництво УНР перейшли річку Збруч та вступили на терени Польщі 21 листопада 1920-го. Цей дань вважають останнім днем існування УНР як державного утворення на території України. Тоді тривала польсько-радянська війна. Українці виступали союзниками поляків. За ..."/>
  </head>
  <body>
    <article>
      <h1>Українські військові перетнули кордон</h1>
      <address><time datetime="2019-11-21T13:08:00+00:00">21 Nov 2019, 13:08</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939171_w_300.jpg?v=1"/>
        <figcaption>Війська Української Народної Республіки відступили на терени Польщі під ударами більшовиків Фото: ukrinform</figcaption>
      </figure>
      <p>Понад 25 тис. воїнів та керівництво УНР перейшли річку Збруч та вступили на терени Польщі <b>21 листопада 1920-го</b>. Цей дань вважають останнім днем існування УНР як державного утворення на території України.</p>
      <p>Тоді тривала польсько-радянська війна. Українці виступали союзниками поляків. За Варшавською угодою ті зобов'язалися визнати незалежність УНР в обмін на зречення Директорією західноукраїнських земель.</p>
      <p>Спочатку, українсько-польскі частини проводили успішні бої з більшовиками. Ненадовго їм вдалося захопити навіть Київ. Але вже до серпня 1920-го основні сили союзників були витіснені на Правобережжя, а вирішальна битва відбувалась вже під Варшавою.</p>
      <p>8 листопада 1920-го у Кам'янці-Подільському відбулася державна нарада за участі <b>Симона Петлюри</b>. Учасники видали універсал, в якому закликали українців до "останнього бою". А вже наступного дня поляки вийшли з Варшавської угоди та уклали з більшовиками попереднє перемир'я. Кордони між УСРР та Польщею були встановлені річкою Збруч.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/ru/articles/history/_ukrainskih-voennyh-rasstrelyali-za-otkaz-perejti-na-storonu-vraga/934758"/>
      </related>
      <p>10 листопада червона армія завдала неочікуваного блискавичного удару по українцям, які залишились без союзників. Вони залишили Кам'янець та відійшли до Волочиську - тепер Хмельницької області. Там поляки дозволили залишкам армії УНР перейти на терени Польщі. Усі військові були інтерновані в польських таборах.</p>
      <p>В березні 1921 року в Ризі Польща підписала Ризький мирний договір з РСФРР і УРСР. В ньому польська сторона визнала Радянську Україну. В кінці року українські воїни самотужки вирушили в останній відчайдушний Другий зимовий похід.</p>
      <blockquote>Варшавська битва розпочалась 13 серпня 1920-го. <a href="https://gazeta.ua/articles/history/_rosijski-vijska-vvijshli-na-teritoriyu-polschi/921363">Польські війська завдали поразки Радянській Росії. Допомагали полякам війська УНР.</a> Битва ще відома, як "Диво на Віслі"<br/>У захопленні Варшави більшовики вбачали можливість поширення "пролетарської революції" на захід.<br/>"Через труп білої Польщі лежить шлях до пожежі світової революції. На багнетах понесемо щастя і мир трудящому людству. На захід!" - йшлося у наказі командувача фронту генерала Михайла Тухачевського.</blockquote>
    </article>
  </body>
</html>