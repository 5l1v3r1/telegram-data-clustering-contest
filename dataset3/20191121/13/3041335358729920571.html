<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/21/world/teksas-to-diastimoploio-starship-tou-elon-mask-anatinaxthike/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-21T13:28:45+00:00"/>
    <meta property="og:title" content="Τέξας: Tο διαστημόπλοιο «Starship» του Ελον Μασκ ανατινάχθηκε!"/>
    <meta property="og:description" content="Όπως τουίταρε και ο Έλον Μασκ, το Mk1 λειτούργησε ως πολύτιμος κατασκευαστικός οδηγός, αλλά το σχέδιο που θα πετάξει θα είναι αρκετά διαφορετικό. Η απόφαση είχε ήδη παρθεί το συγκεκριμένο δοκιμαστικό πρωτότυπο να μην πετάξει και η ομάδα είναι προσανατολισμένη στην ανάπτυξη των Mk3, που έχουν σχεδιαστεί για να μπουν σε διαστημική τροχιά"/>
  </head>
  <body>
    <article>
      <h6 class="kicker">Καταστροφική δοκιμή</h6>
      <h1>Τέξας: Tο διαστημόπλοιο «Starship» του Ελον Μασκ ανατινάχθηκε!</h1>
      <h2>Όπως τουίταρε και ο Έλον Μασκ, το Mk1 λειτούργησε ως πολύτιμος κατασκευαστικός οδηγός, αλλά το σχέδιο που θα πετάξει θα είναι αρκετά διαφορετικό. Η απόφαση είχε ήδη παρθεί το συγκεκριμένο δοκιμαστικό πρωτότυπο να μην πετάξει και η ομάδα είναι προσανατολισμένη στην ανάπτυξη των Mk3, που έχουν σχεδιαστεί για να μπουν σε διαστημική τροχιά</h2>
      <address><time datetime="2019-11-21T13:28:45+00:00">21 Nov 2019, 13:28</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Καταστροφική αποδείχθηκε η δοκιμή του γιγαντιαίου διαστημοπλοίου «Starship» της διαστημικής εταιρείας του Ελον Μασκ, SpaceX.</p>
      <p>Βίντεο που κατέγραψε την στιγμή της απόπειρας εκτόξευσης δείχνει την κεφαλή του πρωτότυπου πυραύλου να εκρήγνυται και τα συντρίμμια να διασκορπίζονται σε όλο το πεδίο της δοκιμής, στο Τέξας των ΗΠΑ, σηκώνοντας ένα τεράστιο σύννεφο.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Η αμερικανική εταιρεία έχει χαρακτηρίσει το «Starship» ως σύστημα μεταφοράς του μέλλοντος για όλες τις χρήσεις. Στόχος είναι να χρησιμοποιηθεί για τη μεταφορά ατόμων και φορτίων από τη Γη προς το Διάστημα και σε προορισμούς σε όλο τον κόσμο.</p>
      <p>Σύμφωνα με το BBC, το πρωτότυπο Mk-1 επρόκειτο να ξεκινήσει δοκιμαστικές πτήσεις σε υψόμετρο 20 χλμ. τις προσεχείς εβδομάδες.</p>
      <p>Οι εργασίες ανάπτυξης ήδη στρέφονται σε ένα άλλο πρωτότυπο, με την ονομασία Mk-3.</p>
      <h3>Τι ανακοίνωσε η εταιρεία</h3>
      <p>Η SpaceX δήλωσε μετά την αποτυχημένη δοκιμή ανακοίνωσε πως «σκοπός της σημερινής δοκιμής ήταν να πιέσει τα συστήματα στο μέγιστο, οπότε το αποτέλεσμα δεν ήταν εντελώς αναμενόμενο».</p>
      <p>Όπως τουίταρε και ο Έλον Μασκ, το Mk1 λειτούργησε ως πολύτιμος κατασκευαστικός οδηγός, αλλά το σχέδιο που θα πετάξει θα είναι αρκετά διαφορετικό. Η απόφαση είχε ήδη παρθεί το συγκεκριμένο δοκιμαστικό πρωτότυπο να μην πετάξει και η ομάδα είναι προσανατολισμένη στην ανάπτυξη των Mk3, που έχουν σχεδιαστεί για να μπουν σε διαστημική τροχιά.</p>
      <p>Το SpaceX έχει αντιμετωπίσει πρόσφατα πολλές αστοχίες υλικού. Τον Απρίλιο, για παράδειγμα, η διαστημική κάψουλα Dragon καταστράφηκε ολοσχερώς μετά από έκρηξη.</p>
      <p>Αλλά η εταιρεία δεν φοβάται αυτές τις αποτυχίες. Πιστεύει σε μια ταχεία διαδικασία «κατασκευής, δοκιμής και επανάληψης».</p>
      <h3>Δείτε το βίντεο από την έκρηξη</h3>
      <figure>
        <iframe src="https://www.youtube.com/embed/jHmKZ5SdugI" width="640" height="360" data-service="Youtube" scrolling="no"/>
      </figure>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>