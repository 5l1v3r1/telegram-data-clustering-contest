<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aksam.com.tr/spor/euroleaguede-haftanin-mvpleri-calathes-ve-sikma/haber-1023868"/>
    <meta property="og:site_name" content="Akşam"/>
    <meta property="article:published_time" content="2019-11-21T13:28:00+00:00"/>
    <meta property="og:title" content="Euroleague'de haftanın MVP'leri Calathes ve Sikma"/>
    <meta property="og:description" content="Nick Calathes ve Luke Sikma, THY Avrupa Ligi'nde 9. hafta maçlarının en değerli oyuncuları (MVP) seçildi."/>
  </head>
  <body>
    <article>
      <h1>Euroleague'de haftanın MVP'leri Calathes ve Sikma</h1>
      <h2>Nick Calathes ve Luke Sikma, THY Avrupa Ligi'nde 9. hafta maçlarının en değerli oyuncuları (MVP) seçildi.</h2>
      <address>
        <time datetime="2019-11-21T13:28:00+00:00">21 Nov 2019, 13:28</time>
      </address>
      <p>Panathinaikos'tan Yunan basketbolcu Nick Calathes ve ALBA Berlin'den ABD'li Luke Sikma, THY Avrupa Ligi'nde 9. hafta maçlarının en değerli oyuncuları (MVP) seçildi.</p>
      <p>Organizasyonun internet sitesinden yapılan açıklamaya göre Calathes, Panathinaikos'un Zalgiris'i 86-85 yendiği mücadelede, Sikma ise ALBA Berlin'in Kızılyıldız mts'yi 93-80 mağlup ettiği maçta 32'şer verimlilik puanıyla oynayarak 9. haftanın MVP unvanını paylaştı.</p>
      <p>Calathes, Zalgiris karşısında 19 sayı, 12 asistle bu sezon 4. kez "double-double" yaparak takımının galibiyetinde ön plana çıktı.</p>
      <p>Sikma ise Kızılyıldız mts önünde 19 sayı, 8 ribaunt, 4 asist, 3 blokluk performans sergileyerek ALBA Berlin'in galibiyetine katkı sağladı.</p>
    </article>
  </body>
</html>