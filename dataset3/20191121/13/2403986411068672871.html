<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/lunin_vibuv_z_borotbi_za_nagorodu_golden_boy_n1237286"/>
    <meta property="og:site_name" content="24 Канал"/>
    <meta property="article:published_time" content="2019-11-21T13:34:00+00:00"/>
    <meta property="og:title" content="Лунін вибув з боротьби за нагороду Golden Boy"/>
    <meta property="og:description" content="Український воротар Андрій Лунін вибув з боротьби за нагороду Golden Boy-2019. Кількість номінантів на премію скоротилося до трьох."/>
  </head>
  <body>
    <article>
      <h1>Лунін вибув з боротьби за нагороду Golden Boy</h1>
      <address><time datetime="2019-11-21T13:34:00+00:00">21 Nov 2019, 13:34</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>Український воротар Андрій Лунін вибув з боротьби за нагороду Golden Boy-2019. Кількість номінантів на премію скоротилося до трьох.</b>
      </p>
      <p>Лунін, який виступає на правах оренди за іспанський "Вальядолід", припинив боротьбу, зупинившись на досягненні топ-20.</p>
      <blockquote>Дивіться також: <a href="https://24tv.ua/sport/konkurent_lunina_propustiv_kuryozniy_gol_pislya_yakoyi_andriy_povinen_otrimati_shans_video_n1231804">Конкурент Луніна пропустив курйозний гол, після якого Андрій повинен отримати шанс: відео</a></blockquote>
      <p>У трійку найкращих пробилися Джейдон Санчо ("Боруссія" Д), Жоау Феліш ("Атлетіко") і Кай Хавертц ("Баєр").</p>
      <p>Переможець буде оголошений 27 листопада в Римі (Італія).</p>
      <p>Що таке Golden Boy?Щорічна нагорода найкращому футболісту Європи до 21 року. Вручається з 2003 року. Нагорода була заснована головним редактором газети Tuttosport.<br/><br/>Першим володарем став Рафаель ван дер Варт з "Аяксу". Останнім переможцем став захисник Маттейс де Лігт. Українські футболісти ніколи не вигравали нагороду.</p>
      <p>Натомість Андрій Лунін <a href="https://24tv.ua/sport/lunin_de_ligt_ta_inshi_poboryutsya_za_priz_naykrashhomu_molodu_gravtsevi_za_versiyeyu_france_footbal_n1222599">продовжує</a> претендувати на нагороду найкращого молодого гравця за версією France Football.</p>
      <p>Церемонія нагородження найкращих футболістів за версією France Football відбудеться 2 грудня в театрі Шатле в Парижі.</p>
      <p><b>Що досяг Лунін у минулому сезоні?</b>Влітку Андрій виграв чемпіонат світу U-20 у складі збірної України та був визнаний найкращим голкіпером турніру. Новий сезон Андрій розпочав у "Вальядоліді", за який не зіграв жодного матчу.</p>
    </article>
  </body>
</html>