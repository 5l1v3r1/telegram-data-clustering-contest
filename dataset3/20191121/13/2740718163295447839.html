<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zmones.lt/naujiena/kate-middleton-brolis-jamesas-apie-kova-su-depresija-ji-yra-minciu-vezys.95550dcc-07aa-11ea-9fe0-aa000054c883"/>
    <meta property="og:site_name" content="Žmonės"/>
    <meta property="article:published_time" content="2019-11-21T13:48:00+00:00"/>
    <meta property="og:title" content="Kate Middleton brolis Jamesas apie kovą su depresija: „Ji yra minčių vėžys“"/>
    <meta property="og:description" content="Kembridžo hercogienės Kate Middleton brolis Jamesas Middletonas spalio pradžioje paprašė mylimosios Alizee Thevenet rankos. Dar gegužės mėnesį visuomenei širdies draugę pristatęs vyras, kovojęs su emociniais sunkumais pagaliau atrado gyvenimo ramybę ir po truputį žengia pirmyn. Socialiniuose tinkluose jis nevengia pasidalyti mintimis apie kovą su depresija."/>
  </head>
  <body>
    <article>
      <h1>Kate Middleton brolis Jamesas apie kovą su depresija: „Ji yra minčių vėžys“</h1>
      <address><time datetime="2019-11-21T13:48:00+00:00">21 Nov 2019, 13:48</time> by <a rel="author">Žmonės.lt</a></address>
      <p>
        <b>Kembridžo hercogienės Kate Middleton brolis Jamesas Middletonas spalio pradžioje paprašė mylimosios Alizee Thevenet rankos. Dar gegužės mėnesį visuomenei širdies draugę pristatęs vyras, kovojęs su emociniais sunkumais pagaliau atrado gyvenimo ramybę ir po truputį žengia pirmyn. Socialiniuose tinkluose jis nevengia pasidalyti mintimis apie kovą su depresija.</b>
      </p>
      <p>Naujausia būsimos šeimos nuotrauka instagrame pasidalinęs Jamesas dar kartą padėkojo visiems, kurie sunkiu metu buvo šalia ir negailėjo savo laiko.</p>
      <p>„Šiandien noriu jums pasakyti ačiū. Ačiū už neįtikėtiną palaikymą, man prakalbus apie savo ligą. Depresiją, – pradėjo J. Middletonas. – Būti didžiulis darbas padėkoti kiekvienam asmeniškai, tačiau žinau, kad visos jūsų siųstos žinutės, kuriose dalijotės savo gyvenimo kelionėmis, mane nuoširdžiai palietė.</p>
      <figure>
        <embed-post data-src="https://www.instagram.com/p/B4kPJDDAVsR" data-service="Instagram"/>
      </figure>
      <p>Matydamas šią šviesą, norėjau pasidalyti mūsų šeimos nuotrauką. Ne taip seniai buvau pamiršęs, ką reiškia juokas jaučiant tikrąją laimę – šiandien man jau nereikia apsimesti besišypsančiu.</p>
      <p>Nesu išgydytas nuo depresijos. Toks nesijaučiu. Tačiau išmokau kontroliuoti save ir savo mintis, ir kasdien atsižvelgti į savo psichinę būklę. Šalia to rūpinuosi ir fizine sveikata. Kaip vienas išmintingas žmogus yra pasakęs: <i>Gyvenimas yra kelionės, o ne kelionių tikslas</i>.“</p>
      <p>Anksčiau vyras yra ne kartą kalbėjęs apie išgyvenamus jausmus. Depresiją jis yra įvardijęs kaip „minčių vėžį“.</p>
      <p>„Buvau toks vienišas – jautiesi esantis vienas visoje planetoje. Laimei, turiu savo šunis,“ – rašė J. Middleton.Po nuotrauka pasipylė daugybė komentarų su palaikymo žodžiais ir tikinimais, kad viskas bus gerai, o vienišumas yra tik laikina būsena.</p>
      <p>Visgi, panašu, kad Jamesas Middleton vis dar kovoja su savo vidiniais demonais. Metų pradžioje vyras prisipažino kenčiantis nuo klinikinės depresijos. Tuomet naujienų portalas <i>DailyMail</i> citavo Jamesą: „Aš negalėjau bendrauti netgi su tais, kuriuos myliu: šeima ir artimiausiais draugais. Žinojau, kad gyvenu puikų gyvenimą ir neturiu kuo skųstis, tačiau tai neapsaugo nuo depresijos. Sunku žodžiais nusakyti, kokia tai būsena. Galima sakyti, kad tai didžiulis liūdesys.„</p>
    </article>
  </body>
</html>