<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/napad-na-ukrajinskogo-studenta-u-krakovi-zatrimali-troh-pidozryuvanih-641484.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-21T13:02:51+00:00"/>
    <meta property="og:title" content="Напад на українського студента у Кракові: затримали трьох підозрюваних"/>
    <meta property="og:description" content="Слідчі встановлюватимуть мотиви, якими керувалися затримані. Ймовірно, у п’ятницю вони почують звинувачення"/>
  </head>
  <body>
    <article>
      <h1>Напад на українського студента у Кракові: затримали трьох підозрюваних</h1>
      <address>
        <time datetime="2019-11-21T13:02:51+00:00">21 Nov 2019, 13:02</time>
      </address>
      <h4>Слідчі встановлюватимуть мотиви, якими керувалися затримані. Ймовірно, у п’ятницю вони почують звинувачення</h4>
      <p>Краківські поліцейські затримали ще одного чоловіка, який пов’язаний з нападом і ножовим пораненням 21-річного краківського студента з України. Про це повідомляє <a href="https://www.polskieradio.pl/398/7856/Artykul/2407519,%D0%9F%D1%96%D1%81%D0%BB%D1%8F-%D0%BD%D0%B0%D0%BF%D0%B0%D0%B4%D1%83-%D0%B7-%D0%BD%D0%BE%D0%B6%D0%B5%D0%BC-%D0%BF%D0%BE%D0%BB%D1%96%D1%86%D1%96%D1%8F-%D0%B7%D0%B0%D1%82%D1%80%D0%B8%D0%BC%D0%B0%D0%BB%D0%B0-%D1%87%D0%B5%D1%80%D0%B3%D0%BE%D0%B2%D0%BE%D0%B3%D0%BE-%D1%83%D0%BA%D1%80%D0%B0%D1%97%D0%BD%D1%86%D1%8F">Польське радіо</a>.</p>
      <p>«Ця людина (<i>затриманий, - ред</i>.) підвозила на місце злочину своїх знайомих», - повідомив речник Малопольської поліції Себастіан Ґлень.</p>
      <p>Як повідомлялося, інцидент стався 19 листопада увечері. На українського студента здійснено напад перед одним із гуртожитків Краківської політехніки.</p>
      <p>Поліцейські під контролем прокуратури усю ніч працювали над виявленням слідів, прослуховуючи свідків і переглядаючи відео з камер спостереження.</p>
      <p>У середу, 20 листопада, було затримали двох 19-річних українців, які працюють у Польщі, підозрюваних у нападі, а згодом і 21-річного українця, який підвіз їх на місце інциденту.</p>
      <p>Слідчі встановлюватимуть мотиви, якими керувалися затримані. Ймовірно, у п’ятницю вони почують звинувачення.</p>
      <p>Поранений 21-літній студент з ножовими ранами спини та сідниць знаходиться в одній з краківських лікарень. Його стан – стабільний.</p>
    </article>
  </body>
</html>