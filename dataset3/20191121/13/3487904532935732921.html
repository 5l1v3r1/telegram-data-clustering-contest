<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/megali-zitisi-ferni-tin-egkatastasi-2ou-aposimpiesti-ston-lagkada"/>
    <meta property="og:site_name" content="Metrosport.gr"/>
    <meta property="article:published_time" content="2019-11-21T13:37:00+00:00"/>
    <meta property="og:title" content="Η μεγάλη ζήτηση φέρνει την εγκατάσταση 2ου αποσυμπιεστή στον Λαγκαδά"/>
    <meta property="og:description" content="Στον Λαγκαδά έχουν υπογραφεί περισσότερες από 500 συμβάσεις σύνδεσης φυσικού αερίου από νοικοκυριά και επιχειρήσεις."/>
  </head>
  <body>
    <article>
      <h1>Η μεγάλη ζήτηση φέρνει την εγκατάσταση 2ου αποσυμπιεστή στον Λαγκαδά</h1>
      <h2>Στον Λαγκαδά έχουν υπογραφεί περισσότερες από 500 συμβάσεις σύνδεσης φυσικού αερίου από νοικοκυριά και επιχειρήσεις.</h2>
      <address><time datetime="2019-11-21T13:37:00+00:00">21 Nov 2019, 13:37</time> by <a rel="author">Metrosport.gr Team</a></address>
      <p>
        <b>Η μεγάλη ζήτηση του φυσικού αερίου στον Λαγκαδά, φέρνει την εγκατάσταση 2<sup>ου</sup> αποσυμπιεστή.</b>
      </p>
      <p>Το ολοένα και μεγαλύτερο ενδιαφέρον των νοικοκυριών και επιχειρήσεων του Λαγκαδά για τη σύνδεση με το δίκτυο διανομής φυσικού αερίου, συζητήθηκε σε συνάντηση που πραγματοποίησαν ο Δήμαρχος Λαγκαδά <b>κ.</b> <b>Γιάννης Ταχματζίδης </b>και εκπρόσωποι του Δήμου, με τον Γενικό Διευθυντή της <b>ΕΔΑ ΘΕΣΣ,</b> <b>κ. Λεωνίδα Μπακούρα, </b>και στελέχη της <b>Εταιρείας.</b></p>
      <p>Στη συνάντηση που πραγματοποιήθηκε, καταγράφηκε ότι ήδη στον Λαγκαδά έχουν υπογραφεί περισσότερες από <b>500 συμβάσεις σύνδεσης φυσικού αερίου από νοικοκυριά </b>και<b> επιχειρήσεις</b>, γεγονός που  αποδεικνύει τη θερμή υποδοχή του ενεργειακού καυσίμου από τους πολίτες του Λαγκαδά. Λόγω αυτής της ιδιαίτερα αυξημένης ζήτησης αλλά και δυνητικής τροφοδότησης βιομηχανίας κεραμοποιίας στην περιοχή του Λαγκαδά, ο <b>κ. Μπακούρας</b> ανέφερε ότι η <b>ΕΔΑ ΘΕΣΣ</b> σχεδιάζει την εγκατάσταση 2<sup>ου</sup> σταθμού αποσυμπίεσης το επόμενο έτος (2020). Στο πλαίσιο αυτό, συζητήθηκε η διεύρυνση της συνεργασίας του Δήμου Λαγκαδά με την <b>ΕΔΑ ΘΕΣΣ</b> για την παραχώρηση του χώρου εγκατάστασης του σταθμού αποσυμπίεσης και διανομής φυσικού αερίου.</p>
      <p>Από την πλευρά του, ο Δήμαρχος Λαγκαδά, <b>κ.</b> <b>Γιάννης Ταχματζίδης, </b>δεσμεύτηκε ότι θα προχωρήσει άμεσα στις απαραίτητες ενέργειες για τη μετατροπή των εγκαταστάσεων των Δημοτικών κτιρίων και τη λειτουργία τους με φυσικό αέριο. Επιπλέον, αμφότερες πλευρές συζήτησαν ότι οι εργασίες σύνδεσης με το δίκτυο φυσικού αερίου, θα εκτελούνται με την μικρότερη δυνατή όχληση των πολιτών και στις οδούς όπου θα πραγματοποιούνται εργασίες ασφαλτόστρωσης, η <b>ΕΔΑ ΘΕΣΣ</b> θα ενημερώνει διαρκώς το καταναλωτικό κοινό με  διανομή φυλλαδίων πριν και κατά τη διάρκεια της ασφαλτόστρωσης.</p>
      <p>Επισημαίνεται ότι, έως σήμερα επενδύθηκαν περισσότερα από <b>€1,3 εκατ.</b> για την επέκταση φυσικού αερίου και τις συνδέσεις του Λαγκαδά, ενώ το <b>5ετές Πρόγραμμα Ανάπτυξης 2019-2023 </b>της <b>ΕΔΑ ΘΕΣΣ</b>, προβλέπει για τον Δήμο Λαγκαδά την επιπρόσθετη κατασκευή δικτύου χαμηλής πίεσης 4bar συνολικού μήκους <b>~7.000</b><b>m</b>, με συνολικές επενδύσεις <b>~ 1,6 εκ. €.</b></p>
      <p>
        <b>ΕΤΑΙΡΕΙΑ ΔΙΑΝΟΜΗΣ ΑΕΡΙΟΥ</b>
      </p>
      <p>
        <b>ΘΕΣΣΑΛΟΝΙΚΗΣ – ΘΕΣΣΑΛΙΑΣ Α.Ε.</b>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/live-the-magic-of-christmas-mediterranean-cosmos"/>
        <a href="http://www.metrosport.gr/article/isomat-stin-ekthesi-xenia-2019"/>
        <a href="http://www.metrosport.gr/article/sillipsis-stin-periochi-tis-rotonta-gia-narkotika"/>
        <a href="http://www.metrosport.gr/article/isomat-sti-diethni-ekthesi-big5-dubai-2019"/>
        <a href="http://www.metrosport.gr/article/oriaki-katastasi-ston-oasth"/>
        <a href="http://www.metrosport.gr/article/sfodri-sigkrousi-michanon-sto-kentro-tis-thessalonikis-tris-travmaties"/>
      </related>
    </article>
  </body>
</html>