<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/nad-prometne-zastoje-s-pametnimi-semaforji.html?RSS5f5a63ea5116bdffb2ae860fe67f9449"/>
    <meta property="og:site_name" content="Računalniške novice"/>
    <meta property="article:published_time" content="2019-11-21T13:09:00+00:00"/>
    <meta property="og:title" content="Nad prometne zastoje s pametnimi semaforji?"/>
    <meta property="og:description" content="Ameriško velemesto Las Vegas je zagnalo projekt, ki predvideva uporabo pametnih semaforjev za boj proti prometnim zastojem, prvi korak bo uporaba pametnih semaforjev."/>
  </head>
  <body>
    <article>
      <h1>Nad prometne zastoje s pametnimi semaforji?</h1>
      <address>
        <time datetime="2019-11-21T13:09:00+00:00">21 Nov 2019, 13:09</time>
      </address>
      <p>Umetna inteligenca je pojem, ki smo ga še do pred kratkim bolj povezovali z znanstveno-fantastičnimi filmi kot z realnim življenjem, danes pa ima vgrajeno umetno inteligenco že vrsta naprav in sistemov. Kmalu pa bo umetna inteligenca imela pomembno vlogo pri odpravljajo prometnih zamaškov oziroma zastojev. V to vsaj verjame direktor informacijskih tehnologij iz Las Vegasa Michael Sherwood.</p>
      <p>Ameriško velemesto Las Vegas je zagnalo projekt, ki predvideva uporabo pametnih semaforjev za boj proti prometnim zastojem, prvi korak bo uporaba semaforjev s posebnimi kamerami in senzorji, s katerimi bo mogoče spremljati promet. To bo omogočalo zbiranje podatkov, ki bodo vključevali število in gibanje vozil, prometne zastoje in podobno. Ti podatki bodo nato posredovani strežnikom, ki bodo na njih opravili analizo s pomočjo umetne inteligence z namenom, da bodo bolje razumeli trenutne razmere v prometu.</p>
      <p>Trenutno je s pametnimi semaforji skupno opremljenih okoli 30 križišč v Las Vegasu, v naslednjih treh mesecih pa naj bi se to število povečalo na skupno 80. Umetna inteligenca pa se bo v tem času »naučila« nekaterih vzorcev in navad voznikov ter poskušala predvidevati, kdaj bodo nastale gneče v katerih smereh. Preko semaforjev pa naj bi umetna inteligenca dosegla, da bodo prometnih zastoji postali del preteklosti.</p>
      <p>Čeprav je novi sistem za uporabljanje s prometom še vedno v fazi razvoja in preizkušanja, so prve ocene delovanja sistema nadvse pozitivne. Strokovnjaki ocenjujejo, da jim bo s pomočjo pametnih semaforjev uspelo doseči do 40 odstotkov večjo učinkovitost prometa. To za voznike pomeni manj čakanja v kolonah in da bodo hitreje prispeli na cilj, okolje pa bo precej manj obremenjeno z nevarnimi izpušnimi plini.</p>
      <figure>
        <iframe src="https://www.youtube.com/embed/j79offP5evc" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.wsj.com/">WSJ</a></footer>
    </article>
  </body>
</html>