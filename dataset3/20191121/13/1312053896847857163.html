<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/21/coltre-polvere-citta-scenario-apocalittico-video/"/>
    <meta property="og:site_name" content="NewNotizie"/>
    <meta property="article:published_time" content="2019-11-21T13:43:53+00:00"/>
    <meta property="og:title" content="Coltre di polvere inghiotte la città, cittadini spaventati dallo scenario apocalittico – VIDEO"/>
    <meta property="og:description" content="I cittadini di Mildura, città situata nello stato di Victoria (Australia), sono andati nel panico quando una coltre di polvere ha inghiottito i dintorni."/>
  </head>
  <body>
    <article>
      <h1>Coltre di polvere inghiotte la città, cittadini spaventati dallo scenario apocalittico – VIDEO</h1>
      <address><time datetime="2019-11-21T13:43:53+00:00">21 Nov 2019, 13:43</time> by <a rel="author">Fabio S</a></address>
      <figure>
        <img src="https://www.newnotizie.it/wp-content/uploads/2019/11/Polvere.jpg"/>
      </figure>
      <p>
        <b>I cittadini di Mildura, città situata nello stato di Victoria (Australia), sono andati nel panico quando una coltre di polvere ha inghiottito i dintorni.</b>
      </p>
      <p>Lo scenario delle scorse ore a <b>Milduna</b> (Australia) ricorda quello di un film dell’orrore, come quando si spacca il tessuto che connette il mondo dei vivi a quello dei morti ed i demoni invadono il nostro piano esistenziale. Il cielo della <b>città australiana</b> si è lentamente coperto diventando <b>arancione</b>, con il passare del tempo l’orizzonte è scomparso e tutta l’aria respirabile era mischiata a granelli di polvere e sabbia portati da una <b>tempesta</b> iniziata nel vicino deserto (<a href="https://www.newnotizie.it/2019/01/18/tempesta-biblica-spaventa-il-cairo/">qualcosa di simile</a> era successo qualche mese fa in Egitto).</p>
      <p>Ben presto non era possibile vedere oltre i tre metri, l’aria era irrespirabile, quelli che si trovavano in strada hanno cominciato ad avere<b> problemi respiratori</b> e si sono dovuti rifugiare nel primo luogo al chiuso. A peggiorare ulteriormente la situazione c’è una temperatura afosa (41°) accentuata da un <b>forte vento</b>. Il comune ha diramato un’allerta <b>incendi</b>, visto che il caldo ed il vento potrebbero causarli e rendere complicato lo spegnimento. In quel caso sarebbero a rischio sia la vegetazione che gli animali.</p>
      <h3>Coltre di polvere inghiotte la città: “E’ semplicemente atroce”</h3>
      <p>Le prime immagini di questo fenomeno sono state pubblicate su Twitter da alcuni utenti. Uno di loro, J<b>ayson Butcher</b>, ha pubblicato un video intitolato: “Un altro giorno a Mildura #siccità#tempesta di polvere”. Il video è stato visualizzato in poche ore da oltre 10.000 utenti, alcuni dei quali hanno commentato con <b>sbigottimento</b> quello che stavano osservando. Uno degli utenti commenta scrivendo semplicemente “Wow, ha un aspetto apocalittico”, un altro aggiunge: “E’ assurdo”. Alcuni cittadini, invece, riportano la propria <b>esperienza</b>, uno di loro scrive: “Il cielo è letteralmente marrone, la sabbia nell’aria è troppo densa”, un altro aggiunge: “Il cielo adesso è arancione scuro, il vento è forte”. Infine un terzo utente scrive: “E’ semplicemente atroce. Questa polvere ormai arriva così spesso da essere diventata la norma”.</p>
      <figure>
        <iframe src="https://www.youtube.com/embed/dzRzkcz_OXI" width="640" height="360" data-service="Youtube" scrolling="no"/>
      </figure>
    </article>
  </body>
</html>