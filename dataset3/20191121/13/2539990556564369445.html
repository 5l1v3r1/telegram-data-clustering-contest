<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/1222/Artykul/2407511,Michal-Kurtyka-elektromobilnosc-to-szansa-na-dynamiczny-rozwoj"/>
    <meta property="og:site_name" content="Polskie Radio"/>
    <meta property="article:published_time" content="2019-11-21T13:00:00+00:00"/>
    <meta property="og:title" content="Michał Kurtyka: elektromobilność to szansa na dynamiczny rozwój"/>
    <meta property="og:description" content="- Dzięki elektromobilności możemy mieć czyste miasta i czyste powietrze, to również szansa na dynamiczny rozwój gospodarczy w wielu sektorach - uważa minister klimatu Michał Kurtyka. Polska ma duży potencjał, jeśli chodzi o budowę i rozwój elektronicznych pojazdów - dodaje."/>
  </head>
  <body>
    <article>
      <h1>Michał Kurtyka: elektromobilność to szansa na dynamiczny rozwój</h1>
      <address>
        <time datetime="2019-11-21T13:00:00+00:00">21 Nov 2019, 13:00</time>
      </address>
      <p>
        <b>- Dzięki elektromobilności możemy mieć czyste miasta i czyste powietrze, to również szansa na dynamiczny rozwój gospodarczy w wielu sektorach - uważa minister klimatu Michał Kurtyka. Polska ma duży potencjał, jeśli chodzi o budowę i rozwój elektronicznych pojazdów - dodaje.</b>
      </p>
      <p>- Polska ma duży potencjał, jeśli chodzi o budowę i rozwój elektrycznych pojazdów, jak i infrastruktury - powiedział Kurtyka w czwartek podczas Global e-Mobility Forum, które odbywa się na PGE Narodowy w Warszawie.</p>
      <related>
        <a href="https://polskieradio24.pl/5/1222/Artykul/2407455,Premier-na-Global-eMobility-Forum-elektromobilnosc-pozostaje-priorytetem"/>
      </related>
      <p>Jak mówił, jesteśmy liderem, jeśli chodzi o produkcję e-busów; w 24 polskich miastach po ulicach jeżdżą autobusy napędzane energią elektryczną lub paliwem alternatywnym, a kolejne kilkaset jest w drodze - dodał.</p>
      <p>Jego zdaniem rozwijamy też z sukcesem sektor magazynowania energii; 40 proc. baterii w UE pochodzi z Polski. - Rozwijamy też system ładowania. W przyszłym roku będzie 6 tys. stacji ładowania w całym kraju - oświadczył minister. Zwrócił uwagę, że największą na świecie ładowarkę pantografową o mocy 540 kW zbudowano w Polsce.</p>
      <figure>
        <iframe data-src="https://twitter.com/MinKlimatu/status/1197433720451538946?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Kurtyka powiedział, że dzięki elektromobilności budujemy mosty między państwami, zyskujemy szansę wymiany doświadczeń między krajami geograficznie odległymi.</p>
      <p>- W przygotowaniu Forum brały udział 44 państwa, co reprezentuje połowę ludzkości - wskazał. </p>
      <p>pkur</p>
      <related>
        <a href="https://www.polskieradio.pl/5/1222/Artykul/2404614,Michal-Kurtyka-nie-mozemy-unikac-odpowiedzialnosci-za-nasza-planete"/>
      </related>
      <related>
        <a href="https://www.polskieradio.pl/5/1222/Artykul/2407447,Global-eMobility-Forum-Warszawa-stolica-elektromobilnosci"/>
      </related>
    </article>
  </body>
</html>