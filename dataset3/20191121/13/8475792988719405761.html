<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/inrikes/sa-bakar-du-godaste-lussebullarna"/>
    <meta property="og:site_name" content="SVT Nyheter"/>
    <meta property="article:published_time" content="2019-11-21T13:35:46+00:00"/>
    <meta property="og:title" content="Så bakar du godaste lussebullarna"/>
    <meta property="og:description" content="Äntligen får man börja julbaka! Eller hur? Här bjuder Susanne Jonsson på sina bästa tips till saffransbaket."/>
  </head>
  <body>
    <article>
      <h1>Så bakar du godaste lussebullarna</h1>
      <address><time datetime="2019-11-21T13:35:46+00:00">21 Nov 2019, 13:35</time> by <a rel="author">Moa Frygell</a></address>
      <p>
        <b>Äntligen får man börja julbaka! Eller hur? Här bjuder Susanne Jonsson på sina bästa tips till saffransbaket.</b>
      </p>
      <p>Klassiska lussekatter eller moderna hybrider? Alla har sina egna favoriter till julmusten eller glöggfikat. Susanne Jonsson har skapat otaliga saffransrecept till Go'kväll och hon har en klar favorit:</p>
      <p>– Det här saffransbrödet med vit choklad och mandelmassa är ett av mina mest populära recept ever. Det har verkligen fått en plats här i mitt kök. Jag gör det i olika varianter sedan några år, testar olika smaker och nya degar.</p>
      <figure>
        <img src="https://www.svtstatic.se/image/square/260/22139474/1557222075"/>
        <figcaption>Susanne Jonsson, kock i Go'kväll.</figcaption>
      </figure>
      <p><b>Läs mer:</b> <a href="https://www.svt.se/recept/lussebullar-med-mandelmassa-vit-choklad-och-svarta-vinbar">Susannes populäraste saffransrecept</a></p>
      <p>
        <i>Ska man använda fördeg för att få bättre resultat?</i>
      </p>
      <p>– På senare år experimenterar jag med fördeg, men jag har svårt att märka skillnad på slutresultatet. Om man vill göra fördeg och testa själv är det jätteenkelt! Blanda bara degvätska, jäst och hälften av mjölet och låt det vila 20 minuter innan du tillsätter resterande ingredienser.</p>
      <p>
        <i>Vilken saffran använder du?</i>
      </p>
      <p>– Från att ha behövt 2 paket för 5 dl mjölk, behövs nu 3. Kanske är det mina smaklökar, men jag upplever att kvaliteten på saffran har sjunkit. Därför använder jag hel saffran och mortlar själv.</p>
      <p>
        <b>Susannes tips för godare saffransbröd</b>
      </p>
      <ul>
        <li>Ska du använda russin eller korinter? Blötlägg dem innan, då torkar de inte ut degen. Det är bra eftersom saffranet gör att brödet har en tendens att kännas ”torrt” i jämförelse med vanliga bullar.</li>
        <li>Jag har provat väldigt många varianter på deg och kommit fram till att om jag gör en lös deg på avsvalnad degvätska och låter den kalljäsa över natten i kylen, så får jag en mer lättkavlad deg och saftiga, smakrika bullar.</li>
        <li>Ha inte för mycket mjöl i degen, då blir bullarna torra och hårda.</li>
        <li>Tillsätt smöret rumstempererat.</li>
        <li>Jag bakar på kvarg, men när jag har glömt att handla det så har jag tagit lite grädde istället. Det blir väldigt bra.</li>
      </ul>
      <p>Allergi? <a href="https://www.svt.se/recept/glutenfritt-saffransbrod">Här finns recept på glutenfritt saffransbröd</a></p>
    </article>
  </body>
</html>