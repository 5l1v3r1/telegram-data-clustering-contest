<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/entertainment/detail/9620000111993"/>
    <meta property="og:site_name" content="MGR Online"/>
    <meta property="article:published_time" content="2019-11-21T13:01:00+00:00"/>
    <meta property="og:title" content="ผมเป็นคนไม่ดีเอง! &quot;พอร์ช&quot; ช้ำเลิก &quot;ดาว&quot; ขอโสดยาวๆ 2 ปี ถึงเวลาทบทวน มีรักแล้วแย่ทุกรอบ"/>
    <meta property="og:description" content="พอร์ช รับผมเป็นคนไม่ดีเอง! รู้สึกแย่เลิก ดาว พิมพ์ทอง ทั้งที่อยากให้รักครั้งนี้ไปให้สุดทาง เฮิร์ตจนอยากอยู่คนเดียวเพื่อทบทวน ยืนยันไร้ปัญหามือที่สาม เผยเพื่อน-แม่ขอให้โสดบ้าง มีรักแล้วแย่ทุกรอบ รอบนี้จะโสดให้นานที่สุด"/>
  </head>
  <body>
    <article>
      <h1>ผมเป็นคนไม่ดีเอง! "พอร์ช" ช้ำเลิก "ดาว" ขอโสดยาวๆ 2 ปี ถึงเวลาทบทวน มีรักแล้วแย่ทุกรอบ</h1>
      <address><time datetime="2019-11-21T13:01:00+00:00">21 Nov 2019, 13:01</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011586601.JPEG"/>
      </figure>
      <p><b>"พอร์ช" รับผมเป็นคนไม่ดีเอง! รู้สึกแย่เลิก "ดาว พิมพ์ทอง" ทั้งที่อยากให้รักครั้งนี้ไปให้สุดทาง เฮิร์ตจนอยากอยู่คนเดียวเพื่อทบทวน ยืนยันไร้ปัญหามือที่สาม เผยเพื่อน-แม่ขอให้โสดบ้าง มีรักแล้วแย่ทุกรอบ รอบนี้จะโสดให้นานที่สุด ขอโสดสัก 2 ปี <br/></b><br/>หลังจากที่ <b>"ดาว พิมพ์ทอง วชิราคม"</b> ออกมาประกาศยุติความรัก <b>"พอร์ช ศรัณย์ ศิริลักษณ์"</b> โดยทิ้งระเบิดว่าสิ่งที่หนุ่มพอร์ชทำ ไม่ได้จับได้ครั้งแรก พร้อมกับมีเรื่องที่วิดีโอคอลกับสาวรายหนึ่งหลุดออกมา ทำให้ถูกเข้าใจว่า สาเหตุที่ดาวเลิกรากับหนุ่มพอร์ช เป็นเรื่องมือที่สามหรือเปล่า หลังเก็บตัวเงียบมานาน ล่าสุดหนุ่มพอร์ชออกมาชี้แจงเรื่องดังกล่าวแล้ว โดยยอมรับว่าตัวเองเป็นคนที่ไม่ดีเอง หลังจากรักครั้งนี้ จะขอโสดให้นานๆ <br/><br/>"ครับ <b>อยู่คนเดียว เที่ยวโน่นเที่ยวนี่ สภาพจิตใจตอนนี้ก็โอเคครับ อยู่คนเดียวมากขึ้น ปกติติดเพื่อน ไม่มีแฟนเหงาไหม ก็ยังไม่ชินเท่าไหร่</b> แต่ก็ลองอยู่คนเดียวดู"<br/><br/>รับผิดเอง ปัญหามีประปรายแต่ปรับตัวได้ไม่ดี แต่ยันไม่มีเรื่องมือที่สาม <br/>"มือที่สามไม่มีครับ ผมไม่อยากลงดีเทลเยอะ เพราะมันก็เป็นเรื่องของคนสองคน แต่สุดท้ายแล้วผมเป็นคนผิดเองนี่แหละครับ ที่มีปัญหามันไม่ได้เกี่ยวกับมือที่สาม แต่อันหลังหลุดมาติดทีหลัง แต่ตอนที่มีปัญหาไม่ใช่เรื่องนี้ ปัญหามีมานานแล้ว ประปรายตามปกติ เราพยายามปรับกันมาตลอด <b>ตัวผมเองมากกว่าที่ปรับตัวเองได้ไม่ดีสักเท่าไหร่ (ยอมรับผิด?) เป็นที่ตัวผมครับ</b>"<br/><br/>สาวที่วิดีโอคอลด้วย เป็นแค่คนรู้จัก <br/>"มันนานแล้ว และเป็นแค่คนรู้จักเฉยๆ<b> ผมขี้เกียจพูดเรื่องนี้ เพราะมันไม่ใช่ประเด็นที่ผมทะเลาะกับเขา ไม่ใช่สาเหตุเลย เรื่องมือที่สามไม่มีนะครับ เราไม่ได้ทะเลาะกันเรื่องนี้เลย</b> พอเกิดเหตุการณ์แบบนี้ เราพยายามคุยกันตลอดนะครับ เขาพยายามปรับเข้าหาผมตลอด ผมเองที่ไม่ดี"<br/><br/>"ส่วนที่ถามว่าเหมือนเขาติดใจเรื่องนี้ <b>จริงๆ แล้วที่เราทะเลาะกัน มีปัญหากัน มันไม่ใช่เรื่องนี้ เราทะเลาะกัน มีปัญหากันก่อน แต่อันนี้ผมไม่รู้ว่าเพราะอะไรมันถึงหลุดออกมา ไม่เข้าใจเหมือนกัน </b>เราทะเลาะกันเพราะไลฟ์สไตล์ต่างๆ นานา ไม่เกี่ยวกับมือที่สาม ไม่มีเรื่องผู้หญิงคนอื่น ณ วันนี้ยังไม่ได้เคลียร์กันเท่าไหร่"<br/><br/>พยายามคุย ปรับความเข้าใจ แต่ไม่ง้อ <br/>“ผมก็พยายามคุยนะ ถามว่าเป็นเพื่อนกันได้ไหม สำหรับผม ผมโอเคนะ มีคุยแต่ก็ไม่ได้ง้อเท่าไหร่ ไม่ได้ง้ออะไร ไม่รู้เรียกว่าง้อหรือเปล่า แต่ก็พยายามคุย ปรับความเข้าใจ เขาก็คุยด้วยนิดหน่อย"<br/><br/>เสียดายเวลา กลับมาอยู่กับตัวเอง <br/>"ก็นิดนึงครับ เสียดายเวลาครับ แต่ก็กลับมาอยู่กับตัวเอง เสียใจเลยไม่ค่อยได้ออกสื่อเท่าไหร่ ไม่อยากพูดอะไรเยอะมาก เราก็ขอโทษผู้ใหญ่ไปเรียบร้อยแล้ว"<br/><br/>รู้สึกแย่ที่จบแบบนี้ ทั้งที่อยากให้ไปจนสุดทาง เฮิร์ตหนักจนไม่อยากออกไปเจอผู้คน อยู่คนเดียวเพื่อทบทวน<br/>"จริง ๆ แล้วก็มั่นใจ แต่บางทีปัญหาก็เกิดขึ้นมาโดยที่เราไม่ทันตั้งตัวสักเท่าไหร่ บางทีเราก็แก้ปัญหาไม่ได้ แก้ปัญหาไม่ถูก <b>พอจบลงแบบนี้ก็รู้สึกแย่มากๆ เหมือนกัน ถามว่าเฮิร์ตไหม เฮิร์ตดิ</b> ไม่อยากจะออกไปเจอผู้คนสักเท่าไหร่ ก็อยู่บ้าน ไม่อยากจะออกไปไหนมาไหน ก็ไปไหนคนเดียวบ้าง ส่วนมหญ่เพื่อนจะมาหา อยู่คนเดียวเพื่อทบทวน"<br/><br/>รอบนี้จะโสดให้นาน รับแม่ขอให้โสดบ้าง มีรักแล้วแย่ทุกรอบ <br/>"ช่วงนี้ก็ต้องโสดนานๆ หน่อย แม่ขอไว้ แม่แฮปปี้เบิร์ธเดย์เราแล้วบอกว่าพอร์ชอยู่คนเดียวบ้างนะลูก(หัวเราะ) ต้องอยู่คนเดียวให้นานที่สุดครับผม ช่วงนี้ก็ไม่อยากจะคุยกับใคร อยากจะอะไรกับใครเท่าไหร่ ส่วนใหญ่มีแล้วแย่ทุกรอบ ส่งผลกระทบหลายอย่าง มุมมองความรักเปลี่ยนนะ<b> หลัง 30 ค่อยว่ากัน ตอนนี้ 28 เอง ครั้งนี้ต้องใช้เวลารักษาแผลใจให้นานๆ ครับ (โสดถึง 2 ปีได้เหรอ?) ได้ดิ ช่วงนี้จะพยายามโสดให้เต็มที่ครับ</b> อยู่คนเดียว ใช้ชีวิตคนเดียวบ้าง แม่ขอไว้ครับผม"<br/><br/>ปิดตายเรื่องหัวใจ พ้อคงไม่มีใครอยากคุยด้วยสักเท่าไหร่ เพื่อนยังถอย <br/>"<b>ปิดครับ ตอนนี้ก็คงไม่ค่อยมีใครอยากคุยกับผมสักเท่าไหร่ เข้ามาคุยปุ๊บเดี๋ยวงานงอก ผู้หญิงไม่ค่อยกล้าเข้ามา เพื่อนยังถอยเลยครับ</b> เพราะผมมีเพื่อนผู้หญิงเยอะ บางทีเราอยู่กับเพื่อนผู้หญิง นั่งกินข้าวกับเพื่อน เพื่อนยังให้ไปนั่งไกลๆ เลย เพราะกลัวแคปรูป นอกจากแม่ เพื่อนนี่เตือนหนักกว่าแม่อีก บอกให้ลองอยู่คนเดียวดูบ้าง ลองทำอะไรคนเดียวดู อันนี้เรื่องจริงครับ ก็เริ่มพยายามทำตัวให้ชิน เดี๋ยวว่าจะไปเที่ยวคนเดียวอยู่"<br/><br/>"ตอนนี้ขอโสดให้นานที่สุด ขออยู่คนเดียวไปสักพักครับ ถามว่ากลัวความรักไหม นิดนึงครับ กลัวคนมากกว่า <b>คนที่เข้ามาหาผมดีทุกคนครับ แต่ผมเป็นคนไม่ดีเอง ผิดเองครับ</b>"</p>
      <figure>
        <img src="https://mpics.mgronline.com/pics/Images/562000011586602.JPEG"/>
      </figure>
      <figure>
        <img src="https://mpics.mgronline.com/pics/Images/562000011586603.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/entertainment/photo-gallery/9620000111993"/>
      </related>
    </article>
  </body>
</html>