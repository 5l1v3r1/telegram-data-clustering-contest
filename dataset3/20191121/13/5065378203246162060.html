<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/oikonomia/story/1031173/ktimatologio-diloseis-mexri-29-noemvrioy-deite-se-poies-perioxes"/>
    <meta property="og:site_name" content="Newsbomb"/>
    <meta property="article:published_time" content="2019-11-21T13:53:47+00:00"/>
    <meta property="og:title" content="Κτηματολόγιο: Δείτε σε ποιες περιοχές λήγει η προθεσμία 29 Νοεμβρίου"/>
    <meta property="og:description" content="Σε νέα μαζική αποστολή ηλεκτρονικών μηνυμάτων (e-mails) πρόκειται να προχωρήσει το Ελληνικό Κτηματολόγιο σε συνεργασία με την Ανεξάρτητη Αρχή Δημοσίων Εσόδων προκειμένου να ενημερωθούν οι πολίτες για τις προθεσμίες υποβολής δηλώσεων της ιδιοκτησίας τους στο πλαίσιο της κτηματογράφησης."/>
  </head>
  <body>
    <article>
      <h1>Κτηματολόγιο: Δείτε σε ποιες περιοχές λήγει η προθεσμία 29 Νοεμβρίου</h1>
      <h2>Σε νέα μαζική αποστολή ηλεκτρονικών μηνυμάτων (e-mails) πρόκειται να προχωρήσει το Ελληνικό Κτηματολόγιο σε συνεργασία με την Ανεξάρτητη Αρχή Δημοσίων Εσόδων προκειμένου να ενημερωθούν οι πολίτες για τις προθεσμίες υποβολής δηλώσεων της ιδιοκτησίας τους στο πλαίσιο της κτηματογράφησης.</h2>
      <address><time datetime="2019-11-21T13:53:47+00:00">21 Nov 2019, 13:53</time> by <a rel="author">Ρούλα Κοτσέτα</a></address>
      <p>Όπως ανακοινώθηκε, τις επόμενες ημέρες πάνω από 1,3 εκατομμύρια παραλήπτες (φυσικά και νομικά πρόσωπα) πρόκειται να λάβουν e-mail από την <a href="https://www.aade.gr/"><b>ΑΑΔΕ.</b></a> Πρόκειται για φυσικά και νομικά πρόσωπα που είναι κάτοχοι ιδιοκτησίας ή διαμένουν/έχουν την έδρα τους σε μια ή περισσότερες Περιφερειακές Ενότητες η προθεσμία των οποίων λήγει τέλος Νοεμβρίου (υπενθυμίζεται ωστόσο πως υποχρέωση δήλωσης ιδιοκτησίας στο Κτηματολόγιο έχουν μόνο οι κάτοχοι ιδιοκτησίας).</p>
      <p>
        <b>Οι Περιφερειακές ενότητες στις οποίες λήγει η προθεσμία είναι οι εξής:</b>
      </p>
      <p>Καστοριάς/Φλώρινας<br/>Ευβοίας<br/>Αχαΐας<br/>Λακωνίας<br/>Αργολίδας/Κορινθίας<br/>Σάμου/Χίου/Ικαρίας<br/>Αιγίου<br/>Μεσσηνίας<br/>Στο υπόλοιπο Μαγνησίας και Σποράδων</p>
      <p>Για όλες τις παραπάνω περιοχές η προθεσμία έγκαιρης υποβολής δηλώσεων ιδιοκτησίας στο Κτηματολόγιο λήγει στις<b> 29 Νοεμβρίου 2019</b>. Τονίζεται δε πως καμία περαιτέρω παράταση δεν πρόκειται να δοθεί.</p>
      <p>Υπενθυμίζεται πως για την καλύτερη εξυπηρέτησή τους, οι πολίτες μπορούν να:</p>
      <p>Υποβάλουν ηλεκτρονικά τη δήλωσή τους μέσα από την ιστοσελίδα του Κτηματολογίου, <a href="https://www.ktimatologio.gr/Pages/Default.aspx">www.ktimatologio.gr,</a></p>
      <p>Αποφύγουν την πολύωρη αναμονή, εφαρμόζοντας την διαδικασία διαπίστωσης «εμπρόθεσμης προσέλευσης», προκειμένου να ολοκληρώσουν την υποβολή της δήλωσής τους σε μεταγενέστερο χρόνο με ραντεβού,</p>
      <p>Λάβουν δωρεάν υπηρεσίες στα κατά τόπους Γραφεία Κτηματογράφησης από εξειδικευμένους δικηγόρους και τοπογράφους σχετικά με την διαδικασία υποβολής δήλωσης, τα απαραίτητα έντυπα, εντοπισμό, κλπ,</p>
      <p>Χρησιμοποιήσουν δωρεάν την υπηρεσία εντοπισμού και οριοθέτησης ακινήτου με χρήση εφαρμογής μέσω έξυπνου κινητού τηλεφώνου,</p>
      <p>Πληρώσουν το πάγιο τέλος σε δόσεις μέσω της χρήσης πιστωτικής κάρτας,</p>
      <p>Καλέσουν για περισσότερες πληροφορίες στο 210 6505600 ή στο 1015 και να επισκεφθούν την ιστοσελίδα <a href="https://www.ktimatologio.gr/Pages/Default.aspx">www.ktimatologio.gr</a></p>
      <p>
        <b>
          <i>Δείτε όλες τις τελευταίες</i>
          <i>
            <a href="https://www.newsbomb.gr/oles-oi-eidhseis"> Ειδήσεις</a>
          </i>
          <i> από την Ελλάδα και τον Κόσμο, τη στιγμή που συμβαίνουν, στο<a href="https://www.newsbomb.gr/"> Newsbomb.gr</a></i>
        </b>
      </p>
      <related>
        <a href="https://www.newsbomb.gr/oikonomia/story/1029597/koinoniko-merisma-2019-poioi-tha-paroyn-fetos-to-doro-ta-posa-kai-oi-dikaioyxoi"/>
        <a href="https://www.newsbomb.gr/oikonomia/story/1030142/asfalistiko-deite-analytika-ta-telika-posa-eisforon"/>
        <a href="https://www.newsbomb.gr/oikonomia/story/1030140/deh-poioi-tha-doyn-meioseis-eos-kai-65-ston-logariasmo-toys"/>
      </related>
    </article>
  </body>
</html>