<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/cagliari/2019/11/21/droga-nascosta-nelle-aiuole-cagliari-pusher-ai-domiciliari-136-955319.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-21T13:31:19+00:00"/>
    <meta property="og:title" content="Droga nascosta nelle aiuole: Cagliari, pusher ai domiciliari"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">quartiere sant'elia</h6>
      <h1>Droga nascosta nelle aiuole: Cagliari, pusher ai domiciliari</h1>
      <h2>I militari della Finanza hanno fermato un uomo che smerciava diverse sostanze in piazza Silesu</h2>
      <address>
        <time datetime="2019-11-21T13:31:19+00:00">21 Nov 2019, 13:31</time>
      </address>
      <p>Spacciava droga in piazza Lao Silesu, nel quartiere Sant'Elia, utilizzando le aiuole come nascondiglio per la droga. Ma i militari della Guardia di Finanza di Cagliari hanno notato lo strano andirivieni di "clienti" e, dopo un blitz, lo hanno arrestato.</p>
      <p>Alla vista dei militari il pusher ha tentato di fuggire, ma è stato fermato dopo una colluttazione, che ha anche causato lievi conseguenze per un basco verde.</p>
      <p>Dalle perquisizioni è poi emerso che l'uomo aveva addosso - o occultato nei suoi "depositi" - un etto di "roba", tra marijuana, hashish e cocaina, già suddiviso in dosi pronte per lo smercio.</p>
      <p>Inevitabile l'arresto, con l'accusa di detenzione di sostanze stupefacenti ai fini di spaccio e resistenza a pubblico ufficiale.</p>
      <p>Ora si trova ai domiciliari, in attesa di comparire davanti all'autorità giudiziaria.</p>
      <p>(Unioneonline/l.f.)</p>
    </article>
  </body>
</html>