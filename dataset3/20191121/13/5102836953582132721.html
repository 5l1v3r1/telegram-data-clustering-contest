<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/21/helvetes-porter/"/>
    <meta property="og:site_name" content="Document"/>
    <meta property="article:published_time" content="2019-11-21T13:45:10+00:00"/>
    <meta property="og:title" content="Helvetes porter"/>
    <meta property="og:description" content="Gustave Doré (1832-1833) xylografi, illustrasjon til Canto III i Dantes Inferno (1857). Dante og hans ledsager Vergil foran inngangen til Inferno, hvor det over porten står skrevet: Per me si va ne la città dolente, per me si va ne l'etterno dolore, per me si va tra la perduta gente. Giusti"/>
  </head>
  <body>
    <article>
      <h1>Helvetes porter</h1>
      <address><time datetime="2019-11-21T13:45:10+00:00">21 Nov 2019, 13:45</time> by <a rel="author">Roy</a></address>
      <figure>
        <img src="https://www.document.no/wp-content/uploads/2019/11/1248px-gustave-dore-dante-alighieri-inferno-plate-8-canto-iii-abandon-all-hope-ye-who-enter-here.jpg"/>
      </figure>
      <p><b>Gustave Doré</b> (1832-1833) xylografi, illustrasjon til <i>Canto III</i> i <b>Dantes</b><i>Inferno</i> (1857).</p>
      <p>Dante og hans ledsager<b> Vergil</b> foran inngangen til<i> Inferno</i>, hvor det over porten står skrevet:</p>
      <blockquote>Per me si va ne la città dolente,<br/>per me si va ne l’etterno dolore,<br/>per me si va tra la perduta gente.<br/><br/>Giustizia mosse il mio alto fattore;<br/>fecemi la divina podestate,<br/>la somma sapïenza e ‘l primo amore.<br/><br/>Dinanzi a me non fuor cose create<br/>se non etterne, e io etterno duro.<br/>Lasciate ogne speranza, voi ch’intrate’.</blockquote>
      <p>I <b>Christian Molbechs</b> danske gjendiktning fra 1878:</p>
      <blockquote>Jeg fører ind til Staden, fuld af Jammer,<br/>Jeg fører ind til evig Kval og Møie,<br/>Jeg fører ind til de Fortabtes Flammer.<br/><br/>Retfærdighed bevæged først min høie<br/>Bygmesters Aand, og de, mig bygged, vare<br/>Almagt, Alkjærlighed , Alviisdoms øie.<br/><br/>Før mig var ikkun af det Skabtes Skare<br/>Det Evige til, og jeg skal evig stande:<br/>I, som indtræde, lader Haabet fare!</blockquote>
      <p>I disse tider hvor <b>Frode Berg</b> nettopp har sluppet ut av fengsel, kan det være på sin plass å minne om at han var blant de heldige som slapp å bli banket opp og voldtatt. Det skjer mye rart i russiske straffekolonier. Når det er sagt tror jeg ikke det er så mye bedre å sitte i et amerikansk fengsel.</p>
      <p>Det strengeste fengslet som jeg kan komme på i denne verden finnes i den amerikanske ørkenen i Colorado. Et sted som minner om scener fra en Mad Max-film.<i><a href="https://en.wikipedia.org/wiki/ADX_Florence">ADX Florence</a></i>kalles det. Hele anlegget er gravd ned under bakken, med celler som er konstruert slik at det ikke er mulig å orientere seg med utsyn.</p>
      <p>Amerikas aller, aller farligste kriminelle sitter her. Unabomberen <b>Ted Kaczynski</b> sitter her. Flere Al-Quaida-operatører sitter her. De terroristene som overlevde 9/11 sitter her. Skobomberen <b>Richard Reid</b> sitter her. Mange høyreekstreme, blant annet flere medlemmer av <i>Aryan Brotherhood</i> sitter her. 4 spiondømte sitter her, ikke for at de er voldelige men av politiske grunner. Et eksempel er <b>Robert Hanssen</b>, dømt 15 ganger til livstid for spionasje til fordel for Sovjetunionen.</p>
      <p>Fra <i>Matteus 25,36</i>: <i>Jeg var i fengsel, og dere besøkte meg.</i></p>
      <p>Bibelsitatet nevnes fordi det er en regel helt uten unntak. Her får ingen besøk. Det føderale fengselsbyrået har kun sluppet inn journalister ved én anledning, den 14 september 2007. Besøkende beskriver opplevelsen som <i>an astonishing and eerie quiet</i> – <i>en bemerkelsesverdig og nifs stillhet</i>.</p>
      <p>Lederen av <i>Nuwaubian Nation</i>, en sort muslimsk rasistisk organisasjon sitter her. Her sitter hvite rasister. Her sitter sorte rasister. Her sitter terrorister. Her sitter spioner. Noen er voldelige, andre ikke. Det de har til felles er at når de kjører inn her, og fengsels-portene klapper igjen bak dem, vet de sikkert at dette er et sted de ikke slipper levende fra. De fordømtes legion.</p>
      <p>Den franske billedhugger <b>Auguste Rodin</b> (1840-1917) arbeidet fra 1880 til sin bortgang med sin egen versjon av <a href="https://en.wikipedia.org/wiki/The_Gates_of_Hell"><i>Helvetesporten</i></a>, (fransk titel: <i>La Porte de l’Enfer</i>) sterkt inspirert av Dante.</p>
      <figure>
        <img src="https://www.document.no/wp-content/uploads/2019/11/la-puerta-del-infierno.jpg"/>
      </figure>
      <related>
        <h4>Les også</h4>
        <a href="https://www.document.no/2019/02/22/francesca-2018/"/>
        <a href="https://www.document.no/2009/06/08/freske_fra_1400-tallet_provose/"/>
        <a href="https://www.document.no/2009/09/08/utgir_humoristisk_tegneserie_o/"/>
        <a href="https://www.document.no/2019/01/17/1339-ar-med-strid-bondeofre-og-kongen-som-ville-bli-kalif-iii/"/>
        <a href="https://www.document.no/2010/07/20/groruddalens_fremtid/"/>
        <a href="https://www.document.no/2016/01/05/nodrop-fra-modre-av-ghettoene-intet-frankrike-om-fem-ar-hvis-florten-med-islam-fortsetter/"/>
        <a href="https://www.document.no/2003/05/16/bombene_i_riyadh_er_illevarsle/"/>
        <a href="https://www.document.no/2017/01/15/la-erindre-emil-boyson/"/>
        <a href="https://www.document.no/2005/03/13/egypt_er_nokkelen/"/>
        <a href="https://www.document.no/2009/10/28/et_pust_av_dod/"/>
      </related>
    </article>
  </body>
</html>