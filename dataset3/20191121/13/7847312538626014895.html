<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474025-smiszek-nie-obronil-doktoratu-przez-pawlowicz-wideo"/>
    <meta property="og:site_name" content="wPolityce.pl"/>
    <meta property="article:published_time" content="2019-11-21T13:44:34+00:00"/>
    <meta property="og:title" content="Pawłowicz mocno do Śmiszka: &quot;Dałam panu takie pytania, że się pan skompromitował&quot;. Chodziło jednak o inną osobę. WIDEO"/>
    <meta property="og:description" content="ejmowa komisja sprawiedliwości i praw człowieka pozytywnie zaopiniowała w środę wieczorem kandydatury Krystyny Pawłowicz i Stanisława Piotrowicza na sędziów Trybunału Konstytucyjnego."/>
  </head>
  <body>
    <article>
      <h1>Pawłowicz mocno do Śmiszka: "Dałam panu takie pytania, że się pan skompromitował". Chodziło jednak o inną osobę. WIDEO</h1>
      <address><time datetime="2019-11-21T13:44:34+00:00">21 Nov 2019, 13:44</time> by <a rel="author" href="https://wpolityce.pl/autorzy/437-znalezione-w-sieci-2" target="_blank">Znalezione w sieci</a></address>
      <p>
        <b>Sejmowa komisja sprawiedliwości i praw człowieka pozytywnie zaopiniowała w środę wieczorem kandydatury Krystyny Pawłowicz i Stanisława Piotrowicza na sędziów Trybunału Konstytucyjnego. Przed głosowaniem odbyła się ostra dyskusja, podczas której padło sporo ostrych słów. Do sieci trafił fragment wypowiedzi profesor Pawłowicz skierowanej do Krzysztofa Śmiszka.</b>
      </p>
      <blockquote>Nie wiem, czy pan jest prawnikiem czy nie. Pewnie tak, ale nie wiem. (…) Zdaje się, że pan dzięki mnie nie obronił doktoratu (…) i uwalono. Tak proszę pana, musiał pan doktorat bronić w Białymstoku, ponieważ dałam panu takie pytania, że się pan skompromitował</blockquote>
      <p>—stwierdziła Pawłowicz.</p>
      <p>Jak się później okazało, profesor pomyliła Śmiszka z inną osobą. Poseł Lewicy doktorat obronił na Uniwersytecie Warszawskim w 2016 r.</p>
      <figure>
        <iframe data-src="https://twitter.com/Krzyszt68174461/status/1197231108225671173" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>CZYTAJ WIĘCEJ:</p>
      <p>
        <a href="https://wpolityce.pl/polityka/474013-ko-pawlowicz-i-piotrowicz-nie-maja-prawa-zasiadac-w-tk">- Opozycja tak bardzo boi się Pawłowicz i Piotrowicza w Trybunale? KO: Nie spełniają wymogów prawnych do zasiadania w TK</a>
      </p>
      <p>
        <a href="https://wpolityce.pl/polityka/473890-kandydatury-pawlowicz-i-piotrowicza-z-pozytywna-opinia">- Komisja pozytywnie zaopiniowała kandydatury Pawłowicz i Piotrowicza. Opozycja wściekła! „To głosowanie ze złamaniem regulaminu”</a>
      </p>
      <p>Ostatecznie w odpowiedzi na burzliwe reakcje posłów na wniosek przewodniczącego komisji sprawiedliwości Marka Asta (PiS) posłowie w głosowaniu zdecydowali o zamknięciu dyskusji i głosowaniu nad kandydaturami. Zamykając dyskusję Ast powiedział zwracając się do posłów opozycji:</p>
      <blockquote>Państwo nie reagujecie na moje upomnienia i prośby o nieprzeszkadzanie kandydatom, w ten sposób nie jesteśmy w stanie zapoznać się z odpowiedziami kandydatów, zarządzam głosowanie.</blockquote>
      <p>Dyskusja została przerwana po kilkunastu minutach wypowiedzi Pawłowicz, która jako pierwsza odpowiadała na pytania posłów. Piotrowicz, w związku z zakończeniem dyskusji, na pytania posłów nie odpowiedział.</p>
      <p>Decyzja Asta wywołała protesty posłów opozycji.</p>
      <blockquote>Nie było odpowiedzi na pytania, to głosowanie ze złamaniem regulaminu. Jesteście dumni?</blockquote>
      <p>—mówiła Gasiuk-Pihowicz.</p>
      <p>W głosowaniu nad rekomendacjami oboje kandydaci do TK uzyskali pozytywne opinie - głosowało za nimi 16 członków komisji. Przeciw było - w przypadku Pawłowicz 12 członków komisji, a w przypadku Piotrowicza 11 posłów.</p>
      <p>Według planów Sejm ma głosować w sprawie wyboru sędziów TK w czwartek późnym wieczorem.</p>
      <p>3 grudnia kończy się kadencja trzech sędziów TK: Marka Zubika, Piotra Tulei i Stanisława Rymara. Zgodnie z regulaminem Sejmu, wnioski w sprawie kandydatów do TK składa się marszałkowi w terminie 30 dni przed upływem kadencji.</p>
      <p>kk/PAP</p>
    </article>
  </body>
</html>