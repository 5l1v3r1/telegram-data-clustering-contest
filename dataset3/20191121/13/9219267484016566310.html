<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392029-%d7%9c%d7%99%d7%91%d7%a8%d7%9e%d7%9f-21-%d7%99%d7%9e%d7%99%d7%9d-%d7%99%d7%a1%d7%a4%d7%99%d7%a7%d7%95-%d7%9c%d7%a0%d7%aa%d7%a0%d7%99%d7%94%d7%95-%d7%95%d7%92%d7%a0%d7%a5-%d7%9c%d7%94%d7%92%d7%99"/>
    <meta property="og:site_name" content="סרוגים"/>
    <meta property="article:published_time" content="2019-11-21T13:46:49+00:00"/>
    <meta property="og:title" content="ליברמן: &quot;21 ימים יספיקו לנתניהו וגנץ להגיע לסיכום&quot;"/>
    <meta property="og:description" content="יום לאחר נאומו המבשר על בחירות שלישיות, ליברמן הבהיר כי לדעתו &quot;21 ימי הכנסת זה מספיק בשביל שנתניהו וגנץ יוכלו להגיע להסכמות&quot;. על הח&quot;כים החרדים: &quot;אין שום..."/>
  </head>
  <body>
    <article>
      <h1>ליברמן: "21 ימים יספיקו לנתניהו וגנץ להגיע לסיכום"</h1>
      <h2>יום לאחר נאומו המבשר על בחירות שלישיות, ליברמן הבהיר כי לדעתו "21 ימי הכנסת זה מספיק בשביל שנתניהו וגנץ יוכלו להגיע להסכמות". על הח"כים החרדים: "אין שום פסילה אישית, אך צריך שינויים בחקיקה"</h2>
      <address><time datetime="2019-11-21T13:46:49+00:00">21 Nov 2019, 13:46</time> by <a rel="author">, חדשות סרוגים</a></address>
      <p>יום לאחר שהבהיר בנאומו כי ישראל בדרך למערכת בחירות שלישית השנה והאשים את ראשי הליכוד וכחול לבן באחריות לכך, יו"ר ישראל ביתנו אביגדור ליברמן אמר היום (חמישי) כי הוא עדיין מאמין שניתן להגיע לממשלת אחדות.</p>
      <figure>
        <img src="https://www.srugim.co.il/i/wp-content/uploads/2019/11/F191111HP13-1__w1980.jpg"/>
      </figure>
      <h4>עוד באותו נושא</h4>
      <h3>ליברמן: אנחנו בדרך לבחירות גנץ ונתניהו אשמים</h3>
      <p>לכתבה המלאה בסרוגים &gt;<br/>32</p>
      <p>"לשתי המפלגות הגדולות יש מספיק מושבים. אנחנו נתמוך בממשלת אחדות, אפילו אם נהיה מחוץ לקואליציה. אבל זה נראה מאוד אישי. בלתי אפשרי לפתור סכסוכים אישיים .למרות כל הניסיונות, אני מנסה להשקיע את כל המאמצים כדי למנוע בחירות" אמר בראיון בכנס "ג'רוזלם פוסט". "21 ימי הכנסת זה מספיק בשביל שנתניהו וגנץ יוכלו להגיע להסכמות. בסופו של יום זו ההחלטה שלהם, אבל אני מאמין שהם יכולים לסגור את כל הפרטים תוך 14 ימים. אני מקווה שיהיה שינוי מהכיוון שראינו אתמול".</p>
      <p>עוד התייחס לענייניו המשפטיים של ראש הממשלה, זאת לקראת <u><a href="https://www.srugim.co.il/391745-%d7%93%d7%99%d7%95%d7%95%d7%97-%d7%94%d7%99%d7%95%d7%a2%d7%9e%d7%a9-%d7%94%d7%97%d7%9c%d7%99%d7%98-%d7%a6%d7%a4%d7%95%d7%99-%d7%9c%d7%94%d7%95%d7%93%d7%99%d7%a2-%d7%9e%d7%97%d7%a8-%d7%a2%d7%9c">כתב האישום הצפוי להיות מוגש</a></u> בימים הקרובים. "אלו אינם ענייני, אבל אני מאחל לו הצלחה ומקווה שיזוכה בסופו של דבר. אני רוצה שתהיה לו תוצאה טובה כי הוא ראש הממשלה שלנו" אמר. "החשש שלי הוא לעם ישראל. הפתרון הטוב ביותר הוא סוף טוב לסוגיה המשפטית של ביבי, וחשוב שזה יקרה כמה שיותר מהר".</p>
      <p>ליברמן גם התייחס לדבריו בנאומו אמש נגד הציבור החרדי, שהתקבלו בזעם בקרב הסיעות החרדיות בכנסת. "יש לי הרבה כבוד למסורת היהודית, אבל אני לא יכול לקבל כפייה דתית. בשבילי המצב הנוכחי אינו מקובל" הבהיר. "אנחנו שולחים מעל 5,000 חיילים להילחם ולסכן את חייהם עבור ישראל, אבל הם לא יכולים לעשות זאת". כשנשאל האם מוכנות של החרדים להתפשר תשנה משהו בפלונטר הפוליטי, ליברמן ענה: "ברור שזה ישנה משהו. אין שום פסילה אישית בין ובין הח"כים החרדים. פשוט צריכים שיהיו שינויים בחקיקה ובמציאות הקיימת".</p>
    </article>
  </body>
</html>