<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/keliones/trumpejant-dienoms-lietuviai-skuba-lepintis-saule-i-egipta-1751564/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-21T13:00:00+00:00"/>
    <meta property="og:title" content="Trumpėjant dienoms, lietuviai skuba lepintis saule į Egiptą"/>
    <meta property="og:description" content="Reklama"/>
  </head>
  <body>
    <article>
      <h1>Trumpėjant dienoms, lietuviai skuba lepintis saule į Egiptą</h1>
      <address><time datetime="2019-11-21T13:00:00+00:00">21 Nov 2019, 13:00</time> by <a rel="author">Kelionių panorama</a></address>
      <p>Reklama</p>
      <p>
        <b>Atšalus orams ir trumpėjant dienoms, lietuviai dairosi į šiltesnius kraštus, kur dar lepina daugiau nei 20 laipsnių šiluma. Populiariausias tautiečių pasirinkimas – Egiptas, viliojantis šilta jūra, išvystytu viešbučių tinklu, trumpu skrydžiu. Ką dar faraonų tėvynėje randa lietuviai, kad kasmet čia ilsėtis jų atvyksta vis daugiau?</b>
      </p>
      <p>
        <b>Vilioja puikus klimatas</b>
      </p>
      <p>Tuomet, kai Lietuvoje termometro stulpelis jau artėja prie nulinės padalos, Egipte vis dar galima mėgautis šiluma: lapkričio mėnesį čia lepina 25, gruodį – 20 laipsnių šiluma.</p>
      <p>Tačiau ne tik tai džiugina lietuvius: net vėsiausiais žiemos mėnesiais galima maudytis Egipto krantus skalaujančioje Raudonojoje jūroje. Vandens temperatūra čia net žiemos mėnesiais būna aukštesnė nei mūsų Baltijos jūroje vasarą. </p>
      <p>Į Egiptą noriai šiuo metu keliauja ne tik šeimos su vaikais, bet ir senjorai, kurie turi problemų su sąnariais: saulė ir Raudonoji jūra labai teigiamai veikia jų sveikatą.</p>
      <p>
        <b>Išskirtinės Egipto pramogos</b>
      </p>
      <p>Reklama</p>
      <p>Skaidrus Raudonosios jūros vanduo vilioja nardymo entuziastus iš viso pasaulio. Čia geriausiose pasaulyje nardymo vietose galima pamatyti ne tik koralinius rifus, bet ir rajas ar net panerti šalia Antrojo Pasaulinio karo laivo liekanų. Jei drąsos nardyti pačiam neužtenka, įvairiaspalviai koralai ir ryškios žuvys skaidriame vandenyje matomos ir plika akimi nuo kranto.</p>
      <p>Net ramių atostogų mėgėjai Egipte ilgai paplūdimyje neišgulės, kai vietiniai siūlo tokią gausybę įvairių pramogų: „Plaukiojimas povandeniniu laivu, pasivažinėjimas džipais smėlio kopose, giluminė žvejyba, jodinėjimas kupranugariais ar paplaukiojimas su delfinais“, – Egipto pramogas vardija „Kelionių panorama“ vadovė Kristina Graužinienė.</p>
      <p>O besidomintys istorija traukia savo akimis pamatyti Gizos piramidžių, senovės laikus menančių šventyklų, architektūrinių bei gamtos stebuklų.</p>
      <p><b>Egiptietiška (ne)tvarka priimtina ne visiems</b> </p>
      <p>Egipte rasime gerai išvystytą viešbučių tinklą, dažniausiai siūlantį „viskas įskaičiuota“ maitinimosi sistemą. Čia patiekiami vietiniai ir europietiški patiekalai, gausu egzotinių vaisių. Tačiau kelionių ekspertė perspėja, kad mums, nepratusiems prie Egipto „higienos“, gali sutrikti virškinimas. Tad prieš kelionę būtina pasirūpinti sveikatos draudimu ir vaistais virškinimo sistemai. </p>
      <p>Į Egiptą vykstantiems pirmą kartą, rekomenduojama rinktis europietiškesnius, tvarkingesnius šalies kurortus – Sal Hašišas, Marsa Alamas. Čia savaitės trukmės atostogos asmeniui kainuoja iki 600 eurų.</p>
      <p>Reklama</p>
      <p>O kasmet atostogoms besirenkantiems Turkijos kurortus, K. Graužinienė sako – Egiptas patiks tikrai ne visiems, bet bent kartą čia atvykti verta.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/laisvalaikis/keliones/vos-tik-atsalus-orams-lietuviai-skuba-i-siltesnius-krastus-1739440/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/i-stonkuviene-siulo-nepamirstamu-atostogu-recepta-bent-karta-gyvenime-apie-nieka-negalvokite-1730626/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/egiptas-praso-interpolo-surasti-tutanchamono-skulptura-1723284/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/fifa-2018/2018/pasaulio-futbolo-cempionatas-urugvajus-susitikimo-pabaigoje-isplese-pergale-pries-egipta-1642740/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/pasaulis/egipte-teroro-akto-auku-skaicius-isaugo-iki-305-zmoniu/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/keliones/egipto-kontrastai-prabanga-ir-skurdas-1593227/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/keliones/egiptas-kelione-prie-pasaulio-stebuklo-1588369/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/pasaulis/egipto-aviacija-prie-sienos-su-libija-sunaikino-10-automobiliu-gabenusiu-ginklus/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>