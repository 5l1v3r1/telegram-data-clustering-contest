<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/s-a-aflat-asa-a-castigat/"/>
    <meta property="og:site_name" content="Cotidianul"/>
    <meta property="article:published_time" content="2019-11-21T13:16:07+00:00"/>
    <meta property="og:title" content="S-a aflat: Așa a câștigat!"/>
    <meta property="og:description" content="Câștigătorul premiului de categoria I la tragerea Joker din dată de 27 octombrie, în valoare de 17.763.419,58 lei (peste 3,73 milioane euro), s-a prezentat joi la sediul Loteriei..."/>
  </head>
  <body>
    <article>
      <h1>S-a aflat: Așa a câștigat!</h1>
      <address><time datetime="2019-11-21T13:16:07+00:00">21 Nov 2019, 13:16</time> by <a rel="author">(C.C.)</a></address>
      <p>Câștigătorul premiului de categoria I la tragerea Joker din dată de 27 octombrie, în valoare de 17.763.419,58 lei (peste 3,73 milioane euro), s-a prezentat joi la sediul Loteriei Române,  a informat instituția.</p>
      <p>Jucătorul norocos are în jur de 45 de ani și este din Năsăud, unde a și jucat biletul care i-a adus al doilea câștig că valoare din istoria jocului Joker.</p>
      <p>
        <b>El a declarat că numerele pe care a ales să le joace au fost alese la întâmplare, din bol, excepție făcând numerele 7 și 9 pe care le joacă de fiecare dată.</b>
      </p>
      <p>
        <b>A mărturisit că este pentru prima dată când câștigă la loto și că nu se consideră un jucător fidel, deși îi place să joace ori de câte ori are ocazia și se simte inspirat.</b>
      </p>
      <p>
        <b>A aflat că este marele câștigător la Joker abia duminică trecută, pe 17 noiembrie, când a mers în agenția loto pentru a-și încerca din nou norocul.</b>
      </p>
      <related>
        <h4>Articole asemănătoare</h4>
        <a href="https://www.cotidianul.ro/noi-extrageri-la-loto-15/"/>
        <a href="https://www.cotidianul.ro/numerele-castigatoare-la-loto-5/"/>
        <a href="https://www.cotidianul.ro/noi-extrageri-la-loto-6/"/>
      </related>
    </article>
  </body>
</html>