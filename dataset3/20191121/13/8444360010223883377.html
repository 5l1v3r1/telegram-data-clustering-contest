<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/ellada/oxi-ston-orismo-eidikou-efeti-anakriti-stin-ereyna-gia-to-mati/2920536/"/>
    <meta property="og:site_name" content="Newsit.gr"/>
    <meta property="article:published_time" content="2019-11-21T13:58:34+00:00"/>
    <meta property="og:title" content="Όχι στον ορισμό ειδικού εφέτη ανακριτή στην έρευνα για το Μάτι"/>
    <meta property="og:description" content="&quot;Όχι&quot; στον ορισμό ειδικού εφέτη ανακριτή για να διενεργήσει τη δικαστική έρευνα για την υπόθεση της φονικής πυρκαγιάς στο Μάτι είπε η Ολομέλεια Εφετών."/>
  </head>
  <body>
    <article>
      <h1>Όχι στον ορισμό ειδικού εφέτη ανακριτή στην έρευνα για το Μάτι</h1>
      <h2>"Όχι" στον ορισμό ειδικού εφέτη ανακριτή για να διενεργήσει τη δικαστική έρευνα για την υπόθεση της φονικής πυρκαγιάς στο Μάτι είπε η Ολομέλεια Εφετών.</h2>
      <address><time datetime="2019-11-21T13:58:34+00:00">21 Nov 2019, 13:58</time> by <a rel="author">Newsit Newsroom</a></address>
      <p>Με συντριπτική πλειοψηφία, η Ολομέλεια των Εφετών απέρριψε το σχετικό αίτημα του προϊσταμένου της Εισαγγελίας Εφετών, Ιωάννη Μωραϊτάκη.</p>
      <p>Από σύνολο πάνω από 85 εφετών, σύμφωνα με πληροφορίες, μόνο τρεις εφέτες τάχθηκαν υπέρ του ορισμού ειδικού εφέτη ανακριτή.</p>
      <p>Αρνητικός ήταν και ο εισηγητής προς την Ολομέλεια σε αντίθεση με τον Εισαγγελέα.</p>
      <p>Στην απόφαση της Ολομέλειας των Εφετών φέρεται να έπαιξε ρόλο έγγραφο του  προϊσταμένου  του Πρωτοδικείου Αθηνών, με το οποίο ενημέρωνε πως εντός του Δεκεμβρίου ο τακτικός ανακριτής ολοκληρώνει την κύρια ανάκριση με τις απολογίες των κατηγορουμένων.</p>
    </article>
  </body>
</html>