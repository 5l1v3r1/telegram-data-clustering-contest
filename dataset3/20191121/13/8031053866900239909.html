<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%bc%ce%ae%ce%bd%cf%85%ce%bc%ce%b1-%ce%bc%ce%b7%cf%84%cf%83%ce%bf%cf%84%ce%ac%ce%ba%ce%b7-%cf%83%cf%84%ce%b7%ce%bd-%cf%84%ce%bf%cf%85%cf%81%ce%ba%ce%af%ce%b1-%ce%b3%ce%b9%ce%b1-%ce%bc%ce%b5%cf%84.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-21T13:55:31+00:00"/>
    <meta property="og:title" content="Μήνυμα Μητσοτάκη στην Τουρκία για μεταναστευτικό: «Δεν θα γίνουμε θύμα εκβιασμών» – «Σταματήστε τις ανεύθυνες δηλώσεις»"/>
    <meta property="og:description" content="Μήνυμα στην Τουρκία να σταματήσει τις ανεύθυνες δηλώσεις στο μεταναστευτικό έστειλε ο πρωθυπουργός Κυριάκος Μητσοτάκης από το βήμα του συνεδρίου του Ευρωπαϊκού Λαϊκού Κόμματος."/>
  </head>
  <body>
    <article>
      <h1>Μήνυμα Μητσοτάκη στην Τουρκία για μεταναστευτικό: «Δεν θα γίνουμε θύμα εκβιασμών» – «Σταματήστε τις ανεύθυνες δηλώσεις»</h1>
      <address>
        <time datetime="2019-11-21T13:55:31+00:00">21 Nov 2019, 13:55</time>
      </address>
      <p>
        <b>Μήνυμα στην Τουρκία να σταματήσει τις ανεύθυνες δηλώσεις στο μεταναστευτικό έστειλε ο πρωθυπουργός Κυριάκος Μητσοτάκης από το βήμα του συνεδρίου του Ευρωπαϊκού Λαϊκού Κόμματος.</b>
      </p>
      <p>Ο πρωθυπουργός αναγνώρισε ότι η γείτονα χώρα φιλοξενεί μεγάλο αριθμό προσφύγων και μεταναστών, ωστόσο, τόνισε πως ήρθε η ώρα η Ευρώπη να δείξει ότι «δεν θα γίνει θύμα εκβιασμών σε αυτό το ζήτημα».</p>
      <p>Τόνισε ότι η Τουρκία πρέπει να κάνει περισσότερα για να εκπληρώσει τη δική της πλευρά της συμφωνίας με την Ε.Ε.</p>
      <p>Χαρακτήρισε απαράδεκτες τις αυξήσεις στις ροές προσφύγων και μεταναστών εκτιμώντας ότι «καταδεικνύουν πώς χρησιμοποιείται η μετανάστευση ως εργαλείο για πίεση».</p>
      <p>
        <b>Νωρίτερα, ο εκπρόσωπος του τουρκικού ΥΠΕΞ, Χαμί Ακσόι, «υπενθύμισε» στην Ελλάδα ότι «η συνεργασία με την Τουρκία» στο μεταναστευτικό θα είναι αποτελεσματικότερη από την «προπαγάνδα ενάντια στην Τουρκία». Σχολιάζοντας τις δηλώσεις του κ. Μητσοτάκη ανέφερε ότι αποτελούν «το τελευταίο παράδειγμα χειραγώγησης της κοινής γνώμης που προσπαθεί να κάνει η Ελλάδα μέσω διαστρέβλωσης των γεγονότων».</b>
      </p>
      <p>Άμεση ήταν η απάντηση της ελληνικής πλευράς, με τον εκπρόσωπο του υπουργείου Εξωτερικών να αναφέρει ότι <a href="https://www.pentapostagma.gr/2019/11/ektakto-%ce%b5%ce%bb%ce%bb%ce%b7%ce%bd%ce%b9%ce%ba%cf%8c-%cf%85%cf%80%ce%b5%ce%be-%cf%83%ce%b5-%cf%84%ce%bf%cf%85%cf%81%ce%ba%ce%af%ce%b1-%ce%b4%ce%b5%ce%bd-%ce%b4%ce%b5%cf%87%cf%8c%ce%bc.html">η Ελλάδα «δεν δέχεται μαθήματα από κανέναν.</a></p>
      <p>«Η Τουρκία αντί να κάνει υποδείξεις καλό θα είναι να εφαρμόσει πλήρως τις πρόνοιες της κοινής δήλωσης ΕΕ – Τουρκίας και να σταματήσει να χρησιμοποιεί τους προσφυγές ως μέσο πίεσης στην Ελλάδα και την Ευρώπη», ήταν το σχόλιο του εκπροσώπου.</p>
    </article>
  </body>
</html>