<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/21/greece/dimos-peiraia-to-paidi-mas-sto-diktyo-sto-epikentro-ekdilosis/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-21T13:45:04+00:00"/>
    <meta property="og:title" content="Δήμος Πειραιά : «Το παιδί μας στο δίκτυο…» στο επίκεντρο εκδήλωσης"/>
    <meta property="og:description" content="Με επιτυχία πραγματοποιήθηκε την Τετάρτη η εκδήλωση-συζήτηση με θέμα: «το παιδί μας στο δίκτυο…»  στην αίθουσα εκδηλώσεων της Ιωνιδείου Σχολής Πειραιά. Την εκδήλωση οργάνωσε η Διεύθυνση Παιδείας και Δια Βίου Μάθησης του Δήμου Πειραιά."/>
  </head>
  <body>
    <article>
      <h6 class="kicker">Τα οφέλη και οι κίνδυνοι</h6>
      <h1>Δήμος Πειραιά : «Το παιδί μας στο δίκτυο…» στο επίκεντρο εκδήλωσης</h1>
      <h2>Με επιτυχία πραγματοποιήθηκε την Τετάρτη η εκδήλωση-συζήτηση με θέμα: «το παιδί μας στο δίκτυο…»  στην αίθουσα εκδηλώσεων της Ιωνιδείου Σχολής Πειραιά. Την εκδήλωση οργάνωσε η Διεύθυνση Παιδείας και Δια Βίου Μάθησης του Δήμου Πειραιά.</h2>
      <address><time datetime="2019-11-21T13:45:04+00:00">21 Nov 2019, 13:45</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Με επιτυχία πραγματοποιήθηκε την Τετάρτη η εκδήλωση-συζήτηση με θέμα: «Το παιδί μας στο δίκτυο…»  στην αίθουσα εκδηλώσεων της Ιωνιδείου Σχολής Πειραιά. Την εκδήλωση οργάνωσε η Διεύθυνση Παιδείας και Δια Βίου Μάθησης του Δήμου Πειραιά.</p>
      <p>Στόχος της εκδήλωσης ήταν να ενημερωθούν οι γονείς και τα παιδιά για τη συνεχιζόμενη χρήση του διαδικτύου και τους κινδύνους που εγκυμονεί για την ομαλή οικογενειακή ζωή, καθώς και να μάθουν τρόπους για την ασφαλή χρήση του.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Ομιλητές ήταν οι κ.κ.:</p>
      <p>– Κωνσταντίνος Κόλλιας , ψυχίατρος, ψυχοθεραπευτής, αναπληρωτής καθηγητής του Εθνικού και Καποδιστριακού Πανεπιστημίου Αθηνών</p>
      <p>-Γεώργιος Κορμάς, ιατρός εκπρόσωπος του Ελληνικού Κέντρου Ασφαλούς Διαδικτύου, επιστημονικός συνεργάτης του Πανεπιστημίου Αθηνών</p>
      <p>– Χρήστος Δημητρακόπουλος, ψυχολόγος, ψυχοθεραπευτής, υπεύθυνος Ψυχολογικού Ιατρείου Τζανείου Νοσοκομείου Πειραιά</p>
      <p>Την εκδήλωση συντόνιζε ο κ. Νίκος Σαμπαζιώτης υπεύθυνος των Εκδόσεων «Αρχονταρίκι».</p>
      <p>Στον χαιρετισμό της, η Αντιδήμαρχος Παιδείας και Δια Βίου Μάθησης κ. Σίσσυ Αλιγιζάκη τόνισε ότι «ένα από τα πιο ενδιαφέροντα θέματα είναι η σχέση του παιδιού με το διαδίκτυο και για αυτό αποφασίστηκε η πρώτη ημερίδα – συζήτηση να είναι αφιερωμένη σε αυτό. Υπογράμμισε ότι το διαδίκτυο προσφέρει γνώσεις, ψυχαγωγία και ενημέρωση, ωστόσο όπως σημείωσε, υπάρχει πάντα ο φόβος να αναπτυχθεί μια σχέση εξάρτησης και κατασπατάλησης χρόνου, τον οποίο θα διέθεταν τα παιδιά στα μαθήματά τους και σε άλλες εποικοδομητικές δραστηριότητες».</p>
      <p>Μία άλλη πηγή ανησυχίας, όπως ανέφερε, είναι οι κίνδυνοι του διαδικτύου, οι οποίοι έχουν να κάνουν με τις αφιλτράριστες πληροφορίες που υπάρχουν στο διαδίκτυο. Η κα Αλιγιζάκη τόνισε ότι μία πρόσθετη πηγή ανησυχιών είναι οι κίνδυνοι που έχουν να κάνουν με τα εικονικά προφίλ διαφόρων επιτήδειων στα μέσα κοινωνικής δικτύωσης. Επίσης υπογράμμισε ότι θεώρησε υποχρέωσή της ως Αντιδήμαρχος Πειραιά, αλλά και ως γονέας να ενημερώσει το κοινό, πρώτα απ’ όλα τους γονείς για αυτούς τους κινδύνους και για αυτό, όπως είπε, «απευθυνθήκαμε σε ειδικούς και νομίζω ότι δεν έχουμε πιο κατάλληλους ανθρώπους από τους ομιλητές της ημερίδας.</p>
      <p>Κλείνοντας η κα Αλιγιζάκη ευχαρίστησε τους ομιλητές, τον συντονιστή της συζήτησης, τους Αντιδημάρχους και Δημοτικούς Συμβούλους που παρευρέθηκαν, τους γονείς και εκπροσώπους των Συλλόγων Γονέων και Κηδεμόνων, τους εκπαιδευτικούς, καθώς και τη Διευθύντρια και τους Προϊσταμένους των Τμημάτων της Διεύθυνσης Παιδείας και Δια Βίου Μάθησης για την οργάνωση της εκδήλωσης και για την ανταπόκρισή τους.</p>
      <p>Στην εκδήλωση παρευρέθηκαν: ο Αντιδήμαρχος Προγραμματισμού και Ανάπτυξης κ. Δημήτρης Καρύδης, η Εντεταλμένη Δημοτική Σύμβουλος Δημοτικής Συγκοινωνίας κα Γερασιμούλα – Αλεξάνδρα Τουμαζάτου, ο Πρόεδρος της Β΄ Δημοτικής Κοινότητας κ. Αλέξανδρος Νανόπουλος, ο Πρόεδρος της Σχολικής Επιτροπής Πρωτοβάθμιας Εκπαίδευσης Δήμου Πειραιά κ. Χρήστος Μακρής, Κοινοτικοί Σύμβουλοι, εκπαιδευτικοί, εκπρόσωποι Συλλόγων Γονέων και Κηδεμόνων και μαθητές.</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>