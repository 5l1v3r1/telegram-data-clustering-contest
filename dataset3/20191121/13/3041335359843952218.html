<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/21/sports/paok-mpainei-sto-xeirourgeio-o-zampa/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-21T13:57:15+00:00"/>
    <meta property="og:title" content="ΠΑΟΚ : Μπαίνει στο χειρουργείο ο Ζαμπά"/>
    <meta property="og:description" content="Σε χειρουργική επέμβαση θα υποβληθεί σήμερα (21/11) ο Βραζιλιάνος, μετά την ρήξη έσω μηνίσκου που υπέστη στην φιλική αναμέτρηση του ΠΑΟΚ με την Δόξα Δράμας."/>
  </head>
  <body>
    <article>
      <h6 class="kicker">Μετά από ρήξη μηνίσκου</h6>
      <h1>ΠΑΟΚ : Μπαίνει στο χειρουργείο ο Ζαμπά</h1>
      <h2>Σε χειρουργική επέμβαση θα υποβληθεί σήμερα (21/11) ο Βραζιλιάνος, μετά την ρήξη έσω μηνίσκου που υπέστη στην φιλική αναμέτρηση του ΠΑΟΚ με την Δόξα Δράμας.</h2>
      <address><time datetime="2019-11-21T13:57:15+00:00">21 Nov 2019, 13:57</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Την πόρτα του χειρουργείου θα περάσει την Πέμπτη (21/11) ο Λέο Ζαμπά, προκειμένου να ξεπεράσει το πρόβλημα που τον ταλαιπωρεί.</p>
      <p>Ο Βραζιλιάνος επιθετικός υπέστη ρήξη έσω μηνίσκου στη φιλική αναμέτρηση του ΠΑΟΚ με τη Δόξα Δράμας, γεγονός που προκάλεσε «πονοκέφαλο» στον Άμπελ Φερέιρα ενόψει της δύσκολης συνέχειας στο πρωτάθλημα.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Όπως έγινε γνωστό, πάντως, ο 21χρονος θα υποβληθεί σε χειρουργική επέμβαση, προκειμένου να αποκατασταθεί η ζημιά και να τεθεί το συντομότερο δυνατό στη διάθεση της ομάδας.</p>
      <h3>Αναλυτικά η ΠΑΕ ΠΑΟΚ αναφέρει:</h3>
      <p>Τακτικής συνέχεια στη Νέα Μεσημβρία με το τεχνικό επιτελείο να στρέφει την προσοχή του αποκλειστικά στο επικείμενο παιχνίδι με την ΑΕΛ στην Τούμπα (24.11, 18:00).</p>
      <p>Η ΑΕΛ έχει στο πρώτο κομμάτι της σεζόν έχει δείξει ότι είναι ένας αντίπαλος ικανός να κοντράρει οποιονδήποτε αντίπαλο και οι άνθρωποι του ΠΑΟΚ το γνωρίζουν πολύ καλά. Η προσοχή όλων είναι στραμμένη στην κόντρα με τους Θεσσαλούς κι εκεί εστιάστηκε το μεγαλύτερο μέρος της προπόνησης της Πέμπτης.</p>
      <p>Μετά την απαραίτητη προθέρμανση και κάποια παιχνίδια rondo, ο Αμπέλ Φερέιρα πήρε τη σκυτάλη και ξεκίνησε να δείχνει στους παίκτες του τι θέλει να δει από αυτούς στον αγωνιστικό χώρο.</p>
      <p>Τα ονόματα των Πόντους Βέρνμπλουμ και Λέο Ζαμπά είναι τα μοναδικά στο ιατρικό δελτίο, με τον Πορτογάλο τεχνικό να έχει όλους τους υπόλοιπους παίκτες στη διάθεσή του ενόψει Λάρισας. Ο Σουηδός μέσος συνέχισε με ατομικό πρόγραμμα, ενώ ο Βραζιλιάνος εξτρέμ θα υποβληθεί σήμερα σε χειρουργική επέμβαση.</p>
      <p>Την Παρασκευή (22.11) ο ΠΑΟΚ θα προπονηθεί στις 10:30 στη Νέα Μεσημβρία.</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>