<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rtva.nl/2019/11/ook-amstelveen-speelstad-voor-thuiswedstrijden-hockey-pro-league-2020/"/>
    <meta property="og:site_name" content="RTVA"/>
    <meta property="article:published_time" content="2019-11-21T13:36:10+00:00"/>
    <meta property="og:title" content="Ook Amstelveen speelstad voor thuiswedstrijden hockey Pro League 2020"/>
    <meta property="og:description" content="AMSTELVEEN – Tijdens de hockey Pro League van volgend jaar spelen de Oranje hockeyvrouwen- en mannen hun thuiswedstrijden deels in Amstelveen. De wedstrijden tegen Duitsland vinden namelijk plaats op 19, 20 en 21 juni in het Wagener Stadion. De Pro League is een internationaal toernooi en één van de kwalificatietoernooien voor de Olympische Spelen. In …"/>
  </head>
  <body>
    <article>
      <h1>Ook Amstelveen speelstad voor thuiswedstrijden hockey Pro League 2020</h1>
      <address><time datetime="2019-11-21T13:36:10+00:00">21 Nov 2019, 13:36</time> by <a rel="author" href="https://rtva.nl/author/jennifer/" target="_blank">Jennifer Kapoen</a></address>
      <p>
        <b>AMSTELVEEN – Tijdens de hockey Pro League van volgend jaar spelen de Oranje hockeyvrouwen- en mannen hun thuiswedstrijden deels in Amstelveen. De wedstrijden tegen Duitsland vinden namelijk plaats op 19, 20 en 21 juni in het Wagener Stadion. De Pro League is een internationaal toernooi en één van de kwalificatietoernooien voor de Olympische Spelen. In totaal spelen de nationale hockeyploegen wedstrijden in vier verschillende plaatsen.</b>
      </p>
      <p>Zowel de Oranje vrouwen als mannen moeten het thuis twee maal opnemen tegen Nieuw-Zeeland, Australië, Groot-Brittannië en Duitsland. Het gehele wedstrijdschema loopt van 11 januari tot en met 28 juni 2020. In verband met de Olympische Spelen in Tokio wordt er volgend jaar geen Grand Final gespeeld.</p>
      <p>In 2019 werd het Pro League toernooi voor het eerst gehouden.</p>
      <p>Foto: <a href="https://commons.wikimedia.org/wiki/File:2016_Women%27s_field_hockey_interland_NED-ESP_(28338124161).jpg">Sander van Ginkel</a></p>
    </article>
  </body>
</html>