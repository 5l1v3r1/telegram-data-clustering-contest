<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/eidiseis/oikonomia/elladaoikonomia/oosa-provlepei-rythmo-anaptyxis-tis-ellinikis-oikonomias-21-kai-protogenes-pleonasma-35-toy-aep-gia-to-2020/"/>
    <meta property="og:site_name" content="ert.gr"/>
    <meta property="article:published_time" content="2019-11-21T13:00:05+00:00"/>
    <meta property="og:title" content="ΟΟΣΑ: Προβλέπει ρυθμό ανάπτυξης της ελληνικής οικονομίας 2,1% και πρωτογενές πλεόνασμα 3,5% του ΑΕΠ για το 2020"/>
    <meta property="og:description" content="Ρυθμό ανάπτυξης της ελληνικής οικονομίας 2,1% το 2020, έναντι 1,8% το 2019, και επίτευξη του στόχου για πρωτογενές πλεόνασμα 3,5% του ΑΕΠ το επόμενο έτος προβλέπει ο ΟΟΣΑ (Οργανισμός Οικονομικής Συνεργασίας και Ανάπτυξης) στην εξαμηνιαία έκθεσή του για τις προοπτικές της παγκόσμιας οικονομίας που δόθηκε σήμερα στη δημοσιότητα."/>
  </head>
  <body>
    <article>
      <h1>ΟΟΣΑ: Προβλέπει ρυθμό ανάπτυξης της ελληνικής οικονομίας 2,1% και πρωτογενές πλεόνασμα 3,5% του ΑΕΠ για το 2020</h1>
      <address><time datetime="2019-11-21T13:00:05+00:00">21 Nov 2019, 13:00</time> by <a rel="author">Αλέκα Σταυροπούλου</a></address>
      <p>Ρυθμό ανάπτυξης της ελληνικής οικονομίας 2,1% το 2020, έναντι 1,8% το 2019, και επίτευξη του στόχου για πρωτογενές πλεόνασμα 3,5% του <b>ΑΕΠ</b> το επόμενο έτος προβλέπει <b>ο ΟΟΣΑ</b> (Οργανισμός Οικονομικής Συνεργασίας και Ανάπτυξης) στην εξαμηνιαία έκθεσή του για τις προοπτικές της παγκόσμιας οικονομίας που δόθηκε σήμερα στη δημοσιότητα.</p>
      <p>Σημειώνει, ακόμη, ότι η σχεδιαζόμενη επεκτατική δημοσιονομική πολιτική μπορεί να δώσει μεγαλύτερη ώθηση στην οικονομία από ό,τι προβλέπει.</p>
      <p><b>Ο ΟΟΣΑ</b> τονίζει ότι η αύξηση της απασχόλησης και των πραγματικών μισθών θα στηρίξει την κατανάλωση και η βελτίωση των χρηματοδοτικών συνθηκών και της εμπιστοσύνης θα ενισχύσει τις επιχειρηματικές επενδύσεις, ενώ η υποτονική ζήτηση στο εξωτερικό θα περιορίσει κάπως τον ρυθμό αύξησης των εξαγωγών. «Παρά την υιοθέτηση επεκτατικών δημοσιονομικών μέτρων <b>στα μέσα του 2019, το πρωτογενές δημοσιονομικό πλεόνασμα θα παραμείνει υψηλό, στο 3,8% του ΑΕΠ το 2019.</b></p>
      <p><b>Ο προϋπολογισμός του 2020</b> – που περιλαμβάνει μεγάλες φορολογικές μειώσεις μαζί με μέτρα για τη διεύρυνση της φορολογικής βάσης και, σε μικρότερο βαθμό, για τον εξορθολογισμό των δαπανών – θα στηρίξει την ανάπτυξη και θα περιορίσει το πρωτογενές πλεόνασμα στο 3,5% του ΑΕΠ», αναφέρεται στην έκθεση.</p>
      <p>Πηγή: ΑΠΕ-ΜΠΕ</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/roi-idiseon/oosa-provlepei-oti-i-pagkosmia-oikonomia-tha-anaptychthei-me-ton-chamilotero-rythmo-tis-teleytaias-10etias/"/>
        <a href="https://www.ert.gr/eidiseis/ellada/kinonia/provlepseis-komision-sto-18-i-anaptyxi-to-2019-23-to-2020-stin-ellada-video/"/>
        <a href="https://www.ert.gr/eidiseis/ellada/politiki/syriza-pseydi-kai-enocha-kena-paroysiazei-o-apologismos-toy-kyvernitikoy-ergoy/"/>
        <a href="https://www.ert.gr/featured/parathyro-gia-nea-thetika-metra-afinoyn-ta-stoicheia-ektelesis-toy-proypologismoy/"/>
        <a href="https://www.ert.gr/eidiseis/ellada/politiki/politiki-kontra-gia-tis-diloseis-tomsen-i-proigoymeni-kyvernisi-ithele-ypsila-pleonasmata-video/"/>
        <a href="https://www.ert.gr/eidiseis/oikonomia/elladaoikonomia/stochos-na-peisoyme-oti-tha-eimaste-i-eycharisti-ekplixi-stin-eyrozoni-video/"/>
      </related>
    </article>
  </body>
</html>