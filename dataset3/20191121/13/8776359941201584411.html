<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zib.com.ua/ua/140137-advokati_diznalisya_za_yakih_umov_dosyagti_uspihu_pid_chas_z.html"/>
    <meta property="og:site_name" content="Закон и Бизнес"/>
    <meta property="article:published_time" content="2019-11-21T13:00:00+00:00"/>
    <meta property="og:title" content="Адвокати дізналися, за яких умов досягти успіху під час захисту у корупційних справах"/>
    <meta property="og:description" content="Як отримати тактичні переваги під час захисту підозрюваних у злочинах корупційної спрямованості? Відповідь на це питання та інші поради отримали адвокати Рівненської та Житомирської областей під час семінару, організованого ВКДКА."/>
  </head>
  <body>
    <article>
      <h1>Адвокати дізналися, за яких умов досягти успіху під час захисту у корупційних справах</h1>
      <address>
        <time datetime="2019-11-21T13:00:00+00:00">21 Nov 2019, 13:00</time>
      </address>
      <p>
        <i>
          <b>Як отримати тактичні переваги під час захисту підозрюваних у злочинах корупційної спрямованості? Відповідь на це питання та інші професійні поради отримали адвокати Рівненської та Житомирської областей під час семінару, організованого ВКДКА.</b>
        </i>
      </p>
      <p>Як повідомили <a href="http://zib.com.ua/">«ЗіБ»</a> у прес-службі ВКДКА, вже традиційними доповідачами на семінарах, що організовує ВКДКА у регіонах, виступили голова ВКДКА <b>Сергій Вилков</b> та керівник секретаріату <b>Віктор Вовнюк</b>. Вони розповіли правникам про практику застосування профільного Закону та Правил адвокатської етики Вищою кваліфікаційно-дисциплінарною комісією адвокатури під час розгляду скарг на рішення, дії чи бездіяльність регіональних КДКА. Також адвокати отримали професійні поради з особливостей захисту окремої категорії осіб, щодо яких відповідно до КПК здійснюється особливий порядок кримінального провадження.</p>
      <p>Спеціальним запрошеним спікером семінару став голова Комітету НААУ з питань антикорупційної політики та комплаєнсу <b>Олексадр Готін</b>. Він надав відповіді на типові запитання, пов’язані із тактикою захисту у кримінальному проваджені щодо злочинів корупційної спрямованості. Зокрема, експерт назвав 4 умови, яких має дотримуватися кожен захисник, що розраховує на успіх у справі:</p>
      <p>1.        Бути різнім, зважаючи на манеру ведення суддею справи. Тут необіхідно відчувати служителя Феміди, враховувати його інтелектуальний рівень, настрій, відстежувати завуальовані підказки.</p>
      <p>2.        Уникати тактичних прорахунків, які часто пов’язані з надмірною самовпевненістю.</p>
      <p>3.        Обмежити консультації зі співробітниками правоохоронних органів і суддями. Інакше захисник приречений на роботу в рамках шаблону правозастосовної практики, що склалася в регіоні, де розглядається справа.</p>
      <p>4.        Позбавитися від існуючих стереотипів, зокрема нав’язаних у вишах на кшталт «головне знати не закон, а те, де шукати необхідне положення».</p>
      <p>За підсумками заходу, який відбувся у Рівному 19 листопада, адвокати отримали по 4 бали з підвищення кваліфікації.</p>
      <related>
        <h4>Матеріали за темою</h4>
        <a href="https://zib.com.ua/ua/140129-vkdka_obgovorila_zmini_schodo_advokatskogo_viprobuvannya.html"/>
        <a href="https://zib.com.ua/ua/issue/685/"/>
        <a href="https://zib.com.ua/ua/140113-vkdka_hoche_usunuti_progalini_u_kvalifikaciynih_procedurah.html"/>
        <a href="https://zib.com.ua/ua/139880-chomu_tak_zvanih_politichnih_advokativ_ne_spriymayut_inozemc.html"/>
        <a href="https://zib.com.ua/ua/issue/682/"/>
        <a href="https://zib.com.ua/ua/139736-u_vischiy_shkoli_advokaturi_rozkazhut_pro_filosofiyu_procesu.html"/>
        <a href="https://zib.com.ua/ua/139720-dlya_advokativ_pidgotuvali_vebinar_pro_pravovi_pozicii_espl_.html"/>
        <a href="https://zib.com.ua/ua/138761-yak_pravoporushniku_uniknuti_kriminalnoi_vidpovidalnosti_roz.html"/>
        <a href="https://zib.com.ua/ua/138760-yak_zminitsya_proces_stazhuvannya_advokativ_rozpovili_v_naau.html"/>
        <a href="https://zib.com.ua/ua/138682-rau_uskladnila_maybutnim_advokatam_umovi_skladannya_pismovog.html"/>
        <a href="https://zib.com.ua/ua/138231-stazhuvannya_dlya_advokativ_rau_vvela_novu_vimogu.html"/>
        <a href="https://zib.com.ua/ua/137834-v_naau_poyasnili_koli_advokatu_neobhidno_pidvischuvati_kvali.html"/>
        <a href="https://zib.com.ua/ua/137820-koncepciya_reformuvannya_yuridichnoi_osviti_mon_prezentuvalo.html"/>
        <a href="https://zib.com.ua/ua/137680-advokat_sto_raziv_podumae_kudi_investuvati_dorogocinniy_chas.html"/>
        <a href="https://zib.com.ua/ua/issue/660/"/>
        <a href="https://zib.com.ua/ua/137531-u_strazburzi_advokatam_rozkriyut_sekreti_uspishnogo_zvernenn.html"/>
        <a href="https://zib.com.ua/ua/137495-advokativ_navchatimut_zahischati_zhertv_nasilstva.html"/>
        <a href="https://zib.com.ua/ua/137485-ukrainski_advokati_poidut_vchitisya_do_parizhu.html"/>
        <a href="https://zib.com.ua/ua/137370-suddi_y_prokurori_stavatimut_advokatami_anonimno_i_bez_stazh.html"/>
        <a href="https://zib.com.ua/ua/issue/657/"/>
        <a href="https://zib.com.ua/ua/137060-dlya_molodih_advokativ_u_parizhi_proyde_bezkoshtovne_navchan.html"/>
        <a href="https://zib.com.ua/ua/137055-reforma_yuridichnoi_osviti_eksperti_obgovorili_koncepciyu.html"/>
        <a href="https://zib.com.ua/ua/135915-u_vsha_nazvali_tipovi_pomilki_pri_prohodzhenni_obovyazkovih_.html"/>
        <a href="https://zib.com.ua/ua/135625-kvalifpalata_mae_obruntovuvati_kriterii_zastosovani_pid_chas.html"/>
        <a href="https://zib.com.ua/ua/issue/638/"/>
        <a href="https://zib.com.ua/ua/javascript:void(0);"/>
      </related>
    </article>
  </body>
</html>