<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/apple-programmare-e-per-tutti-si-arricchisce-con-nuovi-materiali-per-studenti-e-insegnanti/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-21T13:22:00+00:00"/>
    <meta property="og:title" content="Apple, “Programmare è per tutti” si arricchisce con nuovi materiali per studenti e insegnanti | MobileLabs"/>
    <meta property="og:description" content="Apple ha presentato una nuova versione del corso “Programmare è per tutti”, l’iniziativa che intende avvicinare più studenti delle scuole elementari e medie al mondo della programmazione."/>
  </head>
  <body>
    <article>
      <h1>Apple, “Programmare è per tutti” si arricchisce con nuovi materiali per studenti e insegnanti | MobileLabs</h1>
      <address>
        <time datetime="2019-11-21T13:22:00+00:00">21 Nov 2019, 13:22</time>
      </address>
      <p>Apple ha presentato una nuova versione del corso “<b>Programmare è per tutti</b>”, l’iniziativa che intende <b>avvicinare più studenti delle scuole elementari e medie al mondo della programmazione</b>. Già disponibile, il nuovo programma mette a disposizione degli insegnanti ancor più risorse insieme a una nuova guida per gli studenti e materiali Swift Coding Club aggiornati.</p>
      <p>Il nuovo corso amplia la gamma già esistente. “<i>Programmare è per tutti: rompicapo</i> è una nuova guida per gli studenti dedicata a Swift Playgrounds (l’app che ti insegna a programmare) e incentrata sul rafforzamento delle <b>strategie di problem solving</b> e delle capacità di pensiero critico. Ogni capitolo permettere di consolidare le conoscenze già acquisite, di fare esperimenti con nuovi concetti di programmazione, di mettere in pratica quanto appreso e di comunicare in modo creativo l’impatto del codice sulla loro vita”.</p>
      <figure>
        <img src="https://www.tomshw.it/images/images/2019/11/apple-programmare-64341.768x432.jpg"/>
      </figure>
      <p>Essendo pensato per essere accessibile a tutti gli studenti, il corso è ottimizzato per <b>VoiceOver includendo video sottotitolati</b>, con descrizioni audio e contenuti nella lingua dei segni americana. Non manca ovviamente la guida per gli insegnanti che li aiuta a capire come portare la programmazione in classe.</p>
      <p>Inoltre, chiunque voglia imparare a scrivere le sue prime righe di codice potrà <b>iscriversi a migliaia di sessioni gratuite Today at Apple</b> sulla programmazione che si terranno dal 1° al 15 dicembre negli Apple Store di tutto il mondo per celebrare la Computer Science Education Week. È possibile effettuare l’iscrizione tramite l’apposita pagina raggiungibile a <a href="https://www.apple.com/it/today/collection/codewithapple/">questo link</a>. Le sessioni sono disponibili per diverse fasce d’età.</p>
      <blockquote><b>iPhone 11</b>, lo smartphone più economico di Apple, è disponibile all’acquisto su Amazon a <b>800 euro</b> tramite <a href="https://toms.it/YGJvU">questo link. </a></blockquote>
    </article>
  </body>
</html>