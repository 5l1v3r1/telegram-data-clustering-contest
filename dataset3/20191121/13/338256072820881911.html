<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58500-na-zakarpatt-vikrili-shemu-nezakonnogo-vvezennya-avtomoblnih-zapchastin-foto.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-21T13:34:00+00:00"/>
    <meta property="og:title" content="На Закарпатті викрили схему незаконного ввезення автомобільних запчастин"/>
    <meta property="og:description" content="Співробітники податкової міліції ГУ ДФС у Закарпатській області під процесуальним керівництвом обласної прокуратури викрили схему ввезення в Україну автомобільних запчастин без сплати митних платежів та вилучили велику партію товарів.В рамках розслідування кримінального провадження за ч.1 ст.212 КК України було встановлено групу осіб, які протягом 2019 року ухилялися від сплати митних платежів завдяки використанню у своїй роботі схеми ввезення на територію України автомобільних запчастин поза митним контролем. Для цього фігуранти здійснювали подрібнення великих партій товарів на такі, що не підлягають декларуванню, та ввозили їх без сплати митних платежів, нібито для особистих потреб громадян. У подальшому вказані товари реалізовували по всій території України, в т.ч. через спеціалізовані Інтернет-магазини.За результатами обшуків, проведених у складських приміщеннях фігурантів, з незаконного обігу вилучено партію автомобільних двигунів різних марок, бувші у використанні бампери до автомобілів та коробки передач…"/>
  </head>
  <body>
    <article>
      <h1>На Закарпатті викрили схему незаконного ввезення автомобільних запчастин</h1>
      <address>
        <time datetime="2019-11-21T13:34:00+00:00">21 Nov 2019, 13:34</time>
      </address>
      <p><b>Співробітники податкової міліції ГУ ДФС у Закарпатській області під процесуальним керівництвом обласної прокуратури викрили схему ввезення в Україну автомобільних запчастин без сплати митних платежів та вилучили велику партію товарів.</b><br/><br/>В рамках розслідування кримінального провадження за ч.1 ст.212 КК України було встановлено групу осіб, які протягом 2019 року ухилялися від сплати митних платежів завдяки використанню у своїй роботі схеми ввезення на територію України автомобільних запчастин поза митним контролем. Для цього фігуранти здійснювали подрібнення великих партій товарів на такі, що не підлягають декларуванню, та ввозили їх без сплати митних платежів, нібито для особистих потреб громадян. У подальшому вказані товари реалізовували по всій території України, в т.ч. через спеціалізовані Інтернет-магазини.<br/><br/>За результатами обшуків, проведених у складських приміщеннях фігурантів, з незаконного обігу вилучено партію автомобільних двигунів різних марок, бувші у використанні бампери до автомобілів та коробки передач, які були ввезені в Україну без сплати митних платежів.<br/><br/>Вилучені ТМЦ, загальною орієнтовною вартістю 7 млн. грн., передані на відповідальне зберігання.<br/><br/>Триває слідство, інформує Державна фіскальна служба України.</p>
      <figure>
        <img src="https://zak-kor.net/uploads/posts/2019-11/1574336139_photo.58998.jpg"/>
      </figure>
      <figure>
        <img src="https://zak-kor.net/uploads/posts/2019-11/1574336080_photo.58999.jpg"/>
      </figure>
      <figure>
        <img src="https://zak-kor.net/uploads/posts/2019-11/1574336156_photo.59001.jpg"/>
      </figure>
      <figure>
        <img src="https://zak-kor.net/uploads/posts/2019-11/1574336083_photo.59002.jpg"/>
      </figure>
      <p>
        <b>
          <a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a>
        </b>
      </p>
    </article>
  </body>
</html>