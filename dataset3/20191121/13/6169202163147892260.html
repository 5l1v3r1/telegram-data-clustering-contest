<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://economie.hotnews.ro/stiri-companii-23505181-campioni-business-5-antreprenori-din-zona-moldovei-care-cifra-afaceri-totala-231-milioane-lei.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-21T13:42:00+00:00"/>
    <meta property="og:title" content="[P] Campioni în Business: 5 antreprenori din zona Moldovei care au o cifră de afaceri totală de 231 de milioane de lei"/>
    <meta property="og:description" content="Zona Moldovei se bucură de antreprenori ce au curajul să investească în piața românească, să creeze locuri de muncă și să contribuie la dezvoltarea economică a regiunii. Cinci dintre"/>
  </head>
  <body>
    <article>
      <h1>[P] Campioni în Business: 5 antreprenori din zona Moldovei care au o cifră de afaceri totală de 231 de milioane de lei</h1>
      <address>
        <time datetime="2019-11-21T13:42:00+00:00">21 Nov 2019, 13:42</time>
      </address>
      <p><b>​Zona Moldovei se bucură de antreprenori ce au curajul să investească în piața românească, să creeze locuri de muncă și să contribuie la dezvoltarea economică a regiunii. Cinci dintre aceste companii, cu domeniu de business de la agricol până la service IT au fost premiate la Iași în cadrul unui eveniment dedicat antreprenorilor Români.<br/></b><br/>Evenimentele Campioni în Business, reunite în acest an sub conceptul <i>„Destinație: Viitor”,</i> au organizat o serie de sesiuni interactive în care accentul a fost pus pe schimbul de experiențe între antreprenori și pregătirea afacerilor pentru un viitor digital. Cel de-al doilea eveniment de anul acesta a avut loc la Iași, pe 14 noiembrie, unde au fost acordate trei categorii de premii: <i>Campioni în Business</i>, <i>Rising Star</i> și <i>Premiul Campionilor.<br/></i><br/><b>Trofeul Rising Star</b> este dedicat companiilor la început de drum, cu o creștere accelerată. Anul acesta câștigătorul din zona Moldovei este Diaconu Agriplant SRL, companie înființată în 2016. Începând cu 2018, au dezvoltat brandul <b>Vagabond Studio</b>, care a avut o creștere spectaculoasă, raportând o cifră de afaceri de 6,678,883 lei și un profit net de 1,986,970 lei pentru 2018.</p>
      <figure>
        <img src="https://media.hotnews.ro/media_server1/image-2019-11-21-23505169-0-diaconu-mihaela-fondatoare-vagabond-studio.jpg"/>
      </figure>
      <p>Cei <b>trei câștigători</b> din zona Moldovei ai premiului <b>Campioni în Business 2019</b> sunt: <br/><br/>• <b>Concord Service Center SRL</b> - companie ce oferă servicii de reparare a calculatoarelor și echipamentelor periferice și pune la dispoziție soluții pentru problemele de software ale echipamentelor IT. Cifra de afaceri în 2018 a fost de 49,948,234 lei, iar profitul net de 2,162,099 lei.</p>
      <figure>
        <img src="https://media.hotnews.ro/media_server1/image-2019-11-21-23505167-0-dragos-acatrinei-concord-service-center.jpg"/>
      </figure>
      <p>• <b>Agricola 96 SA </b>– companie ce oferă servicii de cultivare a cerealelor, plantelor leguminoase și a plantelor producătoare de semințe oleaginoase. Cifra de afaceri în 2018 a fost de 57,859,207 lei și profit net de 3,695,080 lei.</p>
      <figure>
        <img src="https://media.hotnews.ro/media_server1/image-2019-11-21-23505171-0-cosmin-cadar-agricola-96.jpg"/>
      </figure>
      <p>•<b> Linda Ecotil </b>– cu peste 15 ani experiență în producţia de acoperişuri metalice, fiind una dintre cele mai performante și moderne din zona Moldovei și a Bucovinei. Cifra de afaceri în 2018 a fost de 62,975,138 lei și profit net de 1,948,980 lei.</p>
      <figure>
        <img src="https://media.hotnews.ro/media_server1/image-2019-11-21-23505162-0-romica-vataminuc-linda-ecotil.jpg"/>
      </figure>
      <p><b>Premiul Campionilor</b> a fost desemnat companiei Europrod SA, care a fost înființată în anul 2000 și care deține brandul <b>Agricola</b>. Europrod a raportat în anul 2018 cifra de afaceri de 53,549,296 lei și profit net de 5,675,603 lei.</p>
      <figure>
        <img src="https://media.hotnews.ro/media_server1/image-2019-11-21-23505165-0-europrod.jpg"/>
      </figure>
      <p>Evenimentele Campioni în Business au ca invitații speciali anul acesta pe Mihai Miron, fondatorul Spitalului Sf. Constantin din Brașov și Președintele Ropharma și Cristian Covaciu, CEO IPEC. Cei doi au prezentat evoluția roboticii în domeniul medical și farmaceutic, dar și din domeniul producției de masă.<br/><br/>Primul eveniment al Campioni în Business a avut loc pe 7 noiembrie la Cluj și a premiat 5 antreprenori de succes din Transilvania. <br/><br/><b>Gala Campioni în Business</b>, ultimul eveniment de anul acesta va avea loc pe 27 noiembrie la București. În cadrul acesteia vor fi anunțați câștigătorii premiilor <b>Campioni în Business din Muntenia</b>, dar și <b>Antreprenorul Anului</b>, cel ce va prelua ștafeta de la Daniel Dineș, fondatorul UiPath, câștigătorul titlului Antreprenorul Anului 2018.</p>
      <figure>
        <img src="https://media.hotnews.ro/media_server1/image-2019-11-21-23505174-0-mihai-miron-irina-anghel-enescu.jpg"/>
      </figure>
      <p><b>******<br/></b><br/><b>Despre Campioni în Business: </b><br/><br/>Dezvoltat pe un proiect lansat în 2005 de Enterprise Investors, unul dintre cei mai mari manageri de fonduri de private equity din regiune, Campioni în Business își propune să descopere și să promoveze antreprenorii din spatele celor mai dinamice companii românești. <br/><br/>Începând cu 2011, proiectului i s-au alăturat BCR, cea mai mare bancă din România, Triple Helix, organizație non-guvernamentală dedicată antreprenoriatului, fondată de Irina Anghel-Enescu, și, în 2012, PwC România, una dintre cele mai puternice companii de consultanță în business.</p>
    </article>
  </body>
</html>