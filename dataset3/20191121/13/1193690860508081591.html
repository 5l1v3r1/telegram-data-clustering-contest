<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/suspilstvo/parubii-bude-svidchyty-u-spravi-kolyshnikh-berkutivtsiv-203206.html"/>
    <meta property="og:site_name" content="5 канал"/>
    <meta property="article:published_time" content="2019-11-21T13:43:00+00:00"/>
    <meta property="og:title" content="Парубій буде свідчити у справі колишніх &quot;беркутівців&quot;"/>
    <meta property="og:description" content="Він стверджує, що 20 лютого 2014 року &quot;розпочалася справжня україно-російська війна&quot;"/>
  </head>
  <body>
    <article>
      <h1>Парубій буде свідчити у справі колишніх "беркутівців"</h1>
      <address>
        <time datetime="2019-11-21T13:43:00+00:00">21 Nov 2019, 13:43</time>
      </address>
      <p>Народний депутат України від партії "Європейська солідарність" у коментарі "<a href="https://www.radiosvoboda.org/a/news-parubiy-sud-nad-berkutivciamy/30284350.html">Радіо Свобода</a>" повідомив, що він збирається 21 листопада свідчити у Святошинському районному суді Києва в так званій "справі беркутівців".</p>
      <p>"Мій адвокат дуже чітко заявив суду, що я буду давати свідчення сьогодні, 21 листопада, о 14:00. Я прибуду, звичайно, до суду і буду давати ці свідчення. На будь-якому етапі я ніколи не уникав викликів чи прокуратури, чи в суд", – наголосив Парубій.</p>
      <p>Він стверджує, що 20 лютого 2014 року "розпочалася справжня україно-російська війна, коли нас почали розстрілювати на Майдані, коли мирний протест почали розстрілювати зі снайперських ґвинтівок і з автоматів".</p>
      <p>"Я переконаний, що люди, які це чинили, люди, які давали злочинні накази, повинні нести відповідальність перед законом і перед українською державою", – підкреслив Парубій.</p>
      <p>Як повідомляв 5.UA, справи Майдану <a href="https://www.5.ua/suspilstvo/u-hpu-zapevniaiut-shcho-spravy-maidanu-ne-pryzupyniatymut-203153.html">не призупинятимут</a>ь, позаяк процесуальне керівництво вестимуть ті самі люди. Про це йшлося під час спільного брифінгу генпрокурора Руслана Рябошапки та директора ДБР Романа Труби</p>
      <blockquote>Нагадаємо, до 18 лютого 2014 року вже налічувалось 9 загиблих. З 18 по 20 лютого на Майдані загинуло найбільше людей – 78 осіб, після 20 лютого – ще 20. Окрім українців, жертвами режиму Януковича стали білоруси, вірмени та грузини. Усі вони увійшли до меморіалу борців за українську Незалежність – до Небесної Сотні. 104 Героям Небесної Сотні президент України Петро Порошенко посмертно присвоїв звання Героїв України.</blockquote>
      <p> </p>
    </article>
  </body>
</html>