<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/xiaomi_gradi_sopstvenu_fabriku_za_5g_premium_uredjaje-82148"/>
    <meta property="og:site_name" content="Benchmark"/>
    <meta property="article:published_time" content="2019-11-21T13:50:00+00:00"/>
    <meta property="og:title" content="Xiaomi gradi sopstvenu fabriku za 5G premium uredjaje"/>
    <meta property="og:description" content="Sa proizvodnjom od jednog telefona svake sekunde, nova fabrika bi mogla značiti pravu poplavu tržišta Xiaomi telefonima"/>
  </head>
  <body>
    <article>
      <h1>Xiaomi gradi sopstvenu fabriku za 5G premium uredjaje</h1>
      <address>
        <time datetime="2019-11-21T13:50:00+00:00">21 Nov 2019, 13:50</time>
      </address>
      <figure>
        <img src="https://www.benchmark.rs/assets/img/news/main/ca470cfa5eb3bcb763d70b47066d2861.jpg"/>
      </figure>
      <p>Na World 5G konferenciji u Kini, CEO kompanije <a href="https://www.benchmark.rs/tag/xiaomi-290"><b>Xiaomi</b></a> Lei Jun održao je jedan od mnogobrojnih govora koji će se desiti na glavnoj bini. Tokom svog izlaganja on je otkrio da je kompanija u završnoj fazi izgradnje svoje <a href="https://www.benchmark.rs/tag/5g-1581"><b>5G</b></a> fabrike, a u kojoj će se odvijati razvoj i proizvodnja njihovih flagship 5G modela. Očekuje se da izgradnja bude završena u decembru.</p>
      <p>Fabrika se nalazi u ekonomskoj i tehnološko-razvojnoj zoni u Pekingu i posedovaće velike automatizovane proizvodne linije kako bi se povećala efikasnost proizvodnje. U njoj će se takođe nalaziti i Cloud servisi i 5G laboratorije.</p>
      <p>Očekivani proizvodni kapacitet fabrike koja se prostire na 187.000 kvadratnih metara je oko 60 telefona u minuti, odnosno po jedan 5G telefon svake sekunde, što je 60% više od tradicionalnih fabrika.</p>
      <h3>Pogledajte još: <a href="https://www.benchmark.rs/vesti/xiaomi_radi_na_gomili_jeftinih_5g_telefona-82104">Xiaomi radi na gomili jeftinih 5G telefona</a> </h3>
      <p>U prvoj fazi, fabrika će proizvesti milion komada, što nije puno, obzirom da je u stanju da proizvede 30 miliona za 365 dana. Jedna od prednosti nove fabrike je što će kompanija češće moći da planira prodaju velikih količina, kao i plasira svoje uređaje na tržište brže nego pre.</p>
      <p>
        <i>Izvor: <a href="https://www.gsmarena.com/">GSMArena</a></i>
      </p>
      <figure>
        <iframe src="https://www.youtube.com/embed/rptNNPyxEM8" width="600" height="450" data-service="Youtube" scrolling="no"/>
      </figure>
      <p> </p>
    </article>
  </body>
</html>