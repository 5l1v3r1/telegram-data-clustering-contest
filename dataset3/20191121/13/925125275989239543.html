<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/d-berbatovas-baleas-savo-poelgiais-nepadeda-pats-sau/73320"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-21T13:24:19+00:00"/>
    <meta property="og:title" content="D. Berbatovas: &quot;Bale'as savo poelgiais nepadeda pats sau&quot;"/>
    <meta property="og:description" content="Buvęs Londono &quot;Tottenham&quot; puolėjas Dimitaras Berbatovas sukritikavo Garetho Bale'o elgesį švenčiant Velso rinktinės patekimą į Europos čempionatą."/>
  </head>
  <body>
    <article>
      <h1>D. Berbatovas: "Bale'as savo poelgiais nepadeda pats sau"</h1>
      <address>
        <time datetime="2019-11-21T13:24:19+00:00">21 Nov 2019, 13:24</time>
      </address>
      <p>Buvęs Londono "Tottenham" puolėjas Dimitaras Berbatovas sukritikavo Garetho Bale'o elgesį švenčiant Velso rinktinės patekimą į Europos čempionatą.</p>
      <p>Jau <a href="https://www.eurofootball.lt/naujienos/velso-patekima-i-europos-cempionata-atsventes-g-baleas-pasiepe-real-kluba/73303">rašėme</a>, kad G. Bale'as triumfo metu pozavo prie Velso vėliavos, ant kurios buvo Madrido "Real" klubą pašiepiantis užrašas. Jis simbolizavo futbolininko prioritetus – pirmiausia Velso rinktinė, tuomet golfas ir tik galiausiai "Real".</p>
      <p>Ne kartą G. Bale'ą užstojęs D. Berbatovas dabar teigia, kad valas peržengė ribas, todėl visiškai supras, jeigu sulauks atitinkamos reakcijos "Santiago Bernabeu" stadione.</p>
      <p>"Bale'as buvo kvailas, kad triumfavo šios vėliavos akivaizdoje", – sakė bulgaras.</p>
      <p>"Akivaizdu, kad yra kažkokia karšta situacija tarp jo ir klubo. Nematau jokių problemų, jog Velso rinktinė jam yra pirmoje vietoje, tačiau tikrai nebūtina triumfuoti su šia vėliava. Suprantu, kad tai tik šioks toks pokštas, tačiau tai atneša nereikalingo dėmesio.</p>
      <p>Galbūt jis norėjo kažką parodyti tokiu elgesiu, arba nematė to užrašo ir buvo tiesiog kupinas emocijų, bet vis tiek manau, kad toks elgesys nėra tinkamas.</p>
      <p>Niekas neabejoja jo gebėjimais futbolo aikštėje ir tai, jog jis sulaukia daug nepelnytos kritikos Ispanijoje, tačiau jeigu tu jauti tokį pyktį, tai kodėl tu vis dar esi ten? Jeigu jautiesi pakankamai geras, tuomet išvyk į kitą klubą ir vėl žaisk savo futbolą", – pridūrė D. Berbatovas.</p>
    </article>
  </body>
</html>