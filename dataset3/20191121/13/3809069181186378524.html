<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/premier-league/article/1417083/tzaka-se-anoihti-kontra-me-tin-arsenal"/>
    <meta property="og:site_name" content="gazzetta.gr"/>
    <meta property="article:published_time" content="2019-11-21T13:19:00+00:00"/>
    <meta property="og:title" content="Τζάκα: Σε ανοιχτή κόντρα με την Άρσεναλ!"/>
    <meta property="og:description" content="Ο Γκρανίτ Τζάκα δεν μπορεί να δεχθεί ότι αποφασίστηκε στην Άρσεναλ να του πάρουν το περιβραχιόνιο του αρχηγού και να μην τον στηρίξουν, με αποτέλεσμα να θέλει πλέον ν' αποχωρήσει τον Ιανουάριο."/>
  </head>
  <body>
    <article>
      <h1>Τζάκα: Σε ανοιχτή κόντρα με την Άρσεναλ!</h1>
      <h2>Ο Γκρανίτ Τζάκα δεν μπορεί να δεχθεί ότι αποφασίστηκε στην Άρσεναλ να του πάρουν το περιβραχιόνιο του αρχηγού και να μην τον στηρίξουν, με αποτέλεσμα να θέλει πλέον ν' αποχωρήσει τον Ιανουάριο.</h2>
      <address><time datetime="2019-11-21T13:19:00+00:00">21 Nov 2019, 13:19</time> by <a rel="author" href="http://www.gazzetta.gr/dimosiografos/kostas-zaliaris" target="_blank">Κώστας Ζάλιαρης</a></address>
      <p>Ο Ελβετός μέσος, φαίνεται ότι θα ρίξει τους τίτλους τέλους της θητείας του στους «κανονιέρηδες» τον προσεχή Ιανουάριο, αφού δεν έχει διάθεση να γεφυρωθεί η κόντρα του με τους οπαδούς. Ακόμα και τη στιγμή που εξήγησε όσα ήθελε δεν απολογήθηκε. </p>
      <p>Από την ημέρα που αποδοκιμάστηκε καθώς έβγαινε με αλλαγή στο ματς με την Κρίσταλ Πάλας, φτάνοντας σε σημείο να ειρωνεύεται και να εξαπολύει ύβρεις, βγάζοντας και τη φανέλα, ο διεθνής άσος ουσιαστικά τελείωσε από την ομάδα, με τον Έμερι να του παίρνει και το περιβραχιόνιο του αρχηγού.</p>
      <p><i>«Έχω ξεκάθαρη άποψη και ιδέες για ό,τι έχει συμβεί και για όσα πρέπει να γίνουν αυτή τη στιγμή και γνωρίζω πως και στην Άρσεναλ ξέρουν ακριβώς τι πρέπει να γίνει. Έχω ακόμα συμβόλαιο με την ομάδα και είμαι χαρούμενος που θα επιστρέψω τώρα μετά την διακοπή του πρωταθλήματος για να συζητήσουμε επιτέλους τι θα γίνει και να ξεκαθαρίσει το ζήτημα. Θα υπάρξει σίγουρα μια λύση. Δεν μπορώ να δεχθώ ό,τι έχει συμβεί κι ό,τι μου έχουν κάνει»</i> είπε στο SRF της πατρίδας του.</p>
    </article>
  </body>
</html>