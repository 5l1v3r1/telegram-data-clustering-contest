<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/samsung-galaxy-s11-refresh-rate-120-hz/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-21T13:00:00+00:00"/>
    <meta property="og:title" content="Samsung Galaxy S11 potrebbe avere un display con refresh rate da 120 Hz | MobileLabs"/>
    <meta property="og:description" content="Samsung Galaxy S11, il prossimo top di gamma, potrebbe contare su un display con refresh rate da 120 Hz: ecco le ultime indiscrezioni."/>
  </head>
  <body>
    <article>
      <h1>Samsung Galaxy S11 potrebbe avere un display con refresh rate da 120 Hz | MobileLabs</h1>
      <address>
        <time datetime="2019-11-21T13:00:00+00:00">21 Nov 2019, 13:00</time>
      </address>
      <p>Un indizio farebbe intendere che <b>Samsung Galaxy S11</b> potrebbe avere un display con refresh rate da <b>120 Hz</b>. Dopo l’ipotesi secondo cui potrebbe essere una caratteristica di <a href="http://www.tomshw.it/smartphone/oneplus-8-pro-avra-un-display-a-120-hz/">OnePlus 8</a>, anche il prossimo top di gamma della società coreana potrebbe contare su uno schermo da <a href="http://www.tomshw.it/smartphone/xiaomi-display-oled-120-hz-nel-2020/">120 Hz</a>.</p>
      <p>Samsung Galaxy S11 dovrebbe essere ufficialmente lanciato il<b> prossimo anno</b>. Già da parecchi mesi, però, sul web sono trapelate non poche indiscrezioni:<a href="http://www.tomshw.it/smartphone/samsung-indizi-smartphone-fotocamera-108-mp/"> fotocamera da 108 MP</a>, i <a href="https://www.tomshw.it/smartphone/samsung-il-galaxy-s11-si-potra-controllare-senza-toccarlo/">controlli a distanza</a> e ben<a href="https://www.tomshw.it/smartphone/samsung-galaxy-s11-possibili-varianti/"> 5 diverse varianti</a>. Oggi, invece, è l’ora di una possibile caratteristica dello <b>schermo</b>.</p>
      <figure>
        <iframe data-src="https://twitter.com/UniverseIce/status/1197178837055852545?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><i>Ice Universe</i>, un <i>leaker</i> molto conosciuto e attendibile, ha appena scoperto una funzione nascosta in una versione beta di <i><b>One UI 2</b></i>. Essa permetterebbe di <b>scegliere il refresh rate</b>, tra 60 e <b>120 Hz</b>. La build di riferimento è sviluppata per <i>Galaxy Note 9</i>, che certamente non è predisposto per tale tecnologia. Probabilmente, quindi, la funzione è stata pensata per un prodotto <b>non ancora rilasciato</b>.</p>
      <p>Trattandosi di una specifica certamente di non poco conto, probabilmente il dispositivo interessato sarà il prossimo <b>smartphone di punta</b>, ovvero Galaxy S11. Resta da capire, qualora il rumor venisse effettivamente ufficializzato, quale varianti saranno interessate, dato che dovrebbero essere più di uno i modelli disponibili.</p>
      <blockquote>Samsung Galaxy S10, con 8 GB di RAM e 128 GB di memoria interna, è disponibile all’acquisto su Amazon. Lo trovate a <a href="https://toms.it/jvhr4">questo indirizzo</a>.</blockquote>
    </article>
  </body>
</html>