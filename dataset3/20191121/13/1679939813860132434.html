<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/guvernul-a-alocat-4841-milioane-de-lei-pentru-acoperirea-cheltuielilor-privind-sistemul-unitar-de-salarizare-in-sectorul-bugetar_3059764.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-21T13:32:23+00:00"/>
    <meta property="og:title" content="Guvernul a alocat 484,1 milioane de lei pentru acoperirea cheltuielilor privind sistemul unitar de salarizare în sectorul bugetar"/>
    <meta property="og:description" content="Ministerul Finanțelor a anunţat că în Monitorul Oficial al Republicii Moldova a fost publicată Hotărârea Guvernului  privind repartizarea a 484,1 milioane lei din alocațiile prevăzute în bugetul de stat pe anul 2019 autorităților publice locale de ambele"/>
  </head>
  <body>
    <article>
      <h1>Guvernul a alocat 484,1 milioane de lei pentru acoperirea cheltuielilor privind sistemul unitar de salarizare în sectorul bugetar</h1>
      <address><time datetime="2019-11-21T13:32:23+00:00">21 Nov 2019, 13:32</time> by <a rel="author">PUBLIKA.MD</a></address>
      <p>
        <b>Ministerul Finanțelor a anunţat că în Monitorul Oficial al Republicii Moldova a fost publicată Hotărârea Guvernului  privind repartizarea a 484,1 milioane lei din alocațiile prevăzute în bugetul de stat pe anul 2019 autorităților publice locale de ambele niveluri pentru acoperirea parțială a cheltuielilor de implementare a legii de către unitățile bugetare finanțate prin transferuri cu destinație specială, cât și prin alte transferuri curente cu destinație generală.</b>
      </p>
      <p>Mijloacele alocate vor acoperi necesarul pentru achitarea salariilor pentru lunile octombrie și noiembrie curent. Ministerul Finanțelor va asigura în regim de urgență acțiunile privind introducerea în Sistemul Informațional al Ministerului Finanțelor a sumelor alocate pentru a face posibilă achitarea salariilor începând cu săptămâna viitoare.</p>
      <p>Ministerul Finanțelor va analiza și în continuare nivelul executării cheltuielilor de personal în instituțiile publice, pentru a interveni prompt cu propuneri de alocare a mijloacelor necesare.<br/><b>CITEŞTE ŞI: <a href="https://www.publika.md/nu-sunt-bani-profesori-educatori-si-angajati-ai-institutiilor-de-cultura-din-tara-au-primit-salariile-cu-intarziere_3059700.html">Nu sunt bani. Profesori, educatori şi angajaţi ai instituţiilor de cultură din ţară au primit salariile cu întârziere</a></b></p>
    </article>
  </body>
</html>