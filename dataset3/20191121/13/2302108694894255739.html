<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/dna-dezminte-ca-viorica-dancila-ar-urma-sa-fie-audiata-vineri-toate-aceste-informatii-sunt-false.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-21T13:37:33+00:00"/>
    <meta property="og:title" content="DNA dezminte că Viorica Dăncilă ar urma să fie audiată vineri de procurori: ”Informații FALSE”. Articolul Stiripesurse.ro fusese publicat cu câteva ore înaintea conferinței de presă a candidatei PSD"/>
    <meta property="og:description" content="Direcția Națională Anticorupție (DNA) dezminte categoric într-un comunicat informația potrivit căreia Viorica Dăncilă ar fi urmat să fie audiată vineri de"/>
  </head>
  <body>
    <article>
      <h1> DNA dezminte că Viorica Dăncilă ar urma să fie audiată vineri de procurori: ”Informații FALSE”. Articolul Stiripesurse.ro fusese publicat cu câteva ore înaintea conferinței de presă a candidatei PSD </h1>
      <address><time datetime="2019-11-21T13:37:33+00:00">21 Nov 2019, 13:37</time> by <a rel="author">Redacția</a></address>
      <p>Direcția Națională Anticorupție (DNA) dezminte categoric într-un comunicat informația potrivit căreia Viorica Dăncilă ar fi urmat să fie audiată vineri de procurori într-un presupus dosar de corupție, informație publicată joi de publicatia online Stiripesurse.ro. În comunicatul oficial al DNA, cuvântul ”fals” este scris cu majuscule.</p>
      <p>”În referire la informațiile vehiculate în spațiul public care acreditează ideea că un candidat la Președinția României urmează să fie citat la DNA, în data de 22 noiembrie 2019, Biroul de Informare și Relații Publice este abilitat să precizeze că toate aceste informații sunt FALSE”, arată DNA într-un anunț de presă.</p>
      <p>Stiripesurse susținea, citând ”surse judiciare”, că procurorii ar fi urmat să o audieze pe Dăncilă într-un dosar care îl privește și pe Ion Țiriac, dosar constituit în urma unei plângeri a unui om de afaceri. Informația negată de DNA a fost lansată de Stiripesurse cu câteva ore înainte de o nouă conferință de presă anunțată de Viorica Dăncilă pentru ora 18.00.</p>
      <figure>
        <img src="https://cdn.g4media.ro/wp-content/uploads/2019/11/stiripesurse-dancila-dna.jpg"/>
      </figure>
      <figure>
        <img src="https://cdn.g4media.ro/wp-content/uploads/2019/11/stiripesurse-dancila-dna.jpg"/>
      </figure>
      <p>
        <i>Foto sus: InquamPhotos / Octav Ganea</i>
      </p>
    </article>
  </body>
</html>