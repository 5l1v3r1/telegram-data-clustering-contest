<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/21/653990/"/>
    <meta property="og:site_name" content="Економічна правда"/>
    <meta property="article:published_time" content="2019-11-21T13:54:00+00:00"/>
    <meta property="og:title" content="Мінкульт та Ткаченко показали як планують регулювати ЗМІ"/>
    <meta property="og:description" content="Депутат “Слуги народу” і екс-голова 1+1 Олександр Ткаченко презентував разом з Міністерством культури чернетку закону про медіа, в ній піднімаються питання реєстрації та оподаткування ЗМІ, питання незалежності редакції від власника ресурсу і врегулювання блогерів."/>
  </head>
  <body>
    <article>
      <h1>Мінкульт та Ткаченко показали як планують регулювати ЗМІ</h1>
      <address>
        <time datetime="2019-11-21T13:54:00+00:00">21 Nov 2019, 13:54</time>
      </address>
      <p>Депутат "Слуги народу" і екс-голова 1+1 Олександр Ткаченко презентував разом з Міністерством культури чернетку закону про медіа, в ній піднімаються питання реєстрації та оподаткування ЗМІ, питання незалежності редакції від власника ресурсу і врегулювання блогерів.</p>
      <p>Презентація та обговорення пройшли на закритій зустрічі зі ЗМІ повідомляє<a href="https://tech.liga.net/technology/article/blogerov-zastavyat-platit-nalogi-ze-vlast-gotovit-zakony-o-kontrole-onlayn-smi?fbclid=IwAR37gXKF3HO2LC5xA-ehBRqF2e_m6X6a_J5T_ilAVfz-KxS39FHPa_tST8A"> tech.liga.net.</a></p>
      <p>Очікується, що в законопроекті про медіа буде <b>норма реєстрації онлайн-ЗМІ</b>, які працюють в Україні, а також реєстрація соцмереж (Google, YouTube, Facebook) з метою подальшого їх оподаткування.</p>
      <p>Правда, за словами Ткаченка, поки під знаком питання і те, і інше.</p>
      <p>Ткаченко також наголошує, що принцип реєстрації онлайн-медіа є в деяких європейських країнах, але вона добровільна.</p>
      <p>"Я попросив вас не бути байдужими до цього питання. Ми все одно це зарегулюємо. А ось те, як ми це зарегулюємо, сильно залежить від вас", - ось один з головних меседжів від ініціатора зустрічі Ткаченко.</p>
      <p>Представник Мінкульту Максимчук додав, що в Україні відбувається нестандартна ситуація: "Культура, правова і інша, знаходиться на інших етапах розвитку. А крім того, проти нас здійснюється агресія.</p>
      <p>В даному випадку потрібно враховувати ці фактори ... Проти кого ще ведеться така війна, як проти нас? Скільки умовних зливних бачків створюється, щоб розганяти дезінформацію?" І легальні медіа, які працюють в правовому полі, за його словами, страждають від цього, програють конкуренцію.</p>
      <figure>
        <img src="https://eimg.pravda.com/images/doc/d/4/d4b6fed-20191120234233-4849.png"/>
        <figcaption>tech.liga.net . </figcaption>
      </figure>
      <p>Паралельно з розробкою медіа-законопроекту, за словами Ткаченка, податковий комітет ВР розробляє зміни до Податкового кодексу щодо <b>оподаткування так званих провайдерів загального доступу</b>, які отримують прибуток на території України - Facebook, YouTube, Instagram та інші.</p>
      <figure>
        <img src="https://eimg.pravda.com/images/doc/9/4/947ce37-20191120234053-4614.png"/>
        <figcaption>tech.liga.net . Суб'єкти регулювання закону</figcaption>
      </figure>
      <p>Також залишається в дискусіях питання з приводу <b>блогерів</b>: чи варто їх прирівнювати зі ЗМІ, і якщо так, то починаючи з якої кількості підписників.</p>
      <p>Також повідомляється, що в презентації зазначено, що, крім штрафів, передбачається блокування онлайн-ресурсів за рішенням суду. Також є відмітка в розділі Юрисдикція: для онлайн-медіа - домен .UA і домен другого рівня .UA. Поки не зрозуміло, що робити з медіа на інших доменах - .net, .com.</p>
      <p>Ще один запропонований принцип - введення так званого <b>fair play.</b> Дохід не повинен бути менше, ніж обсяг фінансової підтримки ЗМІ власником. З приводу цього Ткаченко сказав, що якщо хтось придумає кращий спосіб гарантування незалежності редакції від власників - то комітет відкритий до розгляду пропозиції.</p>
      <p>Представник Мінкульту також зазначив, що відомство працює над проектом <b>моніторингу контенту</b>, який видають, в тому числі і онлайн-ЗМІ.</p>
      <p>Зокрема передбачається створення посади медійного омбудсмена з питань інформації. Він із залученням громадських організацій проводитиме моніторинг ЗМІ на предмет дезінформації.</p>
      <p>Максимчук зазначив, що за одноразове поширення дезінформації та відсутність вихідних даних про медіа буде передбачена адміністративна відповідальність, а за умисне, систематичне поширення дезінформації - кримінальна відповідальність.</p>
      <p>За його словами покарання за оціночне судження, критику, не буде бо, це не є дезінформацією.</p>
    </article>
  </body>
</html>