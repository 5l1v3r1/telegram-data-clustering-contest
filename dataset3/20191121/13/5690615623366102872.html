<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837019-kitay-vimagaye-vid-ssha-nakladennya-veto-na-zakon-pro-pidtrimku-protestiv-u-gonkonzi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T13:54:00+00:00"/>
    <meta property="og:title" content="Китай вимагає від Трампа накладення вето на закон про підтримку протестів у Гонконзі"/>
    <meta property="og:description" content="КИЇВ. 21 листопада. УНН. Китай вимагає від президента США Дональда Трампа накласти вето на закон, який спрямований на підтримку прав людини у Гонконзі. Про …"/>
  </head>
  <body>
    <article>
      <h1>Китай вимагає від Трампа накладення вето на закон про підтримку протестів у Гонконзі</h1>
      <address><time datetime="2019-11-21T13:54:00+00:00">21 Nov 2019, 13:54</time> by <a rel="author">Дар'я Панченко</a></address>
      <p><b>КИЇВ. 21 листопада. УНН.</b> Китай вимагає від президента США Дональда Трампа накласти вето на закон, який спрямований на підтримку прав людини у Гонконзі. Про це повідомляє <b>УНН</b> з посиланням на <a href="https://www.ap.org/en-gb/">AP</a>.</p>
      <p>"Ми закликаємо США розібратися в ситуації і припинити свої протиправні дії, поки не стало занадто пізно, не допустивши, щоб цей акт став законом і негайно перестати втручатися у справи Гонконгу та внутрішні справи Китаю", - сказав міністр закордонних справ Китаю Ген Шуан.</p>
      <p>Також міністр додав, що у разі, якщо США продовжить робити неправильні кроки – Китай буде вживати рішучі контрзаходи.</p>
      <p>"Акт передбачає введення санкцій проти китайських та гонконгських чиновників, які порушують права людини, і вимагає щорічного перегляду сприятливого торгового статусу, який Вашингтон надає Гонконгу", - повідомили в ЗМІ.</p>
      <p>Окрім того, повідомляється, що інший законопроект забороняє ввезення певних боєприпасів для поліції, включно зі сльозогінним газом, перцевими балончиками, резиновими кулями, водометами та електрошокерами.</p>
      <p>Також у ЗМІ нагадали, що законопроект в Палаті представників США схвалили в середу, після того як Сенат прийняв його. Тепер його повинен підписати Трамп.</p>
      <p>Нагадаємо, на початку літа в Гонконзі почалися <a href="https://www.unn.com.ua/uk/news/1805954-u-gonkonzi-bilshe-1-milyona-lyudey-viyshli-na-aktsiyu-protestu">масові акції протесту </a>проти наміру влади прийняти законопроект про екстрадицію, що дозволяє видавати правопорушників для материкового Китаю.</p>
      <p>Незважаючи на відкликання законопроекту, прихильники опозиції з числа молоді висловлюють готовність продовжувати <a href="https://www.unn.com.ua/uk/news/1810505-u-gonkonzi-vidmovilisya-vid-skandalnogo-zakonu-pro-ekstraditsiyu">антиурядові виступи.</a></p>
      <p>Нагадаємо, 18 листопада поліція Гонконгу <a href="https://www.unn.com.ua/uk/news/1836347-politsiya-gonkongu-zastosuvala-gumovi-kuli-proti-uchasnikiv-protestu">застосувала гумові кулі </a>проти учасників антиурядових протестів.</p>
    </article>
  </body>
</html>