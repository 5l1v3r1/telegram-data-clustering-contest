<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/zpevacka-monika-kaniokova-porodila-ve-vlaku-cestou-z-ostravy-vsichni-tleskali-a-plakali"/>
    <meta property="og:site_name" content="eXtra.cz"/>
    <meta property="article:published_time" content="2019-11-21T13:48:00+00:00"/>
    <meta property="og:title" content="Zpěvačka Monika Kanioková porodila ve vlaku cestou z Ostravy: Všichni tleskali a plakali"/>
    <meta property="og:description" content="Takové případy se rozhodně nestávají každý den. Zpěvačka Monika Kanioková porodila syna Prokopa ve vlaku Českých drah. Ke šťastné události došlo cestou z Ostravy do Frýdku-Místku. Podobný případ se stal naposledy v roce 1945."/>
  </head>
  <body>
    <article>
      <h6 class="kicker">rarita</h6>
      <h1>Zpěvačka Monika Kanioková porodila ve vlaku cestou z Ostravy: Všichni tleskali a plakali</h1>
      <address><time datetime="2019-11-21T13:48:00+00:00">21 Nov 2019, 13:48</time> by <a rel="author">Reportéři eXtra.cz</a></address>
      <slideshow>
        <figure>
          <img src="https://www.extra.cz/images/thumbs/4a/fd/4afd59f-247400-2-0d0000000-0d0000000-1d0000000-1d0000000-sector_2560x0-shrink.png"/>
          <figcaption>To je ale radosti!</figcaption>
        </figure>
        <figure>
          <img src="https://www.extra.cz/images/thumbs/df/eb/dfeb935-247396-zzvla-2560x0-shrink.jpg"/>
          <figcaption>Malý Prokop je krásné miminko.<cite>Facebook.com</cite></figcaption>
        </figure>
        <figure>
          <img src="https://www.extra.cz/images/thumbs/6a/87/6a87689-247397-zvla-2560x0-shrink.png"/>
          <figcaption>Bylo to hodně napínavé.<cite>Facebook.com</cite></figcaption>
        </figure>
        <figure>
          <img src="https://www.extra.cz/images/thumbs/08/6b/086b937-247402-zkana022222-2560x0-shrink.jpg"/>
          <figcaption>Porod ve vlaku se v Česku odehrál poprvé po tři čtvrti století<cite>Facebook.com</cite></figcaption>
        </figure>
        <figcaption>
          <a href="https://www.extra.cz/zpevacka-monika-kaniokova-porodila-ve-vlaku-cestou-z-ostravy-vsichni-tleskali-a-plakali/galerie/4">+ Další fotografie</a>
        </figcaption>
      </slideshow>
      <p>
        <b>Takové případy se rozhodně nestávají každý den. Zpěvačka Monika Kanioková porodila syna Prokopa ve vlaku Českých drah. Ke šťastné události došlo cestou z Ostravy do Frýdku-Místku. Podobný případ se stal naposledy v roce 1945.</b>
      </p>
      <p>Byla to poměrně napínavá cesta. Vlak z Ostravy do Frýdku-Místku nabíral zpoždění, ale tentokrát za to mohla šťastná událost. „Dcera byla ve vlaku a psala nám, co se děje. Psala, že to asi nestihnou, že vedle rodí paní,“ popsala žena, jejíž dcera cestovala vlakem. Pak už všichni tleskali a plakali dojetím.</p>
      <p>Monika Kanioková za nestandardních okolností přivedla na svět krásného a zdravého syna Prokopa. „Ti tleskající lidé v oknech vlaku při našem vystupování… Nádherný zážitek,“ uvedl na sociální síti nadšený tatínek Lukáš Kaniok a dodal, že za zpoždění vlaku se všem cestujícím omlouvá.</p>
      <p>„V neděli 17. listopadu byla krátce po 14. hodině vlakvedoucí ČD jednou starší cestující informována, že ve vlaku rodí jiná cestující. Vlakvedoucí při cestě na dané místo v soupravě zavolala Rychlou záchrannou službu. Po příchodu k rodičce zjistila, že otec dítěte dítě již téměř odrodil. Ještě v průběhu jízdy do stanice Vratimov se dítě narodilo a vlakvedoucí zajišťovala úkony podle telefonických pokynů operátorky RZS. Po zastavení ve Vratimově vlakvedoucí informovala strojvedoucího, výpravčího a regionální dispečink v Brně o vzniklé situaci a běžela očekávat vozidlo RZS, následně navedla lékaře nejkratší cestou k rodičce. Mezitím se dozorčí osobní přepravy, která se tímto vlakem vracela ze směny domů, postarala o dítě rodičky a jejího manžela. Po odjezdu RZS byl zajištěn úklid ve voze a vlak pokračoval z Vratimova s půlhodinovým zpožděním v další jízdě. Manažer regionálního pracoviště Zákaznického personálu v Ostravě následně s květinou a drobnými dárkovými předměty navštívil rodičku v porodnici,“ uvedla pro eXtra.cz mluvčí ČT Gabriela Novotná. Podobný případ se ve vozech Českých drah stal naposledy v roce 1945.</p>
      <p>Ze sympatické maminky Moniky si nyní kamarádky utahují, že rodit doma je sice moderní trend, ale rodit ve vlaku je ještě o level dál…</p>
    </article>
  </body>
</html>