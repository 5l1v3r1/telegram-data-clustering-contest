<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/21/fiat-fca-richiamo-suv-dodge-durango-jeep-grand-cherokee/"/>
    <meta property="og:site_name" content="Il Post"/>
    <meta property="article:published_time" content="2019-11-21T13:51:28+00:00"/>
    <meta property="og:title" content="FCA richiamerà circa 700mila SUV per possibili problemi dovuti a un collegamento elettrico"/>
    <meta property="og:description" content="Fiat Chrysler Automobiles (FCA) richiamerà circa 700mila SUV per via di un problema a un collegamento elettrico che, scrive Reuters, «può impedire l’accensione del motore o contribuire al suo arresto». Il richiamo riguarda i modelli di SUV Dodge Durango e Jeep Grand Cherokee prodotti tra il 2011 e il 2013. FCA ha"/>
  </head>
  <body>
    <article>
      <h1>FCA richiamerà circa 700mila SUV per possibili problemi dovuti a un collegamento elettrico</h1>
      <address>
        <time datetime="2019-11-21T13:51:28+00:00">21 Nov 2019, 13:51</time>
      </address>
      <p>Fiat Chrysler Automobiles (FCA) richiamerà circa 700mila SUV per via di un problema a un collegamento elettrico che, <a href="https://it.reuters.com/article/itEuroRpt/idITL8N2813SE">scrive</a> <i>Reuters</i>, «può impedire l’accensione del motore o contribuire al suo arresto». Il richiamo riguarda i modelli di SUV Dodge Durango e Jeep Grand Cherokee prodotti tra il 2011 e il 2013. FCA ha spiegato che al momento non è a conoscenza di infortuni o incidenti causati dal malfunzionamento. FCA contatterà direttamente i proprietari dei veicoli interessati, programmando con loro le riparazioni necessarie: più della metà sono stati venduti negli Stati Uniti, mentre quelli venduti fuori dal Nord America sono circa 116mila.</p>
    </article>
  </body>
</html>