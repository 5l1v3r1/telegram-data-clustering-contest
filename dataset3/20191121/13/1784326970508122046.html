<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/21/ed-westwick-atverte-a-gossip-girl-rajongoit/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-21T13:11:00+00:00"/>
    <meta property="og:title" content="Ed Westwick átverte a Gossip Girl rajongóit"/>
    <meta property="og:description" content="És hatalmas csalódást is okozott a fanoknak!"/>
  </head>
  <body>
    <article>
      <h1>Ed Westwick átverte a Gossip Girl rajongóit</h1>
      <h2>És hatalmas csalódást is okozott a fanoknak!</h2>
      <address><time datetime="2019-11-21T13:11:00+00:00">21 Nov 2019, 13:11</time> by <a rel="author">Cosmopolitan.hu</a></address>
      <p>Tutira neked is feltűnt, hogy <b>mostanában egyre több sorozatot forgatnak újra a rajongók nagy örömére.</b> Miután a Netflixen <a href="https://cosmopolitan.hu/programajanlo/2017/11/16/szivek-szallodaja-gilmore-girls-a-year-in-the-life-netflix-folytatas/">a Szívek szállodájának új évada hatalmasat tarolt</a>, egyre többen döntöttek úgy, hogy ideje elővenni a régi nagy kedvenceket és megmutatni, mi történt a szereplőkkel az elmúlt években. Ha minden igaz, a <a href="https://cosmopolitan.hu/te_te_te/2019/11/13/egyre-biztosabb-hogy-folytatodik-a-jobaratok/">Jóbarátok is folytatódni fog valamilyen formában</a>, de ezt még senki sem erősítette meg. Ami viszont tuti, hogy a <a href="https://cosmopolitan.hu/te_te_te/2019/11/12/gossip-girl-reboot-joshua-safran-hbo-max/">Gossip Girl is kap majd új részeket.</a> Arról még nincs infó, hogy a régi szériából ki fog visszatérni, de egy ideig úgy tűnt, <b>Ed Westwick is fontolgatta a visszatérést…</b></p>
      <p>A színész ugyanis pár napja posztolt magáról Instán egy fekete-fehér képet, amiben egy menő öltönyben feszített, szinte teljesen úgy, mint <b>ahogy azt Chuck Bass tette volna.</b> Ed még egy játékos címet is adott a képnek, ami szintén fokozta a találgatásokat: „<i>Holnap minden kiderül. Az első ember, aki kitalálja miről is lehet szó, egy nagyon különleges csomagot fog kapni xx Ed. Egy tipp: Nosztalgikus hangulatban vagyok”.</i></p>
      <figure>
        <embed-post data-src="https://www.instagram.com/p/B5Dz8LDH-hB" data-service="Instagram"/>
      </figure>
      <p>Másnap viszont  hatalmasat csalódtak a rajongók, mert szó sincs arról, hogy a színész újra visszatérne ikonikus karakteréhez – csupán <b>egy új kollekciót dobott a piacra, Chuck Bass arcával…</b> Elég jó az időzítése, ugye? Egyelőre pólókat, trikókat és pulcsikat lehet venni Mr. Bass arcával, de<b> az biztos, hogy a karácsonyi időszakra bővülni fog majd a választék.</b></p>
      <figure>
        <embed-post data-src="https://www.instagram.com/p/B5GaRkQnK-q" data-service="Instagram"/>
      </figure>
      <h3>Ugye te is nagyot csalódtál, hogy nem tér vissza az új részekben Chuck?</h3>
    </article>
  </body>
</html>