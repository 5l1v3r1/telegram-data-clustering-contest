<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_sencovu-ta-sche-chotirom-kolishnim-vyaznyam-kremlya-pridbali-kvartiri-u-stolici/939202"/>
    <meta property="og:site_name" content="Gazeta.ua"/>
    <meta property="article:published_time" content="2019-11-21T13:37:00+00:00"/>
    <meta property="og:title" content="Сенцову та ще чотирьом колишнім в'язням Кремля придбали квартири у столиці"/>
    <meta property="og:description" content="Фонд бізнесмена Віктора Пінчука придбав квартири в Києві для п'яти звільнених українських в'язнів Кремля: Олега Сенцова, Олександра Кольченка, Володимира Балуха, Артура Панова та Олексія Сизоновича. Про це повідомили у фонді. Всі вони до ув'язнення проживали на окупованих Росією ..."/>
  </head>
  <body>
    <article>
      <h1>Сенцову та ще чотирьом колишнім в'язням Кремля придбали квартири у столиці</h1>
      <address><time datetime="2019-11-21T13:37:00+00:00">21 Nov 2019, 13:37</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939202_w_300.jpg?v=0"/>
        <figcaption>Олег Сенцов повернувся із російського полону в Україну 7 вересня. Фото: ukrinform.com</figcaption>
      </figure>
      <p>Фонд бізнесмена <b>Віктора Пінчука</b> придбав квартири в Києві для п'яти звільнених українських в'язнів Кремля: <b>Олега Сенцова</b>, <b>Олександра Кольченка</b>, <b>Володимира Балуха</b>, <b>Артура Панова</b> та <b>Олексія Сизоновича</b>.</p>
      <p>Про це повідомили у фонді.</p>
      <p>Всі вони до ув'язнення проживали на окупованих Росією територіях – в Криму та Луганській області.</p>
      <p>Придбали готові для проживання квартири з ремонтом, в будинках не старіше 2004 року, куди мешканці якомога швидше могли б заселитися разом із своїми родинами.</p>
      <p>Придбання квартир є черговим кроком в реалізації ініціативи президента <b>Володимира Зеленського</b>, в підтримку якої 2 жовтня Фонд придбав квартири в Одесі 24-м українським морякам, яке перебували у російському полоні.</p>
      <p>Раніше Зеленський зустрічався з Пінчуком. За офіційною версією, <a href="https://gazeta.ua/articles/politics/_u-zelenskogo-rozpovili-podrobici-zustrichi-z-kuchmoyu-i-pinchukom/908023">обговорювали</a> разом з другим президентом <b>Леонідом Кучмою</b> Мінський процес.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_zelenskij-zustrivsya-z-ahmetovim/910003"/>
      </related>
      <blockquote>У вересні Офіс президента повідомляв, що фонд Ріната Ахметова передав 20 автомобілів швидкої допомоги обласним медичним закладам.<br/>З липня в регіони передали 77 автомобілів.</blockquote>
    </article>
  </body>
</html>