<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/nyheter/okonomi/i/GGJ1KV/posten-ber-folk-om-aa-sende-julegavene-ekstra-tidlig"/>
    <meta property="og:site_name" content="Bergens Tidende"/>
    <meta property="article:published_time" content="2019-11-21T13:08:59+00:00"/>
    <meta property="og:title" content="Posten ber folk om å sende julegavene ekstra tidlig"/>
    <meta property="og:description" content="Posten ber kundene om å sende julekort, brev og pakker før leveringsfristen går ut hvis de vil være sikre på at forsendelsene skal komme fram før julaften."/>
  </head>
  <body>
    <article>
      <h1>Posten ber folk om å sende julegavene ekstra tidlig</h1>
      <h2>Posten ber kundene om å sende julekort, brev og pakker før leveringsfristen går ut hvis de vil være sikre på at forsendelsene skal komme fram før julaften.</h2>
      <address><time datetime="2019-11-21T13:08:59+00:00">21 Nov 2019, 13:08</time> by <a rel="author">NTB</a></address>
      <p>Vanligvis er leveringstiden to til seks dager for post som skal til andre land i Europa. For resten av verden tar det fire til åtte dager for posten å komme fram, men i forbindelse med julen setter Posten opp egne <a href="https://www.posten.no/kundeservice/sendefrister">sendefrister </a>i samarbeid med andre lands postverk.</p>
      <p>Pakker som skal til Sverige, Danmark, Finland og Island, bør sendes før 13. desember, mens brev og små pakker som skal samme sted, bør sendes innen 15. desember.</p>
      <p>For øvrige land i Europa er fristen for brev og småpakker 13. desember og 11. desember dersom du skal sende noe til USA og Canada.</p>
      <p>For resten av verden bør brev og småpakker sendes før 4. desember for at de skal nå fram til julaften.</p>
      <p>Det må også påregnes inntil to dager ekstra på grunn av tollbehandling for pakker til utlandet.</p>
      <p>I Norge er det ingen frister, men Posten ber likevel kundene om å beregne ekstra god tid.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/wPJEm5/ung-kvinne-skal-ha-blitt-voldtatt-paa-busstopp-i-bergen-mann-i-20-aaren"/>
        <a href="https://www.bt.no/nyheter/direkte/i/BR649v/nyheter-direkte"/>
        <a href="https://www.bt.no/nyheter/lokalt/i/QoXpK8/slik-blir-lysfesten-2019"/>
        <a href="https://www.bt.no/btmeninger/debatt/i/OpXwbV/min-fitte-er-flott"/>
        <a href="https://www.bt.no/kultur/i/QoXGzq/bjarte-hjelmeland-satser-paa-stavangersk-foerjulstradisjon-i-bergen"/>
        <a href="https://www.bt.no/nyheter/lokalt/i/0nzjwB/politiet-naer-aa-avslutte-soeket-etter-savnet-bil-i-joelstravatnet"/>
      </related>
    </article>
  </body>
</html>