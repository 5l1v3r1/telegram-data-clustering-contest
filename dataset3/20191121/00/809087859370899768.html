<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.filmweb.pl/news/Pacho%C5%82ek+Draculi+bohaterem+filmu+od+re%C5%BCysera+%22Rocketmana%22-135576"/>
    <meta property="og:site_name" content="Filmweb"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Pachołek Draculi bohaterem filmu od reżysera &quot;Rocketmana&quot;"/>
    <meta property="og:description" content="Pomysłodawcą fabuły jest twórca &quot;The Walking Dead&quot;."/>
  </head>
  <body>
    <article>
      <h1>Pachołek Draculi bohaterem filmu od reżysera "Rocketmana"</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Marcin Pietrzyk</a></address>
      <p>Reżyser <b>"<a href="https://www.filmweb.pl/film/Rocketman-2019-634647">Rocketmana</a>"</b> <a href="https://www.filmweb.pl/person/Dexter+Fletcher-6550">Dexter Fletcher</a>, twórca komiksowego pierwowzoru <b>"<a href="https://www.filmweb.pl/serial/The+Walking+Dead-2010-547035">The Walking Dead</a>"</b> <a href="https://www.filmweb.pl/person/Robert+Kirkman-971330">Robert Kirkman</a> oraz scenarzysta <b>"<a href="https://www.filmweb.pl/serial/Rick+i+Morty-2013-671074">Ricka i Morty'ego</a>"</b> <a href="https://www.filmweb.pl/person/Ryan+Ridley-1240573">Ryan Ridley</a> łączą siły, by stworzyć film <b>"Renfield"</b>.</p>
      <p>Tytuł powinien dla fanów horrorów brzmieć bardzo znajomo. Będzie to bowiem opowieść o R. M. Renfieldzie, postaci wymyślonej przez <a href="https://www.filmweb.pl/person/Bram+Stoker-12456">Brama Stokera</a> i pojawiającej się w jego "Draculi". Jest pacjentem ośrodka dla obłąkanych i ma obsesję na punkcie picia krwi wierząc, że w ten sposób zyska nieśmiertelność. Kiedy pojawia się Dracula, kaja się przed nim, zostają jego lojalnym pachołkiem. <br/><br/><b>"Renfield"</b> pomyślane zostało jako komedia w stylu <b>"<a href="https://www.filmweb.pl/film/Co+robimy+w+ukryciu-2014-707286">Co robimy w ukryciu</a>"</b>. W tej wersji bohater zorientuje się, że jest uwięziony w toksycznym związku. <br/><br/><a href="https://www.filmweb.pl/person/Dexter+Fletcher-6550">Fletcher</a> ma być reżyserem i producentem filmu. <a href="https://www.filmweb.pl/person/Robert+Kirkman-971330">Kirkman</a> jest producentem i pomysłodawcą fabuły. <a href="https://www.filmweb.pl/person/Ryan+Ridley-1240573">Ridley</a> napisał scenariusz. <br/><br/>Projekt powstaje dla Universal Pictures. Studio próbuje wskrzesić potworne uniwersum, którego poprzednia wersja - Dark Unvierse - padła po fatalnym przyjęciu <b>"<a href="https://www.filmweb.pl/film/Mumia-2017-674146">Mumii</a>"</b>.</p>
    </article>
  </body>
</html>