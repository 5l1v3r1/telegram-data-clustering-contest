<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/21/7232593/"/>
    <meta property="og:site_name" content="Українська правда"/>
    <meta property="article:published_time" content="2019-11-21T00:45:38+00:00"/>
    <meta property="og:title" content="Китай роздратований підтримкою протестувальників Гонконгу з боку США"/>
    <meta property="og:description" content="Гонконг назвав “непотрібним” прийнятий законопроєкт Сенату США щодо підтримки протестувальників. Ним запроваджуються санкції проти посадовців Китаю та Гонконгу."/>
  </head>
  <body>
    <article>
      <h1>Китай роздратований підтримкою протестувальників Гонконгу з боку США</h1>
      <address>
        <time datetime="2019-11-21T00:45:38+00:00">21 Nov 2019, 00:45</time>
      </address>
      <p>Гонконг назвав "непотрібним" прийнятий законопроєкт Сенату США щодо підтримки протестувальників. Ним запроваджуються санкції проти посадовців Китаю та Гонконгу.</p>
      <p><b>Джерело:</b> "<a href="https://ukrainian.voanews.com/a/protestuvalnyky-kytaj-hong-kong/5174059.html">Голос Америки</a>"</p>
      <p><b>Деталі:</b> Сенат США підтримав законопроєкт, яким закликав Китай не порушувати права протестувальників та утриматись від силового розгону протестів. </p>
      <p>Для того, щоб рішення вступило в дію його має підписати президент США.</p>
      <p>Гонконг вже назвав законопроєкт "непотрібним і необґрунтованим" та висловив "надзвичайне розчарування". МЗС Китаю закликало Штати не втручатись у внутрішні справи Гонконгу.</p>
      <p>
        <b>Нагадаємо:</b>
      </p>
      <ul>
        <li>Протести в Гонконзі тривають майже шість місяців. Вони почались як реакція на законопроєкт, яким дозволяється екстрадиція жителів міста до материкового Китаю</li>
        <li>Крім того, серед вимог демонстрантів – відставка глави адміністрації Гонконгу Керрі Лем, відмова від називання протесту "бунтом", звільнення арештованих.</li>
        <li>Вже тиждень триває ескалація протестів біля політехнічного університету міста. Поліція <a href="https://www.pravda.com.ua/news/2019/11/17/7232238/">погрожувала</a> застосувати бойові кулі, якщо протестувальники не припинять використовувати зброю.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/21/7232592/"/>
        <a href="https://www.pravda.com.ua/news/2019/11/20/7232558/"/>
        <a href="https://www.pravda.com.ua/news/2019/11/20/7232546/"/>
      </related>
    </article>
  </body>
</html>