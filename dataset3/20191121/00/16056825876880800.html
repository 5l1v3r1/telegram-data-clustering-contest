<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200241"/>
    <meta property="og:site_name" content="মানবজমিন"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="‘এসপি হারুন ৫ কোটি টাকা চেয়েছিলেন’"/>
    <meta property="og:description" content="নাসিক ২৩ নং ওয়ার্ড কাউন্সিলর সাইফুদ্দিন আহম্মেদ দুলাল প্রধান অভিযোগ করেছেন, নারায়ণগঞ্জের সদ্য প্রত্যাহারকৃত পুলিশ সুপার হারুন অর রশীদ ৫ কোটি টাকা চেয়েছিলেন। চাহিদামতো টাকা না দেয়ায় সাজানো ও মিথ্যা মাদকের মামলায় আমাকে ফাঁসিয়েছেন। তিনি বলেন, এসপি হারুনের কার্যকালে নারায়ণগঞ্জে মিথ্যা মামলার হিড়িক পড়েছিল। গতকাল বুধবার বিকালে বন্দর কবরস্থান রোডের নিজ কার্যালয়ে সংবাদ সম্মেলনে এসব কথা বলেন মহানগর আওয়ামী স্বেচ্ছাসেবক  লীগের সাধারণ সম্পাদক সাইফুদ্দিন আহম্মেদ দুলাল প্রধান। মহানগর আওয়ামী লীগ সভাপতি ও জেলা পরিষদ চেয়ারম্যান আলহাজ্ব মো. আনোয়ার হোসেন সম্পর্কে কোনরকম নেতিবাচক মন্তব্য করেননি জানিয়ে তিনি আরো বলেন, নারায়ণগঞ্জের সংসদ সদস্য একেএম শামীম ওসমানের আদর্শে আমরা রাজনীতি করি। ওসমান পরিবার বলয়ের রাজনীতি করার কারণে নাসিক ১৭নং ওয়ার্ড কাউন্সিলর আব্দুল করিম বাবু ও আমিসহ ক্ষমতাসীন দলের অনেক নেতাকর্মী এসপি হারুনের ব্যক্তিগত প্রতিহিংসার শিকার হয়ে মিথ্যা মামলার আসামি হয়ে জেল খেটেছেন। সাংবাদিকদের সহায়তা কামনা করে তিনি আরো বলেন, তৃণমূল নেতা-কর্মীদের রক্ষা করতে নারায়ণগঞ্জ আওয়ামী লীগের অভিভাবক হিসেবে শামীম ওসমানের হস্তক্ষেপ জরুরি।"/>
  </head>
  <body>
    <article>
      <h1>‘এসপি হারুন ৫ কোটি টাকা চেয়েছিলেন’</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">বন্দর (নারায়ণগঞ্জ) প্রতিনিধি</a></address>
      <p>নাসিক ২৩ নং ওয়ার্ড কাউন্সিলর সাইফুদ্দিন আহম্মেদ দুলাল প্রধান অভিযোগ করেছেন, নারায়ণগঞ্জের সদ্য প্রত্যাহারকৃত পুলিশ সুপার হারুন অর রশীদ ৫ কোটি টাকা চেয়েছিলেন। চাহিদামতো টাকা না দেয়ায় সাজানো ও মিথ্যা মাদকের মামলায় আমাকে ফাঁসিয়েছেন। তিনি বলেন, এসপি হারুনের কার্যকালে নারায়ণগঞ্জে মিথ্যা মামলার হিড়িক পড়েছিল। গতকাল বুধবার বিকালে বন্দর কবরস্থান রোডের নিজ কার্যালয়ে সংবাদ সম্মেলনে এসব কথা বলেন মহানগর আওয়ামী স্বেচ্ছাসেবক  লীগের সাধারণ সম্পাদক সাইফুদ্দিন আহম্মেদ দুলাল প্রধান। মহানগর আওয়ামী লীগ সভাপতি ও জেলা পরিষদ চেয়ারম্যান আলহাজ্ব মো. আনোয়ার হোসেন সম্পর্কে কোনরকম নেতিবাচক মন্তব্য করেননি জানিয়ে তিনি আরো বলেন, নারায়ণগঞ্জের সংসদ সদস্য একেএম শামীম ওসমানের আদর্শে আমরা রাজনীতি করি। ওসমান পরিবার বলয়ের রাজনীতি করার কারণে নাসিক ১৭নং ওয়ার্ড কাউন্সিলর আব্দুল করিম বাবু ও আমিসহ ক্ষমতাসীন দলের অনেক নেতাকর্মী এসপি হারুনের ব্যক্তিগত প্রতিহিংসার শিকার হয়ে মিথ্যা মামলার আসামি হয়ে জেল খেটেছেন। সাংবাদিকদের সহায়তা কামনা করে তিনি আরো বলেন, তৃণমূল নেতা-কর্মীদের রক্ষা করতে নারায়ণগঞ্জ আওয়ামী লীগের অভিভাবক হিসেবে শামীম ওসমানের হস্তক্ষেপ জরুরি।</p>
      <p>এই বিভাগের সর্বাধিক পঠিত</p>
    </article>
  </body>
</html>