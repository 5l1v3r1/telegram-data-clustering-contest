<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/zelenskiy-vidreaguvav-na-skandalni-zayavi-kolomoyskogo-pro-mir-iz-rf-novini-ukrajini-50054783.html"/>
    <meta property="og:site_name" content="НВ"/>
    <meta property="article:published_time" content="2019-11-21T00:29:00+00:00"/>
    <meta property="og:title" content="Зеленський відреагував на скандальні заяви Коломойського про мир із Росією"/>
    <meta property="og:description" content="Президент України Володимир Зеленський прокоментував скандальні заяви олігарха Ігоря Коломойського про необхідність відновлення відносин між Україною і РФ."/>
  </head>
  <body>
    <article>
      <h1>Зеленський відреагував на скандальні заяви Коломойського про мир із Росією</h1>
      <h2>Президент України Володимир Зеленський прокоментував скандальні заяви олігарха Ігоря Коломойського про необхідність відновлення відносин між Україною і РФ.</h2>
      <address>
        <time datetime="2019-11-21T00:29:00+00:00">21 Nov 2019, 00:29</time>
      </address>
      <p>Як зазначив глава держави, зовнішньополітичний курс країни повинен визначати президент, за участю уряду і суспільства, але не окремі бізнесмени.</p>
      <p>«Я хотів би, щоб я, як президент, думав про міжнародні відносини і вектор України, а не який-небудь бізнесмен в Україні. Мені здається, що це правильно. Я, держава, суспільство можемо говорити про це, але це все-таки рішення державного рівня», — цитує Зеленського <a href="https://interfax.com.ua/news/general/625914.html">Інтерфакс-Україна</a>.</p>
      <p>Читайте також:<br/><a href="https://nv.ua/ukr/ukraine/politics/zelenskiy-zustrichaye-povernuti-rosiyeyu-korabli-novini-ukrajini-50054775.html">&amp;nbspЗеленський прибув до Очакова зустрічати повернуті Росією кораблі - відео</a></p>
      <p>Відповідаючи на запитання про те, чи можливе відновлення співпраці з Росією у сфері ВПК після припинення війни на Донбасі, або «доведеться чекати ще і повернення Криму», Зеленський зазначив, що йому в цілому подобається такий настрій, коли люди думають про те, що буде відбуватися після закінчення війни.</p>
      <p>«Це дуже добре, тому що ми психологічно з вами хочемо завершити війну найближчим часом. Я думаю, що правильна відповідь, в принципі, людська, що коли ми закінчимо війну, повернемо всі території, ми будемо робити з вами все, що вигідно для економіки України, для робочих місць, для того, щоб піднімати наші підприємства», — підкреслив Зеленський.</p>
      <p>Нагадаємо, 13 листопада в The New York Times вийшов матеріал з низкою резонансних заяв Коломойського.</p>
      <p>Мільярдер запропонував відмовитися від співпраці з МВФ на користь Росії, заявив про необхідність налагодження відносин з Москвою, так як, на його думку, вона «все одно сильніше», висловив упевненість, що Україна ніколи не стане членом НАТО і Європейського Союзу, розкритикував США за нібито примус вести військові дії на Донбасі і відсутність фінансової допомоги.</p>
    </article>
  </body>
</html>