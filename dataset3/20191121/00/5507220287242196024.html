<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187448/"/>
    <meta property="og:site_name" content="Janam TV"/>
    <meta property="article:published_time" content="2019-11-21T00:09:09+00:00"/>
    <meta property="og:title" content="ഗായിക ലതാ മങ്കേഷ്‌ക്കറുടെ ആരോഗ്യനിലയില്‍ പുരോഗതിയെന്ന് മധുര്‍ ഭണ്ഡാര്‍ക്കര്‍"/>
    <meta property="og:description" content="മുംബൈ: ആശുപത്രിയില്‍ കഴിയുന്ന ഗായിക ലതാ മങ്കേഷ്‌ക്കറുടെ ആരോഗ്യനിലയില്‍ പുരോഗതിയുണ്ടെന്ന് ബോളിവുഡ് സംവിധായകന്‍ മധുര്‍ ഭണ്ഡാര്‍ക്കര്‍. കഴിഞ്ഞ ദിവസം മുബൈയിലെ"/>
  </head>
  <body>
    <article>
      <h1>ഗായിക ലതാ മങ്കേഷ്‌ക്കറുടെ ആരോഗ്യനിലയില്‍ പുരോഗതിയെന്ന് മധുര്‍ ഭണ്ഡാര്‍ക്കര്‍</h1>
      <address><time datetime="2019-11-21T00:09:09+00:00">21 Nov 2019, 00:09</time> by <a rel="author">Janam TV Web Desk</a></address>
      <p>മുംബൈ: ആശുപത്രിയില്‍ കഴിയുന്ന ഗായിക ലതാ മങ്കേഷ്‌ക്കറുടെ ആരോഗ്യനിലയില്‍ പുരോഗതിയുണ്ടെന്ന് ബോളിവുഡ് സംവിധായകന്‍ മധുര്‍ ഭണ്ഡാര്‍ക്കര്‍. കഴിഞ്ഞ ദിവസം മുബൈയിലെ ബ്രീച്ച് കാന്‍ഡി ആശുപത്രിയിലെത്തി ഭണ്ഡാര്‍കര്‍ ലതയെ സന്ദര്‍ശിച്ചിരുന്നു.</p>
      <p>ലതയുടെ ആരോഗ്യ നിലയില്‍ പരോഗതി ഉണ്ടെന്നും അവര്‍ മരുന്നിനോട് പ്രതികരിക്കുന്നുണ്ടെന്നും അദ്ദേഹം പറഞ്ഞു. ന്യൂമോണിയേയും ശ്വാസ തടസത്തേയും തുടര്‍ന്നാണ് ഈ മാസം പതിനൊന്നിന് ലതയെ ആശുപത്രിയില്‍ പ്രവേശിപ്പിച്ചത്.</p>
      <figure>
        <embed-post data-src="https://www.instagram.com/p/B5DE35QFYMq" data-service="Instagram"/>
      </figure>
      <p>സമൂഹ മാധ്യമത്തിലൂടെയാണ് മധുര്‍ ഭണ്ഡാര്‍ക്കര്‍ ഇക്കാര്യം അറിയിച്ചത്. എത്രയും പെട്ടന്ന് അവര്‍ക്ക് അസുഖം ഭേദമാകട്ടെയെന്നും പൂര്‍ണ ആരോഗ്യത്തോടെ തിരിച്ചു വരട്ടെയെന്നും അദ്ദേഹം ഇന്‍സ്റ്റയിലൂടെ പറഞ്ഞു.</p>
    </article>
  </body>
</html>