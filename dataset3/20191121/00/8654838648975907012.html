<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/whatsapp-non-protegge-dati-messaggi-utenti-critica-telegram.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="WhatsApp non protegge dati e messaggi degli utenti? La critica di Telegram"/>
    <meta property="og:description" content="Pavel Durov di Telegram si scaglia contro WhatsApp: è troppo pericoloso, non protegge dati e messaggi degli utenti, ecco cosa dovrebbero fare questi ultimi.. Nelle scorse ore il CEO di Telegram, P..."/>
  </head>
  <body>
    <article>
      <h1>WhatsApp non protegge dati e messaggi degli utenti? La critica di Telegram</h1>
      <h2>Pavel Durov di Telegram si scaglia contro WhatsApp: è troppo pericoloso, non protegge dati e messaggi degli utenti, ecco cosa dovrebbero fare questi ultimi.</h2>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Nelle scorse ore il CEO di <b>Telegram</b>, Pavel Durov, è tornato sulla questione <b>sicurezza</b> all'interno dei sistemi di messaggistica istantanea, criticando apertamente e con toni molto duri il suo principale rivale in affari: <b>WhatsApp</b>. Analizziamo più da vicino la situazione. <br/><b>Pavel Durov</b>, CEO di <a href="https://multiplayer.it/notizie/telegram-tre-milioni-utenti-problemi-facebook-instagram-whatsapp.html">Telegram</a>, in passato si è scagliato più volte contro WhatsApp e contro Mark Zuckerberg, che attualmente ne detiene i diretti. "WhatsApp <b>non protegge i messaggi degli utenti</b>" ha dichiarato Durov nelle ultime ore, sottolineando come il sistema di messaggistica del proprietario di Facebook non faccia fondamentalmente nulla per tenere al sicuro i dati dei suoi utenti. Negli ultimi mesi, secondo Durov, sarebbero stati tantissimi i tentativi da parte degli hacker andati poi a segno: hanno così rubato messaggi, foto e molti altri dati presenti sui dispositivi e smartphone degli utilizzatori. <br/>La dichiarazione finale di Durov è drastica: <b>bisogna disinstallare</b> e rimuovere una volta per tutte WhatsApp dagli smartphone, per poi installare Telegram. Di recente alcuni pericoli per gli utenti di WhatsApp, lo ricordiamo, sono arrivati attraverso video e <a href="https://multiplayer.it/notizie/whatsapp-gif-falla-sicurezza.html">GIF</a> (contenevano malware per il dispositivo).</p>
      <figure>
        <img src="https://multiplayer.net-cdn.it/thumbs/images/2019/10/18/whatsapp-beta-splash-screen-1_jpg_1400x0_q85.jpg"/>
      </figure>
    </article>
  </body>
</html>