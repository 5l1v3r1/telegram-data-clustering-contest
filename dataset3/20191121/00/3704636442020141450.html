<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nostrofiglio.it/natale/calendari-avvento-fai-da-te-bambini"/>
    <meta property="og:site_name" content="Nostrofiglio.it"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="10 calendari dell'Avvento fai da te per bambini"/>
    <meta property="og:description" content="Costruiamo insieme un calendario dell'Avvento? Un lavoretto che di sicuro piacerà al vostro bambino o che potete realizzare voi in autonomia per personalizzare l'arrivo del Natale o risparmiare un po'. Il calendario, numerato da 1 a 24, aiuta a scandire i giorni che ci separano dalle feste... Ma che cosa metterci dentro? A voi la scelta, anche in base a quello che preferisce il vostro bimbo. Si va dalle classiche caramelle o cioccolatini, a biscotti, semini da trapiantare o pezzetti di un puzzle."/>
  </head>
  <body>
    <article>
      <h1>10 calendari dell'Avvento fai da te per bambini</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Luisa Perego</a></address>
      <hr/>
      <figure>
        <img src="https://www.nostrofiglio.it/site_stored/imgs/0005/013/calendarioavventobambini.jpg"/>
      </figure>
      <p>Sacchettini appesi al muro <br/>Il ramo di un albero, un pezzetto di corda e tanti sacchettini di carta da personalizzare con coccarde colorate. Sarete voi a decidere che cosa mettere dentro però...</p>
      <hr/>
      <figure>
        <img src="https://www.nostrofiglio.it/site_stored/imgs/0005/013/calendarioavventobambini2.jpg"/>
      </figure>
      <p>Un dettaglio dei sacchettini con coccarde personalizzate.</p>
      <hr/>
      <figure>
        <img src="https://www.nostrofiglio.it/site_stored/imgs/0005/018/calendarioavventobambini3.jpg"/>
      </figure>
      <p>Calendario dell'Avvento fatto con pacchettini diversi <br/>Questa alternativa è pratica quando si vogliono impacchettare 24 pensierini diversi per dimensioni. Scegliete la carta che più preferite, decorate a piacimento e non dimenticatevi di numerare il tutto!</p>
      <hr/>
      <figure>
        <img src="https://www.nostrofiglio.it/site_stored/imgs/0005/043/calendarioavventobambini8.jpg"/>
      </figure>
      <p>Calendario di stoffa <br/>Per le amanti del taglio e cucito, si può partire da una base rettangolare da appendere e cucire sopra 24 tasche differenti. Da lasciare aperte sul lato superiore e da ricamare a piacere.</p>
      <hr/>
      <figure>
        <img src="https://www.nostrofiglio.it/site_stored/imgs/0005/023/calendarioavventobambini4.jpg"/>
      </figure>
      <p>Sacchettini di juta <br/>Potete trovarli facilmente in vendita (si usano per le bomboniere) e personalizzarli come più preferite: nastrini colorati, dischetti di cartone con il numero, cuoricini, mollettine.</p>
      <hr/>
      <figure>
        <img src="https://www.nostrofiglio.it/site_stored/imgs/0005/048/calendarioavventobambini9.jpg"/>
      </figure>
      <p>Barattoli di vetro <br/>Difficile scoprire il loro contenuto! Sul tappo, un disco di cartone con il numero del giorno. Per appenderli, un pratico ometto.</p>
      <hr/>
      <figure>
        <img src="https://www.nostrofiglio.it/site_stored/imgs/0005/008/calendarioavventobambini11.jpg"/>
      </figure>
      <p>Calendario dell'Avvento fatto con biscotti di pan di zenzero <br/>La base è semplice: i biscotti di pan di zenzero. Ma se il gusto particolare non piace in famiglia, potete sviare il problema preparando dei biscotti di pasta frolla. Poi, personalizzate ogni giorno con glassa colorata.</p>
      <hr/>
      <figure>
        <img src="https://www.nostrofiglio.it/site_stored/imgs/0005/033/calendarioavventobambini6.jpg"/>
      </figure>
      <p>Mollette dell'Avvento <br/>Non è detto che l'avvento debba essere fatto per forza di pacchettini da aprire. Basta personalizzare delle mollettine con la data del giorno e scegliere che cosa appendere.</p>
      <hr/>
      <figure>
        <img src="https://www.nostrofiglio.it/site_stored/imgs/0005/003/calendarioavventobambini10.jpg"/>
      </figure>
      <p>Cappelli dell'Avvento <br/>E se fossero dei cappelli dell'avvento? Potete realizzarli voi, con del feltro rosso e bianco.</p>
      <hr/>
      <figure>
        <img src="https://www.nostrofiglio.it/site_stored/imgs/0005/038/calendarioavventobambini7.jpg"/>
      </figure>
      <p>Casette dell'Avvento <br/>Non solo sacchettini, ma anche casettine realizzate con il cartoncino. Una diversa dall'altra. Per una città in miniatura per Natale...</p>
      <hr/>
      <figure>
        <img src="https://www.nostrofiglio.it/site_stored/imgs/0005/028/calendarioavventobambini5.jpg"/>
      </figure>
      <p>Calzine dell'Avvento <br/>Partendo dal modello di una calza della befana potete disegnare e poi ritagliare sulla stoffa 48 calzine. Da cucire insieme a due a due.</p>
      <related>
        <h4>TI POTREBBE INTERESSARE</h4>
        <a href="https://www.nostrofiglio.it/natale/calendari-dellavvento-alternativi-fatti-in-casa"/>
        <a href="https://www.nostrofiglio.it/bambino/bambino-3-6-anni/feste-e-bambini-3-6-anni/calendario-avvento-fai-da-te-bambini"/>
      </related>
    </article>
  </body>
</html>