<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/mybusiness/annunci/2019/11/21/lavoro-dei-sogni-per-esperti-cucina-vegana"/>
    <meta property="og:site_name" content="VANITY FAIR"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Il lavoro dei sogni per gli esperti di cucina vegana"/>
    <meta property="og:description" content="Siete vegani e in cerca di lavoro? Potreste essere assunti da una nota catena di pizzerie per ideare nuove ricette a base vegetale"/>
  </head>
  <body>
    <article>
      <h1>Il lavoro dei sogni per gli esperti di cucina vegana</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.vanityfair.it/author/jliberatore" target="_blank">Jader Liberatore</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/11084813/lavoro-sogni-vegani-950x684.jpg"/>
        </figure>
        <figure>
          <img src="https://images.vanityfair.it/gallery/50064/Big/d8b3157a-159a-44a5-b90c-282ec786665c.jpg"/>
          <figcaption><b>1. Insalatina al bicchiere croccante - di Luca Andrè</b><br/><b>Ingredienti:</b> spinacini freschi, olive taggiasche, pinoli, lamponi, mirtilli, cocco disidratato a cubetti, germogli di alfa alfa. <b>Per il crumble:</b> 100 g di farina di grano saraceno, 100 g di farina di mais, 50 g di farina di riso, 150 g di burro di soia o margarina, 5 g sale fino. <b>Per la crema allo yogurt;</b> 200 ml di yogurt naturale di soia, 50 g di panna di soia da cucina, 20 g lavanda fresca, olio evo e sale. (continua &gt;&gt;)<br/>(foto Sonia Giuliodori, FunnyVegan)</figcaption>
        </figure>
        <figure>
          <img src="https://images.vanityfair.it/gallery/50064/Big/05c42045-aefd-4fa6-9403-f953340ec1ee.jpg"/>
          <figcaption><b>1. Insalatina al bicchiere croccante - di Luca Andrè</b><br/><b>Procedimento:</b> metti in infusione lavanda e yogurt (mettili insieme in un barattolo di vetro e tienilo in frigo 24 ore), quindi unisci la panna, il sale e l'olio e lavora con una frusta. <b>Prepara il crumble: </b>unisci tutti gli ingredienti secchi e il burro di soia, impasta lentamente per non far sciogliere la parte grassa, fino a ottenere una consistenza sabbiosa. Stendi l'impasto in una teglia passandolo tra le mani come a volerlo sbriciolare, inforna a 170 grafi per 25 minuti. Servi l'insalatina in un bicchiere capiente creando strati con spinaci, frutti e germogli e il crumble raffreddato. La crema va servita a parte, come condimento.<br/>(foto Sonia Giuliodori, FunnyVegan)</figcaption>
        </figure>
        <figure>
          <img src="https://images.vanityfair.it/gallery/50064/Big/cd096c02-349f-4e48-bcf4-dcf17fbc22e5.jpg"/>
          <figcaption><b>2. Formaggio fresco al finocchietto e pomodoro secco</b><br/><b>Ingredienti: </b>mezza tazza di anacardi ammollati due ore, mezza tazza di noci di macadamia ammollate due ore, 1/4 di tazza di acqua o più per frullare, 1 cucchiaio di lievito, 1 cucchiaio di succo di limone, un pizzico di sale, 1/4 tazza di pomodori secchi fatti rinvenire in acqua per un'ora, 1/4 di tazza di finocchietto o aneto.<br/>(foto Sonia Giuliodori, FunnyVegan)</figcaption>
        </figure>
        <figure>
          <img src="https://images.vanityfair.it/gallery/50064/Big/91605b83-b409-4892-8e0a-6b10a95c7c3d.jpg"/>
          <figcaption><b>2. Formaggio fresco al finocchietto e pomodoro secco</b><br/><b>Procedimento: </b>frulla tutti gli ingredienti con un frullatore ad alta velocità o un frullatore a immersione molto potente, fino a ridurre il composto a un impasto omogeneo e cremoso. Trita i pomodori secchi e metà dell'aneto e uniscili al composto, mescolando a mano. Dai la forma desiderata, aggiungi il restante finocchietto sulla superficie del formaggio e lascia raffreddare in frigo prima di servire.<br/>(foto Sonia Giuliodori, FunnyVegan)</figcaption>
        </figure>
        <figure>
          <img src="https://images.vanityfair.it/gallery/50064/Big/63bd7a50-acb3-4506-99f9-4ab858223d81.jpg"/>
          <figcaption><b>3. Maionese al latte di soia e nocciole, di Simone Salvini</b><br/><b>Ingredienti:</b> 200 g di latte di soia e nocciole, 240 g di olio di mais, 60 g di olio evo, 20 g di succo di limone, 4 g di sale. <b>Procedimento: </b>metti il latte nel bicchiere del frullatore a immersione e aggiungi il succo di limone e sale. Frulla per miscelare bene. Unisce in una brocca i due oli e versali a filo sul latte continuando a frullare fino alla fine dell'olio. Se l'operazione è stata eseguita bene, dovresti avre ottenuto una maionese stabile e leggera. Si conserva in frigo fino a 5/6 giorni.<br/>(foto Sonia Giuliodori, FunnyVegan)</figcaption>
        </figure>
        <figure>
          <img src="https://images.vanityfair.it/gallery/50064/Big/0afc56d5-794a-439f-ac19-0f5b86402bfa.jpg"/>
          <figcaption><b>4. Bucatini all'amatriciana bianca, di Giuseppe Tortorella</b><br/><b>Ingredienti:</b> 300 g di bucatini, 100 g di seitan sfilacciato, mix di cipolla e aglio liofilizzati, 1 cipolla, 1 spicchio d'aglio, 3 cucchiai di olio evo, 1 noce di burro vegetale, sale, pepe. <b>Procedimento: </b>far appassire nell'olio e nel burro la cipolla tagliata fine con l'aglio in camicia e il peperoncino. Una volta appassita la cipolla, aggiungere il seitan sfilacciato a fettine sottili dopo averlo fatto abbrustolire in un pentolino a parte insieme all'olio e al mix di cipolla e aglio liofilizzati, quindi aggiusta di sale (continua &gt;&gt;).<br/>(foto Sonia Giuliodori, FunnyVegan)</figcaption>
        </figure>
        <figure>
          <img src="https://images.vanityfair.it/gallery/50064/Big/7245a5c4-ffaf-4582-b57b-dd23460f5ef7.jpg"/>
          <figcaption><b>4. Bucatini all'amatriciana bianca, di Giuseppe Tortorella</b><br/>Nel frattempo, fai cuocere i bucatini in acqua salata e scolali al dente. Termina la cottura facendoli mantecare, dopo averli scolati, insieme a seitan e cipolla.<br/>(foto Sonia Giuliodori, FunnyVegan)</figcaption>
        </figure>
        <figure>
          <img src="https://images.vanityfair.it/gallery/50064/Big/b96f9582-c0df-44a2-ae15-07d55940f166.jpg"/>
          <figcaption><b>5. Lasagne di pane carasau e zucchine, Mara di Noia</b><br/><b>Ingredienti: </b>3 zucchine, prezzemolo, un cucchiaio di lievito, 2 cucchiai di mandorle tostate e tritate. Per la besciamella: 1 litro di latte di soia non dolcificato, sale, 5-6 cucchiai di farina 0, noce moscata, olio d'oliva. Procedimento: per la besciamella fai bollire un litro di latte di soia con sale e noce moscata. In una ciotola aggiungi la farina e l'olio e mescola finché il composto sarà fluido. L'effetto da raggiungere è una sorta di pastella (con 3 cucchiai di farina diventa fluida, con 5 densa). (continua &gt;&gt;)<br/>(foto Sonia Giuliodori, FunnyVegan)</figcaption>
        </figure>
        <figure>
          <img src="https://images.vanityfair.it/gallery/50064/Big/0e6f1bb1-6395-4cb9-8e40-e0226757d849.jpg"/>
          <figcaption><b>5. Lasagna di pane carasau e zucchine, Mara di Noia</b><br/>Quando il latte bolle aggiungi la pastella e mescola di continuo per 5 minuti. In una padella con poco olio fai trifolare le zucchine con un po' di prezzemolo. In una teglia metti uno strato di besciamella, fette di pane, zucchine trifolate, ievito e mandorle tritate insieme (il grana veg). Alterna 4/5 strati, inforna a 180 gradi per 30 minuti. Servi le lasagne calde.<br/>(foto Sonia Giuliodori, FunnyVegan)</figcaption>
        </figure>
        <figure>
          <img src="https://images.vanityfair.it/gallery/50064/Big/00e71684-8c5b-406d-a3b9-d80903e05052.jpg"/>
          <figcaption><b>6. Verdure al cartoccio con erbe mediterranee, Serena Bivona</b><br/><b>Ingredienti:</b>1 porro, 3 carciofi, 3 carote, 1 finocchio, rosmarino, maggiornana, timo limone, peperoncino, 5 cucchiai di olio evo, una spolverata di noce moscata, sale. <b>Procedimento: </b>lascia le erbe aromatiche per ameno un paio d'ore nell'olio per aromatizzarlo. Pulisci le verdure: taglia i porri e le carote a rondelle spesse 1,5 cm, i carciofi e i finocchi a fette. (continua)<br/>(foto Sonia Giuliodori, FunnyVegan)</figcaption>
        </figure>
        <figure>
          <img src="https://images.vanityfair.it/gallery/50064/Big/0b047dc4-e4f3-4b82-bb64-db76906ff6df.jpg"/>
          <figcaption><b>6. Verdure al cartoccio con erbe mediterranee, Serena Bivona</b><br/>In una terrina capiente condisci le verdure con l'olio aromatizzato, qualche pizzico di sale e una spolverata di noce moscata. Prepara 4 cartocci e riempili con le verdure. Aggiungi le erbe aromatiche, chiudi i cartocci e inforna a 180 g per circa 30 minuti. Servi ben caldo.<br/>(foto Sonia Giuliodori, FunnyVegan)</figcaption>
        </figure>
        <figure>
          <img src="https://images.vanityfair.it/gallery/50064/Big/41c727b3-4678-4bd7-9b61-eb8c0cb7a76e.jpg"/>
          <figcaption>
            <b>Sei ricette vegane facili per cominciare</b>
          </figcaption>
        </figure>
        <figure>
          <img src="https://images.vanityfair.it/gallery/50064/Big/600692bd-6c6b-421c-a129-6bf968343f82.jpg"/>
          <figcaption><b>Vegan Food &amp; Style, </b>Sonia Giuliodori, Funny Vegan (Edizioni LSWR), <a href="http://www.edizionilswr.it/libri/vegan-food-style/">www.edizionilswr.it</a></figcaption>
        </figure>
        <figcaption>Sei ricette vegane facili per cominciare</figcaption>
      </slideshow>
      <p>
        <b>Siete vegani e in cerca di lavoro? Potreste essere assunti da una nota catena di pizzerie per ideare nuove ricette a base vegetale</b>
      </p>
      <p>Chi ha mai detto che i piatti vegani siano privi di gusto? Niente di più sbagliato: oltre all’<a href="https://www.vanityfair.it/vanityfood/food-news/2018/09/25/arriva-lhamburger-di-carne-non-carne-che-sa-di-carne">hamburger di «carne-non carne»</a> e la <a href="https://www.vanityfair.it/vanityfood/food-news/16/10/20/pizza-biologica-vegana">pizza vegana di Sorbillo</a>, sono numerose le combinazioni che si possono creare con i vari ingredienti dando vita a <a href="https://www.vanityfair.it/vanityfood/piatti-d'autore/16/09/12/ricette-vegane-facili-veloci">ricette vegane</a> facili, veloci e assolutamente gustose.</p>
      <p>E se state seguendo una dieta vegana da almeno 18 mesi, <b>Papa John’s Pizza</b> – nota catena di pizzerie – cerca proprio voi per un incarico assolutamente creativo in qualità di «<b>Chief Vegan Officier</b>».</p>
      <p>Infatti, il selezionato collaborerà a stretto contatto con il team di sviluppo dell’azienda per <b>ideare e testare nuove ricette a base vegetale</b> che verranno servite ai clienti durante il prossimo anno. La sede di lavoro indicata è <b>Londra</b> ma l’annuncio prevede la possibilità di lavorare direttamente da casa.</p>
      <p>Il candidato ideale dovrà essere un <b>esperto di tecnologia alimentare</b> – preferibilmente laureato in Scienze dell’alimentazione -, nutrire di una forte passione per le <b>pietanze vegane</b> e avere eccellenti capacità comunicative: ovviamente, personalità intraprendenti e desiderose di contribuire attivamente sono ben accette.</p>
      <p>Per questo incarico è prevista la stipula di un <b>contratto part-time a tempo determinato</b> con un salario di <b>1000 sterline</b> – circa <b>905 euro</b> – al mese, oltre a ricevere cibo gratuito o a prezzo agevolato.</p>
      <p>Non è indicata una data di scadenza entro il quale presentare la candidatura, che può essere inviata direttamente dalla <a href="https://www.indeed.co.uk/viewjob?from=iaBackPress&amp;jk=92a8dd3fbfabd929">pagina della proposta</a> previa registrazione al portale.</p>
      <related>
        <h4>LEGGI ANCHE</h4>
        <a href="https://www.vanityfair.it/mybusiness/annunci/2019/06/16/lavoro-dei-sogni-10mila-dollari-selezionare-bbq-barbecue"/>
        <a href="https://www.vanityfair.it/mybusiness/annunci/2019/09/26/lavoro-dei-sogni-bere-caffe"/>
        <a href="https://www.vanityfair.it/vanityfood/food-news/2018/09/25/arriva-lhamburger-di-carne-non-carne-che-sa-di-carne"/>
        <a href="https://www.vanityfair.it/vanityfood/piatti-d'autore/16/09/12/ricette-vegane-facili-veloci"/>
        <a href="https://www.vanityfair.it/vanityfood/food-news/16/10/20/pizza-biologica-vegana"/>
      </related>
    </article>
  </body>
</html>