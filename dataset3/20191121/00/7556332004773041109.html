<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.quotidianosanita.it/scienza-e-farmaci/articolo.php?articolo_id=78999"/>
    <meta property="og:site_name" content="quotidianosanità.it"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Adolescenti obesi. Chirurgia bariatrica migliora qualità vita"/>
    <meta property="og:description" content="- (Reuters Health) – Secondo uno studio condotto negli USA, gli adolescenti obesi sottoposti a chirurgia per perdere peso avrebbero una migliore qualità della vita, dolore articolari di minore entità e minori limitazioni fisiche dopo l’intervento.   I ricercatori del Nationwide Children’s Hospital di Columbus, Ohio – guidati da Sharon Bout-Tabaku – hanno seguito per tre anni 242 adolescenti obesi sottoposti un intervento di chirurgia metabolica e bariatrica. I ragazzi avevano in media 17 anni. Prima dell’intervento, la metà degli adolescenti presentava un indice di massa corporea di almeno 50, il che li rendeva gravemente obesi; 2/3 avevano dolori muscoloscheletrici e articolari e la metà presentava una scarsa funzionalità fisica. Tre anni dopo l’operazione, la riduzione media del BMI si attestava al 27%, ancora nel range dell’ obesità. Tuttavia, precedenti ricerche hanno dimostrato che una riduzione dell’IBM dal 5% al 10% è sufficiente per comportare miglioramenti significativi nella salute e nella qualità della…"/>
  </head>
  <body>
    <article>
      <h1>Adolescenti obesi. Chirurgia bariatrica migliora qualità vita</h1>
      <h2>
        <i>La chirurgia bariatrica sembra poter offrire benefici anche agli adolescenti obesi. In un recente studio condotto negli USA, i ragazzi che si sono sottoposti a questo intervento hanno fatto registrare un miglior indice di massa corporea, dolori articolari meno forti e una migliore funzionalità fisica</i>
      </h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>
        <pic src="http://www.quotidianosanita.it/scienza-e-farmaci/../../img_prima/front7040422.jpg" width="150" height="150"/>
      </p>
      <p>- <i>(Reuters Health) </i>– Secondo uno studio condotto negli USA, gli adolescenti obesi sottoposti a chirurgia per perdere peso avrebbero una migliore qualità della vita, dolore articolari di minore entità e minori limitazioni fisiche dopo l’intervento.<br/> <br/>I ricercatori del Nationwide Children’s Hospital di Columbus, Ohio – guidati da <b>Sharon Bout-Tabaku</b> – hanno seguito per tre anni 242 adolescenti obesi sottoposti un intervento di chirurgia metabolica e bariatrica. I ragazzi avevano in media 17 anni. Prima dell’intervento, la metà degli adolescenti presentava un indice di massa corporea di almeno 50, il che li rendeva gravemente obesi; 2/3 avevano dolori muscoloscheletrici e articolari e la metà presentava una scarsa funzionalità fisica.<br/><br/>Tre anni dopo l’operazione, la riduzione media del BMI si attestava al 27%, ancora nel range dell’ obesità. Tuttavia, precedenti ricerche hanno dimostrato che una riduzione dell’IBM dal 5% al 10% è sufficiente per comportare miglioramenti significativi nella salute e nella qualità della vita.</p>
      <p>I ricercatori hanno scoperto che ogni riduzione del 10% del BMI si associava al 6% in meno di probabilità che i ragazzi lamentassero dolori muscoloscheletrici e il 10% in meno di probabilità di dolori articolari.<br/><br/><i><b>Fonte:</b> Pediatrics</i><br/> <br/><i><b>Lisa Rapaport</b></i><br/> <br/><i>(Versione Italiana Quotidiano Sanità/Popular Science)</i></p>
    </article>
  </body>
</html>