<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/adwnhs-eirwneyetai-agroth-ta-espeires-me-ton-tsipra-na-pas-sthn-koymoyndoyroy"/>
    <meta property="og:site_name" content="Documento"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Άδωνης ειρωνεύεται αγρότη: «Τα έσπειρες με τον Τσίπρα, να πας στην Κουμουνδούρου»"/>
    <meta property="og:description" content="Η αλήθεια είναι πως δεν είναι ιδιαίτερα δύσκολο να χάσει την ψυχραιμία του ο Άδωνης Γεωργιάδης. Ωστόσο, αυτή τη φορά υπερέβη τα εσκαμμένα και απευθύνθηκε απαξιωτικά, όχι σε κάποιον βουλευτή της αντιπολίτευσης, αλλά σε... αντιπροσωπεία αγροτών."/>
  </head>
  <body>
    <article>
      <h1>Άδωνης ειρωνεύεται αγρότη: «Τα έσπειρες με τον Τσίπρα, να πας στην Κουμουνδούρου»</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Newsroom</a></address>
      <h4>Η αλήθεια είναι πως δεν είναι ιδιαίτερα δύσκολο να χάσει την ψυχραιμία του ο Άδωνης Γεωργιάδης. Ωστόσο, αυτή τη φορά υπερέβη τα εσκαμμένα και απευθύνθηκε απαξιωτικά, όχι σε κάποιον βουλευτή της αντιπολίτευσης, αλλά σε... αντιπροσωπεία αγροτών.</h4>
      <p>Συγκεκριμένα, την περασμένη Παρασκευή, κατά τη συνάντηση με αγρότες <b>τευτλοπαραγωγούς </b>στο εργοστάσιο ζάχαρης <b>Πλατέος Ημαθίας</b>, ο υπουργός Ανάπτυξης και Επενδύσεων, ρωτήθηκε<b> τι θα γίνει με την παραγωγή του 2019</b> και με<b> ποια τιμή θα απορροφηθεί το προϊόν</b>, κάτι που «καίει» τους παραγωγούς και τις οικογένειές τους.</p>
      <p>Ωστόσο, ο επενδυτής <b>Χρήστος Καραθανάσης</b> παρενέβη λέγοντας πως θα πληρωθεί με <b>32 ευρώ</b>. Όμως, επειδή δεν διευκρινιζόταν ο τρόπος που θα γίνει αυτό, τον λόγο πήρε ο Άδωνης. Και τι είπε; Με ύφος που θα παρέπεμπε περισσότερο στον...<b> Ιούλιο Καίσαρα</b>, και λόγο που θα ταίριαζε αν είχε απέναντί του κάποιον αντιπολιτευόμενο βουλευτή και όχι έναν αγρότη, ο υπουργός Αγροτικής Ανάπτυξης είπε το εξής: <i>«Εάν μπορείς να βρεις κάπου καλύτερα (τιμή), μπορείς να τα πας».</i></p>
      <p>Σαν να μην έφτανε η προκλητικότατη διατύπωση που επέλεξε, χτυπώντας στον ώμο, εμφανώς ειρωνικά, τον εκπρόσωπο των παραγωγών, συνέχισε λέγοντας: <i>«εσύ τα έσπειρες με τον Τσίπρα, να τα πας λοιπόν στην Κουμουνδούρου».</i></p>
      <p>Η απάντηση που πήρε από τους αγρότες; <i>«Εσύ ευχαρίστησες τον Πιτσιόρλα όταν παρέλαβες το υπουργείο».</i></p>
      <p>Τα λόγια είναι περιττά...</p>
      <figure>
        <iframe src="https://www.youtube.com/embed/u268aD7R788" width="480" height="270" data-service="Youtube" scrolling="no"/>
      </figure>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>