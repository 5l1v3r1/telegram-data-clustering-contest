<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/cade-in-un-dirupo-con-il-suo-fuoristrada-morto-un-cacciatore-di-82-anni-213455.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Cade in un dirupo con il suo fuoristrada: morto un cacciatore di 82 anni"/>
    <meta property="og:description" content="CAMPOROSSO -  Un cacciatore di 82 anni, Paolo F., di Camporosso, è stato trovato morto, nella serata di mercoledì, in un dirupo, vicino a Isolabona, in val Nervia, nell'entroterra di Ventimiglia, dove è precipitato con il suo fuoristrada."/>
  </head>
  <body>
    <article>
      <h1>Cade in un dirupo con il suo fuoristrada: morto un cacciatore di 82 anni</h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <figure>
        <img src="https://www.primocanale.it/immagininews/thumbs/213455-420x236.jpg"/>
      </figure>
      <p><b>CAMPOROSSO - </b> <b>Un cacciatore di 82 anni, Paolo F., di Camporosso</b>, è stato trovato morto, nella serata di mercoledì, in un dirupo, vicino a Isolabona, in val Nervia, nell'entroterra di Ventimiglia, dove è precipitato con il suo fuoristrada.</p>
      <p><b>Sul posto sono intervenuti i vigili del fuoco e i carabinieri, impegnati nelle operazioni di recupero della salma</b>. L'anziano era stato dato per disperso nel pomeriggio, quando i familiari, non avendo più sue notizie, hanno lanciato l'allarme facendo scattare le ricerche, che hanno visto impegnati vigili del fuoco e carabinieri. In fase di accertamento la dinamica dell'incidente: l'uomo potrebbe aver avuto un malore che gli ha fatto perdere il controllo dell'auto, possibile anche un incidente autonomo o causato.</p>
    </article>
  </body>
</html>