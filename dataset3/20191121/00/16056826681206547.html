<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200282"/>
    <meta property="og:site_name" content="মানবজমিন"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="অ্যাসিড আক্রান্ত নারীর বিয়ে দিলেন শাহরুখ"/>
    <meta property="og:description" content="নিজের প্রতিষ্ঠিত মীর ফাউন্ডেশনের মাধ্যমে অ্যাসিডে আক্রান্ত নারীদের পাশে সব সময় থাকেন বলিউড বাদশা শাহরুখ খান। অ্যাসিড আক্রান্ত নারীদের সার্বিক উন্নতির জন্য তিনি এই নন-প্রফিটেবল এনজিও খুলেছেন। যার মাধ্যমে বিনামূল্যে অ্যাসিডে আক্রান্তদের চিকিৎসাও হয়। এছাড়াও অ্যাসিডে আক্রান্ত নারীদের সঙ্গে মাঝে মাঝেই সময় কাটাতে তাদের সঙ্গে কথা বলতে দেখা যায় বলিউডের বাদশাকে। বুধবার তারই মধ্যে একজন অ্যাসিডে আক্রান্ত নারী অনুপমা বিবাহ বন্ধনে আবদ্ধ হয়েছেন জগদীপ নামের এক  ছেলের সঙ্গে। আর এই বিয়েও দিয়েছেন শাহরুখ নিজে। বিয়ের সব খরচসহ আয়োজন করেছিলেন তিনি। পাশাপাশি শাহরুখ নিজের টুইটার হ্যান্ডেল থেকে এক দীর্ঘ শুভেচ্ছা বার্তা পাঠিয়েছেন নব দম্পতিকে। তিনি লিখেছেন, অসংখ্য শুভেচ্ছা, আর আমার একরাশ ভালোবাসা অনুপমার জন্য। তুমি নিজের জীবনের একটি গুরুত্বপূর্ণ অধ্যায় শুরু করতে চলেছো। আশা করি অনেক ভালোবাসা ও হাসি-খুশি ভরা জীবন হবে তোমাদের। জগদীপকেও জানাই অনেক শুভেচ্ছা। খুব ভালো থাক, সুখে থাক। সেই শুভেচ্ছা বার্তা এখন ভাইরাল সোশ্যাল মিডিয়াতে।"/>
  </head>
  <body>
    <article>
      <h1>অ্যাসিড আক্রান্ত নারীর বিয়ে দিলেন শাহরুখ</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">বিনোদন ডেস্ক</a></address>
      <p>নিজের প্রতিষ্ঠিত মীর ফাউন্ডেশনের মাধ্যমে অ্যাসিডে আক্রান্ত নারীদের পাশে সব সময় থাকেন বলিউড বাদশা শাহরুখ খান। অ্যাসিড আক্রান্ত নারীদের সার্বিক উন্নতির জন্য তিনি এই নন-প্রফিটেবল এনজিও খুলেছেন। যার মাধ্যমে বিনামূল্যে অ্যাসিডে আক্রান্তদের চিকিৎসাও হয়। এছাড়াও অ্যাসিডে আক্রান্ত নারীদের সঙ্গে মাঝে মাঝেই সময় কাটাতে তাদের সঙ্গে কথা বলতে দেখা যায় বলিউডের বাদশাকে। বুধবার তারই মধ্যে একজন অ্যাসিডে আক্রান্ত নারী অনুপমা বিবাহ বন্ধনে আবদ্ধ হয়েছেন জগদীপ নামের এক  ছেলের সঙ্গে। আর এই বিয়েও দিয়েছেন শাহরুখ নিজে। বিয়ের সব খরচসহ আয়োজন করেছিলেন তিনি। পাশাপাশি শাহরুখ নিজের টুইটার হ্যান্ডেল থেকে এক দীর্ঘ শুভেচ্ছা বার্তা পাঠিয়েছেন নব দম্পতিকে।</p>
      <p>তিনি লিখেছেন, অসংখ্য শুভেচ্ছা, আর আমার একরাশ ভালোবাসা অনুপমার জন্য। তুমি নিজের জীবনের একটি গুরুত্বপূর্ণ অধ্যায় শুরু করতে চলেছো। আশা করি অনেক ভালোবাসা ও হাসি-খুশি ভরা জীবন হবে তোমাদের। জগদীপকেও জানাই অনেক শুভেচ্ছা। খুব ভালো থাক, সুখে থাক। সেই শুভেচ্ছা বার্তা এখন ভাইরাল সোশ্যাল মিডিয়াতে।</p>
      <p>এই বিভাগের সর্বাধিক পঠিত</p>
    </article>
  </body>
</html>