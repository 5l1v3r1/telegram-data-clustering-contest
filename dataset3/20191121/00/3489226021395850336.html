<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/h-ellada-den-dexetai-mathhmata-h-toyrkia-na-efarmosei-tis-desmeyseis-ths-gia-toys-prosfyges"/>
    <meta property="og:site_name" content="Documento"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="«Η Ελλάδα δεν δέχεται μαθήματα-Η Τουρκία να εφαρμόσει τις δεσμεύσεις της για τους πρόσφυγες"/>
    <meta property="og:description" content="Αυστηρή και άμεση ήταν η απάντηση του εκπροσώπου του υπουργείου Εξωτερικών Αλέξανδρου Γεννηματά στις δηλώσεις του τουρκικού υπουργείου Εξωτερικών."/>
  </head>
  <body>
    <article>
      <h1>«Η Ελλάδα δεν δέχεται μαθήματα-Η Τουρκία να εφαρμόσει τις δεσμεύσεις της για τους πρόσφυγες</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Newsroom</a></address>
      <h4>Αυστηρή και άμεση ήταν η απάντηση του εκπροσώπου του υπουργείου Εξωτερικών Αλέξανδρου Γεννηματά στις δηλώσεις του τουρκικού υπουργείου Εξωτερικών.</h4>
      <p> Η Ελλάδα ως ευνομούμενη, δημοκρατική χώρα, δεν δέχεται μαθήματα από κανέναν, διαμήνυσε ο κ. Γεννηματάς απαντώντας, κατά τη διάρκεια της ενημέρωσης των διπλωματικών συντακτών, σε ερώτηση αναφορικά με τις <a href="https://www.documentonews.gr/article/proklhtikos-o-tsaboysogloy-epithesh-sthn-ellada-gia-metanasteytikoprosfygiko">σημερινές δηλώσεις </a>του εκπροσώπου του υπουργείου Εξωτερικών της Τουρκίας.</p>
      <p>Ο κ. Γεννηματάς τόνισε πως η Τουρκία αντί να κάνει υποδείξεις, καλό θα είναι να εφαρμόσει πλήρως τις πρόνοιες της κοινής δήλωσης ΕΕ-Τουρκίας και να πάψει να χρησιμοποιεί τους πρόσφυγες ως μέσο πίεσης στην Ελλάδα και την Ευρώπη.</p>
      <p>Σημειώνεται πως ο εκπρόσωπος του υπουργείου Εξωτερικών Τουρκίας Χαμί Ακσόι, σε ανακοίνωσή του, δήλωσε μεταξύ άλλων ότι η Τουρκία φιλοξενεί περισσότερα από 4 εκατομμύρια εκτοπισμένα άτομα και συμπλήρωσε: «Οι Έλληνες συνομιλητές, καθώς και η διεθνής κοινότητα, πρέπει να καταλάβουν ότι είναι άδικο η Τουρκία να επωμίζεται μόνη της το βάρος τής μετανάστευσης που συνιστά παγκόσμιο πρόβλημα».</p>
      <p>ΑΠΕ-ΜΠΕ</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>