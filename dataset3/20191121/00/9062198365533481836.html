<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3382305/ulkemizdeki-duzen-saadet-getirmiyor"/>
    <meta property="og:site_name" content="Milli Gazete"/>
    <meta property="article:published_time" content="2019-11-21T00:30:00+00:00"/>
    <meta property="og:title" content="“Ülkemizdeki düzen saadet getirmiyor”"/>
    <meta property="og:description" content="Anadolu Gençlik Derneği (AGD) Balıkesir Şubesi’nin “Şehir Mektupları” konferanslarının 11’incisi, AGD Balıkesir ilçe binasındaki Adnan Demirtürk Konferans Salonu’nda düzenlendi."/>
  </head>
  <body>
    <article>
      <h1>“Ülkemizdeki düzen saadet getirmiyor”</h1>
      <h2>Anadolu Gençlik Derneği (AGD) Balıkesir Şubesi’nin “Şehir Mektupları” konferanslarının 11’incisi, AGD Balıkesir ilçe binasındaki Adnan Demirtürk Konferans Salonu’nda düzenlendi.</h2>
      <address>
        <time datetime="2019-11-21T00:30:00+00:00">21 Nov 2019, 00:30</time>
      </address>
      <p>Saadet Partisi İstanbul İl Başkanı Dr. Abdullah Sevim’in konuşmacı olarak katıldığı konferansa, AGD Balıkesir Şube Başkanı Ahmet Balaban, Saadet Partisi İvrindi İlçe Başkanı Ergün Aslanyılmaz da iştirak etti.</p>
      <h3>“ÜLKEMİZİN EN BÜYÜK PROBLEMLERİNDEN BİRİSİ EĞİTİM”</h3>
      <p>Saadet Partisi İstanbul İl Başkanı Dr. Abdullah Sevim, konferansta yaptığı konuşmada, her şeyden önce insan yetiştirmenin önemine vurgu yaparak, “Bugün ülkemizin en büyük problemlerinden birisi eğitim. Başarılı bir şekilde insan yetiştiremiyoruz. Milli Eğitim Bakanlığı ve Diyanet İşleri Başkanlığı’nın üzerinde büyük bir sorumluluk var ancak bu iki kurum da tek kelime ile başarısızlar. AGD gibi müspet kuruluşlar, bu alandaki açığı kapatmaya, şuurlu insan yetiştirmeye gayret gösteriyor. AGD’li kardeşlerimiz büyük bir açığı kapatıyor. Her birisine gayretlerinden ötürü ayrı ayrı teşekkür ediyorum” şeklinde konuştu.</p>
      <h3>“SİSTEMİ ISLAH ETMELİYİZ”</h3>
      <p>Sadece insan yetiştirmenin de yeterli olamayacağını belirten Sevim, “Eğer bugün, yetiştirdiğimiz insanları dişlileri bozuk bir sistemin içerisine atarsak, o kardeşlerimizin de bozulması, istisnaları bir kenara koyalım, kaçınılmaz oluyor. O yüzden sistemi ıslah etmeliyiz.</p>
      <p>Erbakan Hocamız Türkiye’de köle düzeni olduğunu söylerdi. Bugün ülkemizdeki düzen maalesef saadet getirmiyor. Bunun için hem insan yetiştireceğiz hem de düzenin bozukluklarını, aksaklıklarını gidermek için gayret edeceğiz. Yoksa başarıyı elde edemeyiz” diye konuştu.</p>
    </article>
  </body>
</html>