<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699485/%D8%AD%D8%B6%D9%88%D8%B1-%D9%85%D8%AF%DB%8C%D8%B1%D8%A7%D9%86-%DA%AF%DB%8C%D9%85%D8%A7%D8%B1%D8%B4-%D9%BE%D8%B1%D8%AA%D8%BA%D8%A7%D9%84-%D8%AF%D8%B1-%D8%A7%DB%8C%D8%B1%D8%A7%D9%86-%D8%A8%D8%B1%D8%A7%DB%8C-%D8%AC%D8%B0%D8%A8-%D8%A8%DB%8C%D8%B1%D8%A7%D9%86%D9%88%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="حضور مدیران گیمارش پرتغال در ایران برای جذب بیرانوند"/>
    <meta property="og:description" content="مسئولان باشگاه گیمارش پرتغال برای جذب علیرضا بیرانوند، به ورزشگاه آزادی خواهند رفت.به گزارش ایلنا، علیرضا بیرانوند امیدوار است طبق وعده‌ی واسطه‌ها، مسوولان انتقالاتی باشگاه گیمارش بعد از تماشای نمایش او برابر نفت مسجدسلیمان روی انتقال به توافق دست یابند.خبر مربوط به لغو دیدار پرسپولیس برابر نفت مسجد سلیمان که پیش از این منتشر شده بود، مطمئنا بیشترین ناراحتی را برای علیرضا بیرانوند در پی داشت که با اطلاع از حضور واسطه‌های پرتغالی به دنبال نمایش موفق در این جدال و جمع بندی تکمیلی برای حضور در فوتبال پرتغال بود.با این حال بعد از اینکه سازمان لیگ اعلام کرد این دیدار طبق برنامه برگزار خواهد شد این دروازه بان ملی پوش به دنبال این خواهد بود تا با نمایش درخشان در جدال برابر حریف، کاملا رضایت مشتری پرتغالی را برای انتقال به گیمارش به عنوان جدی‌ترین مشتری خود در زمستان جلب کند.صحبت درباره انتقال علیرضا بیرانوند به فوتبال اروپا طی سالیان اخیر همواره داغ بوده است و اکنون اما شماره یک پرسپولیس مدعی است که این مساله کاملا جدی دنبال خواهد شد و شاید در نقل و انتقالات زمستانی یکی از لژیونرهای جذاب فوتبال ایران لقب گیرد و با این…"/>
  </head>
  <body>
    <article>
      <h1>حضور مدیران گیمارش پرتغال در ایران برای جذب بیرانوند</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/30/1039318_480.jpg"/>
      </figure>
      <p>مسئولان باشگاه گیمارش پرتغال برای جذب علیرضا بیرانوند، به ورزشگاه آزادی خواهند رفت.<br/><br/>به گزارش ایلنا، علیرضا بیرانوند امیدوار است طبق وعده‌ی واسطه‌ها، مسوولان انتقالاتی باشگاه گیمارش بعد از تماشای نمایش او برابر نفت مسجدسلیمان روی انتقال به توافق دست یابند.<br/><br/>خبر مربوط به لغو دیدار پرسپولیس برابر نفت مسجد سلیمان که پیش از این منتشر شده بود، مطمئنا بیشترین ناراحتی را برای علیرضا بیرانوند در پی داشت که با اطلاع از حضور واسطه‌های پرتغالی به دنبال نمایش موفق در این جدال و جمع بندی تکمیلی برای حضور در فوتبال پرتغال بود.<br/><br/>با این حال بعد از اینکه سازمان لیگ اعلام کرد این دیدار طبق برنامه برگزار خواهد شد این دروازه بان ملی پوش به دنبال این خواهد بود تا با نمایش درخشان در جدال برابر حریف، کاملا رضایت مشتری پرتغالی را برای انتقال به گیمارش به عنوان جدی‌ترین مشتری خود در زمستان جلب کند.<br/><br/>صحبت درباره انتقال علیرضا بیرانوند به فوتبال اروپا طی سالیان اخیر همواره داغ بوده است و اکنون اما شماره یک پرسپولیس مدعی است که این مساله کاملا جدی دنبال خواهد شد و شاید در نقل و انتقالات زمستانی یکی از لژیونرهای جذاب فوتبال ایران لقب گیرد و با این شرایط باید منتظر نمایش او برابر شاگردان مهدی تارتار بود و دید در نهایت این انتقال صورت خواهد گرفت یا خیر.</p>
    </article>
  </body>
</html>