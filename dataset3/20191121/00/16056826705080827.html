<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200217"/>
    <meta property="og:site_name" content="মানবজমিন"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="উত্তেজনায় ছুটছেন সৌরভ গাঙ্গুলী"/>
    <meta property="og:description" content="দুপুর তিনটাই বিএমডব্লিউ গাড়ি থেকে ইডেন গার্ডেন স্টেডিয়ামের মূল ফটকে নামলেন সৌরভ গাঙ্গুলী। বাইরে দাঁড়ানো দর্শকের চিৎকার সৌরভ দা, সৌরভ দা বলে। তবে বেশির ভাগ দর্শকই চিৎকার করে টিকিট চাইতে লাগলেন। দ্রুত তিনি ভিতরে প্রবেশ করলেন। ছিলেন ক্রিকেট এসোসিয়েশন অব বেঙ্গলের (সিএবি) প্রেসিডেন্ট। এখন ভারত ক্রিকেট বোর্ডের (বিসিসিআই) সভাপতি। তাতে কি? কলকাতার ক্রিকেট বলতেতো এখন দাদাই। গোলাপি বলে বাংলাদেশ-ভারতের টেস্টের চিন্তাটাও তার। প্রথম বার দুই দল খেলতে নামছে এমন এক আয়োজনে। তাই দাদার যে কাজের শেষ নেই। গতকাল মাঠে ঢুকেই ছুটলেন মাঠের ভিতরে। প্রায় আধঘণ্টা ধরে দেখলেন উইকেট। সেখান থেকে ফিরে এসে জানালেন তার আয়োজন নিয়ে। বললেন তার রোমাঞ্চের অপেক্ষার কথাও। সৌরভ বলেন, ‘(বাংলাদেশের) প্রধানমন্ত্রী, (পশ্চিমবঙ্গের) মুখ্যমন্ত্রী ঘণ্টা বাজাবেন। লাঞ্চ বিরতিতে ভারতীয় কিংবদন্তিরা টিভি শো করবেন। (সুনীল) গাভাস্কার, শচীন (টেন্ডুলকার), রাহুল (দ্রাবিড়), অনিল (কুম্বলে) থাকবে। চা বিরতিতে সাবেক অধিনায়কেরা মাঠের চারদিকে ল্যাপ অব অনার দেবে। চা বিরতিতে গানের অনুষ্ঠান থাকবে। রুনা লায়লা গাইবে। জিৎ গাঙ্গুলি গাইবে। একজন ক্রিকেটপ্রেমী হিসেবে আমি খুব রোমাঞ্চিত।’"/>
  </head>
  <body>
    <article>
      <h1>উত্তেজনায় ছুটছেন সৌরভ গাঙ্গুলী</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">স্পোর্টস রিপোর্টার, কলকাতা (ভারত) থেকে</a></address>
      <p>দুপুর তিনটাই বিএমডব্লিউ গাড়ি থেকে ইডেন গার্ডেন স্টেডিয়ামের মূল ফটকে নামলেন সৌরভ গাঙ্গুলী। বাইরে দাঁড়ানো দর্শকের চিৎকার সৌরভ দা, সৌরভ দা বলে। তবে বেশির ভাগ দর্শকই চিৎকার করে টিকিট চাইতে লাগলেন। দ্রুত তিনি ভিতরে প্রবেশ করলেন। ছিলেন ক্রিকেট এসোসিয়েশন অব বেঙ্গলের (সিএবি) প্রেসিডেন্ট। এখন ভারত ক্রিকেট বোর্ডের (বিসিসিআই) সভাপতি। তাতে কি? কলকাতার ক্রিকেট বলতেতো এখন দাদাই। গোলাপি বলে বাংলাদেশ-ভারতের টেস্টের চিন্তাটাও তার।</p>
      <p>প্রথম বার দুই দল খেলতে নামছে এমন এক আয়োজনে। তাই দাদার যে কাজের শেষ নেই। গতকাল মাঠে ঢুকেই ছুটলেন মাঠের ভিতরে। প্রায় আধঘণ্টা ধরে দেখলেন উইকেট। সেখান থেকে ফিরে এসে জানালেন তার আয়োজন নিয়ে। বললেন তার রোমাঞ্চের অপেক্ষার কথাও। সৌরভ বলেন, ‘(বাংলাদেশের) প্রধানমন্ত্রী, (পশ্চিমবঙ্গের) মুখ্যমন্ত্রী ঘণ্টা বাজাবেন। লাঞ্চ বিরতিতে ভারতীয় কিংবদন্তিরা টিভি শো করবেন। (সুনীল) গাভাস্কার, শচীন (টেন্ডুলকার), রাহুল (দ্রাবিড়), অনিল (কুম্বলে) থাকবে। চা বিরতিতে সাবেক অধিনায়কেরা মাঠের চারদিকে ল্যাপ অব অনার দেবে। চা বিরতিতে গানের অনুষ্ঠান থাকবে। রুনা লায়লা গাইবে। জিৎ গাঙ্গুলি গাইবে। একজন ক্রিকেটপ্রেমী হিসেবে আমি খুব রোমাঞ্চিত।’</p>
      <p>এই বিভাগের সর্বাধিক পঠিত</p>
    </article>
  </body>
</html>