<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/ekonomi/alman-otomobil-ureticilerine-100-milyon-avroluk-celik-karteli-cezasi/1651955"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Alman otomobil üreticilerine 100 milyon avroluk çelik karteli cezası"/>
    <meta property="og:description" content="Almanya Rekabet Kurumu Federal Kartel Dairesi, çelik satın almak için kartel oluşturdukları gerekçesiyle BMW, Daimler ve Volkswagen'e toplamda 100 milyon avro para cezası verildiğini açıkladı."/>
  </head>
  <body>
    <article>
      <h1>Alman otomobil üreticilerine 100 milyon avroluk çelik karteli cezası</h1>
      <h2>Almanya Rekabet Kurumu Federal Kartel Dairesi, çelik satın almak için kartel oluşturdukları gerekçesiyle BMW, Daimler ve Volkswagen'e toplamda 100 milyon avro para cezası verildiğini açıkladı.</h2>
      <address><time datetime="2019-11-21T00:00:00+00:00">21 Nov 2019</time> by <a rel="author">Bahattin Gönültaş  </a></address>
      <h4>Berlin</h4>
      <p>Almanya Rekabet Kurumu Federal Kartel Dairesi, çelik satın almak için kartel oluşturdukları gerekçesiyle BMW, Daimler ve Volkswagen'e toplamda 100 milyon avro para cezası verildiğini açıkladı.</p>
      <p>Federal Kartel Dairesi (The Bundeskartellamt), tarafından yapılan açıklamada, Alman otomobil üreticilerinin 2004-2013'te çelik satın alımlarıyla bağlantılı yasadışı eylemlerinden dolayı 100 milyon avro para cezasına çarptırıldığı belirtildi.</p>
      <p>Açıklamada, BMW, Daimler ve Volkswagen’in çelik tedarikçilerden çelik alımları için ödedikleri fiyatları kanunsuz olarak koordine ettikleri belirtilerek bu vesileyle oluşturulan fiyatların en az 2016 yılına kadar ödendiği kaydedildi.</p>
      <p>Otomobil üreticilerin para cezasını kabul ettiklerinin belirtildiği açıklamada, çelik satış fiyatının otomobilin son değerinin yüzde 1’den azına denk geldiğine vurgu yapıldı.</p>
      <p>Söz konusu para cezası için, BMW’nin 28 milyon avro, Daimler’in ise 23,5 milyon avro ödeyeceği şirketler tarafından açıklandı.</p>
      <related>
        <a href="https://www.aa.com.tr/tr/ekonomi/alman-otomobil-ureticilerine-100-milyon-avroluk-celik-karteli-cezasi/1651955"/>
        <a href="https://www.aa.com.tr/tr/dunya/almanya-da-saldiriya-ugrayan-65-yasindaki-turk-kadin-yaralandi/1651885"/>
        <a href="https://www.aa.com.tr/tr/ekonomi/turk-sirketi-anex-tour-alman-thomas-cook-u-satin-aldi/1651144"/>
        <a href="https://www.aa.com.tr/tr/dunya/almanya-israilin-filistin-topraklarindaki-insasi-uluslararasi-hukuka-aykiri/1650015"/>
        <a href="https://www.aa.com.tr/tr/dunya/almanyada-askeri-envanterin-buyuk-kisminin-gorev-yapamaz-halde-oldugu-iddiasi/1649102"/>
        <a href="https://www.aa.com.tr/tr/saglik/ab-2-8-milyar-avroluk-antibiyotik-ithal-etti/1648830"/>
      </related>
    </article>
  </body>
</html>