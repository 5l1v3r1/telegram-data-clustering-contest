<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/pomeriggio-5-barbara-durso-bacchetta-la-canessa-non-dire/"/>
    <meta property="og:site_name" content="LaNostraTv"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Pomeriggio 5, Barbara d’Urso bacchetta la Canessa: “Non dire…”"/>
    <meta property="og:description" content="Guendalina Canessa dice una parolaccia a Pomeriggio Cinque: la reazione di Barbara d'Urso E' da poco terminata una nuova puntata di Pomeriggio 5. E"/>
  </head>
  <body>
    <article>
      <h1>Pomeriggio 5, Barbara d’Urso bacchetta la Canessa: “Non dire…”</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.lanostratv.it/author/alessiocimino/" target="_blank">Alessio Cimino</a></address>
      <figure>
        <img src="https://i1.wp.com/www.lanostratv.it/wp-content/uploads/2019/11/foto_durso_si_arrabbia_con_canessa.jpg"/>
      </figure>
      <h3>Guendalina Canessa dice una parolaccia a Pomeriggio Cinque: la reazione di Barbara d’Urso</h3>
      <p>E’ da poco terminata una nuova puntata di <b>Pomeriggio 5</b>. E stavolta nella seconda parte del programma <b>Barbara d’Urso</b> ha parlato con i suoi ospiti delle discriminazioni nei confronti delle donne. E tra gli ospiti in studio oggi è stata invitata anche Christy Ortiz, la quale ha perso l’opportunità di lavorare per alcune foto audaci pubblicate sui social. Difatti la donna di origini domenicane ha raccontato di aver fatto recentemente un colloquio di lavoro per svolgere l’attività di centralinista per una famosa azienda. Tuttavia poi la responsabile ha visto queste immagini e ha bloccato tutto. La Ortiz l’ha anche contattata per farle sapere le sue ragioni, ma senza successo: <i>“Non mi ha risposto…”</i> Una confessione che ha fatto infuriare l’opinionista <b>Guendalina Canessa</b>, la quale si è lasciata sfuggire una parolaccia: <i>“Io direi che questa responsabile è stata una grande str*nza…Dai Barbara ma ancora oggi?”</i> E <b>la reazione di Barbara d’Urso</b> non si è fatta attendere:</p>
      <blockquote>“Oh…Si, ma non dire le parolacce…Ti ricordo Guendalina che siamo di pomeriggio…”</blockquote>
      <h3>Barbara d’Urso a Pomeriggio 5 sgrida Guendalina Canessa: “Le parolacce no!”</h3>
      <p><b>Guendalina Canessa a Pomeriggio Cinque</b>, nonostante sia stata rimproverata dalla <b>d’Urso</b>, non è comunque tornata sui suoi passi, asserendo: <i>“Allora chiamiamo questa responsabile sciocchina? Cret*netta?”</i> E allora <b>Barbara d’Urso</b> ha risposto seccamente alla sua opinionista, cercando di far tornare la discussione sui binari giusti:</p>
      <blockquote>“No, Guenda, no…Poi non mi piacciono le parolacce, Guendalina ti prego…Basta!”</blockquote>
      <p>Ovviamente, nemmeno a dirlo, questo botta e risposta tra <b>Guendalina Canessa e Barbara d’Urso a Pomeriggio 5</b> ha infiammato gli animi dei telespettatori, i quali si sono immediatamente riversati sui social per commentare divertiti l’accaduto.</p>
      <h3>Pomeriggio Cinque: Karina Cascella dice la sua sul ‘caso Christy Ortiz’</h3>
      <p>Dopo l’intervento di Guendalina Canessa sul <b>‘caso Christy Ortiz’</b> che tanto ha fatto arrabbiare Barbara d’Urso, la quale ieri ha <b><a href="https://www.lanostratv.it/2019/11/barbara-durso-chiede-scusa-a-luxuria-sgarbi-difficile-fermarlo/">chiesto scusa a Vladimir Luxuria</a></b> per le note polemiche a Live, anche <b>Karina Cascella</b> ha voluto dire la sua, asserendo con la sua proverbiale schiettezza:</p>
      <blockquote>“Dipende anche dal lavoro che doveva andare a fare…E’ normale che dal punto di vista lavorativo che venga chiesto anche un certo tipo di presenza no?”</blockquote>
      <p>Insomma <b>Karina Cascella a Pomeriggio 5</b>, nonostante abbia espresso la sua più totale solidarietà per <b>Christy Ortiz</b>, ha comunque capito anche le ragioni di questi datori di lavoro.</p>
    </article>
  </body>
</html>