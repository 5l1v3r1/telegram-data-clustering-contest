<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/roma/news/incidente_a1_chiusa_autostrada_morto_ultime_notizie-4877578.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Incidente sull'A1 vicino Roma: scontro tra pullman, tir e auto, un morto. Traffico in tilt"/>
    <meta property="og:description" content="Incidente sull'autostrada A1 tra un pullman, un autoarticolato e un'auto: un uomo ha perso la vita. È successo in direzione sud, km 5.64, altezza area servizio Prenestina. Sul posto..."/>
  </head>
  <body>
    <article>
      <h1>Incidente sull'A1 vicino Roma: scontro tra pullman, tir e auto, un morto. Traffico in tilt</h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>Incidente sull'autostrada A1 tra un pullman, un autoarticolato e un'auto: un uomo ha perso la vita. È successo in direzione sud, km 5.64, altezza area servizio Prenestina. Sul posto tre squadre dei vigili del fuoco del comando di Roma, con supporto di autogrue e carro fiamma. L'autostrada è chiusa nel senso coinvolto dall'incidente e riaperta dopo circa due ore e mezza. Disagi per il traffico con oltre 4 chilometri di coda.</p>
      <p>
        <a href="https://www.ilmessaggero.it/abruzzo/vede_auto_distrutta_del_figlio_e_viene_colpito_da_un_infarto-4877251.html">Incidente, vede l'auto distrutta del figlio e viene colpito da un infarto</a>
        <br/>
        <a href="https://www.ilmessaggero.it/roma/news/incidente_roma_colli_albani_donna_morta_via_menghini_ultime_notizie-4877141.html">Incidente a Roma, investita da un autocarro a Colli Albani: morta una donna di 42 anni</a>
      </p>
      <p>A perdere la vita sarebbe stato uno dei due occupanti del furgone, un uomo di circa quarant'anni. Due le persone ferite, immediatamente trasportate in ospedale. Una di esse è stata soccorsa grazie a un'eliambulanza. Incolumi le persone a bordo dell'autobus che sono state trasportate con pullman sostitutivo. Sul posto sono intervenuti due mezzi del 118 oltre a quelli della polizia stradale e al personale della Direzione di Tronco di Fiano Romano di Autostrade per l'Italia. I tecnici sono al lavoro per chiarire la dinamica dell'incidente. </p>
      <figure>
        <a href="https://www.ilmessaggero.it/">
          <img src="https://www.ilmessaggero.it/uploads/ckfile/201911/incidente,P20sulla,P20a1_21161654.jpg.pagespeed.ce.HFuilFcAad.jpg"/>
        </a>
      </figure>
      <footer>Ultimo aggiornamento: 16:39<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/roma/news/incidente_a1_traffico_roma_sud_ultime_notizie-4548109.html"/>
        <a href="https://www.ilmessaggero.it/italia/a1_incidente_ragazze_morte_vacanza-4544809.html"/>
        <a href="https://www.ilmessaggero.it/italia/guida_senza_patente_50_anni_pordenone_oggi_ultime_notizie-4877474.html"/>
        <a href="https://www.ilmessaggero.it/abruzzo/vede_auto_distrutta_del_figlio_e_viene_colpito_da_un_infarto-4877251.html"/>
        <a href="https://www.ilmessaggero.it/video/roma/roma_travolta_uccisa_autocarro-4877208.html"/>
        <a href="https://www.ilmessaggero.it/fotogallery/roma/incidente_roma_investita_da_un_autocarro_colli_albani_foto_andrea_giannetti_ag_toiati-4877194.html"/>
        <a href="https://www.ilmessaggero.it/umbria/fabrizio_pagani_apnea_disabili_record_mondo_terni-4875579.html"/>
        <a href="https://www.ilmessaggero.it/roma/news/roma_cassia_incidente_morti_oggi_news-4874850.html"/>
        <a href="https://www.ilmessaggero.it/roma/news/roma_traffico_incidente_in_via_nizza-4872580.html"/>
        <a href="https://www.ilmessaggero.it/roma/news/auto_roma_senza_assicurazione-4870300.html"/>
        <a href="https://www.ilmessaggero.it/roma/news/incidente_uomo_investito_patente_scaduta_monterotondo_oggi_news-4870284.html"/>
      </related>
    </article>
  </body>
</html>