<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23504128-presedintele-iranului-anunta-victoria-asupra-protestelor-din-tara.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-21T00:31:00+00:00"/>
    <meta property="og:title" content="Președintele Iranului anunță victoria asupra protestelor din țară"/>
    <meta property="og:description" content="Președintele Iranului, Hassan Rouhani, a informat miercuri că protestele au fost reprimate, într-un demers ce reprezintă o victorie asupra inamicilor străini, în contextul demonstrațiilor"/>
  </head>
  <body>
    <article>
      <h1>Președintele Iranului anunță victoria asupra protestelor din țară</h1>
      <address><time datetime="2019-11-21T00:31:00+00:00">21 Nov 2019, 00:31</time> by <a rel="author">S.J.</a></address>
      <p><b>Președintele Iranului, Hassan Rouhani, a informat miercuri că protestele au fost reprimate, într-un demers ce reprezintă o victorie asupra inamicilor străini, în contextul demonstrațiilor declanșate, în urmă cu o săptămână, de creșterea tarifului pentru carburanți, relatează agenția Reuters, preluată de Mediafax.<br/></b><br/>Organizația internațională pentru drepturile omului Amnesty International a informat, în cadrul unui raport, că cel puțin 106 persoane au fost omorâte în urma protestelor, de către forțele de ordine, marcând cel mai mare număr de victime înregistrat în urma unei demonstrații de stradă, din ultimul deceniu.<br/><br/>Accesul la internet al cetățenilor iranieni a fost sistat de mai multe zile, făcând dificilă înregistrarea fidelă a efectelor conflictului dintre forțele de ordine și participanții la protest. Conform aprecierilor, violența din Iran a atins cel mai înalt nivel de la „Revoluția Verde” din 2009, când zeci de persoane au fost omorâte.<br/><br/>„Poporul iranian a câștigat din nou un test istoric și a demonstrat că nu va lăsa inamicii să beneficieze de situație, chiar dacă ei ar pute avea plângeri legate de managementul țării”, a declarat Rouhani, coform unei surse locale de știri.<br/><br/>Liderul șiit iranian, Ayatollahul Ali Khamenei, a stransmis marți că protestele din Iran au reprezentat o chestiune de securitate, nu o mișcare populară, și că acestea au fost gestionate cu succes. <br/><br/><br/></p>
    </article>
  </body>
</html>