<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telefonguru.hu/hir/dragabb_a_huawei_mate_x_kijelz%c5%91_csereje_mint_egy_note_10_2019-11-21"/>
    <meta property="og:site_name" content="TELEFONGURU"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Drágább a Huawei Mate X kijelző cseréje mint egy Note 10"/>
    <meta property="og:description" content="Brutálisan meg kell fizetni a különlegességet önmagában, de ha javításra kerül a sor, még horrorisztikusabb a helyzet."/>
  </head>
  <body>
    <article>
      <h1>Drágább a Huawei Mate X kijelző cseréje mint egy Note 10</h1>
      <h2>Brutálisan meg kell fizetni a különlegességet önmagában, de ha javításra kerül a sor, még horrorisztikusabb a helyzet.</h2>
      <address><time datetime="2019-11-21T00:00:00+00:00">21 Nov 2019</time> by <a rel="author">GSM Arena</a></address>
      <p>A hajlítható telefonok egyik legsarkalatosabb kérdése, hogy mennyibe kerül, ha esetleg a kijelző annyira sérül, hogy cserére van szükség. Nos a <a href="https://www.telefonguru.hu/keszulekek/keszulek-guru_huawei_mate_x.asp">Huawei Mate X</a> egyébként is elképesztően drága, éppúgy mint a másik, jelenleg piacon lévő ilyen modell, most kiderült a Huawei kínai weboldaláról, mennyi is az annyi.</p>
      <figure>
        <img src="https://www.telefonguru.hu/hir/../uimages/huawei_mate_x_prices.jpg"/>
      </figure>
      <p>Az alkatrészek árai láthatók az alábbi fotón, avagy egy új kijelző 1006 dollárt kóstál, egy akkumulátor nevetséges 40 dollárba kerül a gyártónak, a burkolat 50 dollárt ér, a kamera kombinációért pedig 100 dollárt fizet a cég, míg az alaplap 509 dollár. A <a href="https://www.telefonguru.hu/keszulekek/keszulek-guru_huawei_mate_x.asp">Huawei Mate X</a> 2400 dollár az Egyesült Államokban.</p>
      <p>Az nem is ismert, hogy mennyi munkadíjat számolnak fel az 1000 dolláros panel cseréjére, az viszont egyértelmű hogy egy új <a href="https://www.telefonguru.hu/keszulekek/keszulek-guru_samsung_galaxy_note.asp">Samsung Galaxy Note</a> 10 árát kell rákölteni a Mate X-re, ugyanis jelenleg 949 dollárba kerül a tengerentúlon a modell. Ha máshonnan nézzük, akkor két darab <a href="https://www.telefonguru.hu/keszulekek/keszulek-guru_asus_zenfone_6.asp">Asus Zenfone!@#</a>-ot is vehetünk ugyanennyiért.</p>
      <figure>
        <iframe src="https://www.youtube.com/embed/Xj0eR09MqPM" width="640" height="360" data-service="Youtube" scrolling="no"/>
      </figure>
      <p>Mindeközben a Samsung az első Galaxy Fold kijelző-cseréért <a href="https://www.telefonguru.hu/hir/../hir/Horror_a_Galaxy_Fold_kijelz%C5%91_csereje_2019-10-09">csak 149 dollárt kér el</a>, amely egyébként 600 dollár lenne. Ahogy autóknál is szokták mondani, ha van majomra, legyen banánra, bármennyire is fáj ezt hallani.</p>
      <p>
        <b>A cikkhez kapcsolódó linkek:</b>
      </p>
      <ul>
        <li>
          <a href="https://www.gsmarena.com/huawei_will_charge_you_1000_to_replace_the_mate_x_screen-news-40175.php">GSM Arena</a>
        </li>
        <li>
          <a href="https://www.androidauthority.com/huawei-mate-x-screen-repair-costs-1056513">Android Authority</a>
        </li>
      </ul>
      <related>
        <h4>KAPCSOLÓDÓ HÍREK</h4>
        <a href="https://www.telefonguru.hu/hir/elado_a_nokia_vertu_csak_ketszazmillio_euro_2012-5-2"/>
        <a href="https://www.telefonguru.hu/hir/miert_dragabb_nalunk_a_mobilinternet_mint_ausztriaban_2013-3-5"/>
        <a href="https://www.telefonguru.hu/hir/tobb_mint_ezer_dollar_lesz_az_iphone_8_2017-02-14"/>
        <a href="https://www.telefonguru.hu/hir/egy_iphone_x_tok,_ami_lehetetlenul_draga_2017-10-20"/>
        <a href="https://www.telefonguru.hu/hir/meg_az_apple-nek_is_draga_az_iphone_x_2017-11-07"/>
        <a href="https://www.telefonguru.hu/hir/huawei_mate_x_hajlithato_okostelefon_brutalis_aron_2019-02-25"/>
        <a href="https://www.telefonguru.hu/hir/cubot_x20_pro_teszt_%E2%80%93_kincs,_ami_nincs_2019-11-20"/>
        <a href="https://www.telefonguru.hu/hir/tolthet%C5%91_tokok_az_iphone_11_szeriahoz_2019-11-21"/>
      </related>
    </article>
  </body>
</html>