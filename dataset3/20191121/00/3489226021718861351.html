<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/santorinh-exagriwmenos-hgoymenos-katastrefei-poylman-me-losto-videos"/>
    <meta property="og:site_name" content="Documento"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Σαντορίνη: Εξαγριωμένος ηγούμενος καταστρέφει πούλμαν με λοστό (Videos)"/>
    <meta property="og:description" content="Ένα ασυνήθιστο περιστατικό έλαβε χώρα στη Σαντορίνη, με το αγροτικό ενός ηγούμενου να συγκρούεται με πούλμαν σχολής οδηγών, οδηγώντας τον ιερωμένο στο να... ξεσπάσει πάνω στο όχημα, προκαλώντας του ζημιές με λοστό!"/>
  </head>
  <body>
    <article>
      <h1>Σαντορίνη: Εξαγριωμένος ηγούμενος καταστρέφει πούλμαν με λοστό (Videos)</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Newsroom</a></address>
      <h4>Ένα ασυνήθιστο περιστατικό έλαβε χώρα στη Σαντορίνη, με το αγροτικό ενός ηγούμενου να συγκρούεται με πούλμαν σχολής οδηγών, οδηγώντας τον ιερωμένο στο να... ξεσπάσει πάνω στο όχημα, προκαλώντας του ζημιές με λοστό!</h4>
      <p>Ουδείς περίμενε την εξέλιξη που θα είχε η σύγκρουση μεταξύ αγροτικού και πούλμαν σχολής οδηγών τον <b>περασμένο</b> <b>Αύγουστο</b> στη <b>Σαντορίνη</b>. Ο ηγούμενος, ο οποίος οδηγούσε το αγροτικό, κινήθηκε με απειλητικές διαθέσεις εναντίον του ιδιοκτήτη σχολής οδηγών και του μαθητευόμενού του, κρατώντας στα χέρια του έναν λοστό. Ο ηγούμενος δεν δίστασε να χρησιμοποιήσει τον λοστό, κάνοντας... σκόνη και θρύψαλα το παρμπρίζ.</p>
      <p>Στο <b>δεύτερο</b> <b>βίντεο</b>, βλέπουμε τον ηγούμενο να στρέφεται κατά του μαθητευόμενου οδηγού, φωνάζοντας: «Άμα πάρεις δίπλωμα σφύρα μου», ενώ στη συνέχεια έστρεψε τα... πυρά του κατά του δάσκαλου, με τον οποίον, σύμφωνα με πληροφορίες, είχε προσωπικές διαφορές. </p>
      <p>Η αντίδραση του ιερωμένου αποδοκιμάστηκε έντονα από όσους είδαν τα βίντεο (κάτι που φαίνεται και στα σχόλια), με τον κόσμο να απορεί με την ευκολία την οποία ένας ηγούμενος μετατράπηκε σε... χούλιγκαν.</p>
      <figure>
        <iframe src="https://www.youtube.com/embed/qwuNZ9FgqXk" width="459" height="344" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/soo0sknUyDw" width="459" height="344" data-service="Youtube" scrolling="no"/>
      </figure>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>