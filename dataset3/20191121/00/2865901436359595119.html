<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/vaskez-sam-sebe-poslao-na-bolovanje/343047"/>
    <meta property="og:site_name" content="MozzartSport"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Vaskez sam sebe poslao na bolovanje"/>
    <meta property="og:description" content="Teg je kriv za sve"/>
  </head>
  <body>
    <article>
      <h1>Vaskez sam sebe poslao na bolovanje</h1>
      <h2>Teg je kriv za sve</h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>Zaista, teško je na gluplji način sam sebe povrediti. <b>Lukas Vaskez</b>, krilo Real Madrida, istakao je jaku kandidaturu za najveću glupost 2019. godine, pošto do naredne neće igrati fudbal, jer je sam sebe povredio u teretani.</p>
      <p><b>Vaskez</b> je “uspeo” da sam sebi nimalo lagano spusti teg na nogu i da na taj način polomi palac! Sreća njegova da je u pitanju tegić od nekoliko kilograma, pa je samo pukla kost, dobro je da nije neki od onih od par desetina kila...</p>
      <p>Da je <b>Vaskez</b> na bolovanju, potvrdio je u klupskom saopštenju i Real Madrid.<br/>“<b>Posle današnjih pregleda, našem igraču Lukasu Vaskezu ustanovljen je prelom palca na levom stopaku</b>”, piše u kratkom saopštenju Kraljevskog kluba.</p>
      <p>Nema informacija o tome koliko će <b>Vaskez </b>biti van terena, ali jasno je da neće baš tako brzo šutirati loptu opet. A, samo što se vratio treninzima posle šestomesečne pauze zbog povrede lista.</p>
      <p>
        <b>Foto:</b>
        <i> Reuters</i>
      </p>
    </article>
  </body>
</html>