<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200290"/>
    <meta property="og:site_name" content="মানবজমিন"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="‘মিস ওয়ার্ল্ড’ এ অংশ নিতে দেশ ছাড়লেন তোরসা"/>
    <meta property="og:description" content="‘মিস ওয়ার্ল্ড বাংলাদেশ-২০১৯’- এর চ্যাম্পিয়ন ফারহা নানজীবা তোরসা। নিয়ম অনুযায়ী তিনিই বিশ্বসুন্দরী প্রতিযোগিতার মূল পর্বে লড়াই করবেন বাংলাদেশের প্রতিনিধি হিসেবে। আর প্রতিযোগিতায় অংশ নিতে লন্ডনের উদ্দেশ্যে ঢাকা ছেড়েছেন এ সুন্দরী। তোরসা সামাজিক যোগাযোগ মাধ্যমে নিশ্চিত করেন, গত ২০ নভেম্বর রাত ১টার ফ্লাইটে লন্ডনের উদ্দেশ্যে উড়াল দেন তিনি। সবার কাছে দোয়া চেয়েছেন তোরসা, দেশের হয়ে যেন সাফল্য বয়ে আনতে পারেন। দেশ ছাড়ার আগে নানারকম সামাজিক কার্যক্রমে অংশ নিতে দেখা গেছে তোরসাকে। শিশু ও নারীদের উন্নয়নে বেশ কিছু সেমিনারে যোগ দিয়েছেন তিনি। চলতি বছর লন্ডন বসছে বিশ্বের বিভিন্ন দেশের সুন্দরীদের নিয়ে আসর ‘মিস ওয়ার্ল্ড’ প্রতিযোগিতা। এবারের আসরে ১৭০টির বেশি দেশের প্রতিযোগীর সঙ্গে লড়াই করবেন বাংলাদেশের তোরসা। আগামী ১৫ই ডিসেম্বর অনুষ্ঠিত হবে ৬৯তম মিস ওয়ার্ল্ডের চূড়ান্ত পর্ব।"/>
  </head>
  <body>
    <article>
      <h1>‘মিস ওয়ার্ল্ড’ এ অংশ নিতে দেশ ছাড়লেন তোরসা</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">স্টাফ রিপোর্টার</a></address>
      <p>‘মিস ওয়ার্ল্ড বাংলাদেশ-২০১৯’- এর চ্যাম্পিয়ন ফারহা নানজীবা তোরসা। নিয়ম অনুযায়ী তিনিই বিশ্বসুন্দরী প্রতিযোগিতার মূল পর্বে লড়াই করবেন বাংলাদেশের প্রতিনিধি হিসেবে। আর প্রতিযোগিতায় অংশ নিতে লন্ডনের উদ্দেশ্যে ঢাকা ছেড়েছেন এ সুন্দরী। তোরসা সামাজিক যোগাযোগ মাধ্যমে নিশ্চিত করেন, গত ২০ নভেম্বর রাত ১টার ফ্লাইটে লন্ডনের উদ্দেশ্যে উড়াল দেন তিনি। সবার কাছে দোয়া চেয়েছেন তোরসা, দেশের হয়ে যেন সাফল্য বয়ে আনতে পারেন। দেশ ছাড়ার আগে নানারকম সামাজিক কার্যক্রমে অংশ নিতে দেখা গেছে তোরসাকে। শিশু ও নারীদের উন্নয়নে বেশ কিছু সেমিনারে যোগ দিয়েছেন তিনি। চলতি বছর লন্ডন বসছে বিশ্বের বিভিন্ন দেশের সুন্দরীদের নিয়ে আসর ‘মিস ওয়ার্ল্ড’ প্রতিযোগিতা।</p>
      <p>এবারের আসরে ১৭০টির বেশি দেশের প্রতিযোগীর সঙ্গে লড়াই করবেন বাংলাদেশের তোরসা। আগামী ১৫ই ডিসেম্বর অনুষ্ঠিত হবে ৬৯তম মিস ওয়ার্ল্ডের চূড়ান্ত পর্ব।</p>
      <p>এই বিভাগের সর্বাধিক পঠিত</p>
    </article>
  </body>
</html>