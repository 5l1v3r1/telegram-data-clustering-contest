<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/advokatka_simey_geroyiv_nebesnoyi_sotni_zakrevska_ogolosila_goloduvannya_n1237703"/>
    <meta property="og:site_name" content="24 Канал"/>
    <meta property="article:published_time" content="2019-11-21T00:15:00+00:00"/>
    <meta property="og:title" content="Адвокатка сімей Героїв Небесної сотні Закревська оголосила голодування"/>
    <meta property="og:description" content="Адвокатка сімей Героїв Небесної сотні Євгенія Закревська оголосила голодування через зупинку розслідування проваджень по злочинах на Євромайдані."/>
  </head>
  <body>
    <article>
      <h1>Адвокатка сімей Героїв Небесної сотні Закревська оголосила голодування</h1>
      <address><time datetime="2019-11-21T00:15:00+00:00">21 Nov 2019, 00:15</time> by <a rel="author" href="https://24tv.ua/emal_nabi_tag7016/" target="_blank">Емал Набі</a></address>
      <p>
        <b>Адвокатка сімей Героїв Небесної сотні Євгенія Закревська оголосила голодування через зупинку розслідування проваджень по злочинах на Євромайдані.</b>
      </p>
      <p>Про це вона заявила у програмі "Право на владу" в ефірі телеканалу "1+1".</p>
      <blockquote>До теми: <a href="https://24tv.ua/zelenskiy_nam_potribni_rezultati_rozsliduvannya_sprav_maydanu_n1237125">Зеленський: Нам потрібні результати розслідування справ Майдану</a></blockquote>
      <aside>Я з сьогоднішнього дня, коли припинилося це розслідування, не буду їсти до того моменту поки не приймуть цю поправку, не створять це управління <br/>– наголосила адвокатка.<cite>і не переведуть туди цих слідчих (слідчих ГПУ, які розслідували справи Майдану), я це вам обіцяю,</cite></aside>
      <p>У відповідь заступник генерального прокурора Віктор Чумак нагадав, що Закревській пропонували очолити департамент з процесуального нагляду за розслідуванням справ Майдану. Адвокатка пояснила, що відмовилася від цієї посади, оскільки вона є "адміністративною", а на посаді захисниці родин постраждалих вона вважає себе більш корисною.</p>
      <p>Закревська пояснила, що на запропонованій посаді вона б потребувала команди процесуальних керівників та слідчих, чого Генпрокуратура не могла б їй забезпечити. Третьою необхідністю адвокатка назвала оперативне супроводження, за яке відповідає МВС.</p>
      <aside>МВС в нас очолює Аваков. Коли я запитала, чи буде виконана обіцянка влади звільнити Авакова, мені сказали — ні, цього не відбудеться,<cite>— пояснила Закревського.</cite></aside>
      <h3>Що відомо про розслідування справ Майдану</h3>
      <p>► Всі роки розслідуваннями справ Майдану займався відділ Спеціальних розслідувань ГПУ під керівництвом Сергія Горбатюка.</p>
      <p>► У лютому 2019 року моніторингова місія ООН з прав людини в Україні констатувала, що за 5 років після протестів на Майдані досягнуто лише обмежений прогрес у розслідуванні вбивств і насильницьких смертей 98 осіб.</p>
      <p>► 21 жовтня у ГПУ створили департамент процесуального керівництва у кримінальних провадженнях про злочини, скоєні під час Революції Гідності 2013 – 2014 років. Злочини часів Майдану потім мало розслідувати ДБР, за діяльністю якого наглядатиме новостворений департамент у Генпрокуратурі.</p>
      <p>► Генпрокурор Руслан Рябошапка підписав наказ про звільнення Горбатюка у жовтні 2019 року. Після цього Горбатюк заявив, що слідство у справах Майдану призупинено, в ГПУ, зі свого боку, розслідування та забезпечення невідворотності покарання у справах Майдану називають пріоритетними.</p>
      <p>► 5 листопада ДБР заявило, що розслідування злочинів, що сталися за час Майдану, тимчасово призупиниться. Усе через надмірне навантаження на Бюро та брак слідчих.</p>
      <p>► Оскільки Верховна Рада не прийняла необхідні поправки до закону про ДБР, які б дозволили продовжити розслідування злочинів щодо Майдану – воно призупиняється з 20 листопада на невизначений час.</p>
      <p>Що відомо про справу МайдануВсі скоєні під час Революції Гідності злочини умовно об'єднали в одну велику "Справу Майдану", в якій є 89 кримінальних проваджень. У них, зокрема, розслідують вбивство 91 людини (78 мітингувальників та 13 силовиків).<br/><br/>Святошинський райсуд Києва розглядає справу проти ексберкутівців Сергія Зінченка, Павла Аброськіна, Олександра Маринченка, Сергія Тамтури й Олега Янішевського. Їх звинувачують у масових розстрілах людей на Майдані 20 лютого 2014 року.<br/><br/>Організаторам, виконавцям, а також середній ланці було повідомлено про підозру. Там фігурують прізвища таких ексчиновників: президента-втікача Віктора Януковича, ексголови СБУ Олександра Якименка і його ексзаступників, ексгенпрокурора Віктора Пшонки тощо.</p>
    </article>
  </body>
</html>