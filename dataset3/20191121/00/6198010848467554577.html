<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/la-vita-in-diretta-massimiliano-rosolino-fa-cadere-lorella-cuccarini/"/>
    <meta property="og:site_name" content="LaNostraTv"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="La vita in diretta: Massimiliano Rosolino fa cadere Lorella Cuccarini"/>
    <meta property="og:description" content="Massimiliano Rosolino balla a La vita in diretta con Lorella Cuccarini, che cade a terra Massimiliano Rosolino è stato oggi ospite a La vita in diretta e"/>
  </head>
  <body>
    <article>
      <h1>La vita in diretta: Massimiliano Rosolino fa cadere Lorella Cuccarini</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.lanostratv.it/author/andreafilocomo/" target="_blank">Andrea Filocomo</a></address>
      <figure>
        <img src="https://i2.wp.com/www.lanostratv.it/wp-content/uploads/2019/11/foto_cuccarini_rosolino_caduta.jpg"/>
      </figure>
      <h3>Massimiliano Rosolino balla a La vita in diretta con Lorella Cuccarini, che cade a terra</h3>
      <p><b>Massimiliano Rosolino</b> è stato oggi ospite a <b>La vita in diretta</b> e ha parlato della sua vita privata, della sua carriera da campione di nuoto, dell’amore per la ballerina Natalia Titova e per le loro due figlie. E a proposito di ballo, <b>Lorella Cuccarini</b> ha proposto a Rosolino di ballare insieme un tango, premettendo però: <i>“Natalia non essere gelosa!”</i>. Con una rosa tra i denti, che Massimiliano doveva strapparle dalla bocca, e a passi di danza, i due hanno ballato per tutto lo studio fino a che… al momento del casquè, <b>Massimiliano Rosolino ha fatto cadere Lorella Cuccarini</b>, che ha urlato e, rialzandosi, ha detto: <i>“Si vede che non abbiamo provato!”</i>. Insomma, un momento divertente oggi nel programma del pomeriggio di <b>Rai1</b>, con la Cuccarini che si è messa in gioco con Massimiliano. Quest’ultimo, ha anche rivelato che…</p>
      <h3>La vita in diretta: Massimiliano Rosolino fa una tenera rivelazione su Milly Carlucci</h3>
      <p><b>Massimiliano Rosolino</b>, si sa, ha conosciuto <b>Natalia Titova</b> a Ballando con le stelle, dove si sono innamorati. I due, poi, si sono fidanzati, si sono sposati e hanno avuto due figlie femmine. Ospite a <b>La vita in diretta</b>, oggi, Massimiliano ha fatto una tenera rivelazione su <b>Milly Carlucci</b>, la padrona di casa del programma del sabato sera di <b>Rai1</b>. A <b>Lorella Cuccarini</b>, infatti, ha raccontato che…</p>
      <blockquote>“Essendo per metà inglese, ho due nomi: Massimiliano Edgar. Fu Milly Carlucci a dirmi di mettere il secondo nome alle mie figlie.”</blockquote>
      <p>Le due bambine di <b>Massimiliano Rosolino e Natalia Titova</b> si chiamano Sofia Nicole e Vittoria Sydney, nate rispettivamente nel 2011 e nel 2013. Le due bambine, in una sorta di par condicio, praticano entrambi gli sport dei genitori, ovvero il nuoto e il ballo. Occupando, quindi, tutta la settimana, tra vasche in piscina e lezioni alla sbarra. Cosa faranno da grandi? Seguiranno le orme della mamma o del papà?</p>
      <h3>Massimiliano Rosolino parla delle figlie e svela a Lorella Cuccarini: “Sono orgogliose di me!”</h3>
      <p>Insomma, oggi abbiamo potuto vedere un <b>Massimiliano Rosolino</b> scatenato nell’intervista a <b>La vita in diretta</b>. Oltre a ballare (e far cadere!) <b>Lorella Cuccarini</b>, infatti, ha cantato Malafemmena e ha recitato una poesia. Spazio, però, anche al suo lato più tenero, parlando delle sue due figlie (Sofia Nicole e Vittoria Sydney, ndr) e rivelando che: <i>“Sono orgogliose di me, anche se non sanno cosa significa!”</i>. Rosolino ha parlato anche dell’amore infinito per la sua <b>Natalia Titova</b>, che qualche settimana fa a Vieni da me <b><a href="https://www.lanostratv.it/2019/11/vieni-da-me-natalia-titova-spiazza-la-balivo-ho-un-problema/">ha rivelato di avere un problema</a></b>. Dunque, una bellissima intervista oggi, nel programma pomeridiano di <b>Rai1</b>, tra risate ed emozioni!</p>
    </article>
  </body>
</html>