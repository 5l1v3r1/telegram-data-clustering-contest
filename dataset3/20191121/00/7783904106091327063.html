<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nagpurtoday.in/3-years-later-accused-of-rape-and-fraud-arrested-in-goa/11211900"/>
    <meta property="og:site_name" content="Nagpur Today"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="3 साल बाद रेप और धोखाधड़ी के आरोपी को गोवा से किया गिरफ्तार"/>
    <meta property="og:description" content="नागपुर: अंबाझरी पुलिस स्टेशन की हद में एक धोखाधड़ी और रेप का मामला सामने आया है. जिसमें पीड़िता की शिकायत पर अंबाझरी पुलिस ने 2016 में आरोपी के खिलाफ एफआईआर दर्ज कराई थी. कलकत्ता में जहां पर आरोपी रहता था वहां पर खोजबीन करने पर आरोपी नहीं मिला था. जिसके बाद अब 3 साल बाद […]"/>
  </head>
  <body>
    <article>
      <h1>3 साल बाद रेप और धोखाधड़ी के आरोपी को गोवा से किया गिरफ्तार</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Nagpur Today, Nagpur News</a></address>
      <figure>
        <img src="https://www.nagpurtoday.in/wp-content/uploads/2019/11/WhatsApp-Image-2019-11-21-at-4.42.05-PM-1.jpeg"/>
      </figure>
      <p><b>नागपुर:</b> अंबाझरी पुलिस स्टेशन की हद में एक धोखाधड़ी और रेप का मामला सामने आया है. जिसमें पीड़िता की शिकायत पर अंबाझरी पुलिस ने 2016 में आरोपी के खिलाफ एफआईआर दर्ज कराई थी. कलकत्ता में जहां पर आरोपी रहता था वहां पर खोजबीन करने पर आरोपी नहीं मिला था. जिसके बाद अब 3 साल बाद आरोपी को पुलिस ने गोवा से गिरफ्तार किया है. आरोपी का नाम सौरभ विश्वनाथ मंडल है. पुलिस की जानकारी के अनुसार पीड़िता अमरावती रोड के एक कॉलेज में पढ़ती है. उसने लड़की से पहचान बढ़ाई और पीड़िता को बताया की उसके पिता रिलायंस में प्रेसीडेंट है. उसके बाद उसने पीड़िता से नौकरी पर लगाने की बात कही. इसके बाद पीड़िता की और उसकी पहचान बढ़ी. उसने पीड़िता के फोटो सोशल मीडिया पर डालने की धमकी देकर उसके साथ इस दौरान कई बार रेप किया. इसके साथ ही उसने अलग अलग कामों के लिए पीड़िता से लगभग 4 लाख रुपए भी लिए.</p>
      <p>आरोपी ने पीड़िता के फोटो उसके मित्र और रिश्तेदारों को भेजे. इसके बाद पीड़िता ने आरोपी के खिलाफ अंबाझरी पुलिस स्टेशन में शिकायत दर्ज कराई थी. पुलिस ने आरोपी की खोजबीन ओल्ड कोलकाता अरविंद पार्क में की थी. लेकिन आरोपी नहीं मिला. फिर पुलिस द्वारा आरोपी का मोबाइल नंबर हासिल कर उसका पता लगाया गया तो वह बारदेज नार्थ गोवा में मिला. जिसके बाद अपर पुलिस आयुक्त उत्तर विभाग के आदेश के बाद वहां के लोकल स्टाफ की मदद से आरोपी को धर दबोचा और उसे नागपुर कोर्ट में पेश किया गया. जहां पर उसे 24 नवंबर तक पीसीआर मिला है.</p>
      <p>इस मामले की जांच पुलिस उप आयुक्त विनीता साहू, सहायक पुलिस आयुक्त आर.आर.बोरावके, सीताबर्डी पुलिस विभाग के मार्गदर्शन में वरिष्ठ पुलिस निरीक्षक विजय.एम.करे और जांच पथक के पुलिस उपनिरीक्षक डोळे और अन्य स्टाफ इस मामले की जांच कर रहे है.</p>
    </article>
  </body>
</html>