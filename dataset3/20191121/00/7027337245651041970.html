<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699445/%D8%AF%D9%85%D8%B4%D9%82-%D8%AA%D8%AC%D8%A7%D9%88%D8%B2%D8%A7%D8%AA-%D8%A7%D8%B4%D8%BA%D8%A7%D9%84%DA%AF%D8%B1%D8%A7%D9%86-%D8%AA%D8%B1%DA%A9%DB%8C%D9%87-%D8%B9%D9%84%DB%8C%D9%87-%D9%85%D9%84%D8%AA-%D8%B3%D9%88%D8%B1%DB%8C%D9%87-%D8%B1%D8%A7-%D9%85%D8%AD%DA%A9%D9%88%D9%85-%D9%85%DB%8C%E2%80%8C%DA%A9%D9%86%DB%8C%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="دمشق: تجاوزات اشغالگران ترکیه علیه ملت سوریه را محکوم می‌کنیم"/>
    <meta property="og:description" content="وزارت خارجه سوریه در بیانیه‌ای اعلام کرد: تجاوزات جنایتکارانه نیروهای اشغالگر ترکیه در حق ملت سوریه را محکوم می‌کنیم."/>
  </head>
  <body>
    <article>
      <h1>دمشق: تجاوزات اشغالگران ترکیه علیه ملت سوریه را محکوم می‌کنیم</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/30/1039279_396.jpg"/>
      </figure>
      <p>وزارت خارجه سوریه در بیانیه‌ای اعلام کرد: تجاوزات جنایتکارانه نیروهای اشغالگر ترکیه در حق ملت سوریه را محکوم می‌کنیم.</p>
      <p>به گزارش ایسنا، به نقل از سایت النشره، وزارت خارجه سوریه در این بیانیه گفت، دمشق تجاوزات جنایتکارانه نیروهای اشغالگر ترکیه علیه ملت سوریه را محکوم می‌کند؛ تجاوزاتی که آخرین مورد آن حملات هوایی پهپادها به مناطق مسکونی حومه شهر تل ابیض واقع در حومه شمالی رقه بود و موجب کشته شدن پنج غیر نظامی از جمله کودکان و زخمی شدن تعدادی دیگر شد.</p>
      <p>این وزارتخانه گفت، نظام ترکیه و مزدوران تروریست آن ، به رغم توافقات منعقد شده در چارچوب فرآیند آستانه و سوچی، ارتکاب جنایات علیه ملت سوریه را ادامه می‌دهند.</p>
      <p>وزارت خارجه سوریه از افکار عمومی خواست تا برای وادارکردن اردوغان به توقف جنایاتش در حق ملت سوریه که نقض آشکار قوانین و منشورهای بین‌المللی و انسانی تلقی می‌شود، اقدام فوری انجام دهند.</p>
    </article>
  </body>
</html>