<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_vpershe-za-20-rokiv-ukrayinskim-naukovcyam-kuplyat-krigolam/939132"/>
    <meta property="og:site_name" content="Gazeta.ua"/>
    <meta property="article:published_time" content="2019-11-21T00:30:00+00:00"/>
    <meta property="og:title" content="Вперше за 20 років: українським науковцям куплять криголам"/>
    <meta property="og:description" content="Кабмін виділив гроші на купівлю наукового океанського судна льодового класу. Відповідне рішення ухвалили на засіданні у середу, 20 листопада, передає прес-служба Міносвіти і науки. &quot;Придбання Україною судна такого класу дозволить нам бути більш самостійними в дослідженні Світового ..."/>
  </head>
  <body>
    <article>
      <h1>Вперше за 20 років: українським науковцям куплять криголам</h1>
      <address><time datetime="2019-11-21T00:30:00+00:00">21 Nov 2019, 00:30</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/gallery/939/939132_2_w_1200.jpg?v=0"/>
        <figcaption>Кабмін виділив 252 млн грн на купівлю криголаму українським науковцям. Фото: bmpd</figcaption>
      </figure>
      <p>Кабмін виділив гроші на купівлю наукового океанського судна льодового класу.</p>
      <p>Відповідне рішення ухвалили на засіданні у середу, 20 листопада, передає прес-служба Міносвіти і науки.</p>
      <p>"Придбання Україною судна такого класу дозволить нам бути більш самостійними в дослідженні Світового океану, яке на рівних із дослідженнями космосу є наразі одним із пріоритетів світової науки. Це нові можливості для наших науковців вже з наступного року. А ще це можливість будувати більш сміливі стратегічні плани досліджень в Антарктиді та Арктиці. Зараз якраз завершується підготовка програми полярних досліджень України на 2021-2030 роки, де ми вже врахуємо наявність власного судна", – наголосила міністр освіти і науки <b>Ганна Новосад</b>.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/edu-and-science/_do-ukrayinskih-polyarnikiv-prijshov-nezvichnij-gist/934981"/>
      </related>
      <p>На придбання судна уряд виділив до 252 млн гривень. Його мають купити до кінця року, а в 2020 році воно вийде в океан під українським прапором.</p>
      <figure>
        <img src="https://static2.gazeta.ua/img2/cache/gallery/939/939132_1_w_1200.jpg?v=0"/>
      </figure>
      <blockquote>Науковці української полярної експедиції дослідили в Антарктиді<a href="https://gazeta.ua/articles/ukraine-newspaper/_ukrayinski-polyarniki-znajshli-pecheru/927272"> маловідому льодовикову печеру</a>. Має кілька озер і річку.</blockquote>
    </article>
  </body>
</html>