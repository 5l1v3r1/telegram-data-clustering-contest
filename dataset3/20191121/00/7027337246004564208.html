<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699419/%DA%A9%D8%B4%D9%81-2000-%D8%B3%DA%A9%D9%87-%D9%82%D8%A7%DA%86%D8%A7%D9%82-%D8%AF%D8%B1-%D9%85%D8%B4%D9%87%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="کشف 2000 سکه قاچاق در مشهد"/>
    <meta property="og:description" content="سکه‌های کشف شده به منظور بررسی اصالت، تحویل کارشناسان میراث فرهنگی اداره کل شده است."/>
  </head>
  <body>
    <article>
      <h1>کشف 2000 سکه قاچاق در مشهد</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">عصر ايران</a></address>
      <p>
        <b>سکه‌های کشف شده به منظور بررسی اصالت، تحویل کارشناسان میراث فرهنگی اداره کل شده است.</b>
      </p>
      <p>فرمانده یگان حفاظت میراث فرهنگی اداره کل میراث فرهنگی، گردشگری و صنایع دستی خراسان رضوی از کشف دو هزار و ۴۵ قطعه سکه از باند قاچاق عتیقه در مشهد خبر داد.</p>
      <p>سرهنگ محمدعلی مدیر روز پنجشنبه در گفت و گو با ایرنا افزود: این تعداد سکه از پنج نفر از اعضای باند قاچاق عتیقه در کلانشهر مشهد با همکاری ماموران کلانتری ۱۱ آستانه پرست کشف و ضبط شده‌است.</p>
      <p>وی اضافه کرد: متهمان دستگیر شده به همراه پرونده تشکیل شده به مراجع قضایی تحویل داده شدند.</p>
      <p>فرمانده یگان حفاظت میراث فرهنگی خراسان رضوی گفت: سکه‌های کشف شده به منظور بررسی اصالت، تحویل کارشناسان میراث فرهنگی اداره کل شده است.</p>
      <p>عمق تمدن و تاریخ در خراسان رضوی تا بدان جاست که کهن‌ترین دست افزارهای مکشوفه در این استان متعلق به ۸۰۰ هزار سال پیش است. این امر گویای عمق زمانی تاریخ، فرهنگ و تمدن در سرزمین خراسان و حضور و زیست انسانهایی از اقوام مختلف در این خطه است. قدمت اغلب محوطه ها در خراسان رضوی نیز از حدود ۶ هزار سال پیش آغاز می شود و تا دوران اسلامی را دربرمی گیرد.</p>
      <p>هم اکنون افزون بر ۱۰ هزار اثر تاریخی قابل ثبت در فهرست آثار ملی در این استان وجود دارد که تاکنون تنها هزار و ۵۰۰ اثر در فهرست آثار ملی به ثبت رسیده است.</p>
    </article>
  </body>
</html>