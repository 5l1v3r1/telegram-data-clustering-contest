<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699358/%D8%AC%D8%A7%D8%AF%D9%87-%D8%B3%D9%85%D9%86%D8%A7%D9%86-%D9%81%DB%8C%D8%B1%D9%88%D8%B2%DA%A9%D9%88%D9%87-%D8%A8%D8%A7%D8%B2-%D8%B4%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="جاده سمنان- فیروزکوه باز شد"/>
    <meta property="og:description" content=" رئیس پلیس راه استان سمنان گفت: محور ارتباطی سمنان- فیروزکوه که به علت بارش برف و کولاک و لغزندگی جاده از شامگاه چهارشنبه مسدود بود، امروز پنجشنبه بازگشایی شد."/>
  </head>
  <body>
    <article>
      <h1>جاده سمنان- فیروزکوه باز شد</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/30/1039058_746.jpg"/>
      </figure>
      <p> رئیس پلیس راه استان سمنان گفت: محور ارتباطی سمنان- فیروزکوه که به علت بارش برف و کولاک و لغزندگی جاده از شامگاه چهارشنبه مسدود بود، امروز پنجشنبه بازگشایی شد.</p>
      <p>سرهنگ تقی کبیری روز پنجشنبه در گفت و گو با ایرنا افزود: اکنون تردد در تمام محورهای مواصلاتی استان سمنان برقرار و تمام جاده‌های استان باز است.</p>
      <p>وی، با اشاره به کاهش هوا و احتمال بارش برف در محورهای مواصلاتی سمنان، تصریح کرد: با توجه به احتمال بارش برف در محورهای استان، شهروندان از هر گونه تردد غیرضروری در محورهای کوهستانی و گردنه‌ها خودداری کنند.</p>
      <p>رئیس پلیس راه استان سمنان تصریح کرد: رانندگان بااحتیاط کامل و رعایت فاصله طولی در محورهای سمنان تردد کنند.</p>
      <p>کبیری اضافه کرد: رانندگان وسایل نقلیه در هنگام تردد از محورهای برفگیر زنجیرچرخ، لباس گرم، سوخت کامل و مواد خوراکی فاسدنشدنی به همراه داشته باشند.</p>
      <p>رئیس پلیس راه استان سمنان یادآور شد: بی‌توجهی رانندگان به جلو و واژگونی خودرو از عوامل مهم در سوانح رانندگی در جاده‌های سمنان است و هموطنان هنگام تردد به نکات فنی و هشدارهای راهنمایی و رانندگی توجه کنند.</p>
      <p>مسدود شدن محور سمنان به فیروزکوه به درخواست پلیس راه استان تهران و مازندران دیشب انجام شد.</p>
      <p>در استان سمنان هشت هزار و ۶۱۲ کیلومتر بزرگراه، راه اصلی، فرعی و روستایی وجود دارد و حدود ۱۵۰ دوربین ثابت و سیار نظارتی و ثبت تخلف در محورهای مواصلاتی استان سمنان فعال است.</p>
      <p>براساس گزارش هواشناسی، ناپایداری‌ و بارندگی ها در نقاط مختلف استان سمنان با حضور سامانه جوی تا پایان هفته ادامه دارد.</p>
    </article>
  </body>
</html>