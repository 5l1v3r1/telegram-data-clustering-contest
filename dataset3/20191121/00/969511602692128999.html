<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/mihaela-mitroi-partener-ey-indeamna-antreprenorii-mergeti-si-aplicati-pentru-amnistia-fiscala-pentru-ca-nu-ma-astept-sa-mai-apara-alta-data-18601986"/>
    <meta property="og:site_name" content="BusinessMagazin"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Mihaela Mitroi, partener EY, îndeamnă antreprenorii: Mergeţi şi aplicaţi pentru amnistia fiscală pentru că nu mă aştept să mai apară altă dată"/>
    <meta property="og:description" content="Mihaela Mitroi, liderul departamentului de asistenţă fiscală şi juridică pentru Clusterul de Sud al regiunii EY din Europa Centrală şi de Sud-Est şi Asia Centrală, îndeamnă antreprenorii din România să aplice pentru amnistia fiscală pentru a li se şterge penalităţile.  Conform textului actului normativ al amnistiei fiscale, numită de Ministerul de Finanţe „restruct­u­rare a datoriilor“, per­soanelor fizice sau companiilor cu datorii de sub un milion de lei li se şterg pena­li­tă­ţile dacă îşi plătesc datoriile res­tante până în decem­brie 2019."/>
  </head>
  <body>
    <article>
      <h1>Mihaela Mitroi, partener EY, îndeamnă antreprenorii: Mergeţi şi aplicaţi pentru amnistia fiscală pentru că nu mă aştept să mai apară altă dată</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.businessmagazin.ro/autor/ramona-cornea" target="_blank">Ramona Cornea</a></address>
      <h3>Mihaela Mitroi, partener EY, îndeamnă antreprenorii: Mergeţi şi aplicaţi pentru amnistia fiscală pentru că nu mă aştept să mai apară altă dată</h3>
      <p>Mihaela Mitroi, liderul departamentului de asistenţă fiscală şi juridică pentru Clusterul de Sud al regiunii EY din Europa Centrală şi de Sud-Est şi Asia Centrală, îndeamnă antreprenorii din România să aplice pentru amnistia fiscală pentru a li se şterge penalităţile.  Conform textului actului normativ al amnistiei fiscale, numită de Ministerul de Finanţe „restruct­u­rare a datoriilor“, per­soanelor fizice sau companiilor cu datorii de sub un milion de lei li se şterg pena­li­tă­ţile dacă îşi plătesc datoriile res­tante până în decem­brie 2019.</p>
      <p>”Până pe 16 decembrie trebuie să folosiţi amnistia pentru veniturile înregistrate până la finalul anului 2018. Folosiţi-o pentru că nu mă aştept să mai apară altă dată. Cereţi Fiscului o situaţie a fişei de evidenţă fiscală şi aveţi în considerare că şi contribuţiile întră în amnistia fiscală”, a declarat Mihaela Mitroi în cadrul conferinţei ”Schimbul de generaţii în antreprenoriat şi verificarea situaţiei fiscale personale”, organizată de firma de consultanţă şi audit Ernst &amp; Young.</p>
      <p>Publicat de Ministerul de Finanţe în Monitorul Oficial  în luna august a acestui an, actul normativ al amnistiei fiscale cuprinde două cate­gorii de datornici. Prima pri­veşte com­paniile cu da­torii de peste un milion de lei pentru reeşalonarea cărora trebuie alcătuit un plan de restruc­tu­rare acceptat de ANAF, iar ce-a de-a doua se referă la per­soanele fizice sau la com­paniile cu datorii de sub un milion de lei, cărora li se şterg pena­li­tă­ţile dacă îşi plătesc datoriile res­tante până în decem­brie 2019.</p>
      <p> </p>
      <p> </p>
    </article>
  </body>
</html>