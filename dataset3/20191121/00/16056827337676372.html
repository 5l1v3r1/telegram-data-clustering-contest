<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200273"/>
    <meta property="og:site_name" content="মানবজমিন"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="বনশ্রীতে কাভার্ডভ্যানের ধাক্কায় বৃদ্ধা নিহত"/>
    <meta property="og:description" content="রাজধানীর রামপুরা এলাকার বনশ্রীতে কাভার্ডভ্যানের ধাক্কায় আনোয়ারা বেগম (৭০) নামে এক বৃদ্ধা নিহত হয়েছেন। আজ সকাল ৯টার দিকে সি-ব্লকের ৫ নং রোডে এ দুর্ঘটনা ঘটে। পুলিশ আনোয়ার বেগমকে উদ্ধার করে ঢাকা মেডিকেল কলেজ হাসপাতালে নিয়ে গেলে কর্তব্যরত চিকিৎসক সকাল সাড়ে ১০ টার দিকে মৃত ঘোষণা করেন। রামপুরা  থানার  উপ পরিদর্শক (এস আই) মো. জুয়েল চৌধুরী জানান,   রাস্তা পারাপারের সময় কাভার্ডভ্যানের ধাক্কায় আহত হন আনোয়ারা বেগম।  খবর পেয়ে গুরুত্বর আহতাবস্থায় পুলিশ তাকে উদ্ধার করে ঢাকা মেডিকেলে নিয়ে যায়। সেখানে কর্তব্যরত চিকিৎসক তাকে মৃত ঘোষণা করেন। আনোয়ারা বেগমের ছেলে মাসুম জানান, তার মা সকালে নামাজ  পড়ে রাস্তায় হাঁটতে বের  হয়েছিলেন। বাসার সামনে রাস্তা পারাপারের  সময়  কাভার্ডভ্যানের ধাক্কায়  তিনি নিহত হন। মাসুম আরও জানান, তার গ্রামের বাড়ি কুমিল্লা জেলার দেবিদ্বার উপজেলার মরিজা গ্রামে। বর্তমানে বনশ্রীর সি ব্লকে পরিবার নিয়ে থাকতেন।  তিনি  পাঁচ ছেলে ও  তিন মেয়ের জননী   ছিলেন ।ঢামেক হাসপাতালের পুলিশ বক্সের ইনচার্জ (ইন্সপেকটর )বাচ্চু মিয়া জানান, ময়নাতদন্তের জন্য মৃতদেহ মর্গে রাখা হয়েছে।"/>
  </head>
  <body>
    <article>
      <h1>বনশ্রীতে কাভার্ডভ্যানের ধাক্কায় বৃদ্ধা নিহত</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">মেডিকেল রিপোর্টার</a></address>
      <p>রাজধানীর রামপুরা এলাকার বনশ্রীতে কাভার্ডভ্যানের ধাক্কায় আনোয়ারা বেগম (৭০) নামে এক বৃদ্ধা নিহত হয়েছেন। আজ সকাল ৯টার দিকে সি-ব্লকের ৫ নং রোডে এ দুর্ঘটনা ঘটে। পুলিশ আনোয়ার বেগমকে উদ্ধার করে ঢাকা মেডিকেল কলেজ হাসপাতালে নিয়ে গেলে কর্তব্যরত চিকিৎসক সকাল সাড়ে ১০ টার দিকে মৃত ঘোষণা করেন।</p>
      <p>রামপুরা  থানার  উপ পরিদর্শক (এস আই) মো. জুয়েল চৌধুরী জানান,   রাস্তা পারাপারের সময় কাভার্ডভ্যানের ধাক্কায় আহত হন আনোয়ারা বেগম।  খবর পেয়ে গুরুত্বর আহতাবস্থায় পুলিশ তাকে উদ্ধার করে ঢাকা মেডিকেলে নিয়ে যায়। সেখানে কর্তব্যরত চিকিৎসক তাকে মৃত ঘোষণা করেন।</p>
      <p>আনোয়ারা বেগমের ছেলে মাসুম জানান, তার মা সকালে নামাজ  পড়ে রাস্তায় হাঁটতে বের  হয়েছিলেন। বাসার সামনে রাস্তা পারাপারের  সময়  কাভার্ডভ্যানের ধাক্কায়  তিনি নিহত হন। মাসুম আরও জানান, তার গ্রামের বাড়ি কুমিল্লা জেলার দেবিদ্বার উপজেলার মরিজা গ্রামে।</p>
      <p>বর্তমানে বনশ্রীর সি ব্লকে পরিবার নিয়ে থাকতেন।  তিনি  পাঁচ ছেলে ও  তিন মেয়ের জননী   ছিলেন ।</p>
      <p>ঢামেক হাসপাতালের পুলিশ বক্সের ইনচার্জ (ইন্সপেকটর )বাচ্চু মিয়া জানান, ময়নাতদন্তের জন্য মৃতদেহ মর্গে রাখা হয়েছে।</p>
      <p>এই বিভাগের সর্বাধিক পঠিত</p>
    </article>
  </body>
</html>