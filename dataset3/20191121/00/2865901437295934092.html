<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/gavrilovic-srecan-sam-zbog-igraca-koji-su-izdrzali-sve-ovo/343063"/>
    <meta property="og:site_name" content="MozzartSport"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Gavrilović: Srećan sam zbog igrača koji su izdržali sve ovo"/>
    <meta property="og:description" content="Srpski šampion na pravi način okončao seriju od četiri utakmice u svega šest dana"/>
  </head>
  <body>
    <article>
      <h1>Gavrilović: Srećan sam zbog igrača koji su izdržali sve ovo</h1>
      <h2>Srpski šampion na pravi način okončao seriju od četiri utakmice u svega šest dana</h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>Trener Crvene zvezde <b>Andrija Gavrilović</b> zadovoljan je zbog izuzetno važne pobede svog tima, koji je prekinuo niz poraza i zabeležio treće slavlje u Evroligi.</p>
      <p>Crveno-beli su odigrali odlično u odbrani, zaustavili šut domaćina, koji je kasnije ušao u nervozu i ispao iz ritma. Srpski šampion je na pravi način okončao seriju od četiri utakmice u svega šest dana.<br/>"<b>Odbrana je bila presudna, posle prve četvrtine smo shvatili da uvek moramo da se uzdamo u našu odbranu. </b><b>Žalgiris je snažan</b><b> ofanzivan tim, mi smo se stalno vraćali, preuzimali</b><b> dobro</b><b> u odbrani. Veoma sam srećan zbog ove pobede i igrača koji su izdržali sve ovo. Žalgiris je tim koji vrlo dobro šutira za tri poena, ovoga puta je bio pritisak na njima. Rekao sam</b><b> igračima</b><b> da</b><b>, </b><b>ukoliko zadržimo</b><b> ovakav</b><b> nivo odbrane na šutu za tri poena</b><b>, </b><b>i ako budemo</b><b> konstantno</b><b> pritiskali možemo da se nadamo pobedi</b>", poručio je <b>Gavrilović</b>.</p>
      <p>Zadovoljstvo nije krio ni <b>Bili Beron</b>.<br/>"<b>Znali smo da će biti teško. Imaju dobrog trenera, ovo je bila duga nedelja za nas, pobedili smo posle tri poraza. Sjajan osećaj, morali smo da izdržimo</b><b> i</b><b> budemo jaki do kraja. Moramo da nastavimo i pokušamo da napravimo seriju </b><b>pobeda</b><b> do kraja"</b>, poručio je <b>Beron</b>.</p>
      <p>Crvena zvezda tek za četiri dana dočekuje Mornar u ABA ligi, dok u Evroligi igra protiv Valensije 28. novembra.</p>
      <figure>
        <img src="https://mozzartsport.com/upload/CKEditor/21.11.2019/Milo%C5%A1-Teodosi%C4%87-u-akciji-Humanitarni--tiket-u-podne1080x1080.jpg"/>
      </figure>
    </article>
  </body>
</html>