<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/vaticano/papa_thailandia_sesso_bambini_pedofili_migranti_salvini_viaggio-4875820.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Il Papa lancia l'allarme per il turismo sessuale e per i migranti, «fenomeno drammatico»"/>
    <meta property="og:description" content="Bangkok (Thailandia) - Anche dalla Thailandia, nel suo primo discorso pronunciato davanti alle autorità, il Papa torna a denunciare la drammaticità del fenomeno migratorio e,..."/>
  </head>
  <body>
    <article>
      <h1>Il Papa lancia l'allarme per il turismo sessuale e per i migranti, «fenomeno drammatico»</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Franca Giansoldati</a></address>
      <p>Bangkok (Thailandia) - Anche dalla Thailandia, nel suo primo discorso pronunciato davanti alle autorità, il Papa torna a denunciare la drammaticità del fenomeno migratorio e, contemporaneamente, lancia l'allarme sul «flagello» del turismo sessuale.</p>
      <p>Il primo punto che affronta sono i migranti. «La crisi migratoria non può essere ignorata» dice facendo riferimento al fatto che la Thailandia ha ospitato in passato profughi cambogiani e ora offre rifugio a quelli del Myanmar, attualmente concentrati nei campi nel nord del Paese. Il governo offre ai rifugiati tre opzioni, o il rimpatrio nei paesi di origine, o l'integrazione o lo spostamento in paesi terzi. Dal 2005 ad oggi sono stati mandati negli Usa, Canada e Australia 90 mila persone, secondo i dati forniti dall'agenzia delle Nazioni Unite.</p>
      <p>
        <a href="https://www.ilmessaggero.it/mondo/abusi_sessuali_violenza_pedofilia_australia_passaporto_cambogia_turismo_sessuale-4074731.html">Australia, una legge impedisce ai pedofili condannati di ottenere il passaporto</a>
      </p>
      <p>Il Papa riconosce tuttavia alla Thailandia il merito di avere accolto flussi di migranti dovuti «alla tragica fuga dai paesi vicini. Auspico - ha detto - che la comunità internazionale agisca con responsabilità e lungimiranza, per risolvere i problemi che portano a questo tragico esodo e promuovere una migrazione sicura, ordinata e regolata». Francesco ha chiesto inoltre che vengano protetti i migranti, visto che affrontano «pericoli, incertezze e sfruttamento nella ricerca della libertà e di una vita degna per le proprie famiglie. Non si tratta solo di migranti, si tratta anche del volto che vogliamo dare alle nostre società».</p>
      <p>
        <a href="https://www.ilmessaggero.it/primopiano/esteri/usa_pedofilia_bollino_passaporto-3341455.html">Usa, stretta sulla pedofilia, un bollino sul passaporto degli "orchi"</a>
      </p>
      <p>Il secondo grande tema che Papa Francesco affronta è relativo alla piaga del turismo sessuale. Lo definisce un «flagello». In questo senso «penso a quelle donne e a quei bambini che sono particolarmente feriti, violentati ed esposti ad ogni forma di sfruttamento, schiavitù, violenza e abuso». </p>
      <p>
        <a href="https://www.ilmessaggero.it/primopiano/cronaca/pedofilia_don_di_noto_bimbe_legate_stuprate-1482753.html">Pedofilia, don Di Noto: «Video con bambine legate e stuprate»</a>
      </p>
      <p>Si calcola, secondo i dati dell'Onu, che la Thailandia abbia più di 120 mila lavoratori sessuali, di cui almeno il 40% con meno di 18 anni, sia bambini che bambine. I bambini sfruttati sono anche profughi cambigiani, laotiani, del Myanmar o del Vietnam. </p>
      <footer>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/vaticano/papa_francesco_thailandia_bambini_giappone-4875043.html"/>
      </related>
    </article>
  </body>
</html>