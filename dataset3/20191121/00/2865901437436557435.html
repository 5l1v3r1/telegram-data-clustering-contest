<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/micic-slavio-protiv-micova-i-nedovica/343071"/>
    <meta property="og:site_name" content="MozzartSport"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Micić slavio protiv Micova i Nedovića"/>
    <meta property="og:description" content="Efesu pobeda u Milanu - 81:76"/>
  </head>
  <body>
    <article>
      <h1>Micić slavio protiv Micova i Nedovića</h1>
      <h2>Efesu pobeda u Milanu - 81:76</h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>
        <b>Armani i Anadolu Efes su ekipe od kojih se očekuje da ove sezone odu daleko, a po svemu sudeći tim Ergina Atamana može da se nada većem dometu jer je protiv italijanskog tima slavio u gostima sa 81:76 u neizvesnoj završnici.</b>
      </p>
      <p>Epilog meča smo dobili u poslednjih pet minuta. Efes je koševima Larkina stekao prvobitnu prednost od pet poena, a onda je Nedović ubacio trojku. Potom je jednu dao i <b>Rodrigez </b>i dodatno zakuvao. Zatiim je <b>Micić </b>promašio za tri, ali je Armani proćerdao napad.</p>
      <p>Posle toga ekipa <b>Etorea Mesine </b>nije mogla da se vrati, iako je <b>Micov </b>lepo pogodio za dva poena.</p>
      <p>Možda se u sudaru ovih ekipa očekivao košarkaški vatromet, ali se sve transformisalo u pozicionu igru, koš za koš, poput obaranju ruku. Razlika se u ključnim momentima lomila poput klackalice, smenjivale su se ekipe u vođstvu i poslednja deonica se čekala da nam da odgovor ko je bolji.</p>
      <p>Sama pozicija na tabeli nam govori da se radi o dve vrlo snažne ekipe, dva tima koja su poravnata na vrhu zajedno s Barselonom, pa zato i ne čudi što je Mediolanum forum bio krcat, ali i što su se dve ekipe konstantno pratile skoro u poen sve do samog kraja.</p>
      <p>Vicešampion Evrope je imao više koncentracije. Prvi poraz za Armani u Milanu.</p>
      <p><b>Vasilije Micić </b>je dao za goste šest poena (1/4 za tri, šest asistencija), <b>Nemanja</b> <b>Nedović</b> je ubacio devet poena, a <b>Vladimir</b> <b>Micov </b>10 poena uz šut 4/7 za dva i 0/3 za tri. <b>Larkin</b> je bio najefikasniji kod gostiju sa 17 poena.</p>
      <p>
        <b>EVROLIGA - 10. KOLO: </b>
      </p>
      <p>
        <b>Četvrtak</b>
      </p>
      <p>Žalgiris - Crvena zvezda 59:61<br/>/Grigonis, Ulanovas 11 - Beron 14/</p>
      <p>Alba - Olimpijakos 80:99<br/>/Erikson 16 - Rubit 16/</p>
      <p>Olimpija Milano - Efes 76:81<br/>/Rodrigez 11 - Larkin 17/</p>
      <p>Valensija - Himki (u toku)</p>
      <p>
        <b>Petak</b>
      </p>
      <p>
        <b>
          <a href="https://www.mozzartbet.com/sr/kladjenje-2018#/match/4536174">20.30:  (1,70) Bajern  (14,50)  Panatinaikos (2,30) </a>
          <br/>
          <a href="https://www.mozzartbet.com/sr/kladjenje-2018#/match/4537351">20.45:  (2,70) ASVEL  (14,50)  Fenerbahče (1,55) </a>
          <br/>
          <a href="https://www.mozzartbet.com/sr/kladjenje-2018#/match/4537352">21.00:  (1,35) Barselona  (16,00)  Makabi (3,50) </a>
          <br/>
          <a href="https://www.mozzartbet.com/sr/kladjenje-2018#/match/4537353">21.00:  (1,30) Baskonija  (16,00)  Zenit (3,90) </a>
          <br/>
          <a href="https://www.mozzartbet.com/sr/kladjenje-2018#/match/4537354">21.00:  (1,45) Real Madrid  (15,00)  CSKA (3,05) </a>
        </b>
      </p>
      <figure>
        <img src="https://mozzartsport.com/upload/CKEditor/21.11.2019/%C4%8Da%C4%8Da%C4%8Da%C4%8Da%C4%8Da%C4%8D.jpg"/>
      </figure>
      <figure>
        <img src="https://mozzartsport.com/upload/CKEditor/21.11.2019/43.jpg"/>
      </figure>
    </article>
  </body>
</html>