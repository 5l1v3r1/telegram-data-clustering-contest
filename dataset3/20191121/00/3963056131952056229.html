<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/mondo/choc_in_bosnia_istituto_per_bimbi_disabili_come_un_lager_in_migliaia_protestano_davanti_al_parlamento_di_sarajevo-4877682.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Choc in Bosnia, istituto per bimbi disabili come un lager. In migliaia protestano davanti al parlamento di Sarajevo"/>
    <meta property="og:description" content="Manifestazione di massa contro il governo in Bosnia Erzegovina. In centinaia si sono radunati sotto il parlamento di Sarajevo, e anche a Mostar, per protestare contro i vertici di un istituto..."/>
  </head>
  <body>
    <article>
      <h1>Choc in Bosnia, istituto per bimbi disabili come un lager. In migliaia protestano davanti al parlamento di Sarajevo</h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>Manifestazione di massa contro il governo in Bosnia Erzegovina. In centinaia si sono radunati sotto il parlamento di Sarajevo, e anche a Mostar, per protestare contro i vertici di un istituto infantile statale, quello di Pazaric, trasformato una sorta di vero e proprio lager minorili.  Bambini con disturbi mentali minacciati e legati ai letti e ai termosifoni, visibilmente denutriti e sottoposti a maltrattamenti disumani e inaccettabili, e calmati con metodi e dosi di sedativi fuori da ogni standard. Queste le immagini choc che stanno provocando sdegno, condanna e proteste in Bosnia-Erzegovina. A denunciare l'inferno di tale istituto per minori è stata una parlamentare dell'opposizione, che ha sollecitato l'immediato intervento delle autorità e dure sanzioni per i responsabili. Sabina Cudic, del partito Nasa Stranka, ha mostrato ieri nel parlamento della Federazione Bh (entità a maggioranza croato-musulmana di Bosnia), le foto raccapriccianti e altre prove delle violenze inflitte ai minori disabili.</p>
      <p>Nell'istituto di Pazaric sono ospitati 350 bambini con problemi mentali, e la loro posizione si potrebbe definire di «schiavitù moderna» - ha detto la parlamentare, secondo cui i bambini a volte «restano legati e immobilizzati anche per 14 ore». Già da ieri . Recentemente il nuovo direttore dell'Istituto, Redzep Salic, aveva denunciato numerosi abusi dell'amministrazione precedente: i fondi destinati alla ristrutturazione dell'Istituto venivano usati per la costruzione o la ristrutturazione delle case della direttrice precedente e dei suoi collaboratori, mentre i lavori relativi alla struttura sarebbero stati eseguiti con materiali scadenti, e non è un caso che nei locali dove soggiornano i bambini vi sia grande umidità. Le autorità bosniache hanno reso noto che verranno effettuate verifiche e controlli sulle denunce di violenze a carico dei bambini e sulle irregolarità amministrative, e se necessario verrà disposto il commissariamento dell'istituto di Pazaric. <br/> </p>
      <footer>© RIPRODUZIONE RISERVATA</footer>
    </article>
  </body>
</html>