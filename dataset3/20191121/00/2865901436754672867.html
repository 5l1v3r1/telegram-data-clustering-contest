<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/rezzime-jucerasnjeg-dana-sreda-minimalac-zaokruzio-nepoverenje-u-moc-civijasa/343002"/>
    <meta property="og:site_name" content="MozzartSport"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Rezzime jučerašnjeg dana (sreda): Minimalac zaokružio nepoverenje u moć Čivijaša"/>
    <meta property="og:description" content="Pogledajte ko vam je 20. novembra doneo novac, a ko vas je prodao…"/>
  </head>
  <body>
    <article>
      <h1>Rezzime jučerašnjeg dana (sreda): Minimalac zaokružio nepoverenje u moć Čivijaša</h1>
      <h2>Pogledajte ko vam je 20. novembra doneo novac, a ko vas je prodao…</h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p><b>NAPOMENA</b>: U rubrici REZZIME DANA novinari portala MOZZART Sport koriste podatke kladionice MOZZART o najigranijim parovima tog dana, i na osnovu toga sumiraju koji su od najigranijih tipova prošli, a koji nisu.</p>
      <p><b><a href="https://www.mozzartsport.com/fudbal/vesti/predlozzi-i-tipovanja-sreda-svaki-tiket-sa-parom-zvezda-macva-nas-tip-je-dp-11-ujedno-je-i-ulaznica-za-marakanu/342940">OVDE</a></b> pogledajte kako smo mi prošli u rubrici PREDLOZZI I TIPOVANJA.</p>
      <p>Evo kako ste vi tipovali...</p>
      <p>
        <b>ZAOKRUŽENO</b>
      </p>
      <p><b>CRVENA ZVEZDA – MAČVA (</b><b>tip 1, kvota 1,07</b><b>) – rezultat 1:0</b><br/>Zvezda je prošla u četvrtfinale Kupa Srbije, problemi za<b> Vladana Milojevića </b>su ostali. Grickali su nokte navijači srpskog šampiona tokom duela osmine finala Kupa Srbije, pojedinci čak u neverici gledali kako anemičnom igrom crveno-beli samopouzdanjem hrane četu iz Šapca. Mačva je defanzivnom postavkom išla brzo ka senzaciji, oslanjajući se na odlično veče golmana <b>Puletića</b>. Sa druge strane Crvena zvezda je srljala ka sigurnoj katastrofi. Velike muke za favorita prekratio je <b>Ričmond Boaći</b>, sjajnom reakcijom u 65. minutu kada je na leđima izneo odbranu Mačve i potom savladao Puletića – 1:0. <b><a href="https://www.mozzartsport.com/fudbal/vesti/boaci-se-naljutio-i-sprecio-zvezdinu-sramotu/342983">IZVEŠTAJ</a>.</b></p>
      <p><b>AL AIN - AL ANSAR (</b><b>tip 1, kvota 1,45</b><b>) - rezultat 3:0</b><br/>Prvi dan nakon reprezentativne pauze očekivano je doneo nešto slabiju ponudu utakmica, pa ste danas poverenje odlučili da ukažete timovima iz Saudijske Arabije. I odlično ste tipovali, pošto ste uhvatili keca lepog keca na Al Ain protiv Al Ansara. Doduše, na golove ste morali da čekate sve do sredine drugog poluvremena kada je usledio nalet koji je u potpunosti slomio gosta. Domaćin je trijumfom iskočio na prvo mesto na tabeli, dok je Al Ansar ostao tik iznad zone ispadanja.</p>
      <p><b>KENIJA CB - ČEMELIL (</b><b>tip 1, kvota 1,32</b><b>) - rezultat 2:0</b><br/>Da ime prve ekipe nije ukazivalo odakle ovaj par dolazi, morali bismo dobro da "proguglamo", ne bi li smo sve našli. Interesantno, čak ni najpopularniji sajtovi za praćenje rezultata neka tri-četiri sata nisu znali koji je rezultat ove utakmice, ali kada je on konačno i stigao, verovatno ste se veoma obradovali, pošto je domaćin pobedio rezultatom 2:0. Strelce ne znamo, ali kada se sve podvuče najvažnije je da je utakmica zaokružena.</p>
      <p><b>LOBI STARS – HARTLAND (</b><b>tip 1, kvota 1,40</b><b>) – rezultat 3:0</b><br/>Gledajući imena timova u ovom paru, najpre bismo rekli da je reč o nekoj engleskoj nižoj ligi. Ali, tu bismo napravili grešku u koracima, pošto je reč o ekipama iz prve lige Nigerije. Na ovom paru niste morali dugo da strepite, pošto su <b>Mahmud</b>, <b>Sikiru </b>i <b>Lazarus </b>već do 30 minuta postigli tri gola za domaćina i tako stavili tačku na sve. Domaćin Lobi tako je izbio na drugo mesto na tabeli nakon četiri odirana kola u tamošnjem prvenstvu.</p>
      <p><b>KATANIJA - SIKULA LEONCIO (</b><b>tip 1, kvota 1,42</b><b>) - rezultat 1:0</b><br/>Nekada u Seriji A, sada u Seriji C... Ali Katanija ne pokazuje nimalo loše rezultate u nižim rangovima. Danas je pred sobom u nižerazrednom kup takmičenju imala pred sobom ekipu Sikulu Leoncija, koja je pala minimalcem. <b>Kurijale </b>je postigao pogodak još sredinom prvog poluvremena, a ispostaviće se da je on bio i jedini i dovoljan za prolazak u narednu fazu takamičenja.</p>
      <p><b>NJUPORT - GRIMZBI (</b><b>tip 1, kvota 1,85</b><b>) – rezultat 2:0</b><br/>Nema šale ni sa Njuportom, koji je prilično lako večeras savladao Grimzbi, iako se na golove čekalo sve do početka drugog poluvremena. Tada je <b>Amond </b>probio led i omogućio domaćima da zaigraju još angažovanije, a sve je bilo jasno kada je <b>Polok </b>dobio crveni karton u nadoknadi, nakon čega je <b>Labadi </b>postavio konačnih 2:0.</p>
      <p><b>DARLINGTON – VOLSOL (</b><b>tip 2, kvota 2,25</b><b>) – rezultat 0:1</b><br/>Nije mogao niželigaš Darlington da dođe do iznenađenja protiv Volsola, što je svakako bio razlog za slavlje za sve koji su večeras odigrali na Volsol. Doduše, morali su dobro da se oznoje pre nego što su "pokupilI" dobitak, pošto je nerešen rezultat na snazi bio sve do 70. minuta kada je <b>Lejveri </b>prekinuo dramu i doneo veliko slavlje gostima.</p>
      <p>
        <b>PRECRTANO</b>
      </p>
      <p><b>VIKOMB - TRANMER (tip 1, kvota 1,55) - rezultat 1:1</b><br/>FA Kup je danas došao kao dobro mesto za "izvlačenje", ali je mina bio <b>Vikomb</b>. Domaći fudbaleri nisu uspeli da iskoriste činjenicu da su još od 30. minuta igrali sa igračem više, pa su svoju sudbinu morali da rešavaju u dodatnih 30 minuta. Doduše, poveli su u 45. minutu preko <b>Stjuarta</b>, ali je <b>Ferije </b>deset minuta po povratku sa poluvremena poravnao rezultat koji je na snazi ostao sve do kraja regularnog toka.</p>
      <p><b>SPORTING TURNU MAGURELE – PETROLUL (</b><b>tip 2, kvota 2,25</b><b>) – rezultat 1:1</b><br/>Želeli ste dvojku u Rumuniji, dobro je krenulo, ali je domaćin ipak uzeo bod. Nekadašnji član prve lige, Petrolul poveo je polovinom drugog poluvremena golom <b>Arnautua</b>, ali na vašu veliku nesreću poništio ga je <b>Čiobani </b>na deset minuta pred kraj, pa popravni nije viđen. Šteta...</p>
      <p><b>LINKOLN – IPSVIČ (</b><b>tip 1, kvota 2,70</b><b>) – rezultat 0:1</b><br/>Priželjkivali ste večeras pobedu Linkolna, a viđena je radost na drugoj strani, pošto je Ipsvič uspeo da se ispravi nakon kiksa na domaćem terenu i prođe u narednu rundu FA kupa. Jedini pogodak na utakmici postigao je <b>Džadž </b>u 94. minutu utakmice, što je bio potpuni šok za sve na stadionu koji su se već pripremili za produžetke, ali i vas koji ste na tiketima imali keca.</p>
      <figure>
        <img src="https://mozzartsport.com/upload/CKEditor/Baneri/19.-Happy-run-1080x1080.jpg"/>
      </figure>
      <p><b>FOTO:</b> <i>MN Press</i></p>
    </article>
  </body>
</html>