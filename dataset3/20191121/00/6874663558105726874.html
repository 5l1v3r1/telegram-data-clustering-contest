<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3774199,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="צמיחה של 14% בהכנסות מיטרוניקס, הרווח עלה ב-12%"/>
    <meta property="og:description" content="יצרנית הרובוטים לניקוי בריכות מקיבוץ יזראל רשמה ברבעון הכנסות של 165 מיליון שקל ורווח נקי של 15 מיליון שקל; הפעילות המובילה של מנקים לבריכות פרטיות רשמה הכנסות של 127 מיליון שקל"/>
  </head>
  <body>
    <article>
      <h1>צמיחה של 14% בהכנסות מיטרוניקס, הרווח עלה ב-12%</h1>
      <h2>יצרנית הרובוטים לניקוי בריכות מקיבוץ יזראל רשמה ברבעון הכנסות של 165 מיליון שקל ורווח נקי של 15 מיליון שקל; הפעילות המובילה של מנקים לבריכות פרטיות רשמה הכנסות של 127 מיליון שקל</h2>
      <address><time datetime="2019-11-21T00:00:00+00:00">21 Nov 2019</time> by <a rel="author">צלי גרינברג</a></address>
      <p>חברת <a href="https://www.calcalist.co.il/stocks/home/0,7340,L-3959-1091065,00.html?quote=%D7%9E%D7%99%D7%98%D7%A8%D7%95%D7%A0%D7%99%D7%A7%D7%A1">מיטרוניקס</a>מסכמת את הרבעון השלישי עם צמיחה במכירות ובשורות הרווח. יצרנית הרובוטים לניקוי בריכות שחייה מקיבוץ יזראל (60.1%) רשמה ברבעון צמיחה של 14.1% בהכנסות שהסתכמו ב-164.9 מיליון שקל, לעומת 144.5 מיליון שקל ברבעון המקביל. בנטרול שערי מטבע עומד שיעור העלייה על 20.1%.</p>
      <p>עיקר ההכנסות הגיעו ממנקים שנמכרו לבריכות פרטיות - מגזר זה הניב ברבעון הכנסות של 126.8 מיליון שקל, 76.9% מסכום ההכנסות הכולל של החברה.</p>
      <p>מגזר המנקים לבריכות ציבוריות הכניס לחברה 16.9 מיליון שקל, 10.3% מהכנסות מיטרוניקס, ומגזר מוצרי בטיחות ומוצרים נלווים לבריכות סגר את הרבעון עם הכנסות של 21.1 מיליון שקל,  12.8% מההכנסות.</p>
      <p>הרווח התפעולי של החברה עמד על 17.5 מיליון שקל (10.6% מההכנסות), בהשוואה ל-15.2 מיליון שקל ברבעון המקביל (10.5% מההכנסות).</p>
      <p>בשורה התחתונה רשמה מיטרוניקס בחודשים יולי-ספטמבר רווח נקי של 14.8 מיליון שקל (9% מההכנסות), מול רווח של  13.2 מיליון שקל ברבעון המקביל (9.2% מההכנסות), שיפור של 12%.</p>
      <figure>
        <img src="https://images1.calcalist.co.il/PicServer3/2018/12/18/870048/ADG2091118-CALCALIST039250_l.jpg"/>
        <figcaption>מפעל מיטרוניקס בקיבוץ יזרעל <br/>צילום: אלעד גרשגורן</figcaption>
      </figure>
    </article>
  </body>
</html>