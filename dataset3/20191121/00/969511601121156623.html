<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/valoarea-activelor-bancare-a-ajuns-dupa-primele-noua-luni-ale-anului-la-maxime-istorice-de-472-9-mld-lei-18601882"/>
    <meta property="og:site_name" content="BusinessMagazin"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Valoarea activelor bancare a ajuns după primele nouă luni ale anului la maxime istorice, de 472,9 mld.lei"/>
    <meta property="og:description" content="Valoarea activelor din sectorul bancar a ajuns după primele nouă luni ale anului la maxime istorice, de 472,9 miliarde lei, cu 6,2% peste perioada similară din 2018 şi cu 4,8% mai mare decât nivelul de la..."/>
  </head>
  <body>
    <article>
      <h1>Valoarea activelor bancare a ajuns după primele nouă luni ale anului la maxime istorice, de 472,9 mld.lei</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.businessmagazin.ro/autor/roxana-rosu" target="_blank">Roxana Rosu</a></address>
      <h3>Valoarea activelor bancare a ajuns după primele nouă luni ale anului la maxime istorice, de 472,9 mld.lei</h3>
      <p>Valoarea activelor din sectorul bancar a ajuns după primele nouă luni ale anului la maxime istorice, de 472,9 miliarde lei, cu 6,2% peste perioada similară din 2018 şi cu 4,8% mai mare decât nivelul de la începutul anului curent, arată datele publicate de BNR.</p>
      <p>Valoarea activelor din sectorul bancar a ajuns după primele nouă luni ale anului la maxime istorice, de 472,9 miliarde lei, cu 6,2% peste perioada similară din 2018 şi cu 4,8% mai mare decât nivelul de la începutul anului curent, arată datele publicate de BNR.</p>
      <p>”Evoluţia activelor a fost influenţată de climatul pozitiv din piaţa creditului şi de declinul costurilor de finanţare ale statului.  Pe de altă parte, profitul net agregat s-a diminuat cu 13,2% an/an la 5 miliarde lei (anualizat) în primele nouă luni din 2019, dinamică influenţată şi de măsurile privind taxarea activelor bancare”, a comentat Andrei Rădulescu, director Analiză Macroeconomică la Banca Transilvania.</p>
      <p>Sectorul bancar local, pe care sunt active 34 de bănci, din care şapte sucursale ale unor instituţii financiare străine, a încheiat T3 cu o rată a creditelor neperformante de 4,58%, faţă de 5,56% în septembrie 2018, apropiată de minimele din 2009.</p>
      <p>”Performanţa financiară a sectorului bancar va fi influenţată de ajustările specifice finalului ciclului economic post-criză şi de implementarea Revoluţiei Digitale în trimestrele următoare”, a mai spus Rădulescu.</p>
      <p>Potrivit BNR, raportul dintre creditele acordate şi depozitele atrase era la 74,76%.</p>
      <p>Anul trecut, sectorul bancar a raportat un un profit excep­ţional, de peste 7 mld. lei.</p>
      <p> </p>
    </article>
  </body>
</html>