<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134845-spurtu-130-maca-baigusi-baskonia-parklupde-cska.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-21T00:18:00+00:00"/>
    <meta property="og:title" content="Spurtu 13:0 mačą baigusi „Baskonia“ parklupdė CSKA"/>
    <meta property="og:description" content="Nė taško per paskutines 4 minutes ir 22 sekundes nepraleidusi Vitorijos „Baskonia“ (5-4) iškovojo skambią pergalę Eurolygoje, trečiadienį namie 80:70 (24:19, 21:23, 17:17, 18:11) palauždama Maskvos CSKA (6-3). CSKA po Danielio Hacketto metimo pirmavo 70:67, tačiau tada krepšys jiems tarsi užsirišo ir daugiau rungtynėse jie taškų nepelnė. Apskritai, beveik dvi minutes abi komandos keitėsi nerezultatyviomis atakomis, kol galiausiai keturias iš eilės baudas ..."/>
  </head>
  <body>
    <article>
      <h1>Spurtu 13:0 mačą baigusi „Baskonia“ parklupdė CSKA</h1>
      <address>
        <time datetime="2019-11-21T00:18:00+00:00">21 Nov 2019, 00:18</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-185838-any1000x1000.jpg">
          <img src="https://www.basketnews.lt/paveikslelis-185838-any630x500.jpg"/>
        </a>
      </figure>
      <p>Nuotr. BNS</p>
      <p>Nė taško per paskutines 4 minutes ir 22 sekundes nepraleidusi Vitorijos „Baskonia“ (5-4) iškovojo skambią pergalę Eurolygoje, trečiadienį namie <b>80:70</b> (24:19, 21:23, 17:17, 18:11) palauždama Maskvos CSKA (6-3).</p>
      <p>CSKA po Danielio Hacketto metimo pirmavo 70:67, tačiau tada krepšys jiems tarsi užsirišo ir daugiau rungtynėse jie taškų nepelnė.</p>
      <p>Apskritai, beveik dvi minutes abi komandos keitėsi nerezultatyviomis atakomis, kol galiausiai keturias iš eilės baudas realizavęs Patricio Garino išvedė „Baskonia“ į priekį – 71:70, likus žaisti 2 minutes ir 6 sekundes.</p>
      <p>Po Hacketto klaidos Pierria Henry pataikė dvitaškį su pražanga, realizavo baudą ir baskų persvara išaugo iki 4 taškų. Kitoje atakoje rusai dukart prametė, o Tornike Šengelija realizavo dvitaškį ir Vitorijos ekipa lengviau atsikvėpė.</p>
      <p>Per sausą puspenktos minutės atkarpą CSKA prametė visus 8 metimus ir suklydo 3 kartus.</p>
      <p>
        <i>„Baskonia“: Tornike Šengelija 22 (6 atk. kam.), Luca Vildoza 12, Nikas Stauskas 11.</i>
      </p>
      <p>
        <i>CSKA: Janis Strelnieks ir Mike’as Jamesas po 17, Danielis Hackettas 12.</i>
      </p>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-201072-crop100x150.jpg"/>
      </figure>
      <p><a href="https://www.basketnews.lt/zaidejai/8385-tornike-shengelia.html">Tornike Shengelia</a> Taškai: 22 Naudingumas: 23 Dvitaškiai: 63% 5/8 Perimti kamuoliai: 3</p>
    </article>
  </body>
</html>