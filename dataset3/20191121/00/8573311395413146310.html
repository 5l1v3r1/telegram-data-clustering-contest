<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/people/mondo/2019/11/21/jamie-foxx-vita-single-balli-scatenati-super-mancia-katie-holmes-foto"/>
    <meta property="og:site_name" content="VANITY FAIR"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Jamie Foxx, vita da single: tra balli scatenati e una super mancia"/>
    <meta property="og:description" content="Dopo la separazione con Katie Holmes, l’attore americano si è concesso una divertente serata a New York: «A ritmo di salsa, fino alle 5 del mattino. Poi ha lasciato duemila dollari allo staff». Nel frattempo il gossip..."/>
  </head>
  <body>
    <article>
      <h1>Jamie Foxx, vita da single: tra balli scatenati e una super mancia</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.vanityfair.it/author/nbambini" target="_blank">Nicola Bambini</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/21165850/foxx-l-950x684.jpg"/>
        </figure>
        <figure>
          <img src="https://images.vanityfair.it/gallery/116883/Big/50eb3eed-6e91-4760-a284-74d5b58a80da.jpg"/>
          <figcaption>
            <b>Jamie Foxx alla cena della Prostate Cancer Foundation</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116883/Big/88bc040b-aad7-4d97-8c9a-58f709dd0c11.jpg"/>
          <figcaption>
            <b>Jamie Foxx alla cena della Prostate Cancer Foundation</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116883/Big/a079ae36-e1c9-44df-a8bd-41a1f68d7c16.jpg"/>
          <figcaption>
            <b>Jamie Foxx alla cena della Prostate Cancer Foundation</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116883/Big/5bb79d60-0059-425a-aeb4-0a01d7eb3e0f.jpg"/>
          <figcaption>
            <b>Jamie Foxx alla cena della Prostate Cancer Foundation</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116883/Big/acb393b0-dd4c-4911-9155-000487088a7c.jpg"/>
          <figcaption>
            <b>Jamie Foxx alla cena della Prostate Cancer Foundation</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116883/Big/9108e30d-62ec-4edf-8986-334253dbcb86.jpg"/>
          <figcaption>
            <b>Jamie Foxx alla cena della Prostate Cancer Foundation</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116883/Big/e51e4ef8-3d10-4739-8ac0-2368e310c3dd.jpg"/>
          <figcaption>
            <b>Jamie Foxx alla cena della Prostate Cancer Foundation</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116883/Big/8cc5dc69-2481-4204-b16b-490de6a88458.jpg"/>
          <figcaption>
            <b>Jamie Foxx alla cena della Prostate Cancer Foundation</b>
            <cite>Getty Images</cite>
          </figcaption>
        </figure>
        <figcaption>Jamie Foxx alla cena della Prostate Cancer Foundation</figcaption>
      </slideshow>
      <p>
        <b>Dopo la separazione con Katie Holmes, l’attore americano si è concesso una divertente serata a New York: «A ritmo di salsa, fino alle 5 del mattino. Poi ha lasciato duemila dollari allo staff». Nel frattempo il gossip...</b>
      </p>
      <p>Un nuovo <b>scatenato</b> capitolo di vita. <a href="https://www.vanityfair.it/topic/jamie-foxx"><b>Jamie Foxx</b></a>, reduce dalla recente rottura con <b><a href="https://www.vanityfair.it/topic/katie-holmes">Katie Holmes</a>,</b> torna ad essere protagonista delle notti di <b>New York</b>. L’attore americano, infatti, è stato <b>pizzicato</b> in un noto locale di <b>Manhattan</b> dove, stando a quanto riportato da <i>Page Six,</i> avrebbe danzato fino a <b>notte fonda</b>, lasciando poi una super mancia allo staff: «<b>Duemila dollari</b> (circa 1800 euro)», rivela una fonte.</p>
      <p>La serata di Jamie è iniziata in realtà ad un<b> evento charity:</b> si è esibito durante una <b>cena di gala</b> della <i>Prostate Cancer Foundation</i>, un evento benefico per <b>raccogliere fondi</b> da destinare alla ricerca contro il cancro alla prostata<b>.</b> Le sue <b>performance</b> hanno mandato in delirio il pubblico: «C’erano pure David Foster e Katharine McPhee», aggiunge l’insider. `«Ad un certo punto <b>sono saliti tutti sulla sedia</b>».</p>
      <p>Evento riuscito, quindi, con oltre <b>5 milioni di dollari</b> raccolti. Jamie, poi, ha salutato tutti e si è diretto con il suo entourage – circa 30 persone – alla <b>Brooklyn Chop House.</b> Che in realtà è un <b>ristorante</b>, ma ad un certo punto qualcuno ha alzato la musica e Foxx «ha cominciato improvvisamente a<b> ballare la salsa</b> insieme al proprietario e a un cameriere. E non si è fermato <b>fino alle 5 del mattino</b>».</p>
      <p>Una serata divertente, <b>scaccia gossip</b>: fin dal giorno della <a href="https://www.vanityfair.it/people/gossip/2019/08/20/katie-holmes-jamie-foxx-addio-si-sono-lasciati-foto-gossip"><b>separazione da Katie</b></a>, infatti, i giornali rosa hanno cercato di attribuirgli una <b>nuova fidanzata</b>. «Frequenta la modella <a href="https://www.vanityfair.it/people/mondo/2019/08/22/chi-e-sela-vave-jamie-foxx-dopo-katie-holmes-foto-gossip"><b>Sela Vave</b></a>», hanno scritto in tanti dopo aver visto le foto di Jamie e la ragazza in una discoteca di<b> Los Angeles</b>. «Non è vero, ha avuto degli appuntamenti con <b>Kate Beckinsale</b>», hanno risposto altri. Ma niente è stato <b>confermato</b>.</p>
      <p>L’avvistamento più recente con una donna risale alla<b> settimana scorsa,</b> davanti al ristorante Nobu di <b>Malibù</b>. O meglio, Foxx è stato fotografato circondato da <b>un gruppo di belle donne</b>: se ce ne sia una per cui nutre un sentimento particolare, non è dato saperlo. Ma il <b>dilemma</b>, in realtà, sta ben più a monte: <b>Jamie è già pronto per una nuova relazione stabile?</b></p>
      <related>
        <h4>LEGGI ANCHE</h4>
        <a href="https://www.vanityfair.it/people/mondo/2019/08/22/chi-e-sela-vave-jamie-foxx-dopo-katie-holmes-foto-gossip"/>
        <a href="https://www.vanityfair.it/people/gossip/2019/08/20/katie-holmes-jamie-foxx-addio-si-sono-lasciati-foto-gossip"/>
      </related>
    </article>
  </body>
</html>