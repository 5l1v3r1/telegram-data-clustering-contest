<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3774131,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="נעילה שלילית בבורסת ת&quot;א; ישראל קנדה קפצה ב-5% לאחר הדוחות"/>
    <meta property="og:description" content="המדדים ת&quot;א 35 ו-125 נחלשו ב-0.4% ו-0.3% בהתאמה; חברת הנדל&quot;ן המניב מציגה עלייה דרמטית בהכנסות וברווחים; השקל התחזק - הדולר היציג איבד 0.5% מול המטבע הישראלי; מדד ת&quot;א בנקים מחק 1% - פועלים ירד ב-1.8%; פרטנר - אסנת רונן מונתה ליו&quot;ר החדשה"/>
  </head>
  <body>
    <article>
      <h1>נעילה שלילית בבורסת ת"א; ישראל קנדה קפצה ב-5% לאחר הדוחות</h1>
      <h2>המדדים ת"א 35 ו-125 נחלשו ב-0.4% ו-0.3% בהתאמה; חברת הנדל"ן המניב מציגה עלייה דרמטית בהכנסות וברווחים; השקל התחזק - הדולר היציג איבד 0.5% מול המטבע הישראלי; מדד ת"א בנקים מחק 1% - פועלים ירד ב-1.8%; פרטנר - אסנת רונן מונתה ליו"ר החדשה</h2>
      <address><time datetime="2019-11-21T00:00:00+00:00">21 Nov 2019</time> by <a rel="author">מיקי גרינפלד ונועם לנדמן</a></address>
      <p>
        <b>דיווח שוטף מהבורסה בת"א: העדכונים החשובים, המניות הבולטות, אגרות החוב, ועדכוני האנליסטים</b>
      </p>
      <p><a href="https://www.calcalist.co.il/stocks/home/0,7340,L-3961-198,00.html?quote=%D7%9E%D7%93%D7%93%20%D7%AA">ת"א 35</a> <a href="https://www.calcalist.co.il/stocks/home/0,7340,L-3961-199,00.html?quote=%D7%9E%D7%93%D7%93%20%D7%AA">ת"א 125</a> <a href="https://www.calcalist.co.il/stocks/home/0,7340,L-3961-1337,00.html?quote=%D7%9E%D7%93%D7%93%20%D7%AA">בנקים-5</a> <a href="https://www.calcalist.co.il/stocks/home/0,7340,L-3961-525,00.html?quote=%D7%9E%D7%93%D7%93%20%D7%AA">טכנולוגיה</a> <a href="https://www.calcalist.co.il/stocks/home/0,7340,L-3961-521,00.html?quote=%D7%9E%D7%93%D7%93%20%D7%AA">ביומד</a> <a href="https://www.calcalist.co.il/stocks/home/0,7340,L-3961-526,00.html?quote=%D7%9E%D7%93%D7%93%20%D7%AA">נפט וגז</a> <a href="https://www.calcalist.co.il/stocks/home/0,7340,L-3961-403,00.html?quote=%D7%9E%D7%93%D7%93%20%D7%AA">נדל"ן</a></p>
      <p><a href="https://t.me/calcalist">לחצו כאן לערוץ הטלגרם של מדור שוק ההון בכלכליסט</a> </p>
      <p> </p>
      <p><b>17:25 -</b> בורסת תל אביב סוגרת שבוע בנעילה שלילית: המדדים המובילים ת"א 35 ות"א 125 ירדו ב-0.4% ו-0.3% בהתאמה. מניות בולטות: בזק בראש מדד ת"א 35 - התחזקה ב-1.6%, לייבפרסון איבדה 3.2% בתחתית המדד. מדד ת"א בנקים מחק 1% - פועלים נסוג ב-1.8%. לאחר דוחות רבעוניים: ישראל קנדה קפצה ב-5%, נייר חדרה איבדה 4.5%, אלוני חץ נחלשה ב-2.6%, מליסרון ירדה ב-0.6% ומיטרוניקס טיפסה ב-4.6%.</p>
      <p>עוד היום בחדשות: אנרג'יאן תספק גז לתחנת הכוח אלון תבור בהיקף של כמיליארד דולר – ההסכם ל-15 שנים. פרטנר: אסנת רונן מונתה ליו"ר הדירקטוריון - המינוי על רקע חזרתה הצפויה של האצ'יסון הסינית לשלוט בחברה. השקל התחזק: הדולר היציג איבד 0.5% מול המטבע הישראלי ונקבע על 3.455 שקלים.</p>
      <p>סיכום שבועי: שוב פער בין המדדים המובילים - ת"א 35 ירד ב-0.4% השבוע ות"א 125 טיפס ב-3%. המניות שבלטו: בת"א 35 אופקו התחזקה ב-9.4% השבוע וטבע הוסיפה 7.5%, בתחתית המדד נייס שאיבדה 7.3%. בת"א 90 סלקום זינקה ב-15.6%, דווקא לאחר דוחות פלאפון, ויקטורי טיפסה השבוע ב-11.5%, לאחר הדוחות. המדדים הבולטים השבוע – ת"א תקשורת עלתה ב-4.5% ובתחתית ת"א בנקים שמחקה 2.1%.</p>
      <p><b>16:30 -</b> שעה לנעילת המסחר בבורסת תל אביב: קצוות מדדים - בזק עולה ב-1.3% בראש מדד ת"א 35, אחריה אלביט מערכות שמוסיפה 0.9%, בתחתית המדד אופקו שנסוגה ב-2.4%. ישראל קנדה בראש מדד ת"א 90 - קופצת ב-5%, אנלייבקס נועלת את המדד - מוחקת 6.1%. המדד הענפי הבולט: ת"א בנקים שמאבד 0.9% - פועלים נחלש ב-1.4%.</p>
      <p><b>15:40 -</b> השקל טיפס היום בשוק המט"ח המקומי - הדולר היציג איבד 0.5% מול המטבע הישראלי ונקבע על 3.455 שקלים, היורו נחלש ב-0.2% ושערו היציג נקבע על 3.829 שקלים. בשווקים הבינ"ל עולה היורו ב-0.1% ונסחר ב-1.108 דולר, הפאונד עולה ב-0.3% ונסחר ב-1.296 דולר.</p>
      <figure>
        <img src="https://images1.calcalist.co.il/PicServer3/2018/06/18/825546/1NL.jpg"/>
        <figcaption>מט"ח <br/>צילום: שאטרסטוק</figcaption>
      </figure>
      <p><b>15:00 -</b> <a href="https://www.calcalist.co.il/stocks/home/0,7340,L-3959-434019,00.html?quote=%D7%99%D7%A9%D7%A8%D7%90%D7%9C%20%D7%A7%D7%A0%D7%93%D7%94">ישראל קנדה</a> פרסמה דוח רבעון שלישי: ההכנסות עלו ל-65 מיליון שקל מ-46 מיליון שקל ברבעון המקביל אשתקד, הרווח המתואם עלה ל-28 מיליון שקל מ-13 מיליון שקל ברבעון המקביל. עם זאת, העלויות טיפסו ל-32 מיליון שקל מ-27 מיליון שקל. המניה קופצת ב-4.9%.</p>
      <p>מוקדם יותר, הודיעה ישראל קנדה כי השלימה עסקה לרכישת נכס ברח' הגר"א בתל אביב בסכום של 216.4 מיליון שקל. </p>
      <p><b>13:35 -</b> <a href="https://www.calcalist.co.il/stocks/home/0,7340,L-3959-389015,00.html?quote=%D7%A7%D7%95%D7%A4%D7%99%D7%A7%D7%A1%20%D7%92%D7%A8%D7%95%D7%A4">קופיקס גרופ</a> של רמי לוי הודיעה כי קיבלה את אישור הממונה על התחרות לרכוש דרך החברה הבת סופר קופיקס (רשת המרכולים) את רשת שוויצריה הקטנה, הכוללת ארבעה סניפים במרכזי הערים של חולון, רמת גן, נתניה ופתח תקווה. לפני כחודש וחצי דווח כי <a href="https://www.calcalist.co.il/marketing/articles/0,7340,L-3771396,00.html">רמי לוי רכש את שוויצריה הקטנה ב-18 מיליון שקל</a>. מניית קופיקס עולה ב-1.5%.</p>
      <figure>
        <img src="https://images1.calcalist.co.il/PicServer3/2019/10/03/939005/1_l.jpg"/>
        <figcaption>סניף שוויצריה הקטנה <br/>צילום: יריב כץ</figcaption>
      </figure>
      <p><b>12:50 -</b> <a href="https://www.calcalist.co.il/markets/articles/0,7340,L-3774217,00.html">יו"ר דירקטוריון חדשה</a> ל<a href="https://www.calcalist.co.il/stocks/home/0,7340,L-3959-1083484,00.html?quote=%D7%A4%D7%A8%D7%98%D7%A0%D7%A8">פרטנר</a> - אסנת רונן תחליף את אדם צ’נזוף שהודיע בתחילת השבוע על התפטרותו. רונן מכהנת כדירקטורית בחברה החל מדצמבר 2009 והיא מונתה מטעם בעלי המניות הישראלים המייסדים של החברה. השינויים בהנהלת פרטנר מגיעים על רקע חזרתה הצפויה של האצ'יסון הסינית לשלוט בחברה, לאחר שקיבלה מחיים סבן בחזרה את מניות השליטה. מניית פרטנר עולה ב-1.3%.</p>
      <p><b>11:40 -</b> <a href="https://www.calcalist.co.il/stocks/home/0,7340,L-3959-390013,00.html?quote=%D7%90%D7%9C%D7%95%D7%A0%D7%99%20%D7%97%D7%A5">אלוני חץ</a> פרסמה את הדוחות הרבעוניים: <a href="https://www.calcalist.co.il/markets/articles/0,7340,L-3774214,00.html">ההכנסות זינקו ב-79%, הרווח המתואם ירד ב-17%</a> - חברת האחזקות לנדל"ן מניב רשמה ברבעון השלישי הכנסות של 483 מיליון שקל ורווח מתואם של 120 מיליון שקל. אלוני חץ מחזיקה בכ-56.2% בחברת הנדל"ן המניב אמות ובחברות נדל"ן נוספות בארה"ב ואירופה.</p>
      <p><b>10:30 -</b> לאחר הקלות משרד הבריאות, <a href="https://www.calcalist.co.il/markets/articles/0,7340,L-3774203,00.html">טוגדר תבקש אישור ליבוא הקנאביס מגידוליה באוגנדה</a>: החברה החלה בהליכי בקשת אישור ממשרדי האוצר והחקלאות - לאחר שמשרד הבריאות אישר יבוא עקב המחסור בקנאביס רפואי. מנכ"ל <a href="https://www.calcalist.co.il/stocks/home/0,7340,L-3959-462010,00.html?quote=%D7%98%D7%95%D7%92%D7%93%D7%A8">טוגדר</a> נסים ברכה: "על אף שהחווה באוגנדה מתוכננת לייצא תוצרת לאירופה, פתיחת האפשרות למכירה בישראל לחצי השנה הקרובה מייצרת לנו הזדמנות נוספת". המניה מטפסת ב-3.2%.</p>
      <figure>
        <img src="https://images1.calcalist.co.il/PicServer3/2019/04/22/901236/Acquisition_l.jpg"/>
        <figcaption>מריחואנה <br/>צילום: גטי אימג'ס</figcaption>
      </figure>
      <p><b>10:15 - </b><a href="https://www.calcalist.co.il/stocks/home/0,7340,L-3959-1155290,00.html?quote=%D7%90%D7%A0%D7%A8%D7%92'%D7%99%D7%90%D7%9F">אנרג'יאן</a> תספק גז לתחנת הכוח אלון תבור בהיקף של כמיליארד דולר: <a href="https://www.calcalist.co.il/local/articles/0,7340,L-3774206,00.html">הסכם הגז ימתח על פני 15 שנה</a>, במסגרתו אנרג'יאן תמכור כ-8 מיליארד מ"ק גז טבעי. לתחנה הספק של כ-600 מגה וואט שמשתווה לכ-4.5% מכוח הייצור המקסימאלי של חברת החשמל. <a href="https://www.calcalist.co.il/local/articles/0,7340,L-3765533,00.html">המגעים לקראת ההסכם נחשפו בכלכליסט ביולי האחרון</a>.</p>
      <figure>
        <img src="https://images1.calcalist.co.il/PicServer3/2018/09/04/845252/YE0712148_l.jpg"/>
        <figcaption>תחנת כוח אלון תבור <br/>צילום: ערן יופי כהן</figcaption>
      </figure>
      <p><b>9:50 - </b>המסחר נפתח: המדדים ת"א 35 ו-125 יורדים ב-0.3%; טבע מתחזקת ב-1.4% בפסגת ת"א 35, לייבפרסון יורדת ב-2.2% בתחתית המדד. לאחר הדוחות: אלוני חץ עולה ב-0.7%, מליסרון יורדת ב-0.2%, מיטרוניקס עולה ב-2%, נייר חדרה יורדת ב-4.5%, מנרב פרויקטים מתחזקת ב-3.4%.</p>
      <p><b>8:50 - </b><a href="https://www.calcalist.co.il/stocks/home/0,7340,L-3959-769026,00.html?quote=%D7%A8%D7%A4%D7%A7">רפק</a>התקשרה בהסכם עם אנרג'יאן לאספקת גז טבעי לתחנת הכוח באלון תבור, לתקופה של 15 שנה, בסכום מצטבר של 1 מיליארד דולר.</p>
      <p><b>8:20 - </b>דוחות <a href="https://www.calcalist.co.il/stocks/home/0,7340,L-3959-632018,00.html?quote=%D7%A0%D7%99%D7%99%D7%A8%20%D7%97%D7%93%D7%A8%D7%94">נייר חדרה</a>: <a href="https://www.calcalist.co.il/markets/articles/0,7340,L-3774208,00.html">ההכנסות ברבעון השלישי הסתכמו ב-386.2 מיליון שקל</a>, לעומת 431 מיליון שקל ברבעון המקביל. הירידה בהכנסות התגלגלה לשורות הרווח - הרווח התפעולי ירד בחדות ל-1.1 מיליון שקל, מול 33.6 מיליון שקל ברבעון המקביל. הרווח הנקי ירד ל-3 מיליון שקל, לעומת 20.2 מיליון שקל ברבעון המקביל.</p>
      <p>גם <a href="https://www.calcalist.co.il/stocks/home/0,7340,L-3959-390013,00.html?quote=%D7%90%D7%9C%D7%95%D7%A0%D7%99%20%D7%97%D7%A5">אלוני חץ</a> במדווחות.</p>
      <p><b>7:50 - </b>פרסמו דוחות:</p>
      <p><a href="https://www.calcalist.co.il/stocks/home/0,7340,L-3959-1091065,00.html?quote=%D7%9E%D7%99%D7%98%D7%A8%D7%95%D7%A0%D7%99%D7%A7%D7%A1">מיטרוניקס</a>: המכירות ברבעון השלישי צמחו ב-14.1% ל-164.9 מיליון שקל, לעומת כ- 144.5 מיליון שקל ברבעון המקביל (בנטרול השפעת מטבעות, הסתמכו המכירות בכ- 173.5 מיליון שקל, סכום המשקף עלייה של 20%). הרווח עלה ב-15.2% ל-17.5 מיליון שקל, הרווח הנקי עלה ב-12.2% ל-14.8 מיליון שקל.</p>
      <p><a href="https://www.calcalist.co.il/stocks/home/0,7340,L-3959-323014,00.html?quote=%D7%9E%D7%9C%D7%99%D7%A1%D7%A8%D7%95%D7%9F">מליסרון</a>: ה-NOI מנכסים זהים ברבעון עמד על 293 מיליון שקל, בדומה לרבעון המקביל בשנה קודמת. ה-FFO עמד על 180 מיליון שקל, מול 176 מיליון שקל ברבעון המקביל. בסיכום שלושת הרבעונים הראשונים עלו הפדיונות בקניונים ב-2.8% בהשוואה לתקופה המקבילה.</p>
      <p>בין המדווחות: <a href="https://www.calcalist.co.il/stocks/home/0,7340,L-3959-1082585,00.html?quote=%D7%AA%D7%A4%D7%A8%D7%95%D7%9F">תפרון</a>, <a href="https://www.calcalist.co.il/stocks/home/0,7340,L-3959-1140243,00.html?quote=%D7%9E%D7%A0%D7%A8%D7%91%20%D7%A4%D7%A8%D7%95%D7%99%D7%A7%D7%98%D7%99%D7%9D">מנרב פרוייקטים</a> ו<a href="https://www.calcalist.co.il/stocks/home/0,7340,L-3959-1141316,00.html?quote=%D7%92%D7%9C%D7%95%D7%91%D7%9C%20%D7%9B%D7%A0%D7%A4%D7%99%D7%99%D7%9D">גלובל כנפיים</a>.</p>
      <p><b>7:30 -</b> בורסת תל אביב תיפתח על רקע המגמה השלילית בשווקים העולמיים - לאחר דיווחים על דחייה אפשרית של חתימה על הסכם סחר ראשוני. אחר <a href="https://www.calcalist.co.il/markets/articles/0,7340,L-3774037,00.html">ערב של ירידות בניו יורק</a> (מדדי דאו ג'ונס ו-S&amp;P 500 ירדו ב-0.4%, נאסד"ק נחלש ב-0.5%), <a href="https://www.calcalist.co.il/markets/articles/0,7340,L-3774132,00.html">הבורסות המובילות באסיה נסחרות גם הן במגמה שלילית</a> (מדד ניקיי יורד ב-0.8%, האנג סנג יורד ב-1.6%, שנגחאי נחלש ב-0.4%).</p>
      <p>אתמול נרשמה בבורסה נעילה שלילית: <a href="https://www.calcalist.co.il/markets/articles/0,7340,L-3774038,00.html">מדד ת"א 35 נחלש ב-0.4%, ת"א 125 איבד 0.3% מערכו</a>. טבע איבדה 4.5% אחרי שהשלימה גיוס חוב. התנועות לאחר הדוחות: פועלים ירד ב-1.9%, אלקטרה נדל"ן צנחה ב-9%, אלקטרה נחלשה ב-2.2%, בעלת השליטה באלקטרה, אלקו, מחקה 3.6%, אשטרום נכסים נפלה ב-5.4%, עזריאלי ירדה ב-1.9%. בצד החיובי לאחר הדוחות - שטראוס וישראכרט עלו ב-2.6%, פז נפט התחזקה ב-2.8%, וילי פוד עלתה ב-1.8%, קליל תעשיות קפצה ב-6.2%.</p>
      <p>  </p>
      <figure>
        <img src="https://images1.calcalist.co.il/PicServer3/2017/07/12/741850/12_l.jpg"/>
        <figcaption>צילום: בלומברג</figcaption>
      </figure>
    </article>
  </body>
</html>