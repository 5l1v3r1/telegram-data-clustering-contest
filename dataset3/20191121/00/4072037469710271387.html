<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/deschidere-editie/un-constantean-este-consilierul-personal-al-lui-marcel-vela-noul-ministru-de-interne-despre-cine-este-vorba-705678.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Un constănțean este consilierul personal al lui Marcel Vela, noul ministru de Interne. Despre cine este vorba"/>
    <meta property="og:description" content="Ministrul Afacerilor Interne, Marcel Vela, din Guvernul Orban I, are un sfatuitor care a stat in spatele mai multor ministri, avand o experienta de necontestat. Este vorba de dobrogeanul general Gelaledin ..."/>
  </head>
  <body>
    <article>
      <h1>Un constănțean este consilierul personal al lui Marcel Vela, noul ministru de Interne. Despre cine este vorba</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Claudia CORBU</a></address>
      <p>
        <a href="https://www.ziuaconstanta.ro/stiri/deschidere-editie/un-constantean-este-consilierul-personal-al-lui-marcel-vela-noul-ministru-de-interne-despre-cine-este-vorba-705678.html?imagini=1#scroll">🖼️ Galerie foto (1)</a>
      </p>
      <p>Ministrul Afacerilor Interne, <b>Marcel Vela</b>, din Guvernul Orban I, are un sfătuitor care a stat în spatele mai multor miniștri, având o experiență de necontestat. Este vorba de dobrogeanul general <b>Gelaledin Nezir</b>, un om al cărui nume îl asociem cu multe evenimente marcante din istoria recentă a României.<br/><br/><br/>Generalul Nezir este persoana care a coordonat funeraliile fostului suveran al României, Regele Mihai I. De asemenea, tot Gelaledin Nezir s-a ocupat și de ceremonialul repatrierii Reginei-Mamă Elena, în luna octombrie 2019. A ocupat funcţii importante în Ministerul Afacerilor Interne, la Ministerul Apărării Naționale sau la Ministerul Justiţiei.<br/>Gelaledin Nezir este fost chestor principal de poliţie, fost director al Direcţiei Secretariat General şi Protocol din cadrul Ministerului Afacerilor Interne. Este cetățean de onoare al orașului Cernavodă.<br/><br/><br/>Format la Liceul Militar de Marină “Alexandra Iona Cuza” din Constanţa, Gelu, cum îi spun apropiaţii, şi-a continuat studiile superioare în Armată, lucrând iniţial în Marina Militară şi ulterior în Ministerul de Interne. De-a lungul carierei sale, Gelaledin Nezir a fost decorat de nenumărate ori cu cele mai înalte distincţii militare: Ordinul Naţional „Pentru merit” în grad de Cavaler – 2004; Semnul onorific „În serviciul Patriei”, pentru ofiţeri, XX ani de activitate – 2007; Semnul onorific „În serviciul Patriei”, pentru ofiţeri, XV ani de activitate – 2002; Emblema de Onoare a Armatei României – 2007; Emblema de Onoare a Forţelor Terestre – 2008.<br/><br/><br/><b>Citește și:</b><br/><br/><a href="https://www.ziuaconstanta.ro/diverse/stiri-calde/un-general-a-fost-trecut-in-rezerva-trei-chestori-de-politie-au-incetat-raporturile-de-serviciu-cu-mai-printre-ei-si-un-constantean-583728.html">Un general a fost trecut în rezervă. Trei chestori de poliție au încetat raporturile de serviciu cu MAI. Printre ei și un constănțean</a><br/><br/><a href="https://www.ziuaconstanta.ro/stiri/actualitate/constanteanul-gelaledin-nezir-coordoneaza-ceremonia-de-repatriere-a-reginei-elena-702960.html">Constănțeanul Gelaledin Nezir coordonează ceremonia de repatriere a Reginei Elena</a><br/><br/> </p>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/actualitate/marcel-vela-isi-doreste-sa-schimbe-numele-politiei-romane-in-politie-nationala-vreau-rebranduirea-705629.html"/>
        <a href="https://www.ziuaconstanta.ro/stiri/actualitate/ministrul-afacerilor-interne-a-demarat-procedura-de-demitere-a-prefectului-judetului-harghita-705349.html"/>
        <a href="https://www.ziuaconstanta.ro/stiri/actualitate/ministrul-afacerilor-interne-marcel-vela-raportul-despre-evenimentele-din-10-august-declasificat-705140.html"/>
        <a href="https://www.ziuaconstanta.ro/stiri/actualitate/klaus-iohannis-continua-seria-consultarilor-cu-ministrii-educatiei-sanatatii-dezvoltarii-si-internelor-705114.html"/>
        <a href="https://www.ziuaconstanta.ro/stiri/actualitate/ministrul-de-interne-raportul-10-august-2018-va-fi-facut-public-705067.html"/>
        <a href="https://www.ziuaconstanta.ro/stiri/eveniment/iohannis-a-semnat-componenta-guvernului-ludovic-orban-704320.html"/>
        <a href="https://www.ziuaconstanta.ro/stiri/politic/ministrii-propusi-in-guvernul-orban-audiati-in-parlament-trei-din-16-au-primit-aviz-negativ-703944.html"/>
        <a href="https://www.ziuaconstanta.ro/stiri/politic/social-democratul-liviu-brailoiu-va-fi-presedintele-comisiei-pentru-aparare-ordine-publica-si-siguranta-nationala-din-senat-670809.html"/>
        <a href="https://www.ziuaconstanta.ro/diverse/stiri-calde/comisia-de-aparare-si-comisia-economica-preluate-de-psd-670711.html"/>
      </related>
    </article>
  </body>
</html>