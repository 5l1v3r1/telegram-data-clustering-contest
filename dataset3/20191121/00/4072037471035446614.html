<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/actualitate/licitatia-pentru-muzeul-de-istorie-ramane-anulata-a-expirat-termenul-pentru-contestatii-cand-se-reia-procedura-705671.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Licitaţia pentru Muzeul de Istorie rămâne anulată. A expirat termenul pentru contestaţii. Când se reia procedura"/>
    <meta property="og:description" content="Anulata pentru a doua oara in urma cu circa zece zile, licitatia pentru reabilitarea Muzeului de Istorie Nationala si Arheologie Constanta urmeaza sa fie reluata, cel mai probabil, saptamana ..."/>
  </head>
  <body>
    <article>
      <h1>Licitaţia pentru Muzeul de Istorie rămâne anulată. A expirat termenul pentru contestaţii. Când se reia procedura </h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Cecilia ZAGONEANU</a></address>
      <p>
        <a href="https://www.ziuaconstanta.ro/stiri/actualitate/licitatia-pentru-muzeul-de-istorie-ramane-anulata-a-expirat-termenul-pentru-contestatii-cand-se-reia-procedura-705671.html?imagini=1#scroll">🖼️ Galerie foto (1)</a>
      </p>
      <p>Anulată pentru a doua oară în urmă cu circa zece zile, licitaţia pentru reabilitarea <b>Muzeului de Istorie Na</b><b>ţională ş</b><b>i Arheologie Constan</b><b>ţ</b><b>a</b> urmează să fie reluată, cel mai probabil, săptămâna viitoare. Informaţiile ne-au fost furnizate de preşedintele Consiliului Judeţean Constanţa, Marius Horia Țuţuianu, care ne-a precizat că a expirat termenul pentru contestaţii în cadrul procedurii anulate.<br/><br/><br/>Licitaţia privind reabilitarea şi punerea în valoarea a Muzeului de Istorie din Constanţa priveşte un proiect de 13.132.373,33 de lei, bani asiguraţi prin finanţare europeană. Prima dată, procedura de atribuire a fost anulată însă reprezentanţii singurului parteneriat ce a prezentat o ofertă pentru acest contract au contestat decizia de anulare şi au primit câştig de cauză din partea Consiliului Naţional pentru Soluţionarea Contestaţiilor, care a obligat <b>Consiliul Jude</b><b>ţ</b><b>ean Constan</b><b>ţ</b><b>a</b> să reia procedura.<br/> </p>
      <h3>Anulată, cu tot cu sprijinul ANAP</h3>
      <p>Singurii ofertanţi pentru reabilitarea Muzeului de Istorie sunt trei firme în asociere, respectiv <b>Actaeon Invest</b> (lider de asociere), <b>Research Consorzio Stabile Societa Consortile A.R.L. Napoli</b> şi <b>Princer SA</b>. În urma admiterii contestaţiei lor de către CNSC, Consiliul Judeţean Constanţa a reluat procedura şi a solicitat sprijinul <b>Agen</b><b>ţ</b><b>iei Na</b><b>ţ</b><b>ionale pentru Achizi</b><b>ţ</b><b>ii Publice</b> în gestionarea documentelor, însă nici de această dată afaceriştii nu au ajuns la un consens cu autoritatea contractantă.<br/>În aceste condiţii, la data de 8 noiembrie 2019, licitaţia a fost anulată pentru a doua oară. Potrivit declaraţiilor de la momentul respectiv făcute de preşedintele CJC, <b>Marius Horia Țu</b><b>ţ</b><b>uianu</b>, „motivul anulării este întemeiat pe faptul că, în urma reevaluării, autoritatea contractantă a constatat că cei care depun oferte au dificultăţi în a înţelege ce dotări trebuie să oferteze în această etapă a contractului de lucrări“.<br/><br/><br/>Pe de altă parte, Țuţuianu ne-a declarat că, în prezent, a expirat termenul până la care puteau fi depuse contestaţii împotriva noii decizii de anulare a licitaţiei. Cu alte cuvinte, de data aceasta, procedura rămâne anulată. Cu toate acestea, preşedintele Consiliului Judeţean Constanţa a dat asigurări că, cel mai probabil în cursul săptămânii următoare, va fi lansat un nou anunţ pentru atribuirea contractului privind reabilitarea Muzeului de Istorie, imediat ce se va finaliza punerea la punct a documentaţiei aferente contractului.<br/><br/><br/><b>Cite</b><b>ş</b><b>te </b><b>ş</b><b>i:</b></p>
      <p>
        <a href="https://www.ziuaconstanta.ro/stiri/actualitate/tutuianu-despre-ofertantii-pentru-muzeul-de-istorie-au-dificultati-in-a-intelege-ce-dotari-trebuie-sa-oferteze-in-aceasta-etapa-a-contractului-705100.html">Ţuţuianu, despre ofertanţii pentru Muzeul de Istorie:<br/>„Au dificultăţi în a înţelege ce dotări trebuie să oferteze în această etapă a contractului de lucrări“</a>
      </p>
      <p>
        <a href="https://www.ziuaconstanta.ro/stiri/actualitate/cjc-obligat-sa-reevalueze-oferta-actaeon-invest-pentru-reabilitarea-muzeului-de-istorie-afaceristii-ce-primesc-o-noua-sansa-la-contract-701346.html">CJC, obligat să reevalueze oferta Actaeon Invest pentru reabilitarea Muzeului de Istorie. Afaceriştii ce primesc o nouă şansă la contract</a>
      </p>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/actualitate/tutuianu-despre-ofertantii-pentru-muzeul-de-istorie-au-dificultati-in-a-intelege-ce-dotari-trebuie-sa-oferteze-in-aceasta-etapa-a-contractului-705100.html"/>
        <a href="https://www.ziuaconstanta.ro/stiri/actualitate/licitatia-pentru-reabilitarea-muzeului-de-istorie-anulata-pentru-a-doua-oara-705008.html"/>
        <a href="https://www.ziuaconstanta.ro/stiri/actualitate/trupul-neinsufletit-al-lui-leo-iorga-va-fi-depus-luni-la-casa-eliad-iar-marti-va-fi-inmormantat-704212.html"/>
        <a href="https://www.ziuaconstanta.ro/stiri/sport/grupa-2003-a-kinder-constanta-antrenata-de-ion-barbu-si-gica-mina-parcurs-foarte-bun-in-campionat-704053.html"/>
        <a href="https://www.ziuaconstanta.ro/stiri/administratie-locala/sprijin-de-la-anap-pentru-cjc-la-licitatia-pentru-muzeul-de-istorie-tutuianu-masura-s-a-luat-pentru-a-se-atribui-contractul-fara-a-incalca-prevederile-702561.html"/>
        <a href="https://www.ziuaconstanta.ro/stiri/cultura/demonstratii-de-tehnica-a-vitraliului-prilejuite-de-expozitia-glass-nouveau-a-artistului-cristian-florin-anghelescu-700723.html"/>
        <a href="https://www.ziuaconstanta.ro/stiri/actualitate/oficial-diicot-face-precizari-importante-in-cazul-de-la-caracal-700595.html"/>
        <a href="https://www.ziuaconstanta.ro/stiri/cultura/tinerii-artisti-absolventi-ai-facultatii-de-arte-si-aspiratiile-lor-este-fantastic-sa-stii-ca-un-om-traieste-din-arta-si-datorita-tie-cel-care-700549.html"/>
        <a href="https://www.ziuaconstanta.ro/stiri/cultura/la-art-gallery-constanta-finisaj-urmat-de-vernisaj-eugen-raportoru-700381.html"/>
        <a href="https://www.ziuaconstanta.ro/stiri/cultura/specialisti-din-toata-europa-prezenti-la-conferinta-internationala-de-arheologie-aeriana-de-la-constanta-700244.html"/>
        <a href="https://www.ziuaconstanta.ro/stiri/cultura/conferinta-internationala-a-grupului-de-cercetare-a-arheologiei-aeriene-la-muzeul-de-istorie-constanta-699950.html"/>
        <a href="https://www.ziuaconstanta.ro/informatii/diicot/diicot-rezultatele-testelor-and-arata-ca-oasele-gasite-in-curtea-lui-dinca-apartin-alexandrei-699386.html"/>
        <a href="https://www.ziuaconstanta.ro/informatii/locuri-speciale-de-munca/posturi-vacante-la-muzeul-de-istorie-nationala-si-arheologie-din-constanta-699305.html"/>
        <a href="https://www.ziuaconstanta.ro/stiri/actualitate/constanta-concert-sofia-vicoveanca-la-biserica-sfantul-mare-mucenic-mina-se-colecteaza-rechizite-scolare-698932.html"/>
        <a href="https://www.ziuaconstanta.ro/stiri/justitie/diicot-rezultatele-expertizei-medico-legale-in-cazul-caracal-698081.html"/>
      </related>
    </article>
  </body>
</html>