<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200185"/>
    <meta property="og:site_name" content="মানবজমিন"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="অপেক্ষায় ‘প্রেমচোর’"/>
    <meta property="og:description" content="আসছে ৬ই ডিসেম্বর নতুন ছবি ‘প্রেমচোর’ মুক্তির জন্য তারিখ নিবন্ধন করেছে প্রযোজনা প্রতিষ্ঠান শাপলা মিডিয়া। উত্তম আকাশ পরিচালিত এ ছবিটি চলতি বছরের মে মাসে সেন্সর ছাড়পত্র পায়। এতে অভিনয় করেছেন নবাগত নায়ক শান্ত খান ও ভারতীয় নায়িকা নেহা আমানদীপ। বাংলাদেশ চলচ্চিত্র প্রযোজক পরিবেশক সমিতির অফিস সেক্রেটারি সোমেন বাবু গতকাল জানান, ছবিটি ৬ই ডিসেম্বর বাংলাদেশের প্রেক্ষাগৃহে মুক্তি দেয়ার জন্য তারিখ নিবন্ধিত হয়েছে। ছবির পরিচালক উত্তম আকাশ বলেন, নবাগত নায়ক শান্ত খান ছবিতে বেশ ভালো অভিনয় করেছেন। তার বিপরীতে নেহা কাজ করেছেন। নেহা মূলত পাঞ্জাবি বংশোদ্ভূত ভারতীয় অভিনেত্রী। কাজ করেছেন জি বাংলার ‘স্ত্রী’ ও স্টার জলসার ‘ওম নব সিবা’ সিরিয়ালে। আশা করি, দু’জনের অভিনীত ‘প্রেমচোর’ ছবিটি দর্শকরা পছন্দ করবেন। শান্ত খান এ ছবিটির মাধ্যমে চলচ্চিত্রে পা রেখেছেন। চিত্রনায়ক হওয়ার লক্ষ্যে গত এক বছর ধরে কলকাতায় গিয়ে গ্রুমিংও করেছেন। তিনি জানান, প্রস্তুত হয়েই কাজ শুরু করেছি। নিয়মিত অভিনয় করতে চাই। শাপলা মিডিয়া প্রযোজিত এ ছবিতে বিভিন্ন চরিত্রে আরো অভিনয় করেছেন কলকাতার রজতাভ দত্ত, সুপ্রিয় দত্ত প্রমুখ। এ ছবির গানের কোরিওগ্রাফি করেছেন ভারতের বাবা যাদব।…"/>
  </head>
  <body>
    <article>
      <h1>অপেক্ষায় ‘প্রেমচোর’</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">স্টাফ রিপোর্টার</a></address>
      <p>আসছে ৬ই ডিসেম্বর নতুন ছবি ‘প্রেমচোর’ মুক্তির জন্য তারিখ নিবন্ধন করেছে প্রযোজনা প্রতিষ্ঠান শাপলা মিডিয়া। উত্তম আকাশ পরিচালিত এ ছবিটি চলতি বছরের মে মাসে সেন্সর ছাড়পত্র পায়। এতে অভিনয় করেছেন নবাগত নায়ক শান্ত খান ও ভারতীয় নায়িকা নেহা আমানদীপ। বাংলাদেশ চলচ্চিত্র প্রযোজক পরিবেশক সমিতির অফিস সেক্রেটারি সোমেন বাবু গতকাল জানান, ছবিটি ৬ই ডিসেম্বর বাংলাদেশের প্রেক্ষাগৃহে মুক্তি দেয়ার জন্য তারিখ নিবন্ধিত হয়েছে। ছবির পরিচালক উত্তম আকাশ বলেন, নবাগত নায়ক শান্ত খান ছবিতে বেশ ভালো অভিনয় করেছেন। তার বিপরীতে নেহা কাজ করেছেন। নেহা মূলত পাঞ্জাবি বংশোদ্ভূত ভারতীয় অভিনেত্রী। কাজ করেছেন জি বাংলার ‘স্ত্রী’ ও স্টার জলসার ‘ওম নব সিবা’ সিরিয়ালে।</p>
      <p>আশা করি, দু’জনের অভিনীত ‘প্রেমচোর’ ছবিটি দর্শকরা পছন্দ করবেন। শান্ত খান এ ছবিটির মাধ্যমে চলচ্চিত্রে পা রেখেছেন। চিত্রনায়ক হওয়ার লক্ষ্যে গত এক বছর ধরে কলকাতায় গিয়ে গ্রুমিংও করেছেন। তিনি জানান, প্রস্তুত হয়েই কাজ শুরু করেছি। নিয়মিত অভিনয় করতে চাই। শাপলা মিডিয়া প্রযোজিত এ ছবিতে বিভিন্ন চরিত্রে আরো অভিনয় করেছেন কলকাতার রজতাভ দত্ত, সুপ্রিয় দত্ত প্রমুখ। এ ছবির গানের কোরিওগ্রাফি করেছেন ভারতের বাবা যাদব। সব ঠিক থাকলে আগামী ৬ই ডিসেম্বর দর্শক ছবিটি প্রেক্ষাগৃহে দেখতে পাবেন।</p>
      <p>এই বিভাগের সর্বাধিক পঠিত</p>
    </article>
  </body>
</html>