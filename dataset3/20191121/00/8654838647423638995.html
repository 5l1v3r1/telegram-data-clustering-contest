<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/half-life-alyx-trailer-periodo-uscita-valve.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Half-Life: Alyx, trailer di presentazione e periodo di uscita da Valve"/>
    <meta property="og:description" content="Come era stato anticipato, è stato pubblicato in questi minuti il primo trailer di Half-Life: Alyx, che rappresenta lo storico ritorno della serie Valve sulle scene con un capitolo incentrato sull..."/>
  </head>
  <body>
    <article>
      <h1>Half-Life: Alyx, trailer di presentazione e periodo di uscita da Valve</h1>
      <h2>Come era stato anticipato, è stato pubblicato in questi minuti il primo trailer di Half-Life: Alyx, che rappresenta lo storico ritorno della serie Valve sulle scene con un capitolo incentrato sulla realtà virtuale.</h2>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <figure>
        <iframe src="https://www.youtube.com/embed/x3am0YmfRQU" width="640" height="360" data-service="Youtube" scrolling="no"/>
      </figure>
      <p>Puntuale come era stato annunciato, Valve ha mostrato oggi, proprio in questi minuti, il primo <b>trailer</b> di presentazione di <b>Half-Life: Alyx</b>, il nuovo capitolo della storica serie di sparatutto in soggettiva che ha anche un <b>periodo di uscita</b>.<br/><br/>Potete dunque vedere il primo video di <a href="https://multiplayer.it/giochi/half-life-alyx-per-pc.html">Half-Life: Alyx</a> riportato qua sopra, con il gioco atteso per marzo 2020. Il titolo in questione è un vero e proprio nuovo capitolo della serie, posizionato tra <a href="https://multiplayer.it/giochi/half-life-per-pc.html">Half-Life 1</a> e <a href="https://multiplayer.it/giochi/half-life-2-per-pc.html">2</a>, interamente progettato per sfruttare la <b>realtà virtuale</b>, dunque giocabile attraverso un visore VR, in particolare Valve Index e HTC Vive, ma non solo.<br/><br/>Protagonista di Half-Life: Alyx è <b>Alyx Vance</b>, figlia del Dr. Eli Vance e compagna di Gordon Freeman che assume finalmente il ruolo di personaggio principale, raccontando le sue vicissitudini tra i due capitoli della serie, combattendo contro i <b>Combine</b> in varie ambientazioni.<br/><br/>Half-Life: Alyx è già prenotabile su Steam a <a href="https://store.steampowered.com/app/546560/HalfLife_Alyx/">questo indirizzo</a>, con il 10% di sconto al <b>prezzo</b> di 44,99 euro. Il gioco supporta Valve Index, HTC Vive, Oculus Rift e Microsoft Mixed Reality.</p>
      <figure>
        <iframe data-src="https://twitter.com/valvesoftware/status/1197575830219583488?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe src="https://www.youtube.com/embed/6cTq6psWFeI" width="640" height="360" data-service="Youtube" scrolling="no"/>
      </figure>
    </article>
  </body>
</html>