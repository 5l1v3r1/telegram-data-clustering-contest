<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.fotospor.com/haber-besiktas-abdullah-avciya-gore-besiktasi-sampiyon-yapacak-iki-transfer-352833"/>
    <meta property="og:site_name" content="Fotospor"/>
    <meta property="article:published_time" content="2019-11-21T00:41:00+00:00"/>
    <meta property="og:title" content="Abdullah Avcı'ya göre Beşiktaş'ı şampiyon yapacak iki transfer"/>
    <meta property="og:description" content="Haberin detayları için tıklayınız"/>
  </head>
  <body>
    <article>
      <h1>Abdullah Avcı'ya göre Beşiktaş'ı şampiyon yapacak iki transfer</h1>
      <address>
        <time datetime="2019-11-21T00:41:00+00:00">21 Nov 2019, 00:41</time>
      </address>
      <p>Devre arasında en az bir forvet bir de kanada oyuncu istediğini açıklayan <b>Beşiktaş</b> Teknik Direktörü <b>Abdullah Avcı</b>’nın gözdeleri <b>Michael Krmencik</b> ile <b>Gedson</b>... iki oyuncunun transferi durumunda tecrübeli teknik adam, hem Burak Yılmaz’ın rahatlayacağını, hem de kanatları daha fazla etkili kullanacağını düşünüyor. Ancak bu iki isme alternatif olarak Beşiktaş yönetiminin daha farklı isimler konusunda da çalışmalarının devam ettiği bildirildi.</p>
      <p>
        <b>Benfica'nın hocası Gedson'u Beşiktaş'a göndermeye sıcak bakıyor</b>
      </p>
      <p>Portekiz’den Futbol 365’a göre; Beşiktaş’ın kiralamak istediği Gedson için Benfica teknik direktörü Bruno Lage hangi mevkide oynatacağı kararını verebilmiş değil. Bu sezon geride kalan maçlarda sağ açık, sol açık, 10 numara ve forvet arkasında oynattığı futbolcusunun kendisini bulması için sürekli oynayabileceği bir takıma kiralık gitmesinde sakınca görmüyor. Yönetime bu yönde bir rapor veren ve Portekiz Ligi’nden bir takıma gitmesini öneren Lage’yi Beşiktaş’ın teklifinin layıkıyla memnun edeceği iddia edildi. </p>
      <p>
        <b>Abdullah Avcı, Krmencik'i Drogba gibi kullanacak</b>
      </p>
      <p>Abdullah Avcı’nın Viktoria Plzen forması giyen Michael Krmencik üzerinde durmasının birinci nedeninin ise;  Burak Yılmaz olduğu iddia edildi... tecrübeli teknik adamın Burak ile Krmencik’i, Galatasaray’da Burak ile Drogba’nın oynadığı gibi önlü arkalı oynatarak kaptanından daha fazla verim almak için istediği bildirildi. Abdullah Avcı’nın Krmencik’i golcülüğünden çok fiziği sayesinde ceza sahası içindeki karıştırıcılığı için istediği iddia ediliyor.</p>
      <p>Kaynak: Fotospor</p>
    </article>
  </body>
</html>