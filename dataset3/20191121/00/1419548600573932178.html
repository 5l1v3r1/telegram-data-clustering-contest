<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/tamil-news/india-newsslider/21/11/2019/pythons-kill-prey-chanda-division-maharashtra"/>
    <meta property="og:site_name" content="News7 Tamil"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="மின்னல் வேகத்தில் பாய்ந்து மானைக் கொன்ற பாம்பு: வைரலாகும் வீடியோ!"/>
    <meta property="og:description" content="மின்னல் வேகத்தில் பாய்ந்து மானைக் கொன்ற பாம்பு: வைரலாகும் வீடியோ!"/>
  </head>
  <body>
    <article>
      <h1>மின்னல் வேகத்தில் பாய்ந்து மானைக் கொன்ற பாம்பு: வைரலாகும் வீடியோ!</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">krishna</a></address>
      <p>
        <b>கண் இமைக்கும் நொடிக்கு குறைவான வேகத்தில் பாய்ந்து ராஜநாகம் ஒன்று மானை கொல்லும் வீடியோ காட்சி வெளியாகியுள்ளது.</b>
      </p>
      <p>மகாராஸ்டிர மாநிலம் சந்தா பகுதியில் உள்ள வனத்தில் தான் இச்சம்பவம் நடைபெற்றுள்ளது. அப்பகுதியில் இரை தேடிவந்த மான் கூட்டம் ஒன்று அங்கிருந்த குட்டை ஒன்றில் தண்ணீர் குடித்துக் கொண்டிருந்தது. அப்போது, அபாயம் இருப்பதை உணர்ந்து மான்கள் சில நொடிகள் சுற்றுப்புறத்தை கவனித்து விட்டு மீண்டும் தண்ணீரை குடிக்கத் தொடங்கின. தண்ணீருக்குள் இருந்து திடீரென்று பாய்ந்து வந்த மலைப்பாம்பு ஒன்று மான் குட்டி ஒன்றின் தலையை கவ்வி பிடித்து தண்ணீருக்குள் இழுத்துச் சென்றது. இந்த தாக்குதல் காட்சிகள் கண்காணிப்பு கேமராவில் பதிவாகியுள்ளது.</p>
      <p>எதிரிகளுக்கு தெரியாமல் மறைந்திருந்து, திடீரென்று பாய்ந்து தாக்கும் அம்புஷ் முறையை பயன்படுத்தி அந்த மானை மலைப்பாம்பு வேட்டையாடியுள்ளது. மலைப்பாம்பு மானை வேட்டையாடிய வேகம் மனிதன் கண் இமைக்கும் நொடியை விட மிகக் குறைவானது என்று கூறப்படுகிறது. சாதாரணமாக மனிதன் கண் இமைப்பதற்கு 200 மில்லி நொடிகள் ஆகிறது என்றால், மலைப்பாம்பு மானை வேட்டையாட எடுத்துக் கொண்ட நேரம் 50 மில்லி நொடிகள் மட்டுமே என்று வனத்துறை அதிகாரி சுசாந்தா தெரிவித்துள்ளார்.</p>
      <figure>
        <iframe data-src="https://twitter.com/susantananda3/status/1197446642032463877?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>50 மில்லி நொடிகளுக்குள் எம்பி தண்ணீர் குடித்த மானை, மலைப்பாம்பு வேட்டையாடிய காட்சிகள் சமூக வலைதளங்களில் வைரலாகி வருகிறது.</p>
    </article>
  </body>
</html>