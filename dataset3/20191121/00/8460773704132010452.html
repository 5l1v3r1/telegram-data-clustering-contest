<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.deshabhimani.com/news/national/india-economic-growth/835799"/>
    <meta property="og:site_name" content="ദേശാഭിമാനി"/>
    <meta property="article:published_time" content="2019-11-21T00:42:00+00:00"/>
    <meta property="og:title" content="സാമ്പത്തിക വളർച്ച ; 5 ശതമാനത്തിൽ താഴെ ; പ്രതീക്ഷിത വളർച്ചനിരക്ക്‌ 4.2നും 4.7നും ഇടയില്‍"/>
    <meta property="og:description" content="സാമ്പത്തിക വളര്‍ച്ച വര്‍ധിപ്പിക്കാൻ റിസർവ്‌ ബാങ്ക്‌ ഈവര്‍ഷം ..."/>
  </head>
  <body>
    <article>
      <h1>സാമ്പത്തിക വളർച്ച ; 5 ശതമാനത്തിൽ താഴെ ; പ്രതീക്ഷിത വളർച്ചനിരക്ക്‌ 4.2നും 4.7നും ഇടയില്‍</h1>
      <address><time datetime="2019-11-21T00:42:00+00:00">21 Nov 2019, 00:42</time> by <a rel="author">വെബ് ഡെസ്‌ക്‌</a></address>
      <p>4.2നും 4.7നും ഇടയിലാകും വളർച്ചയെന്നാണ്‌ പ്രവചനം</p>
      <p>ന്യൂഡൽഹി <br/>ഇന്ത്യയുടെ സാമ്പത്തിക വളർച്ചനിരക്ക്‌ പ്രതീക്ഷിച്ച അഞ്ചുശതമാനത്തിലും താഴെ. എസ്‌ബിഐയിലെ സാമ്പത്തിക വിദഗ്‌ധരും നൊമുറ ഹോള്‍ഡിങ്‌സ്, ക്യാപിറ്റല്‍ ഇക്കണോമിക്‌സ് ലിമിറ്റഡ് എന്നിവയും പ്രതീക്ഷിത വളർച്ചനിരക്ക്‌ വെട്ടിക്കുറച്ചു. 4.2നും 4.7നും ഇടയിലാകും വളർച്ചയെന്നാണ്‌ പുതിയ പ്രവചനം. സാമ്പത്തികവളർച്ച സംബന്ധിച്ച സർക്കാർ റിപ്പോർട്ട്‌ 29നു പ്രസിദ്ധീകരിക്കും. മൊത്തം ആഭ്യന്തരോൽപ്പാദനം കണക്കാക്കുന്നതിനുള്ള അടിസ്ഥാനവർഷം 2012 ആയി നിശ്‌ചയിച്ചശേഷം വളർച്ചനിരക്ക്‌ ഇത്രയും താഴുന്നത്‌ ആദ്യമാണ്‌. ജൂൺവരെയുള്ള ആദ്യപാദത്തിൽ വളർച്ച അഞ്ചുശതമാനമായിരുന്നു.</p>
      <p>സാമ്പത്തിക വളര്‍ച്ച വര്‍ധിപ്പിക്കാൻ റിസർവ്‌ ബാങ്ക്‌ ഈവര്‍ഷം അഞ്ചു തവണ പലിശനിരക്ക് കുറച്ചു. കമ്പനികള്‍ക്ക് 1,43,641 കോടി രൂപയുടെ നികുതി ആനുകൂല്യവും നൽകി. അവയൊന്നും സാമ്പത്തിക ഉണർവിന് സഹായമായില്ലെന്ന്‌ എസ്ബിഐ മുഖ്യ സാമ്പത്തിക ഉപദേഷ്ടാവ് സൗമ്യകാന്തി ഘോഷ് പറഞ്ഞു. സാമ്പത്തികമാന്ദ്യം പരിഹരിക്കാൻ ഇപ്പോഴുള്ള നടപടികൾ മതിയാകുമോ എന്ന കാര്യത്തിൽ സംശയമുണ്ടെന്ന്‌ സിംഗപ്പൂരിലെ സീനിയർ ഇക്കണോമിസ്‌റ്റ്‌ ഷിലാൻ ഷാ പറഞ്ഞു.</p>
      <related>
        <h4>മറ്റു വാർത്തകൾ</h4>
        <a href="https://www.deshabhimani.com/news/national/gdp-growth-rate/835649"/>
        <a href="https://www.deshabhimani.com/news/kerala/news-malappuramkerala-17-11-2019/835013"/>
        <a href="https://www.deshabhimani.com/news/national/notice-privitization-rajyasabha-elemaram-kareem/835885"/>
        <a href="https://www.deshabhimani.com/news/national/justice-madan-b-lokur/835884"/>
        <a href="https://www.deshabhimani.com/news/national/lulu-group-hyderabad/835883"/>
        <a href="https://www.deshabhimani.com/news/national/iffi-goa/835790"/>
        <a href="https://www.deshabhimani.com/news/national/kashmir-central-govt/835702"/>
        <a href="https://www.deshabhimani.com/news/national/kashmir-amit-shah/835701"/>
      </related>
    </article>
  </body>
</html>