<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699393/%D8%AF%D8%A8%DB%8C%D8%B1%D8%AE%D8%A7%D9%86%D9%87-%D8%B4%D9%88%D8%B1%D8%A7%DB%8C-%D8%B9%D8%A7%D9%84%DB%8C-%D8%A7%D9%86%D9%82%D9%84%D8%A7%D8%A8-%D9%81%D8%B1%D9%87%D9%86%DA%AF%DB%8C-%D8%AE%D8%A8%D8%B1-%D9%85%D8%B4%D8%A7%D8%AC%D8%B1%D9%87-%D8%B1%D9%88%D8%AD%D8%A7%D9%86%DB%8C-%D9%85%D8%B9%D8%AA%D8%A8%D8%B1-%D9%86%DB%8C%D8%B3%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="دبیرخانه شورای عالی انقلاب فرهنگی: خبر مشاجره روحانی معتبر نیست"/>
    <meta property="og:description" content="اداره کل روابط عمومی و امور بین‌الملل دبیرخانه شورای عالی انقلاب فرهنگی طی اطلاعیه‌ای خبر منتشر شده در خصوص مشاجره در جلسه شورای عالی انقلاب فرهنگی را فاقد اعتبار خواند."/>
  </head>
  <body>
    <article>
      <h1>دبیرخانه شورای عالی انقلاب فرهنگی: خبر مشاجره روحانی معتبر نیست</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/30/1039157_353.jpg"/>
      </figure>
      <p>اداره کل روابط عمومی و امور بین‌الملل دبیرخانه شورای عالی انقلاب فرهنگی طی اطلاعیه‌ای خبر منتشر شده در خصوص مشاجره در جلسه شورای عالی انقلاب فرهنگی را فاقد اعتبار خواند.</p>
      <p>به گزارش ایسنا، پیرو انتشار خبری مبنی بر مشاجره در جلسه شورای عالی انقلاب فرهنگی اداره کل روابط عمومی و امور بین‌الملل دبیرخانه شورای عالی انقلاب فرهنگی طی اطلاعیه‌ای اعلام کرد که خبر مذکور فاقد اعتبار بوده و تأکید کرد که جایگاه اطلاع‌رسانی و سخنگویی شورای عالی انقلاب فرهنگی بر عهده دبیر این شورا است.</p>
      <p>در این اطلاعیه با ذکر این نکته که در جلسات شورا و ارائه مباحث کارشناسی؛ آرا و دیدگاه‌های متفاوت وجود دارد تأکید شده است که رسانه‌ها با انتشار اخبار وحدت‌آفرین و امیدبخش؛ توان فکری کشور را در مسیر رشد و پیشرفت، هدایت کنند.</p>
      <p> به دنبال برگزاری جلسه شورای عالی انقلاب فرهنگی برخی رسانه‌ها در روزهای گذشته اخباری مبنی بر بحث و مشاجره میان یکی از اعضای شورا با رئیس جمهور منتشر کرده بودند.</p>
    </article>
  </body>
</html>