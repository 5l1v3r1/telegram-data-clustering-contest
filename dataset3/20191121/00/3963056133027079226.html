<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/politica/politica_dialettica_domande_m5s_patty_l_abbate_laur_castelli-4877252.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Da M5S il nuovo tormentone politico per evitare di rispondere: «Questa domanda non ha importanza»"/>
    <meta property="og:description" content="È il nuovo tormentone dei politici che non sanno che cosa dire. È destinato a diventare virale nella comunicazione vuota che domina il dibattito pubblico. Il parto..."/>
  </head>
  <body>
    <article>
      <h1>Da M5S il nuovo tormentone politico per evitare di rispondere: «Questa domanda non ha importanza»</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Mario Ajello</a></address>
      <p>È il nuovo tormentone dei politici che non sanno che cosa dire. È destinato a diventare virale nella comunicazione vuota che domina il dibattito pubblico. Il parto dell’espressione si deve alla senatrice grillina Patty L’Abbate. E la formula è la seguente: "Questa domanda non ha importanza".</p>
      <p>A proposito di una domanda da talk show sui problemi dell’Ilva, le contraddizioni M5S in materia e la serissima questione dello scudo penale abolito dai grillini. E così, abbiamo la nuova Laura Castelli. Perché si deve all’attuale vice ministra del ministero dell’economia e del tesoro l’espressione cult e divagante che finora ha svettato su tutte. La celebre: "Questo lo dice lei", con cui la Castelli cercò di zittire l’ex ministro Padoan.</p>
      <p>Ora c’è l’invenzione L’Abbate e aspettiamoci in tivvù un diluvio di dighe dialettiche da parte dei politici i competenti e a corto di risposte: "Questa domanda non ha importanza".</p>
      <footer>© RIPRODUZIONE RISERVATA</footer>
    </article>
  </body>
</html>