<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/calciomercato/2019/11/21-63600549/dalla_spagna_la_juve_piomba_su_kane_e_sfida_a_barcellona_e_bayern_monaco_/"/>
    <meta property="og:site_name" content="Tuttosport"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Dalla Spagna: &quot;La Juve piomba su Kane. È sfida a Barcellona e Bayern Monaco&quot;"/>
    <meta property="og:description" content="Nonostante l'arrivo di Mourinho al posto di Pochettino, l'attaccante inglese vorrebbe cambiare aria per dare una svolta alla propria carriera: è quanto riporta Fichajes sul proprio sito"/>
  </head>
  <body>
    <article>
      <h1>Dalla Spagna: "La Juve piomba su Kane. È sfida a Barcellona e Bayern Monaco"</h1>
      <h2>Nonostante l'arrivo di Mourinho al posto di Pochettino, l'attaccante inglese vorrebbe cambiare aria per dare una svolta alla propria carriera: è quanto riporta Fichajes sul proprio sito</h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p><b>LONDRA (Inghilterra) </b>- "<i><b>Harry Kane </b>è scontento al <a href="https://www.tuttosport.com/news/calcio/calcio-estero/premier-league/2019/11/20-63564881/ufficiale_tottenham_jose_mourinho_e_il_nuovo_allenatore/"><b>Tottenham </b></a>e vuole un top team: nel suo futuro <b><a href="https://www.tuttosport.com/news/calcio/calciomercato/2019/11/21-63597792/pogba_e_i_suoi_fratelli_la_juve_si_muove_anche_per_olmo/?a=2">Juventus</a>, Barcellona </b>o <b>Bayern Monaco</b></i>". Ne è certo Fichajes, portale spagnolo molto attivo in tema mercato, che racconta di un attaccante, nel pieno della maturità calcistica (26 anni compiuti lo scorso 28 luglio), desideroso di dare una svolta alla propria carriera. Nonostante le 6 reti stagionali in appena 11 presenze di Premier League, cui si aggiungono le 4 in altrettante apparizioni di Champions, il cecchino londinese non è riuscito a trascinare gli Spurs sulla scia del miracolo sportivo della scorsa annata. Il 14° posto nel massimo campionato inglese, l'eliminazione dalla Coppa di Lega per mano di un club di quarta divisione e l'umiliazione subita proprio dal Bayern nel match dell'ex Coppa dei Campioni all'Hotspur Stadium, lo avrebbero convinto ad abbandonare la causa nel prossimo giugno. Per Fichajes, caduta la concorrenza del <b>Real Madrid </b>(che in estate ha scelto di puntare su Jovic) e delle altre big britanniche (per rispetto nei confronti dei propri tifosi), per Kane si prospetta una sfida a tre.</p>
      <figure>
        <video src="http://media.tuttosport.com/omnisport/2019/09/08/07092019_IT_PERFORM_KANE_RV_1567888852999_1065.mp4"/>
        <figcaption>Kane, che tripletta: "Vicino a Sterling e Rashford è facile..."</figcaption>
      </figure>
      <figure>
        <a href="https://league.tuttosport.com/">
          <img src="https://www.tuttosport.com/assets_2019/images/logo-tsl.png"/>
        </a>
      </figure>
      <p><b>Gioca gratis</b> con Tuttosport League - 11 in campo, il fantasy game di calcio di Tuttosport. Fai la tua formazione e vinci i fantastici premi in palio. <b>Iscriviti ora!</b> <a href="https://league.tuttosport.com/">Gioca!</a></p>
      <related>
        <a href="https://www.tuttosport.com/news/calcio/calciomercato/2019/11/21-63597792/pogba_e_i_suoi_fratelli_la_juve_si_muove_anche_per_olmo/?a=2"/>
        <a href="https://www.tuttosport.com/news/calcio/calciomercato/2019/11/21-63598426/la_juve_guarda_al_futuro_preso_il_16enne_soul/?a=2"/>
        <a href="https://www.tuttosport.com/archivio/calcio/calciomercato"/>
        <a href="https://www.tuttosport.com/news/calcio/calcio-estero/dal-mondo/2019/11/20-63591596/mourinho_al_tottenham_ma_quanto_resistera_/?related_news"/>
        <a href="https://www.tuttosport.com/news/calcio/calciomercato/2019/11/20-63574558/dawson_mourinho_vuole_riportare_bale_al_tottenham_/?related_news"/>
        <a href="https://www.tuttosport.com/news/calcio/calciomercato/2019/11/20-63566040/juve_dopo_bonucci_tutti_in_fila_per_il_rinnovo/?related_news"/>
        <a href="https://www.tuttosport.com/news/calcio/calciomercato/2019/11/20-63558731/mbapp-juve_lostacolo_non_la_valutazione/?related_news"/>
      </related>
    </article>
  </body>
</html>