<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/skandali/134887-u-zhitomir-kord-zatrimav-rozshukovanogo-nterpolom-nozemcya.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="У Житомирі КОРД затримав розшукованого Інтерполом іноземця"/>
    <meta property="og:description" content="21 листопада на одній з вулиць обласного центру оперативники Управління карного розшуку та бійці КОРДу ГУНП Житомирщини затримали 30-річного громадянина Російської Федерації, причетного до терористичної діяльності. Чоловік перебував у міжнародному розшуку (каналами Інтерполу) за вчинення вбивства.- Викриття місця перебування та затримання іноземця стало результатом спеціальних заходів поліції області для очищення регіону від потенційно небезпечних злочинців, - прокоментував т.в.о. начальника ГУНП Житомирщини В’ячеслав Пашковський. За наявною інформацією, затриманий є членом терористичної радикальної організації «Ісламська держава» і навіть керівником однієї з її груп.За національністю він даргинець (Дагестан), але народився в Луганській області України. Тривалий час жив у Росії.На території нашої держави переховувався з метою уникнення відповідальності за вчинення вбивства.Нині вирішується питання щодо екстрадиції затриманого."/>
  </head>
  <body>
    <article>
      <h1>У Житомирі КОРД затримав розшукованого Інтерполом іноземця</h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>21 листопада на одній з вулиць обласного центру оперативники Управління карного розшуку та бійці КОРДу ГУНП Житомирщини затримали 30-річного громадянина Російської Федерації, причетного до терористичної діяльності. Чоловік перебував у міжнародному розшуку (каналами Інтерполу) за вчинення вбивства.<br/><br/>- Викриття місця перебування та затримання іноземця стало результатом спеціальних заходів поліції області для очищення регіону від потенційно небезпечних злочинців, - прокоментував т.в.о. начальника ГУНП Житомирщини В’ячеслав Пашковський.</p>
      <figure>
        <img src="http://ruporzt.com.ua/uploads/posts/2019-11/1574337577_dtyjh7u.jpg"/>
      </figure>
      <p>За наявною інформацією, затриманий є членом терористичної радикальної організації «Ісламська держава» і навіть керівником однієї з її груп.<br/><br/>За національністю він даргинець (Дагестан), але народився в Луганській області України. Тривалий час жив у Росії.<br/><br/>На території нашої держави переховувався з метою уникнення відповідальності за вчинення вбивства.<br/><br/>Нині вирішується питання щодо екстрадиції затриманого.</p>
    </article>
  </body>
</html>