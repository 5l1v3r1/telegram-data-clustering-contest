<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/lide-v-15-mestech-si-dnes-mohou-vyzkouset-zivot-bezdomovcu/1823462?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-21T00:12:00+00:00"/>
    <meta property="og:title" content="Lidé v 15 městech si dnes mohou vyzkoušet život bezdomovců"/>
    <meta property="og:description" content="Praha - V 15 městech si dnes zájemci mohou vyzkoušet život lidí bez domova a přenocovat na ulici. Osmý ročník kampaně Noc venku chce bořit předsedky vůči bezdomovcům a formou netradičního zážitku upozornit na jejich problémy. V Česku žilo letos na jaře zhruba 23.800 bezdomovců, asi 2600 z nich ještě nebylo 18 let."/>
  </head>
  <body>
    <article>
      <h1>Lidé v 15 městech si dnes mohou vyzkoušet život bezdomovců</h1>
      <address><time datetime="2019-11-21T00:12:00+00:00">21 Nov 2019, 00:12</time> by <a rel="author" href="http://www.ctk.cz/" target="_blank">ČTK</a></address>
      <p>Praha - V 15 městech si dnes zájemci mohou vyzkoušet život lidí bez domova a přenocovat na ulici. Osmý ročník kampaně Noc venku chce bořit předsedky vůči bezdomovcům a formou netradičního zážitku upozornit na jejich problémy. V Česku žilo letos na jaře zhruba 23.800 bezdomovců, asi 2600 z nich ještě nebylo 18 let.</p>
      <p>Nejvíce lidí bez domova je v Moravskoslezském kraji a Praze. Výrazně převažují muži, zhruba polovina bezdomovců žije venku nebo využívá přechodné noclehárny pro lidi bez přístřeší. Vyplývá to ze sčítání a odhadu Výzkumného ústavu práce a sociálních věcí.</p>
      <p>Noc venku se letos uskuteční v Ostravě, Praze, Hradci Králové, Pardubicích, Berouně, Dvoře Králové, Litoměřicích, Jičíně, Mělníku, Valašském Meziříčí, Znojmě, Opavě, Mostě, Trutnově a v Kralupech nad Vltavou. Každé z měst zapojených do akce si připravilo vlastní program, na kterém se kromě neziskových organizací podílejí jejich klienti, tedy lidé bez domova. Kromě koncertů, divadelních představení, výstav, filmů či přednášek se města snaží poukazovat i na specifické problémy člověka na ulici.</p>
      <p>Na některých akcích organizátoři představí speciální iglú z polyetylenové pěny a hliníkové folie, které slouží v mrazech jako nouzový přístřešek.</p>
      <p>Vstup na dnešní akci je dobrovolný, jako vstupné se nevybírají peníze, ale trvanlivé potraviny či oblečení, které pomohou lidem žijících na ulici, azylových domech či noclehárnách.</p>
    </article>
  </body>
</html>