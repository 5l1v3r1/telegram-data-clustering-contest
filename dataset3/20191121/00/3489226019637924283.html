<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/tragwdia-sthn-katerinh-xespa-o-pateras-prospathoyme-na-mazepsoyme-ta-kommatia-mas"/>
    <meta property="og:site_name" content="Documento"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Τραγωδία στην Κατερίνη: Ξεσπά ο πατέρας- «Προσπαθούμε να μαζέψουμε τα κομμάτια μας»"/>
    <meta property="og:description" content="Πεπεισμένος ότι ο θάνατος της συζύγου και της κόρης του οφείλονται σε ένα τραγικό δυστύχημα και όχι σε αυτοκτονία είναι ο σύζυγος της 45χρονης Σβέτας, η οποία βρέθηκε νεκρή μαζί με τη 17χρονη κόρη τους Μαρία – Ιωάννα σε χαράδρα, βάθους 120 μέτρων στην Κατερίνη."/>
  </head>
  <body>
    <article>
      <h1>Τραγωδία στην Κατερίνη: Ξεσπά ο πατέρας- «Προσπαθούμε να μαζέψουμε τα κομμάτια μας»</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Newsroom</a></address>
      <h4>Πεπεισμένος ότι ο θάνατος της συζύγου και της κόρης του οφείλονται σε ένα τραγικό δυστύχημα και όχι σε αυτοκτονία είναι ο σύζυγος της 45χρονης Σβέτας, η οποία βρέθηκε νεκρή μαζί με τη 17χρονη κόρη τους Μαρία – Ιωάννα σε χαράδρα, βάθους 120 μέτρων στην Κατερίνη.</h4>
      <p>«Προσπαθούμε να μαζέψουμε τα κομμάτια μας», είπε στην εκπομπή «Αλήθειες με τη Ζήνα» είπε ο σύζυγος της 45χρονης.</p>
      <p>«Από την πρώτη στιγμή που εξαφανίστηκαν και εγώ και η αστυνομία ήμασταν σίγουροι για το αναπόφευκτο. Ψάχναμε μέρα νύχτα για ένα στοιχείο που θα μας οδηγούσε να τις βρούμε. Δώσαμε τα στοιχεία στο Χαμόγελο του Παιδιού, μήπως κάποιος μπορούσε να μας δώσει κάποια πληροφορία, γιατί η αναζήτησή τους θα μας έπαιρνε πολλές μέρες», πρόσθεσε.</p>
      <p>Ο ίδιος υπογράμμισε πως<b> η σύζυγός του αγαπούσε τόσο πολύ την γυναίκα του που δεν θα της έκανε ποτέ κακό. </b></p>
      <p>«Αυτό που ξέρω εγώ είναι ότι η γυναίκα μου υπεραγαπούσε την κόρη μας και δεν υπάρχει καμία περίπτωση, ούτε μία στο εκατομμύριο να της έκανε κακό. Τις ήθελε ο καλούς Θεούλης μαζί του και μου τις πήρε» είπε. Επανέλαβε ότι την μοιραία μέρα, η σύζυγός του έφυγε <b>αρκετά ταραγμένη μετά τον καβγά </b>που είχε με τον γείτονά της και δεν πρόσεξε στο δρόμο.</p>
      <p>«Τελευταία φορά με πήρε τηλέφωνο και μου είπε ότι το αυτοκίνητο έκανε έναν περίεργο θόρυβο. Μου είπε πως θα πήγαινε στη μητέρα μου στο χωριό, γιατί η μικρή δεν είχε σχολείο. Έφυγε φουρτουνιασμένη και δεν πρόλαβε να φτάσει», είπε.</p>
      <p>«Προσπαθώ να μαζέψω την οικογένειά μου, να μαζέψουμε τα κομμάτια μας και να στηρίξω το μικρότερο παιδί μου, το οποίο παρακολουθείται από παιδοψυχολόγο» κατέληξε. </p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>