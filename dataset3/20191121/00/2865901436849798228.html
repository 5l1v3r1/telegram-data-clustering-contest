<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/jovic-resetao-u-transu-marinkovic-ponovo-odlican-odlucio-kralj-valensije-bojan-dubljevic/343073"/>
    <meta property="og:site_name" content="MozzartSport"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Jović rešetao u transu, Marinković ponovo odličan, odlučio kralj Valensije Bojan Dubljević!"/>
    <meta property="og:description" content="Dabl-dabl srpskog reprezentativca, bivši kapiten Partizana ubacio 13 poena za 19 minuta na parketu - 89:84"/>
  </head>
  <body>
    <article>
      <h1>Jović rešetao u transu, Marinković ponovo odličan, odlučio kralj Valensije Bojan Dubljević!</h1>
      <h2>Dabl-dabl srpskog reprezentativca, bivši kapiten Partizana ubacio 13 poena za 19 minuta na parketu - 89:84</h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>
        <b>Odlično veče srpskih košarkaša u Valensiji i zasluženo treće uzastopno slavlje domaćina u Evroligi. Valensija je na svom parketu nadigrala Himki (89:84), a igrač odluke na kraju je bio Bojan Dubljević, na čijim je krilima domaći sastav došao do dragocenog slavlja.</b>
      </p>
      <p><b>Stefan Jović</b> je odigrao jednu od svojih najboljih partija u Evroligi. Srpski reprezentativac je meč završio sa indeksom 33, pa će sasvim signurno konkurisati za najkorisnijeg igrača ovog kola. To je uspeo zahvaljujući dabl-dabl učinku od 19 poena i 11 skokova. Trojke je gađao 4/5, a dvojke 3/6, a imao je i tri ukradene lopte i pet skokova. <b>Vanja Marinković</b> polako postaje sve važniji igrač Valensije. Bivši kapiten Partizana ubacio je 13 poena za 19 minuta na parketu, uz šut za tri poena 3/4.</p>
      <p>Kod domaćina je najefikasniji bio pomenuti <b>Dubljević</b> sa 18 postignutih poena i sedam skokova, <b>Tobi</b> je ubacio 15, dok je Kino Kolom meč završio sa dabl-dablom 12 poena, 11 asistencija.</p>
      <p>Himki je fantastično otvorio utakmicu i vodio sa 20:4, ali je bilo jasno da će teško moći tako rano da reši pitanje pobednika. Valensija se već do kraja prve deonice vratila u život i na prvu praću pauzu otišla sa sedam poena zaostatka (26:33), a prednost ekipe iz Podmoskovlja se do kraja prvog poluvremena potpuno otopila. Valensija je vodila na poluvremenu (51:48), a već sredinom treće četvrtine imala je i "plus devet" (66:57). Ipak, Himki nije dozvolio domaćinu da se odlepi, bio je na kratkom odstojanju, ali je onda sve rešio <b>Dubljević</b> izetno važnim poenima 35 sekundi do kraja za kapitalnih 89:85.</p>
      <p>Valensija se sada ozbiljno približila gornjem delu tabele Evrolige sa skorom 4-6, dok je Himki pretrpeo četvrti poraz (6-4).</p>
      <p>
        <b>EVROLIGA - 10. KOLO: </b>
      </p>
      <p>
        <b>Četvrtak</b>
      </p>
      <p>Žalgiris - Crvena zvezda 59:61<br/>/Grigonis, Ulanovas 11 - Beron 14/</p>
      <p>Alba - Olimpijakos 80:99<br/>/Erikson 16 - Rubit 16/</p>
      <p>Olimpija Milano - Efes 76:81<br/>/Rodrigez 11 - Larkin 17/</p>
      <p>Valensija - Himki 89:84<br/>/Dubljević 18 - Jović 19/</p>
      <p>
        <b>Petak</b>
      </p>
      <p>
        <b>
          <a href="https://www.mozzartbet.com/sr/kladjenje-2018#/match/4536174">20.30:  (1,70) Bajern  (14,50)  Panatinaikos (2,30) </a>
          <br/>
          <a href="https://www.mozzartbet.com/sr/kladjenje-2018#/match/4537351">20.45:  (2,70) ASVEL  (14,50)  Fenerbahče (1,55) </a>
          <br/>
          <a href="https://www.mozzartbet.com/sr/kladjenje-2018#/match/4537352">21.00:  (1,35) Barselona  (16,00)  Makabi (3,50) </a>
          <br/>
          <a href="https://www.mozzartbet.com/sr/kladjenje-2018#/match/4537353">21.00:  (1,30) Baskonija  (16,00)  Zenit (3,90) </a>
          <br/>
          <a href="https://www.mozzartbet.com/sr/kladjenje-2018#/match/4537354">21.00:  (1,45) Real Madrid  (15,00)  CSKA (3,05) </a>
        </b>
      </p>
      <figure>
        <img src="https://mozzartsport.com/upload/CKEditor/21.11.2019/k%C4%8Dlk%C4%8Dlk%C4%8Dlk%C4%8Dlk%C4%8D.jpg"/>
      </figure>
      <p><b>Foto</b>: <i>Star Sport</i></p>
    </article>
  </body>
</html>