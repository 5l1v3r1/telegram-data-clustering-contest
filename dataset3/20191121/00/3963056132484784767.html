<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/sport/calcio/mourinho_presentazione_tottenham_premier_league-4877599.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Mourinho: «Tottenham, il massimo della felicità»"/>
    <meta property="og:description" content="«Dal punto di vista della mia felicità personale, sono convinto di aver fatto una scelta eccellente». Queste le prime parole di José Mourinho, nella prima conferenza stampa..."/>
  </head>
  <body>
    <article>
      <h1>Mourinho: «Tottenham, il massimo della felicità»</h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>«Dal punto di vista della mia felicità personale, sono convinto di aver fatto una scelta eccellente». Queste le prime parole di José Mourinho, nella prima conferenza stampa da nuovo manager del Tottenham. «Quanto sono felice? Da zero a 10 rispondo 10», ha aggiunto il tecnico portoghese, chiamato a risollevare le sorti degli Spurs, protagonisti di una partenza disastrosa in Premier League. «Non penso che ci vorrà un grande sforzo, perché si tratta di un grande club. So di avere tra le mani un grandissimo potenziale».</p>
      <p>«Prima di tutto, devo e voglio parlare, anche con un pizzico di tristezza, di Mauricio. Devo congratularmi con lui per il lavoro svolto. Questa sarà sempre la sua casa». Mourinho omaggia il suo predecessore, Mauricio Pochettino. «Questo campo di allenamento sarà sempre il suo campo di allenamento e può venire quando vuole. La porta sarà sempre aperta per lui. Troverà un grande club e avrà un grande futuro», aggiunge lo Special One.</p>
      <footer>© RIPRODUZIONE RISERVATA</footer>
    </article>
  </body>
</html>