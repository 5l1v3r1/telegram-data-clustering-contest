<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ecotown.com.ua/news/Nimetska-kompaniya-vstanovyt-na-Prykarpatti-12-vitroheneratoriv-/"/>
    <meta property="og:site_name" content="Eco Town"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Німецька компанія встановить на Прикарпатті 12 вітрогенераторів"/>
    <meta property="og:description" content="У селі Прибилів(Івано-Франківська область) збудують 12 вітрогенераторів загальною потужністю 67,2 МВт."/>
  </head>
  <body>
    <article>
      <h1>Німецька компанія встановить на Прикарпатті 12 вітрогенераторів</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Наталя Яковлєва</a></address>
      <p>У селі Прибилів(Івано-Франківська область) збудують 12 вітрогенераторів загальною потужністю 67,2 МВт.</p>
      <p>Про це йдеться у відповідному договорі, який Тлумацька об’єднана територіальна громада підписала з німецькою компанією FEFA, передає <a href="http://pobudovano.com.ua/news/nimtsi-zbuduyut-na-ivano-frankivshchini-12-vitryakiv">pobudovano.com.ua</a>.</p>
      <p>Залучити інвестора вдалося після тривалих переговорів, розповідає голова Тлумацької ОТГ Роман Круховський, додаючи, що документ підписали під час візиту до Німеччини.</p>
      <p>Відповідно до інвестиційного проекту, кожна вітроенергетична установка матиме потужність 5600 кВт, а висота щогли сягатиме 166 м.</p>
      <p>Оператор вітрових установок зареєструється у Тлумацькій ОТГ і сплачуватиме податки до місцевого бюджету.</p>
      <p>Тлумацька ОТГ, яка працює з 2017 року, об'єднує місто Тлумач з селами Бортники, Братишів, Загір'я, Вікняни, Гринівці, Колінці, Королівка, Надорожна, Остриня, Прибилів, Пужники, Тарасівка.</p>
    </article>
  </body>
</html>