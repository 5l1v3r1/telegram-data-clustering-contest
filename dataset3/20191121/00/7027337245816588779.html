<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699477/%D8%AF%D8%B3%D8%AA%DA%AF%DB%8C%D8%B1%DB%8C-%D9%85%D8%A7%D9%85%D9%88%D8%B1-%D9%82%D9%84%D8%A7%D8%A8%DB%8C-%D8%AF%D8%B1-%D8%AF%D8%B4%D8%AA%D8%B3%D8%AA%D8%A7%D9%86-%D8%A8%D9%88%D8%B4%D9%87%D8%B1"/>
    <meta property="og:site_name" content="عصر ايران"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="دستگیری مامور قلابی در دشتستان بوشهر"/>
    <meta property="og:description" content="فرمانده انتظامی شهرستان دشتستان از شناسایی و دستگیری فردکلاهبردار در پوشش مامور پلیس خبر داد."/>
  </head>
  <body>
    <article>
      <h1>دستگیری مامور قلابی در دشتستان بوشهر</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/30/1039311_910.jpg"/>
      </figure>
      <p>فرمانده انتظامی شهرستان دشتستان از شناسایی و دستگیری فردکلاهبردار در پوشش مامور پلیس خبر داد.</p>
      <p>به گزارش ایرنا؛ سرهنگ فرهاد آراوند روز پنج‌شنبه در تشریح این خبر افزود: ماموران پلیس آگاهی دشتستان در پی دریافت اخبار موثق مبنی برکلاهبرداری شخصی ۴۵ ساله از کسبه و مغازه‌داران شهر برازجان اقدام‌های لازم را برای شناسایی و دستگیری وی آغاز کردند.</p>
      <p>وی بیان کرد: با اشراف اطلاعاتی کارآگاهان پلیس آگاهی و انجام تحقیقات از مالباختگان متهم به هویت معلوم در شهر برازجان شناسایی و دستگیر شد و در بازرسی از منزل وی یک دست لباس نیروی انتظامی کشف شد.</p>
      <p>آراوند ادامه داد: متهم در رویارویی با مالباختگان و شواهد و قرائن ارائه شده از سوی پلیس به بزه انتسابی اعتراف کرد.</p>
      <p>وی گفت: متهم در پوشش مامور انتظامی با سوء استفاده از اعتماد عمومی به پلیس و معرفی خود به عنوان مأمور نیروی انتظامی بدون پرداخت وجه از مغازه‌های شهر برازجان اقلامی را گرفته و از آنان کلاهبرداری کرده است.</p>
      <p>آراوند افزود: در این راستا متهم پس از تشکیل پرونده و تکمیل تحقیقات تحویل مراجع قضایی شد.</p>
      <p>فرمانده انتظامی شهرستان دشتستان به شهروندان توصیه کرد: با هوشیاری و دقت لازم فریب افراد کلاهبرداری که خود را به‌عنوان ماموران دستگاه‌های دولتی معرفی می‌کنند نخورند و در صورت مشاهده چنین مواردی از طریق تلفن ۱۱۰ پلیس را مطلع کنند.</p>
    </article>
  </body>
</html>