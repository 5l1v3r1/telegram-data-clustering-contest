<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/grande-fratello-vip-walter-nudo-fa-un-annuncio-choc-mi-ritiro/"/>
    <meta property="og:site_name" content="LaNostraTv"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Grande Fratello Vip, Walter Nudo fa un annuncio choc: “Mi ritiro!”"/>
    <meta property="og:description" content="Walter Nudo dopo il GF Vip si ritira dalla Tv: &quot;Non fa più per me&quot; Walter Nudo ha vinto l'ultima edizione del GF Vip. L'uomo è infatti riuscito a"/>
  </head>
  <body>
    <article>
      <h1>Grande Fratello Vip, Walter Nudo fa un annuncio choc: “Mi ritiro!”</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.lanostratv.it/author/alessiocimino/" target="_blank">Alessio Cimino</a></address>
      <figure>
        <img src="https://i2.wp.com/www.lanostratv.it/wp-content/uploads/2018/12/foto_walter_nudo_verissimo_celine_mambour.jpg"/>
      </figure>
      <h3>Walter Nudo dopo il GF Vip si ritira dalla Tv: “Non fa più per me”</h3>
      <p><b>Walter Nudo</b> ha vinto l’ultima edizione del <b>GF Vip</b>. L’uomo è infatti riuscito a conquistare il cuore dei tanti milioni di telespettatori per via della sua gentilezza e eleganza. Ma ecco che oggi è tornato a far molto parlare per un clamoroso annuncio che ha fatto poco fa su instagram. Cosa ha detto? Ha dichiarato senza tanti mezzi termini di aver preso la decisione di ritirarsi dal mondo dello spettacolo e dalla Tv:</p>
      <blockquote>“Non rinnego nulla, ma è arrivato il momento di uscirne fuori…Non giudico chi la fa, ma semplicemente non fa più per me…Adesso sto vivendo un momento di trasformazione…Non vi abbandono, ma staremo insieme in un altro modo…”</blockquote>
      <p>Una scelta sicuramente coraggiosa quella di <b>Walter Nudo</b> che ha lasciato di stucco i suoi tantissimi fan.</p>
      <h3>Grande Fratello Vip, Walter Nudo non fa dietrofront: “Non mi dava più soddisfazioni”</h3>
      <p>L’attore, modello e conduttore <b>Walter Nudo</b>, sempre su instagram, ha spiegato i motivi che l’hanno portato a prendere la decisione di abbandonare per sempre la Tv, asserendo:</p>
      <blockquote>“Il motivo per cui mi sono tolto dalla tv italiana è perché non era più il campo in cui potevo servire le persone come voglio adesso, in questo momento della mia vita. Spero di non aver offeso o deluso nessuno…”</blockquote>
      <p>In pratica l’ex vincitore del <b>GF Vip</b>, in maniera schietta e decisa, ha dichiarato di non voler più continuare a lavorare nel piccolo schermo perchè vuole essere utile al prossimo: <i>“Voglio mettere sul tavolo tutte le mie esperienze, quello che ho capito e imparato…”</i></p>
      <h3>Walter Nudo dopo l’addio alla Tv: ecco cosa farà</h3>
      <p><b>Walter Nudo</b> è già da diverso tempo che pubblica video e foto motivazionali sui social, ottenendo un grande successo. E sarà proprio questo ciò che continuerà a fare dopo aver annunciato il suo addio al piccolo schermo: <i>“Continuerò a fare questi video…Sia chiaro che non voglio insegnare niente a nessuno, ma aiutare il prossimo…”</i> Insomma <b>Nudo</b>, che <b><a href="https://www.lanostratv.it/2019/09/walter-nudo-viene-finalmente-allo-scoperto-e-amore-con-roberta/">ha ritrovato anche l’amore</a></b>, pare ormai essere convinto di intraprendere questa strada nella sua vita: aiutare il prossimo sui social. Non resta quindi che fargli un grosso in bocca al lupo.</p>
    </article>
  </body>
</html>