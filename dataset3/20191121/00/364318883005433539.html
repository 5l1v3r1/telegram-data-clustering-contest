<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.beartai.com/news/mobilenews/380697"/>
    <meta property="og:site_name" content="beartai"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Apple จำหน่าย iPhone 11 ในจีนไปได้ทั้งสิ้น 10 ล้านเครื่องในสองเดือนแรก!"/>
    <meta property="og:description" content="ดูเหมือนว่า Apple จะเริ่มกลับมาเกิดในจีนอีกครั้งหลัง iPhone 11 สมาร์ตโฟนรุ่นล่าสุดในไลน์สินค้า iPhone 11 ซีรีส์จะได้รับความนิยมในประเทศจีนเป็นอย่างมาก โดยตัวแทนจำหน่ายในประเทศจีนเผยว่า iPhone 11 มียอดขายสูงกว่า iPhone XR ถึง 300% เลยทีเดียว"/>
  </head>
  <body>
    <article>
      <h1>Apple จำหน่าย iPhone 11 ในจีนไปได้ทั้งสิ้น 10 ล้านเครื่องในสองเดือนแรก!</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Watcharakul Pattanaprateep</a></address>
      <p>ดูเหมือนว่า Apple จะเริ่มกลับมาเกิดในจีนอีกครั้งหลัง iPhone 11 สมาร์ตโฟนรุ่นล่าสุดในไลน์สินค้า iPhone 11 ซีรีส์จะได้รับความนิยมในประเทศจีนเป็นอย่างมาก โดยตัวแทนจำหน่ายในประเทศจีนเผยว่า iPhone 11 มียอดขายสูงกว่า iPhone XR ถึง 300% เลยทีเดียว</p>
      <p>สื่อต่างประเทศรายงานว่า iPhone 11 มียอดจำหน่ายในประเทศจีนถึง 10 ล้านเครื่องระหว่างเดือนกันยายน-ตุลาคม โดย Bloomberg ระบุว่าได้ข้อมูลดังกล่าวมาจากข้อมูลของสถาบันเทคโนโลยีสารสนเทศและการสื่อสารของจีน ดำเนินการโดยกระทรวงเทคโนโลยีของประเทศอีกทั้งยังพบว่าการส่งมอบ iPhone เพิ่มขึ้น 6% เมื่อเทียบจากปีที่แล้ว</p>
      <p>ก่อนเปิดตัว iPhone 11, Apple มียอดขาย iPhone ในจีนที่ค่อนข้างน่าเป็นห่วงเนื่องจากแบรนด์ท้องถิ่นอย่าง Xiaomi, Huawei, OPPO และ Vivo ต่างแย่งฐานลูกค้าไปหมด เพราะราคาที่ถูกกว่า รวมถึงฟีเจอร์ของกล้องที่ครบครันกว่า</p>
      <p>แต่จากการเปิดตัว iPhone 11 ที่ราคาถูกลง กล้องดีขึ้นไม่ว่าจะ Night mode, Deep Fusion รวมถึงเลนส์มุมกว้างพิเศษ ประกอบกับโครงการนำ iPhone เครื่องเก่ามาเปลี่ยนเป็นเครื่องใหม่ก็ช่วยให้ผู้ใช้งานเทใจมาที่ iPhone 11 กันมากขึ้น</p>
      <p>อ้างอิง <a href="https://www.gizmochina.com/2019/11/18/apple-has-reportedly-sold-10-million-iphones-in-china-thanks-to-iphone-11/">Gizmochina</a></p>
      <p>พิสูจน์อักษร : สุชยา เกษจำรัส</p>
    </article>
  </body>
</html>