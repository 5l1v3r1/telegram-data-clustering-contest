<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/politic/klaus-iohannis-prezidentiale-influenta-ppe-326577.html"/>
    <meta property="og:site_name" content="Observator"/>
    <meta property="article:published_time" content="2019-11-21T00:36:00+00:00"/>
    <meta property="og:title" content="Iohannis spune că victoria sa la prezidențiale va crește influența României în PPE"/>
    <meta property="og:description" content="Klaus Iohannis a declarat, la Congresul Partidului Popular European de la Zagreb, că victoria sa în alegerile prezidențiale va crește influența României în cadrul PPE. "/>
  </head>
  <body>
    <article>
      <h1>Iohannis spune că victoria sa la prezidențiale va crește influența României în PPE</h1>
      <address><time datetime="2019-11-21T00:36:00+00:00">21 Nov 2019, 00:36</time> by <a rel="author">Cristian Totestean</a></address>
      <p>
        <b>
          <b>Klaus Iohannis a declarat, la Congresul Partidului Popular European de la Zagreb, că victoria sa în alegerile prezidențiale va crește influența României în cadrul PPE. </b>
        </b>
      </p>
      <p>La Congresul PPE de la Zagreb participă atât președintele, cât și premierul Ludovic Orban.</p>
      <h3>Influență ”considerabil mai bună”</h3>
      <p>Chiar la sosirea la lucrări, Klaus Iohannis a făcut o declarație de presă în care a fost întrebat ce înseamnă pentru țara noastră să fie reprezentată la congres și de șeful statului, și de șeful guvernului.</p>
      <blockquote>"Este evident o situaţie foate, foarte bună pentru noi în cadrul PPE şi şi pentru a sublinia acest lucru am venit la Summitul şefilor de stat şi de guvern din PPE. Cu siguranţă în această nouă configuraţie care, dacă voi reuşi şi în turul doi al alegerilor, ne duce în situaţia să avem la sfârşit de an şi preşedinte şi premier din PNL, din PPE. Evident, influenţa României în cadrul PPE şi implicit în toate structurile UE va fi una considerabil mai bună şi avem evident intenţia să folosim acest lucru în beneficiul României şi al românilor", a răspuns Klaus Iohannis.</blockquote>
      <p>Președintele a fost întrebat, în continuare, dacă acest lucru va avea și o însemnătate pentru aderarea României la Schengen și Zona Euro.</p>
      <blockquote>"Cu siguranţă, în noua configuraţie, discuţiile se vor relua şi vom avea atunci o mult mai mare greutate politică", a spus Iohannis.</blockquote>
      <figure>
        <iframe src="https://www.youtube.com/embed/If2W-7W8EeE" width="640" height="360" data-service="Youtube" scrolling="no"/>
      </figure>
      <p>Miercuri seară, la Congresul de la Zagreb, <a href="https://observator.tv/extern/donald-tusk-presedinte-ppe-326571.html">Donald Tusk a fost ales Președinte al PPE</a> cu peste 90% din voturile participanților. Congresul popularilor europeni se desfășoară și joi.</p>
      <p>Sursa: News.ro</p>
    </article>
  </body>
</html>