<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/italia/meteo_ora_per_ora_roma_milano_weekend_maltempo-4877181.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Meteo, weekend di pioggia su tutta Italia: violenta ondata di maltempo a partire dal Sud"/>
    <meta property="og:description" content="Ancora maltempo sull'Italia. Nel weekend un ciclone atlantico dalla Francia punterà la Sardegna e poi il Sud Italia generando un'ondata di maltempo a tratti violento. Il team del..."/>
  </head>
  <body>
    <article>
      <h1>Meteo, weekend di pioggia su tutta Italia: violenta ondata di maltempo a partire dal Sud</h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>Ancora <b><a href="https://www.ilmessaggero.it/t/maltempo">maltempo</a> </b>sull'Italia. Nel weekend un ciclone atlantico dalla Francia punterà la Sardegna e poi il Sud <a href="https://www.ilmessaggero.it/italia">Italia </a>generando un'ondata di maltempo a tratti violento. Il team del sito ilmeteo.it avverte che sabato 23 la posizione del vortice nei pressi della Sardegna favorirà piogge intense e continue su tutto il Piemonte e sulla Liguria di ponente; in Liguria il forte vento di Scirocco impedirà ai corsi d'acqua di defluire creando delle potenziali piene.</p>
      <p>
        <a href="https://meteo.ilmessaggero.it/">
          <b>Le  previsioni nel dettaglio </b>
        </a>
      </p>
      <figure>
        <iframe data-src="https://twitter.com/ilmeteoit/status/1197439314373873664?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Il <b><a href="https://www.ilmessaggero.it/ricerca/meteo">meteo</a> </b>farà i capricci anche sul resto del Nord, specie sul Triveneto, in Sardegna mentre nel pomeriggio comincerà a peggiorare anche al Sud. A Venezia è prevista l'acqua alta con una marea sostenuta di circa 115 cm. Il team del sito ilmeteo.it avvisa che nel corso di domenica il ciclone raggiungerà il Sud dando vita a una violenta ondata di maltempo che dalla Sicilia punterà la Calabria e la Basilicata dove venti di Scirocco a 110 km/h flagelleranno le coste e piogge abbondanti o molto abbondanti si abbatteranno senza sosta. Attenzione, avverte IlMeteo.it, perché sulla Calabria il rischio di nubifragi intensi e alluvioni lampo sarà elevato. Le precipitazioni colpiranno anche tutte le regioni adriatiche dalle Marche alla Puglia, mentre al Nord il tempo andrà migliorando.</p>
      <footer>Ultimo aggiornamento: 12:53<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/economia/news/maltempo_coldiretti_conto_dei_danni_sale_a_oltre_100_milioni-4874945.html"/>
        <a href="https://www.ilmessaggero.it/italia/maltempo_signora_del_vento_veliero_danni_gaeta_oggi_ultime_notizie-4869063.html"/>
        <a href="https://www.ilmessaggero.it/video/cronaca/maltempo_frane_smottamenti_appennino_bolognese-4874982.html"/>
      </related>
    </article>
  </body>
</html>