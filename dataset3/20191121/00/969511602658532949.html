<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/riscurile-privind-cresterea-economiei-mondiale-se-intensifica-avertismentul-organizatiei-pentru-cooperare-si-dezvoltare-economica-18602740"/>
    <meta property="og:site_name" content="BusinessMagazin"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Riscurile privind creşterea economiei mondiale se intensifică. Avertismentul Organizaţiei pentru Cooperare şi Dezvoltare Economică"/>
    <meta property="og:description" content="Organizaţia pentru Cooperare şi Dezvoltare Economică (OCDE) a avertizat, într-un raport, că riscurile privind creşterea economiei globale s-au intensificat, transmite BBC."/>
  </head>
  <body>
    <article>
      <h1>Riscurile privind creşterea economiei mondiale se intensifică. Avertismentul Organizaţiei pentru Cooperare şi Dezvoltare Economică</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.businessmagazin.ro/autor/teona-tomoiaga" target="_blank">Teona Tomoiaga</a></address>
      <h3>Riscurile privind creşterea economiei mondiale se intensifică. Avertismentul Organizaţiei pentru Cooperare şi Dezvoltare Economică</h3>
      <p>Organizaţia pentru Cooperare şi Dezvoltare Economică (OCDE) a avertizat, într-un raport, că riscurile privind creşterea economiei globale s-au intensificat, transmite BBC.</p>
      <p>Astfel, OCDE prognozează o creştere a Produsului Intern Brut (PIB) mondial de 3%, avertizând că riscurile au o tendinţă ascendentă, pe fondul tensiunilor politice şi comerciale care împiedică investiţiile în afaceri.</p>
      <p>OCDE spune că evenimentele meteorologice extreme ar putea duce la întreruperea activităţii economice şi ar putea provoca daune de lungă durată asupra capitalului şi terenurilor. De asemenea, acestea ar putea duce la ceea ce raportul numeşte fluxuri de migraţie dezordonate.</p>
      <p>„Fără un sens clar al direcţiei asupra preţurilor, standardelor şi reglementărilor carbonului şi fără investiţiile publice necesare, întreprinderile vor renunţa la deciziile de investiţii, ceea ce va avea consecinţe grave asupra creşterii şi ocupării forţei de muncă”, se scrie în raportul precizat.</p>
      <p>Printre celelalte provocări pe care OCDE le menţionează se află schimbarea modelului economiei chineze, aceasta devenind o economie mai orientată spre servicii, ceea ce înseamnă că cererea ţării pentru mărfuri importate nu va creşte la fel de puternic în viitor.</p>
      <p>
        <b>Pentru cele mai importante ştiri ale zilei, transmise în timp real şi prezentate echidistant daţi LIKE <a href="https://www.facebook.com/mediafax.ro/">paginii noastre de Facebook</a>!</b>
      </p>
    </article>
  </body>
</html>