<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/ikanopoihsh-mhtsotakh-gia-eklogh-toysk-sthn-hgesia-toy-elk"/>
    <meta property="og:site_name" content="Documento"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Ικανοποίηση Μητσοτάκη για εκλογή Τουσκ στην ηγεσία του ΕΛΚ"/>
    <meta property="og:description" content="Την ικανοποίησή του για την εκλογή του Donald Tusk στην ηγεσία του ΕΛΚ εξεδφρασε ο πρωθυπουργός Κυριάκος Μητσοτάκης κατά την συνάντησή του με τον πρωθυπουργό της Κροατίας Πλένκοβιτς, στο περιθώριο του συνεδρίου του ΕΛΚ στο Ζάγκρεμπ."/>
  </head>
  <body>
    <article>
      <h1>Ικανοποίηση Μητσοτάκη για εκλογή Τουσκ στην ηγεσία του ΕΛΚ</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Σπύρος Γκουτζάνης</a></address>
      <h4>Την ικανοποίησή του για την εκλογή του Donald Tusk στην ηγεσία του ΕΛΚ εξεδφρασε ο πρωθυπουργός Κυριάκος Μητσοτάκης κατά την συνάντησή του με τον πρωθυπουργό της Κροατίας Πλένκοβιτς, στο περιθώριο του συνεδρίου του ΕΛΚ στο Ζάγκρεμπ.</h4>
      <p>Δήλωσε αισιόδοξος για τις προοπτικές υλοποίησης της φιλόδοξης ατζέντας της νέας Κομισιόν η οποία θα αρχίσει σύντομα το έργο της, και σημείωσε ότι αυτή η ατζέντα είναι ιδιαίτερα σημαντική τόσο για την Ελλάδα όσο και για την Κροατία.</p>
      <p>Στην δήλωσή του ανέφερε: «Αποτελεί για εμένα πρωταρχική προτεραιότητα η Ελλάδα να βαδίσει στο δρόμο της βιώσιμης ανάπτυξης...<b>Η κατάσταση στην Ελλάδα έχει βελτιωθεί πάρα πολύ στη διάρκεια των τελευταίων μηνών με τα βήματα που έχουμε κάνει ως νέα κυβέρνηση. </b>Και πιστεύω ότι στέλνουμε ένα μήνυμα και στην Ευρώπη στο σύνολό της, ότι ο λαϊκισμός μπορεί να ηττηθεί, όχι με την αντιγραφή της τακτικής των λαϊκιστών αλλά αντίθετα εστιάζοντας σε ουσιαστικές και ρεαλιστικές πολιτικές».</p>
      <p>Στη διάρκεια της συνάντησης συζητήθηκαν μεταξύ άλλων η ευρωπαϊκή προοπτική των δυτικών Βαλκανίων και οι πρωτοβουλίες που μπορούν να αναλάβουν<b> Ελλάδα και Κροατία</b> (ενόψει και της κροατικής προεδρίας στην ΕΕ), το πολυετές ευρωπαϊκό δημοσιονομικό πλαίσιο, οι επιπτώσεις του Brexit και η περαιτέρω ανάπτυξη των σχέσεων Ελλάδας - Κροατίας.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>