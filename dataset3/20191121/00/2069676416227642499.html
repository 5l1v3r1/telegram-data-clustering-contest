<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisportal.cz/zpravy/kanada-v-madridu-zdolala-australii-a-je-prvnim-semifinalistou-noveho-davis-cupu-27405/"/>
    <meta property="og:site_name" content="tenisportal.cz"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Kanada v Madridu zdolala Austrálii a je prvním semifinalistou nového Davis Cupu"/>
    <meta property="og:description" content="DAVIS CUP - Prvními semifinalisty Davis Cupu se stali Kanaďané. O výhře 2-1 nad Austrálií rozhodli ve čtyřhře, v níž Vasek Pospisil a Denis Shapovalov porazili duo Jordan Thompson, John Peers. O finále si Kanada zahraje se Srbskem, nebo Ruskem."/>
  </head>
  <body>
    <article>
      <h1>Kanada v Madridu zdolala Austrálii a je prvním semifinalistou nového Davis Cupu</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Luboš Zabloudil, TenisPortal.cz, Ondřej Jirásek</a></address>
      <p>
        <b>DAVIS CUP - Prvními semifinalisty Davis Cupu se stali Kanaďané. O výhře 2-1 nad Austrálií rozhodli ve čtyřhře, v níž Vasek Pospisil a Denis Shapovalov porazili duo Jordan Thompson, John Peers. O finále si Kanada zahraje se Srbskem, nebo Ruskem.</b>
      </p>
      <p><b>Vasek Pospisil</b> v Davis Cupu potvrzuje formu z posledních týdnů. Po Fogninim a Opelkovi neztratil set ani ve čtvrtek proti <b>Johnu Millmanovi</b>, kterého porazil 7-6(7) 6-4. Kanada tak jeho zásluhou vedla 1-0.</p>
      <p>Australany udržel ve hře o semifinále <b>Alex de Minaur</b>, jenž v souboji dvacetiletých nadějí po obratu zdolal 3-6 6-3 7-5 <b>Denise Shapovalova</b> a v Madridu vyhrál i svůj třetí zápas.</p>
      <p>V rozhodující čtyřhře měla navrch Kanada. Pospisil se Shapovalovem přehráli dvakrát 6-4 Jordana Thompsona a zkušeného deblistu Johna Peerse a krátce po půlnoci poslali svůj tým mezi nejlepší kvarteto.</p>
      <p>O dalších semifinalistech se rozhodne až dnes. Příštím soupeřem Kanaďanů bude Srbsko, či Rusko. Druhou semifinálovou dvojici utvoří vítězové soubojů Španělsko - Argentina a Velká Británie - Německo.</p>
      <table>
        <tr>
          <th><b>• DAVIS CUP 2019, FINÁLOVÝ TURNAJ •</b><br/>Madrid / Španělsko, tv. povrch / hala,<br/>čtvrteční výsledky (21. 11. 2019)</th>
        </tr>
        <tr>
          <td>
            <b>• Čtvrtfinále •</b>
          </td>
        </tr>
        <tr>
          <td>
            <b>Austrálie - Kanada</b>
            <b> 1-2</b>
          </td>
        </tr>
        <tr>
          <td>Millman - Pospisil 6-7(7) 4-6 ... <b>0-1</b></td>
        </tr>
        <tr>
          <td>de Minaur - Shapovalov 3-6 6-3 7-5 ... <b>1-1</b></td>
        </tr>
        <tr>
          <td>Thompson/Peers - Pospisil/Shapovalov 4-6 4-6 ... <b>1-2</b></td>
        </tr>
        <tr>
          <td/>
        </tr>
        <tr>
          <td>
            <a href="https://www.livesport.cz/pavouk/A5nTHxhe/rBd1DPeN/#draw">Čtvrtfinálový pavouk</a>
          </td>
        </tr>
      </table>
    </article>
  </body>
</html>