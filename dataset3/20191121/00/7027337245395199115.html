<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699472/%D8%B4%D9%88%D8%B1%D8%A7%DB%8C-%D8%B9%D8%A7%D9%84%DB%8C-%D9%81%D8%B6%D8%A7%DB%8C-%D9%85%D8%AC%D8%A7%D8%B2%DB%8C-%D8%AF%D8%B1-%D9%BE%DB%8C%D8%A7%D9%85-%D8%B1%D8%B3%D8%A7%D9%86-%D9%87%D8%A7%DB%8C-%D9%85%D9%84%DB%8C-%D8%AF%DA%86%D8%A7%D8%B1-%DA%A9%D9%85%D8%A8%D9%88%D8%AF%D9%87%D8%A7%DB%8C%DB%8C-%D9%87%D8%B3%D8%AA%DB%8C%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="شورای عالی فضای مجازی: در پیام رسان های ملی دچار کمبودهایی هستیم"/>
    <meta property="og:description" content="دبیر شورای عالی فضای مجازی با بیان اینکه در چند روزی که اینترنت دچار اختلال و محدودیت شده رکورد ترافیک داخلی را شکستیم، گفت: مردم در مقابل برخی از خدماتی که از سوی پلت‌فورم‌ها، پیام‌رسان‌ها و موتورجست‌وجوهای خارجی ارائه می‌شد به جایگزین‌های داخلی مراجعه می‌کردند."/>
  </head>
  <body>
    <article>
      <h1>شورای عالی فضای مجازی: در پیام رسان های ملی دچار کمبودهایی هستیم</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/30/1039306_823.jpg"/>
      </figure>
      <p>دبیر شورای عالی فضای مجازی با بیان اینکه در چند روزی که اینترنت دچار اختلال و محدودیت شده رکورد ترافیک داخلی را شکستیم، گفت: مردم در مقابل برخی از خدماتی که از سوی پلت‌فورم‌ها، پیام‌رسان‌ها و موتورجست‌وجوهای خارجی ارائه می‌شد به جایگزین‌های داخلی مراجعه می‌کردند.</p>
      <p>به گزارش ایرنا؛ سیدابوالحسن فیروزآبادی روز پنجشنبه در گفت و گویی اظهار داشت: ما توانستیم بسیاری از خدمات کشور را بر روی شبکه ملی، در هنگامی که اینترنت دچار اختلال و محدودیت شده بود، دایر نگاه داریم و ارائه خدمات بانکی، حمل و نقل، خدمات دولتی و سایر خدماتی که در این حوزه وجود دارد، از پایداری خوبی برخوردار بود.</p>
      <p>
        <b>پیام‌رسان‌های داخلی در زمان قطع اینترنت از استقبال بالایی برخوردار بودند</b>
      </p>
      <p>وی افزود: به هر حال نواقصی وجود دارد و اینکه پیام‌رسان ملی مناسبی که بتواند نیازهای پیام‌رسانی مردم را تامین کند دچار کمبودهایی هستیم ولی پیام‌رسان‌های منتخب و داخلی در این چند روز از استقبال بسیار بالایی برخوردار بودند.</p>
      <p>دبیر شورای عالی فضای مجازی با بیان اینکه در این چند روز رکورد ترافیک داخلی را شکستیم، عنوان کرد: مردم در مقابل برخی از خدماتی که از سوی پلت‌فورم‌ها، پیام‌رسان‌ها و موتور جست و جوهای خارجی ارائه می‌شد به جایگزین‌های داخلی مراجعه می‌کردند.</p>
    </article>
  </body>
</html>