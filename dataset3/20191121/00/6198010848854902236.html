<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/carlo-conti-pronto-per-un-nuovo-show-dopo-tale-e-quale-la-confessione/"/>
    <meta property="og:site_name" content="LaNostraTv"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Carlo Conti pronto per un nuovo show dopo Tale e Quale? La confessione"/>
    <meta property="og:description" content="Tale e Quale Show, Carlo Conti svela: &quot;Ci sono parecchie idee&quot; Domani sera andrà in onda la prima e unica puntata dello spin off di Tale e Quale Show,"/>
  </head>
  <body>
    <article>
      <h1>Carlo Conti pronto per un nuovo show dopo Tale e Quale? La confessione</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.lanostratv.it/author/alessiocimino/" target="_blank">Alessio Cimino</a></address>
      <figure>
        <img src="https://i2.wp.com/www.lanostratv.it/wp-content/uploads/2019/10/foto_carlo_conti.jpg"/>
      </figure>
      <h3>Tale e Quale Show, Carlo Conti svela: “Ci sono parecchie idee”</h3>
      <p>Domani sera andrà in onda la prima e unica puntata dello <b>spin off di Tale e Quale Show, Tali e Quali</b>. Alla guida, ovviamente, ci sarà <b>Carlo Conti</b>. E per questa occasione la giuria chiamata a giudicare i vari concorrenti nip sarà composta da Vanessa Incontrada, Gigi D’Alessio e Antonella Clerici. Visti i presupposti sarà una puntata davvero imperdibile. Intanto oggi <b>Conti</b> ha rilasciato un’interessante intervista sull’ultimo numero del magazine <i>Nuovo</i> per parlare della sua famiglia, dello Zecchino d’Oro che condurrà al fianco della Clerici, e dei suoi progetti futuri. E in tal senso il giornalista del settimanale diretto da Riccardo Signoretti ha chiesto a <b>Carlo Conti</b> se dopo <b>Tale e Quale Show</b> e Lo Zecchino d’Oro abbia in progetto qualche nuova trasmissione da proporre ai telespettatori per l’anno nuovo. E il conduttore di origini toscane, con la sua proverbiale schiettezza che l’ha sempre contraddistinto, ha fatto capire che qualcosa bolle in pentola:</p>
      <blockquote>“Nella seconda parte della stagione televisiva ci sono parecchie idee nel cassetto da sperimentare…Di sicuro qualcuna la realizzerò…”</blockquote>
      <p>Che idee avrà? Potrebbe portare su Rai1 un nuovo format?</p>
      <h3>Carlo Conti: suo figlio nel cast dello Zecchino d’Oro? “Non conosce le canzoni”</h3>
      <p>Il giornalista del magazine <i>Nuovo</i> ha poi voluto parlare delle nuova edizione de <b>Lo Zecchino d’Oro</b> che tornerà su Rai1 dal 4 al 7 Dicembre. E la finalissima dell’evento verrà condotta in coppia da <b>Carlo Conti e Antonella Clerici</b>. Proprio quest’ultima, che presenterà in solitaria anche le puntate pomeridiane dell’evento, <b><a href="https://www.lanostratv.it/2019/11/carlo-conti-rompe-il-silenzio-su-antonella-clerici-momento-difficile/">non sta vivendo un momento facile</a></b> per via degli attriti con l’attuale dirigenza Rai, che l’ha un po’ accantonata in questi primi mesi. Ma non è finita qua perchè il giornalista di <i>Nuovo</i> ha anche colto l’occasione per chiedere a <b>Carlo Conti</b> se prima o poi parteciperà allo <b>Zecchino d’Oro</b> anche suo figlio. E l’uomo, a tal proposito, non ha lasciato molte speranze:</p>
      <blockquote>“Per il momento è meglio che continui ad andare a scuola…E poi non conosce neanche una canzone tra quelle delle passate edizioni…”</blockquote>
      <p>Insomma pare davvero che il <b>figlio di Carlo Conti</b> non parteciperà al programma nè nel coro nè, tantomeno, come concorrente.</p>
      <h3>Carlo Conti svela un’importante novità de Lo Zecchino d’Oro: l’annuncio</h3>
      <p><b>Carlo Conti</b>, sul finire dell’intervista rilasciata al magazine <i>Nuovo</i>, ha anche svelato che da quest’anno la <b>finale dello Zecchino d’Oro</b> andrà in onda in prima serata al Sabato. Una novità epocale perchè mai successo prima:</p>
      <blockquote>“E’ la prima volta nella storia del programma che la finale dello Zecchino d’oro si terrà il Sabato in prima serata…”</blockquote>
      <p>E chissà se questa scelta premierà negli ascolti <b>Carlo Conti e Antonella Clerici</b>.</p>
    </article>
  </body>
</html>