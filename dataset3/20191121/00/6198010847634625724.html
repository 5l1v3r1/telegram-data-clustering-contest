<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/vieni-da-me-samuel-peron-spiazzato-dalla-fidanzata-sposiamoci/"/>
    <meta property="og:site_name" content="LaNostraTv"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Vieni da me, Samuel Peron spiazzato dalla fidanzata: “Sposiamoci!”"/>
    <meta property="og:description" content="Vieni da me, Tania Bambaci a Samuel Peron: &quot;È arrivato il tempo di sposarci&quot; Tania Bambaci e Samuel Peron sono stati ospiti del programma di Caterina"/>
  </head>
  <body>
    <article>
      <h1>Vieni da me, Samuel Peron spiazzato dalla fidanzata: “Sposiamoci!”</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.lanostratv.it/author/redazionelanostratv/" target="_blank">LaNostraTv Redazione</a></address>
      <figure>
        <img src="https://i2.wp.com/www.lanostratv.it/wp-content/uploads/2019/09/foto_samuel_peron_storie_italiane.jpg"/>
      </figure>
      <h3>Vieni da me, Tania Bambaci a Samuel Peron: “È arrivato il tempo di sposarci”</h3>
      <p>Tania Bambaci e Samuel Peron sono stati ospiti del programma di<b> Caterina Balivo</b>. Durante le domande scottanti a cui si sono sottoposti però la Bambaci ha spiazzato tutti dicendo chiaramente che ormai è giunta l’ora che lei e Samuel coronino il loro amore con il matrimonio.La bella siciliana ha infatti dichiarato:</p>
      <blockquote>“È arrivato il tempo di sposarci. Samanta Togni si sposa dopo 5 mesi di fidanzamento e io dopo 7 anni ancora no”</blockquote>
      <p><b>Tania Bambaci e Samuel Peron</b> infatti si sono conosciuti nel 2010 a Miss Italia dove la ragazza era in gara mentre Samuel era il ballerino del programma, dopo alcuni mesi di frequentazione si sono fidanzati. Adesso dopo tutti questi anni la Bambaci si aspettava una proposta da parte del suo compagno che però non è arrivata ed a nulla è servita l’insistenza di <b>Caterina Balivo</b>.</p>
      <h3>Samuel Peron da Caterina Balivo: “Voglio un figlio ma non mi sposo”</h3>
      <p>Nonostante le chiare intenzioni di <b>Tania Bambaci</b> la risposta di <b>Samuel Peron</b> è stata categorica, lui non ha nessuna intenzione di sposarsi. Messo alle strette anche dalla conduttrice ha dichiarato di non pensare assolutamente al matrimonio. Tuttavia ha dichiarato di essere invece <b>pronto a diventare padre: </b><i>“Voglio un figlio ma non mi sposo”</i>.</p>
      <p>A questo punto l’ex Miss Italia ha dichiarato che non ci sarà nessun figlio senza il matrimonio.Insomma i due non hanno le idee chiare in proposito. La Bambaci però ha ammesso che in realtà da Samuel la proposta l’ha ricevuta due anni fa, poi per via dei vari impegni di entrambi non si è concretizzata e quindi adesso ne aspetta una nuova. Dalle parte della ragazza lo studio di <b>Vieni da me</b> si sono schierate tutta oltre a Caterina Balivo anche Patrizia Mirigliani e Carolina Stramare.</p>
      <h3>Ballando con le stelle 2020: Samuel Peron e Carolina Stramare prossima coppia?</h3>
      <p>Ospiti della puntata erano anche Alena Seredova, che <a href="https://www.lanostratv.it/2019/11/caterina-balivo-si-commuove-con-alena-seredova-a-vieni-da-me/"><b>ha fatto commuovere</b></a> Caterina Balivo, la direttrice di Miss Italia Patrizia Mirigliani e la Miss Italia in carica <b>Carolina Stramare</b>. Proprio su quest’ultima Lorenzo Farina ha lanciato una battuta, secondo indiscrezioni infatti la ragazza potrebbe partecipare come concorrente alla prossima edizione di <b>Ballando con le stelle</b> in coppia con <b>Samuel Peron</b>. I diretti interessati non hanno colto la battuta, ed a rispondere è stata Tania che ha rivelato che in realtà, vista la sua gelosia, preferirebbe che Samuel ballasse con una partner più grande.</p>
    </article>
  </body>
</html>