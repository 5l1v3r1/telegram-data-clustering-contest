<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://profutbal.sk/clanok/238504-aubameyang-nepredlzil-zmluvu-s-arsenalom-chysta-sa-do-spanielska"/>
    <meta property="og:site_name" content="ProFutbal"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Aubameyang nepredĺžil zmluvu s Arsenalom. Chystá sa do Španielska?"/>
    <meta property="og:description" content="Futbalista Pierre-Emerick Aubameyang z Arsenalu Londýn nemá v úmysle predĺžiť s klubom zmluvu, pretože sa o neho zaujíma FC Barcelona. Informoval o tom portál sport-english.com."/>
  </head>
  <body>
    <article>
      <h1>Aubameyang nepredĺžil zmluvu s Arsenalom. Chystá sa do Španielska?</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">TASR</a></address>
      <p>Futbalista Pierre-Emerick Aubameyang z Arsenalu Londýn nemá v úmysle predĺžiť s klubom zmluvu, pretože sa o neho zaujíma FC Barcelona. Informoval o tom portál sport-english.com.</p>
      <p>Útočník z Gabonu nepodpísal novú zmluvu s Arsenalom a podľa portálu sa rozhodne až po tom, ako zistí, aké vážne sú zámery Španielov. Súčasná zmluva Aubameyanga s "kanoniermi" platí do leta 2021. Arsenal začal rokovania o predĺžení zmluvy s útočníkom na začiatku sezóny. Aubameyang sa však rozhodol čakať na ponuky z iných klubov. Oficiálna verzia bola, že hráč chce mať istotu, že klub bude v budúcej sezóne v Lige majstrov.</p>
    </article>
  </body>
</html>