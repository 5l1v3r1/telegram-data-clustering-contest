<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/State/2019/11/21232402/People-have-accepted-me-without-makeup-Rajinikanth.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="மக்கள் என்னை மேக்கப் இல்லாமல் ஏற்றுக் கொண்டுவிட்டார்கள்-டிடி தொலைக்காட்சிக்கு ரஜினிகாந்த் பேட்டி"/>
    <meta property="og:description" content="மக்கள் என்னை மேக்கப் இல்லாமல் ஏற்றுக் கொண்டுவிட்டார்கள் என்று நடிகர் ரஜினிகாந்த் டிடி தொலைக்காட்சிக்கு பேட்டி அளித்துள்ளார்."/>
  </head>
  <body>
    <article>
      <h1>மக்கள் என்னை மேக்கப் இல்லாமல் ஏற்றுக் கொண்டுவிட்டார்கள்-டிடி தொலைக்காட்சிக்கு ரஜினிகாந்த் பேட்டி</h1>
      <h2>மக்கள் என்னை மேக்கப் இல்லாமல் ஏற்றுக் கொண்டுவிட்டார்கள் என்று நடிகர் ரஜினிகாந்த் டிடி தொலைக்காட்சிக்கு பேட்டி அளித்துள்ளார்.</h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>சென்னை, டிடி தொலைக்காட்சிக்கு நடிகர் ரஜினிகாந்த் அளித்த பேட்டியில் கூறியதாவது:- “கோல்டன் ஐ கான்” விருது அறிவிக்கப்பட்டது எனக்கு ஆச்சர்யத்தை அளித்தது. இந்த விருதுக்கு நான் தகுதியானவனா என்ற எண்ணம் கூட எழுந்தது.  இருப்பினும், பெருமையுடன் விருதை ஏற்றுக் கொண்டேன். விருதை அறிவித்த மத்திய அரசிற்கு நன்றியை தெரிவித்து கொள்கிறேன்.</p>
      <p>பாலசந்தரை சந்தித்தது எனக்கு திருப்புமுனையாக இருந்தது. அவர் தான் எனது வாழ்க்கையை மாற்றினார். நான் கதாநாயகனாக வருவேன் என நினைத்தது இல்லை. பாலசந்தர் சார் தான் என்னை தமிழ் படிக்குமாறு கூறினார். எனக்குள் இருந்த திறமையை வெளிக்காட்டினார்.கேமராவிற்கு முன் மேக்கப் போட்ட நடிகன், மற்ற நேரத்தில் நடிக்க தெரியாத மனிதன். மக்கள் என்னை மேக்கப் இல்லாமல் ஏற்றுக் கொண்டு விட்டார்கள். ரசிகர்கள் என் மீது பொழியும் அளவு கடந்த அன்பு, என்னை பலமுறை உணர்ச்சிவசப்பட வைக்கிறது.ராகவேந்திரர் மீது நம்பிக்கை உள்ளது. இமயமலையில் எனக்கான ஆன்மீக புத்துணர்ச்சி கிடைக்கிறது. பழைய நண்பர்களுடன் தொடர்பில் உள்ளேன். வாழ்க்கையில் அனைத்தும் நடிப்பு தான். இளம் நடிகர்கள் தங்களது பணியை எந்த பணியாக இருந்தாலும் அதனை ரசித்து செய்ய வேண்டும். இவ்வாறு அவர் கூறினார்.</p>
    </article>
  </body>
</html>