<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/aa-idlibde-vurulan-cadir-kampi-havadan-goruntuledi/1651790"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="AA İdlib'de vurulan çadır kampı havadan görüntüledi"/>
    <meta property="og:description" content="İran destekli terörist grupların İdlib'de hedef aldığı çadır kampın havadan çekilen görüntülerinde yıkım gözler önüne serildi."/>
  </head>
  <body>
    <article>
      <h1>AA İdlib'de vurulan çadır kampı havadan görüntüledi</h1>
      <h2>İran destekli terörist grupların İdlib'de hedef aldığı çadır kampın havadan çekilen görüntülerinde yıkım gözler önüne serildi.</h2>
      <address><time datetime="2019-11-21T00:00:00+00:00">21 Nov 2019</time> by <a rel="author">Eşref Musa,Burak Karacaoğlu  </a></address>
      <h4>İdlib</h4>
      <p><b>Anadolu Ajansı</b>, <b>Suriye'de Beşşar Esed rejimi </b>saflarında çatışan <b>İran destekli terörist grupların </b>vurduğu, <b>İdlib Gerginliği Azaltma Bölgesi </b>sınırları içerisindeki çadır kampı havadan görüntüledi.</p>
      <p>Türkiye-Suriye sınırına yakın Kah kamplar bölgesinde dün İran destekli terörist grupların düzenlediği saldırıda çoğu çocuk 12 sivil hayatını kaybetmiş ve en az 40 sivil yaralanmıştı.</p>
      <p>AA'nın havadan çektiği görüntülerde çadırların ve tuğla duvarların yıkıldığı, bir kısmının yandığı görüldü.</p>
      <p>Kah kampı sakini Ahmet Zidan AA muhabirine yaptığı açıklamada, saldırıyı soykırım olarak nitelendirdi.</p>
      <figure>
        <img src="https://www.aa.com.tr/uploads/userFiles/52f7c4d2-852f-4a9e-b343-be9ef8b66754/2019%2F11%2Fcadirkent_2.jpg"/>
      </figure>
      <p>Akşam saatlerinde birden fazla patlama sesi duyulduğunu söyleyen Zidan, "Büyük patlamadan sonra farklı patlama seslerin duyuldu. Yangınlar çıktı. Çok sayıda şehit ve yaralı vardı. İnsanlar panikten farklı kamplara kaçtı. Diğerleri de zeytin arazilerine sığındı." dedi.</p>
      <p>Diğer çadır kamp sakini Ebu Ammar, Esed rejiminin yaşadıkları yerleşimleri bombalamasının yetmediğini, sığındıkları çadırları da bombalamaya başladığını söyledi.</p>
      <p>Ebu Ammar, saldırıdan hemen sonra yaklaşık 500 ailenin yaşadığı çadır kampın boşaltıldığını belirtti.</p>
      <h3>"Rüyamda öldüğümü sandım"</h3>
      <p>Saldırıda babasının ve kız kardeşinin şarapnel parçalarıyla yaralandığını söyleyen 10 yaşındaki Hüseyin Kalaaci, "Çadırdayken dünya bir anda kırmızıya dönüştü." dedi.</p>
      <figure>
        <img src="https://admin.aa.com.tr/uploads/userFiles/52f7c4d2-852f-4a9e-b343-be9ef8b66754/2019%2F11%2Fcadirkent_3.jpg"/>
      </figure>
      <p>Kalaaci saldırı anını söyle anlattı:</p>
      <p>"Çadırlar yanmaya başladı. Babamdan ve kız kardeşimden kan fışkırdığını gördüm. Küçük kardeşlerim ağlıyordu. Rüyamda öldüğümü sandım." </p>
      <related>
        <a href="https://www.aa.com.tr/tr/analiz/sizdirilan-iran-istihbarat-belgeleri-ne-anlama-geliyor/1651819"/>
        <a href="https://www.aa.com.tr/tr/dunya/aa-idlibde-vurulan-cadir-kampi-havadan-goruntuledi/1651790"/>
        <a href="https://www.aa.com.tr/tr/dunya/abden-iranda-itidal-cagrisi/1651683"/>
        <a href="https://www.aa.com.tr/tr/dunya/idlibde-bombardiman-ve-goc-golgesinde-zeytin-hasadi-basladi/1651675"/>
        <a href="https://www.aa.com.tr/tr/dunya/abdden-irandaki-gosterilere-destek-mesaji-/1651626"/>
        <a href="https://www.aa.com.tr/tr/dunya/halk-bankasi-avukatlarindan-abddeki-davanin-dusurulmesi-ve-reddihakim-talebi/1651451"/>
      </related>
    </article>
  </body>
</html>