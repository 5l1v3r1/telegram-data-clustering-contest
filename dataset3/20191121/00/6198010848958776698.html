<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/anticipazioni-domenica-in-24-novembre-gli-ospiti-di-mara-venier/"/>
    <meta property="og:site_name" content="LaNostraTv"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Anticipazioni Domenica In, 24 novembre: gli ospiti di Mara Venier"/>
    <meta property="og:description" content="Domenica In anticipazioni: Gigi D'Alessio e Vanessa Incontrada ospiti di Mara Venier Si sta avvicinando il weekend che porterà nuova linfa vitale a tutti"/>
  </head>
  <body>
    <article>
      <h1>Anticipazioni Domenica In, 24 novembre: gli ospiti di Mara Venier</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.lanostratv.it/author/denisbocca/" target="_blank">Denis Bocca</a></address>
      <figure>
        <img src="https://i2.wp.com/www.lanostratv.it/wp-content/uploads/2019/11/foto_mara_venier_ospiti_24_novembre.jpg"/>
      </figure>
      <h3>Domenica In anticipazioni: Gigi D’Alessio e Vanessa Incontrada ospiti di Mara Venier</h3>
      <p>Si sta avvicinando il weekend che porterà nuova linfa vitale a tutti coloro che aspettano il momento di togliere gli abiti da lavoro e vestire più comodamente per stare davanti il piccolo schermo, magari a guardare <b>Mara Venier con Domenica In</b>. Stando a quanto scritto da <i>TvBlog</i> le <b>anticipazioni di Domenica In, 24 novembre</b>, vedranno tra gli ospiti l’inedita coppia composta da <b>Gigi D’Alessio e Vanessa Incontrada</b> che porteranno sul primo canale della tv di stato un programma musicale intitolato 20 anni che siamo italiani. Ma ci sarà spazio anche per l’orchestra e i classici momenti di goliardia a cui il pubblico è ormai abituato.</p>
      <h3>Ospiti Domenica In, 24 novembre: Mara Venier chiama Marco Bocci</h3>
      <p><b>Domenica In</b> è un successo continuo e una <b><a href="https://www.lanostratv.it/2019/11/ascolti-francesca-fialdini-batte-barbara-durso-venier-da-record/">Mara Venier da record</a></b> si conferma ancora una volta l’unica signora della domenica. D’altronde Barbara d’Urso con il suo Domenica Live può ormai solo ambire alla fascia di signora della domenica part-time (vista la durata irrisoria del suo spazio tv). Oltre a Gigi D’Alessio e Vanessa Incontrada <b>domenica 24 novembre</b>, stando alle anticipazioni fornite da <i>TvBlog</i>, ci sarà anche l’attore di fiction Mediaset <b>Marco Bocci</b> che si è lanciato nella scrittura del suo primo romanzo.</p>
      <h3>Mara Venier ospita Gigliola Cinquetti e la mamma di Nadia Toffa a Domenica In</h3>
      <p>Nella <b>prossima puntata di Domenica In (24 novembre) Mara Venier</b> ospiterà anche la cantante <b>Gigliola Cinquetti</b>, che allieterà il pubblico con la sua ugola d’oro, e la <b>mamma di Nadia Toffa</b> la quale la ricorderà con infinito affetto. E visto che il 25 novembre si celebrerà la giornata contro la violenza sulle donne, in studio ci sarà il ministro della giustizia Alfonso Bonafede. L’appuntamento è per domenica a partire dalle 14.00 come sempre su Rai1.</p>
    </article>
  </body>
</html>