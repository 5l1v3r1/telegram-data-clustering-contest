<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/cat-costa-sa-infiintezi-o-plantatie-de-coacaz-pe-un-hectar-cheltuielile-cu-materialele-forta-de-munca-si-lucrarile-mecanice-sunt-26-000-de-lei-hectar-18602948"/>
    <meta property="og:site_name" content="BusinessMagazin"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Cât costă să înfiinţezi o plantaţie de coacăz pe un hectar? „Cheltuielile cu materialele, forţa de muncă şi lucrările mecanice sunt 26.000 de lei/hectar“"/>
    <meta property="og:description" content="În ultimii ani, tot mai mulţi fermieri mici au pariat pe culturi de nişă."/>
  </head>
  <body>
    <article>
      <h1>Cât costă să înfiinţezi o plantaţie de coacăz pe un hectar? „Cheltuielile cu materialele, forţa de muncă şi lucrările mecanice sunt 26.000 de lei/hectar“</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.businessmagazin.ro/autor/florentina-nitu" target="_blank">Florentina Niţu</a></address>
      <h3>Cât costă să înfiinţezi o plantaţie de coacăz pe un hectar? „Cheltuielile cu materialele, forţa de muncă şi lucrările mecanice sunt 26.000 de lei/hectar“</h3>
      <p>În ultimii ani, tot mai mulţi fermieri mici au pariat pe culturi de nişă.</p>
      <p>În ultimii ani, tot mai mulţi fermieri mici au pariat pe culturi de nişă.</p>
      <p>Înfiinţarea unei plantaţii de coacăz – negru sau roşu - pe o suprafaţă de un hectar costă în medie 26.000 de lei, însă pro­ducţia anuală a plantei este de 10 tone de fruct şi valoarea ei este de aproape 50.000 de lei, potrivit consul­tantului Sorin Bondoc, director general al companiei RGIC Consultanţă.</p>
      <p>„Cheltuielile cu materialele, forţa de muncă şi lucrările mecanice sunt 26.000 de lei/hectar. Din vânzarea pro­ducţiei principale, de 10 tone, veniturile sunt de 48.800 de lei/hectar. Fermierii mai pot obţine şi subvenţii europene şi na­ţionale”, a spus Sorin Bondoc, direc­tor general al companiei RGIC Consultanţă. Pentru a beneficia de subvenţii, soli­citantul trebuie să fie înscris în Re­gis­trul Fermelor, iar  suprafaţa pe care o deţine să nu fie mai mică de un hectar, formată din parcele de cel puţin 0,1 hectare în cazul coacăzului, adaugă consultantul.</p>
      <p>Plantarea propriu-zisă (fasonarea, mocirlirea) a materialului săditor se face toamna de la începutul lunii noiembrie până la începutul lunii decembrie sau primăvara, de la începutul lunii martie până la mijlocul lunii aprilie. Materialul se plantează la o distanţă de 0,5 metri între tufe şi 2,5 metri între rânduri. Imediat după plantare, plantele trebuie udate cu 10-15 litri apă/tufă. Coacăzul plantat poate fi atât roşu, cât şi negru. Pentru cel negru, soiurile Negre mari şi Black Down au o productivitate foarte mare. Zonele premontane sunt foarte favorabile pentru dezvoltarea culturii, dar şi în zonele de câmpie, la semiumbră, cu posibilităţi de irigare, cultura se dezvoltă în condiţii optime. Totodată, solurile luto-argiloase, argilo-lutoase, argiloase, aluvionare bogate în humus, bine drenate sunt proprice pentru creşterea plantelor.</p>
      <p>În timpul sezonului, lunile iunie - iulie, coacăzele costau 5-10 lei/kg la uşa producătorului, iar în supermarket 200 g costau în medie 20 de lei.</p>
      <p>În ultimii ani, tot mai mulţi fermieri mici au pariat pe culturi de nişă, mai întâi experimentale, pornind cu o su­pra­faţă de câţiva metri pătraţi într-o gră­dină şi îndreptându-se acum spre suprafeţe însemnate de câteva hectare.</p>
      <p> </p>
      <p> </p>
      <p> </p>
      <p> </p>
    </article>
  </body>
</html>