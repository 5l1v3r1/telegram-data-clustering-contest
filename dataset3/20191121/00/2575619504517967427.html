<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.focus-wtv.be/nieuws/ongeval-legt-treinverkeer-een-week-stil-zeebrugge"/>
    <meta property="og:site_name" content="Focus | WTV"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Ongeval legt treinverkeer een week stil in Zeebrugge"/>
    <meta property="og:description" content="Nog enkele dagen zal er geen treinverkeer mogelijk zijn op het beschadigde spoor langs de Margareta van Oostenrijkstraat in Zeebrugge."/>
  </head>
  <body>
    <article>
      <h1>Ongeval legt treinverkeer een week stil in Zeebrugge</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Ken Pieters</a></address>
      <p>
        <b>Nog enkele dagen zal er geen treinverkeer mogelijk zijn op het beschadigde spoor langs de Margareta van Oostenrijkstraat in Zeebrugge.</b>
      </p>
      <p>Gisteren was er een aanrijding tussen een goederentrein en een vrachtwagen op de overweg. Daardoor is de seinkeet vernield en heeft de bovenleiding zware schade opgelopen. Ook de overweg zelf is aan herstelling toe. De oplapwerken zullen normaal nog tot volgende week duren, misschien wel tot vrijdag. Al is het volgens spoornetbeheerder Infrabel niet uitgesloten dat het getroffen spoor sneller kan vrijgegeven worden.</p>
      <p>De spoorwegbundel Ramskapelle is door de herstellingswerken niet bereikbaar. Het goederverkeer per trein moet uitwijken naar de spoorwegbundels Pelikaan en Zeebrugge Vorming.</p>
      <h3>Bekijk ook:</h3>
      <ul>
        <li>
          <a href="https://www.focus-wtv.be/nieuws/vrachtwagen-kantelt-na-aanrijding-met-trein-zeebrugge">Vrachtwagen kantelt na aanrijding met trein in Zeebrugge</a>
        </li>
      </ul>
    </article>
  </body>
</html>