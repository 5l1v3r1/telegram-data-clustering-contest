<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/people/mondo/2019/11/21/andrea-di-york-si-ritira-dalla-vita-pubblica-passo-indietro-foto-gossip-notizie"/>
    <meta property="og:site_name" content="VANITY FAIR"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Andrea di York si ritira dalla vita pubblica dopo lo scandalo Epstein: «Faccio un passo indietro»"/>
    <meta property="og:description" content="Il terzogenito di Elisabetta, travolto dallo scandalo Epstein, annuncia una pausa dagli impegni pubblici. La regina appoggia la sua scelta, fattasi inevitabile dopo che negli ultimi giorni molti finanziatori delle associazioni benefiche sostenute da Andrea avevano dato forfait. E l'intervista alla BBC non aveva fatto altro che peggiorare le cose"/>
  </head>
  <body>
    <article>
      <h1>Andrea di York si ritira dalla vita pubblica dopo lo scandalo Epstein: «Faccio un passo indietro»</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.vanityfair.it/author/arossi" target="_blank">Antonella Rossi</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/21015944/GettyImages-1178478164-950x684.jpg"/>
        </figure>
        <figure>
          <img src="https://images.vanityfair.it/gallery/91321/Big/bc62446b-c37e-445d-9c26-b798f9598385.jpg"/>
          <figcaption>
            <b>Sarah Ferguson e Andrea di York, un rapporto speciale</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/91321/Big/786f3e73-6e97-4487-a4e7-1c63c3fe1375.jpg"/>
          <figcaption>
            <b>Sarah Ferguson e Andrea di York, un rapporto speciale</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/91321/Big/07c484bc-ab69-493d-b473-147ac30a667e.jpg"/>
          <figcaption>
            <b>Sarah Ferguson e Andrea di York, un rapporto speciale</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/91321/Big/9691dbc5-3675-42bc-8e04-c270f9a3c6c8.jpg"/>
          <figcaption>
            <b>Sarah Ferguson e Andrea di York, un rapporto speciale</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/91321/Big/47ae5fab-4741-456a-b498-ebb736431f5b.jpg"/>
          <figcaption>
            <b>Sarah Ferguson e Andrea di York, un rapporto speciale</b>
            <cite>Getty Images</cite>
          </figcaption>
        </figure>
        <figcaption>Sarah Ferguson e Andrea di York, un rapporto speciale</figcaption>
      </slideshow>
      <p>
        <b>Il terzogenito di Elisabetta, travolto dallo scandalo Epstein, annuncia una pausa dagli impegni pubblici. La regina appoggia la sua scelta, fattasi inevitabile dopo che negli ultimi giorni molti finanziatori delle associazioni benefiche sostenute da Andrea avevano dato forfait. E l'intervista alla BBC non aveva fatto altro che peggiorare le cose</b>
      </p>
      <p>Il caso Jeffrey Epstein alla fine è diventato il caso <b>Andrea di York.</b> Il duca, terzogenito della regina Elisabetta II, <a href="https://www.vanityfair.it/people/mondo/2019/11/20/andrea-di-york-scandalo-figlio-prediletto-regina-foto-gossip#116807">suo figlio prediletto stando alle cronache reali</a>, dopo l’intervista poco convincente alla BBC in cui faceva mea culpa per i rapporti con il magnate, andati avanti anche dopo la prima condanna di lui per molestie ed abusi sessuali su minori, ha preso una decisione molto importante: <b>«Ho chiesto a Sua Maestà di poter fare un passo indietro negli impegni pubblici per il prossimo futuro e lei ha dato il suo permesso»</b> si legge in <b>una nota diffusa da Buckingham Palace nella tarda serata di mercoledì 20 novembre.</b></p>
      <p>Le ragioni, come spiegato, riguardano le conseguenze del rapporto poco chiaro tra Andrea ed Epstein. Nei giorni scorsi, infatti, molti finanziatori delle associazioni benefiche da lui sostenute, così come altre che hanno legami stretti con la royal family, hanno deciso di abbandonare gli impegni presi, e questo proprio per la posizione dubbia del principe. Andrea resta tuttavia fermo nel negare qualsiasi comportamento scorretto nei confronti di minorenni. «Il suicidio di Epstein ha lasciato molte domande senza risposta, in modo particolare per le sue vittime, e sono profondamente solidale con tutti coloro che sono stati colpiti».</p>
      <p>La bufera su Andrea era scoppiata non tanto per l’amicizia con Epstein, quanto per le accuse di una donna di 35 anni, Virginia Roberts, che sarebbe stata offerta al principe dall’ex compagna del magnate, Ghislaine Maxwell, quando aveva solo 17 anni. <b>A inchiodarlo, un video che li ritrae insieme nella casa di Belgravia della donna, da cui sono state estrapolate delle immagini inequivocabili.</b> Per il principe si tratta di un fotomontaggio, è certo di non aver mai incontrato Virginia e sicuro di non aver fatto mai sesso con lei. Nell’intervista rilasciata alla BBC il principe ha detto anche che un rapporto sessuale per un uomo è una cosa positiva e se fosse accaduto lo ricorderebbe senz’altro. Non ha però convinto, e così sulla royal family già provata da un anno pesante per via delle incomprensioni tra William ed Harry si è abbattuta un’altra tegola, ben più pesante delle precedenti. Elisabetta, di certo, no nvede l’ora di lasciarsi alle spalle questo <i>annus horribilis. </i>Il precedente, nel 1992. Un bel lasso di tempo per riprendere fiato. Ne uscirà anche questa volta, ne siamo certi.</p>
      <p> </p>
      <related>
        <h4>LEGGI ANCHE</h4>
        <a href="https://www.vanityfair.it/people/mondo/2019/11/20/andrea-di-york-scandalo-figlio-prediletto-regina-foto-gossip#116807"/>
        <a href="https://www.vanityfair.it/people/gossip/2019/11/18/andrea-di-york-caso-epstein-traffico-sessuale-minori-foto-gossip-notizie"/>
      </related>
    </article>
  </body>
</html>