<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/telewizja-i-vod/disneyplus-polska-cena-drozej-niz-w-aple-tvplus-i-hbo-go"/>
    <meta property="og:site_name" content="Telepolis"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Tyle ma kosztować Disney+ w Polsce. Będzie drożej niż w Apple TV+ czy HBO GO"/>
    <meta property="og:description" content="Program uruchomiony na Apple TV ujawnił polską cenę subskrypcji Disney+. Nie znamy daty premiery nowej usługi VOD w Polsce, ale znamy jej cenę - 32,99 zł. Czy to dużo? To więcej niż musimy miesięcznie płacić za Apple TV+ czy HBO GO, ale taniej niż na platformie Netflix."/>
  </head>
  <body>
    <article>
      <h1>Tyle ma kosztować Disney+ w Polsce. Będzie drożej niż w Apple TV+ czy HBO GO</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">msnet</a></address>
      <p>
        <b>Program uruchomiony na Apple TV ujawnił polską cenę subskrypcji Disney+. Nie znamy daty premiery nowej usługi VOD w Polsce, ale znamy jej cenę - 32,99 zł. Czy to dużo? To więcej niż musimy miesięcznie płacić za Apple TV+ czy HBO GO, ale taniej niż na platformie Netflix.</b>
      </p>
      <p><b>12 listopada tego roku</b> nastąpił oficjalny start platformy <b>Disney+</b>. Usługa na początku stała się dostępna dla widzów w <b>USA</b>, <b>Kanadzie</b> i <b>Holandii</b>, a tydzień później trafiła również do <b>Australii</b>, <b>Nowej Zelandii</b> i <b>Portoryko</b>. 31 marca przyszłego roku z nowej usługi VOD skorzystają mieszkańcy <b>Francji</b>, <b>Hiszpanii</b>, <b>Niemiec</b>, <b>Wielkiej Brytanii</b> i <b>Włoch</b>. Data debiutu serwisu w Polsce nie jest jeszcze znana.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/telewizja-i-vod/disney-plus-oficjalnie-wystartowal-i-zaliczyl-gigantyczna-wpadke"/>
        <a href="https://www.telepolis.pl/wiadomosci/telewizja-i-vod/dlaczego-disney-plus-padl-tuz-po-starcie-to-efekt-niespodziewanego-sukcesu-platformy"/>
      </related>
      <h3>Tyle kosztuje Disney+</h3>
      <p>Disney+ daje między innymi dostęp do produkcji <b>z całej prawie 100 letniej historii wytwórni</b> założonej 16 października 1923 roku przez braci <b>Roya i Walta Disneya</b>, na maksymalnie 4 urządzeniach jednocześnie. Przez 7 dni można wypróbować ofertę platformy za darmo, a potem już należy zapłacić. Ile? W Stanach Zjednoczonych miesiąc subskrypcji kosztuje <b>8,99 USD</b> (35 zł), a jeśli zdecydujemy się zapłacić za rok z góry, to wydamy <b>89,99 USD</b> (349 zł). W Holandii za to samo płaci się odpowiednio <b>6,99 euro</b> (30 zł) i <b>69,99 euro</b> (300 zł).</p>
      <related>
        <h4>Zobacz:</h4>
        <a href="https://www.telepolis.pl/wiadomosci/telewizja-i-vod/hakerzy-ukradli-tysiace-kont-disney-plus-i-handluja-nimi-w-darkwebie"/>
        <a href="https://www.telepolis.pl/wiadomosci/telewizja-i-vod/tasmowo-ogladamy-seriale-bingowanie-netflix"/>
      </related>
      <p>A jak to będzie wyglądać w Polsce, gdy Disney + trafi już do nas? Za miesięczną subskrypcję zapłacimy <b>32,99 zł</b> miesięcznie, natomiast płacąc za cały rok z góry wydamy <b>334,99 zł</b>. Dla porównania <b>Apple TV+</b> kosztuje <b>24,99 zł</b>, <b>HBO GO</b> od dzisiaj kosztuje <b>24,90 zł</b>, a <b>Netflix</b> kosztuje <b>34 zł miesięcznie</b> (plan podstawowy).</p>
      <related>
        <h4>Zobacz:</h4>
        <a href="https://www.telepolis.pl/wiadomosci/telewizja-i-vod/apple-tv-plus-bije-konkurencje-na-glowe-jakoscia-streamingu-4k"/>
        <a href="https://www.telepolis.pl/wiadomosci/telewizja-i-vod/hbo-go-od-listopada-drozej-znamy-powod"/>
      </related>
      <p>Ankieta<br/><br/><b><a href="https://www.telepolis.pl/ankiety/czy-zasubskrybujesz-usluge-disney-plus-gdy-ta-stanie-sie-dostepna-w-polsce">Czy zasubskrybujesz usługę Disney+, gdy ta stanie się dostępna w Polsce?<br/></a></b>Zdecydowanie tak <br/>Raczej tak <br/>Raczej nie <br/>Zdecydowanie nie <br/>Nie wiem <br/>GŁOSUJ<br/><a href="https://www.telepolis.pl/ankiety/czy-zasubskrybujesz-usluge-disney-plus-gdy-ta-stanie-sie-dostepna-w-polsce?result=true">Zobacz wyniki </a><a href="https://www.telepolis.pl/ankiety"> Archiwum</a></p>
      <p>Źródło tekstu: Wirtualnemedia.pl, wł</p>
      <related>
        <h4>Czytaj więcej na ten temat</h4>
        <a href="https://www.telepolis.pl/wiadomosci/telewizja-i-vod/netflix-originals-grudzien-2019-filmy-i-seriale"/>
        <a href="https://www.telepolis.pl/wiadomosci/telewizja-i-vod/netflix-dzielenie-sie-kontem-udostepnianie-hasla"/>
        <a href="https://www.telepolis.pl/wiadomosci/prawo-finanse-statystyki/vod-w-polsce-wrzesien-2019-vod-pl-player-netflix-wideo-wp-hbogo-ipla"/>
        <a href="https://www.telepolis.pl/wiadomosci/telewizja-i-vod/disney-plus-lista-filmow-trailer-zwiastun"/>
        <a href="https://www.telepolis.pl/wiadomosci/telewizja-i-vod/filmy-wyprodukowane-przez-apple-a-najpierw-trafia-do-kin-gigant-chce-miec-szanse-na-oscara"/>
      </related>
    </article>
  </body>
</html>