<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.automarket.ro/stiri/seful-daimler-masinile-electrice-au-nevoie-de-stimulente-in-aceasta-etapa-94887.html"/>
    <meta property="og:site_name" content="Automarket"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Șeful Daimler: “Mașinile electrice au nevoie de stimulente în această etapă de tranziție”"/>
    <meta property="og:description" content="Ola Källenius, șeful Daimler, a declarat că mașinile electrice au nevoie de stimulente în această etapă de “tranziție” și de renunțare treptată la motoarele tradiționale. “După ce China a retras stimulentele, vânzările de mașini electrice și hibride s-au prăbușit,” a subliniat oficialul Daimler."/>
  </head>
  <body>
    <article>
      <h1>Șeful Daimler: “Mașinile electrice au nevoie de stimulente în această etapă de tranziție”</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Paul Cosma</a></address>
      <p>Ola Källenius, șeful Daimler, a declarat că mașinile electrice au nevoie de stimulente în această etapă de “tranziție” și de renunțare treptată la motoarele tradiționale. “După ce China a retras stimulentele, vânzările de mașini electrice și hibride s-au prăbușit,” a subliniat oficialul Daimler.</p>
      <p>Vânzările de mașini <a href="https://www.automarket.ro/stiri/masina-electrica-85611.html">electrice</a> și hibride din China au scăzut simțitor în lunile octombrie (45.6%) și septembrie (33%), conform datelor publicate de asociația producătorilor auto chinezi. </p>
      <p>Cu această ocazie, șeful <a href="https://www.automarket.ro/masini-noi/daimler/">Daimler</a> a susținut că mașinile <a href="https://www.automarket.ro/stiri/masina-electrica-85611.html">electrice</a> au nevoie de stimulente în această perioadă de tranziție în industria auto.</p>
      <p><b><i>“</i></b><b><i>După ce China a retras stimulentele pentru ma</i></b><b><i>șinile <a href="https://www.automarket.ro/stiri/masina-electrica-85611.html">electrice</a> și hibride, piața s-a prăbușit. A intrat în cădere liberă. Este important să avem o structură de stimulente în această etapă de tranziție,”</i></b> a declarat Ola Källenius, în contextul renunțării treptate la motoare tradiționale.</p>
      <p>Daimler a anunțat că va investi 20 de miliarde de euro până în 2030 pentru a cumpăra bateriile necesare producției de masă a mașinilor <a href="https://www.automarket.ro/stiri/masina-electrica-85611.html">electrice</a>. În total, grupul german vrea să lanseze un număr de 130 de versiuni “electrificate” pentru modelele Mercedes-Benz până în 2022.</p>
      <p>Daimler estimează că vânzările de mașini <a href="https://www.automarket.ro/stiri/masina-electrica-85611.html">electrice</a> de la Mercedes vor crește cu 15-25% până în 2025, în funcție de preferințele clienților și dezvoltarea infrastructurii publice de încărcare.</p>
      <p>Via <a href="https://www.reuters.com/article/us-daimler-electric-incentives/daimler-ceo-says-electric-cars-need-incentives-to-become-mainstream-idUSKBN1XU2ER">Reuters</a></p>
    </article>
  </body>
</html>