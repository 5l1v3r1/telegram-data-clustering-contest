<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/to-nije-cudo-to-je-luka-doncic-tri-rekorda-za-jedno-vece-video/343004"/>
    <meta property="og:site_name" content="MozzartSport"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="To nije čudo, to je Luka Dončić: Tri rekorda za jedno veče (VIDEO)"/>
    <meta property="og:description" content="Sjajni Slovenac tripl-dablom razbio Golden Stejt, dobar i Marjanović – 142:92"/>
  </head>
  <body>
    <article>
      <h1>To nije čudo, to je Luka Dončić: Tri rekorda za jedno veče (VIDEO)</h1>
      <h2>Sjajni Slovenac tripl-dablom razbio Golden Stejt, dobar i Marjanović – 142:92</h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>To nije čudo, to je <b>Luka Dončić!</b> Slovenački reprezentativac i nekadašnji član Real Madrida nastavlja da pomera granice u NBA košarci. Pitanje je dana kada će srušiti rekord <b>Dražena Petrovića</b>, igrača sa prostora bivše Jugoslavije koji je postigao najviše poena na jednoj utakmici. Ali dok to čekamo <b>Luka Dončić</b> diže standarde sopstvene moći.</p>
      <p>
        <b>
          <a href="https://mozzartsport.com/kosarka/vesti/to-je-ta-somborska-glava-jokic-unistio-hardena-i-vestbruka/343005">Jokić uništio Hardena i Vestbruka</a>
        </b>
      </p>
      <p>On je u velikoj pobedi Dalas Meveriksa nad Golden Stejtom upisao tripl-dabl, pošto je duel završio sa 35 poena uz 10 skokova i 11 asistencija. Veliko je pitanje kakve bi brojke imao<b> Dončić</b> da ga trener Meveriksa nije poslao na klupu posle 26 minuta, kada je bilo jasno da će Dalas upisati siguran trijumf. Ostaće zabeleženo da je <b>Dončić</b> do impresivnih brojki došao posle tačno 25 minuta i 30 sekundi provedenih u igri. Nikada nikome nije trebalo tako malo vremena da se stigne do tripl-dabla.</p>
      <figure>
        <iframe src="https://www.youtube.com/embed/wR1V37ODaNs" width="425" height="349" data-service="Youtube" scrolling="no"/>
      </figure>
      <p>Golden Stejt nije imao nikakve šanse najviše zahvaljujući<b> Luki Dončiću</b>. Već posle prve četvrtine <b>Luka</b> je na kontu imao 22 poena, uz pet skokova i isto toliko asistencija. Pogodio je tada već pet trojki i jasno stavio do znanja da će uništiti Voriorse.</p>
      <p>Slovenac je stigao do sedmog tripl dabl u sezoni, što je najviše za jednog igrača u prvih 14 mečeva sezone još od <b>Oskara Robertsona</b>, koji je imao 11 u sezoni 1961/1962! Upravo je legendarnog <b>Robertsona</b> prestigao <b>Dončić</b> u trećem rekordu koji je oborio za veče, jer je dosad on držao rekord kao najmlađi igrač koji je ostvario uzastopni tripl-dabl sa najmanje 35 postignutih poena. Taj rekord sada ide u ruke Slovenca, koji će 21 godinu da napuni 28. februara 2020. godine. Trenutno <b>Dončić</b> postiže prosečno 29.9 poena, 10.7 skokova i 9.4 asistencije i među pet je u poenima i asistencijma i jedini je koji je u top 15 u sve tri kategorije.</p>
      <p>Odličan je bio i <b>Bobi Marjanović</b>. Naš centar je za 19 minuta na parketu postigao deset poena i imao šest asistencija.</p>
      <p>Bilo je još raspoloženih igrača iz regiona ove večeri. Hrvat <b>Bojan Bogdanović</b> je vodio Jutu do trijumfa nas Minestotom. Ubavio je 30 poena za 36 minuta.</p>
      <p>
        <b>NBA REZULTATI</b>
      </p>
      <p>Filadelfija – Njujork 109:104<br/>/Embid 23 – Moris 22/</p>
      <p>Vašington – San Antonio 138:132<br/>/Bel 33 – Derozen 31/</p>
      <p>Atlanta – Milvoki 127:135<br/>/Hanter 27 – Adetokumbo 33/</p>
      <p>Bruklin – Šarlot 101:91<br/>/Alen 22 – Rozier 18/</p>
      <p>Dalas – Golden Stejt 142:94<br/>/Dončić 35 – Paskval 22/</p>
      <p>Majami – Klivlend 124:100<br/>/Robinson 29 – Lav 25/</p>
      <p>Toronto – Orlando 113:97<br/>/Vanvlet 24 – Furnije 21/</p>
      <p>Čikago – Detroit 109:89<br/>/Markanen 24 – Rouz 18/</p>
      <p>Minestota – Juta 95:103<br/>/Minesota 22 – Juta 30/</p>
      <p>Denver – Hjuston 105:95<br/>/Jokić 27 – Harden 27/</p>
      <p>Los Anđeles Klipers – Boston 107:104<br/>/Vilijams 27 – Tatum 30/</p>
      <figure>
        <img src="https://mozzartsport.com/upload/CKEditor/01.05.2019/slllavvee/istok.jpg"/>
      </figure>
      <figure>
        <img src="https://mozzartsport.com/upload/CKEditor/01.05.2019/slllavvee/zapad.jpg"/>
      </figure>
      <figure>
        <img src="https://mozzartsport.com/upload/CKEditor/01.05.2019/slllavvee/borac%20(1).png"/>
      </figure>
    </article>
  </body>
</html>