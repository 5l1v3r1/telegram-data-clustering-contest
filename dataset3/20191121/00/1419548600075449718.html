<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/63zx57"/>
    <meta property="og:site_name" content="News7 Tamil"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="ராதாரவி மீதான முறைகேடு புகார் குறித்து அறிக்கை தாக்கல் செய்ய உத்தரவு!"/>
    <meta property="og:description" content="ராதாரவி மீதான முறைகேடு புகார் குறித்து அறிக்கை தாக்கல் செய்ய உத்தரவு!"/>
  </head>
  <body>
    <article>
      <h1>ராதாரவி மீதான முறைகேடு புகார் குறித்து அறிக்கை தாக்கல் செய்ய உத்தரவு!</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">wasim</a></address>
      <p>
        <b>தென்னிந்திய டப்பிங் ஆர்டிஸ்ட் யூனியன் தலைவர் ராதாரவி மீது எடுக்கப்பட்ட நடவடிக்கை குறித்து அறிக்கை தாக்கல் செய்ய சென்னை உயர்நீதிமன்றம் உத்தரவிட்டுள்ளது. </b>
      </p>
      <p>தென்னிந்திய டப்பிங் ஆர்டிஸ்ட் சங்கத்தின் வரவு செலவு கணக்குகளை முறையாக பராமரிக்காத அச்சங்கத்தின் தலைவர் ராதாரவி மற்றும் செயலாளர்கள் மீது நடவடிக்கை எடுக்க வலியுறுத்தி சங்க உறுப்பினர்கள் மயிலை குமார், காளிதாஸ் உள்ளிட்ட 3 பேர் உயர்நீதிமன்றத்தில் வழக்கு தொடர்ந்தனர். </p>
      <p>அனுமதிக்கப்பட்டதை விட அதிக சந்தா வசூலிக்கப்படுவதாகவும், சங்க நிதி மேலாண்மையில் முறைகேடுகள் நடந்திருப்பதாகவும் மனுதாரர் தரப்பில் குற்றம்சாட்டப்பட்டது. இந்த வழக்கை விசாரித்த நீதிபதி எஸ்.எம் சுப்ரமணியம், ராதாரவிக்கு எதிராக அளிக்கப்பட்டுள்ள புகாரின் மீது எடுக்கப்பட்ட நடவடிக்கை குறித்து அறிக்கை தாக்கல் செய்ய தொழிற்சங்க பதிவாளருக்கு உத்தரவிட்டு வழக்கு விசாரணையை நவம்பர் 26ம் தேதிக்கு ஒத்திவைத்தார்.</p>
    </article>
  </body>
</html>