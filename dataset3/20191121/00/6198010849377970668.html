<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/amici-19-anticipazioni-skioffi-nei-guai-arriva-il-provvedimento/"/>
    <meta property="og:site_name" content="LaNostraTv"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Amici 19 anticipazioni: Skioffi nei guai? Arriva il provvedimento"/>
    <meta property="og:description" content="Skioffi: il suo destino ad Amici di Maria De Filippi affidato a una commissione esterna. La decisione Sabato scorso è iniziato ufficialmente Amici 19. E"/>
  </head>
  <body>
    <article>
      <h1>Amici 19 anticipazioni: Skioffi nei guai? Arriva il provvedimento</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.lanostratv.it/author/alessiocimino/" target="_blank">Alessio Cimino</a></address>
      <figure>
        <img src="https://i0.wp.com/www.lanostratv.it/wp-content/uploads/2019/11/foto_skioffi_nei_guai.jpg"/>
      </figure>
      <h3>Skioffi: il suo destino ad Amici di Maria De Filippi affidato a una commissione esterna. La decisione</h3>
      <p>Sabato scorso è iniziato ufficialmente <b>Amici 19</b>. E già in pochissimi giorni è scoppiata una vera e proprio bufera nei confronti di uno dei concorrenti: <b>Skioffi</b>. Il motivo? Il giovane rapper, in passato, ha scritto alcuni testi di canzoni inneggianti alle violenze e addirittura al femminicidio. Per tale ragione il pubblico a casa, sempre sensibilissimo a queste tematiche, si è riversato sui social per chiedere alla redazione del talent show prodotto e condotto da Maria De Filippi l’immediato allontanamento di <b>Skioffi</b>. E dopo tanto parlare di questa incredibile e incresciosa faccenda, ecco che oggi è arrivata la decisione della produzione del programma. Al ragazzo, come mostrato nell’ultimo <b>daytime di Amici 19</b> andato in onda su Real Time, è stato comunicato che il suo destino verrà deciso Sabato prossimo da una commissione esterna che, dopo attentissima e scrupolosa analisi dei fatti, deciderà se potrà continuare la sua esperienza o meno nella scuola più famosa di Italia. Quale sarà la decisione?</p>
      <h3>Amici 19, Skioffi commenta il provvedimento preso dalla produzione: “Perchè definirlo errore?”</h3>
      <p><b>Skioffi</b>, dopo essere venuto a conoscenza del provvedimento preso nei suoi confronti dalla produzione per il testo di una canzone in particolare, Yolandi, non ha mostrato stupore, anche se comunque non ha nascosto di avere qualche dubbio a tal proposito:</p>
      <blockquote>“Una cosa che non capisco. Ok, nella vita si cresce e si cambia, ma perché definirlo al 100% un errore. Io non capisco questo…”</blockquote>
      <p>Difatti, secondo <b>Skioffi di Amici di Maria De Filippi</b>, il testo della canzone Yolandi andrebbe semplicemente interpretato e contestualizzato: <i>“Io ho voluto solo mostrare il massimo dello schifo, della crudeltà della cosa…”</i></p>
      <h3>Anticipazioni Amici di Maria De Filippi, caso Skioffi: parla Gaia Gozzi</h3>
      <p><b>Gaia Gozzi</b>, nel <b>daytime di Amici 19</b> andato in onda su Real Time, dopo aver ascoltato attentamente i dubbi avanzati da <b>Skioffi</b>, che anche ieri non ha fatto mistero di <b><a href="https://www.lanostratv.it/2019/11/amici-19-skioffi-si-sfoga-sto-male-celentano-contro-valentin/">star vivendo molto male</a></b> la situazione, ha voluto dire la sua: <i>“Quello che tutti noi diciamo è una tua personale responsabilità del modo in cui comunichi certe cose…”</i> Parole che poco hanno convinto <b>Skioffi</b>, il quale ha anche ‘minacciato’ di abbandonare <b>Amici di Maria De Filippi</b> di sua volontà. Come andrà a finire questa storia?</p>
    </article>
  </body>
</html>