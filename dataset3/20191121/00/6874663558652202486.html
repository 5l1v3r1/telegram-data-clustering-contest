<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/articles/0,7340,L-3774196,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="מצטרפים להגשמה: עוזי דנינו ימונה ליו&quot;ר, רונן טורם למנכ&quot;ל"/>
    <meta property="og:description" content="המינוי מתבצע במסגרת מהלך לחיזוק הנהלת החברה שמקדמים השותפים המייסדים, אבי כץ וחנן שמש. עוד מתכננת הגשמה להגדיל בקרוב את מעגל המשקיעים ולהרחיב את סל מוצרי ההשקעה"/>
  </head>
  <body>
    <article>
      <h1>מצטרפים להגשמה: עוזי דנינו ימונה ליו"ר, רונן טורם למנכ"ל</h1>
      <h2>המינוי מתבצע במסגרת מהלך לחיזוק הנהלת החברה שמקדמים השותפים המייסדים, אבי כץ וחנן שמש. עוד מתכננת הגשמה להגדיל בקרוב את מעגל המשקיעים ולהרחיב את סל מוצרי ההשקעה</h2>
      <address><time datetime="2019-11-21T00:00:00+00:00">21 Nov 2019</time> by <a rel="author">יונתן סידון</a></address>
      <p>בשיתוף מערכת זירת הנדל"ן</p>
      <p>מינויים חדשים בצמרת הגשמה: השותפים המייסדים, אבי כץ וחנן שמש, מחזקים את הנהלת החברה עם מינוים של עוזי דנינו ליו"ר ושל רונן טורם למנכ"ל. במינויים אלה מבקשת חברת השקעות הנדל"ן לאותת על מהלכיה האסטרטגים הבאים, הכוללים בין היתר הרחבה וגיוון של מעגל המשקיעים, הידוק שיתוף הפעולה והקשרים עם המערכת המוסדית כמו גם הרחבת סל מוצרי ההשקעה ללקוחותיה.</p>
      <p>דנינו כיהן כמנכ"ל בית ההשקעות אקסלנס במשך כשש שנים וחצי שנים, והוא בעל ניסיון ניהולי ומקצועי של למעלה מ-40 שנה בתחומי הבנקאות, ההשקעות ושוק ההון. הוא יחליף את שמש בתפקיד המנכ"ל, בעוד האחרון ימשיך לכהן כשותף בחברה. טורם כיהן בשורה של תפקידים בכירים בקבוצת מגדל, בהם מנכ"ל מגדל שוקי הון במשך שמונה שנים. קודם לכן שימש בתפקידים שונים בבית ההשקעות, ובכללם מנכ"ל חברת קרנות הנאמנות של מגדל.</p>
      <figure>
        <img src="https://images1.calcalist.co.il/PicServer3/2019/11/21/948982/1_l.jpg"/>
        <figcaption>רונן טורם (מימין) ועוזי דנינו <br/>צילום: אוראל כהן</figcaption>
      </figure>
      <p>בהודעה משותפת מסרו השניים כי ״לעולם השקעות הנדל"ן המשותפות יש פוטנציאל רב בקרב המשקיעים הישראלים המחפשים אלטרנטיבות השקעה ראויות. הגשמה מהווה פלטפורמת השקעות חזקה, מקצועית ומובילה בתחומה. במהלך העשור האחרון ניהלה החברה מאות פרויקטים ברחבי העולם ושירתה מעגל לקוחות מרשים, המונה עשרות אלפי משקיעים. אין לנו ספק כי נכונה לנו דרך מרתקת ופורייה בצד השותפים המייסדים, אבי וחנן".</p>
      <p>חנן שמש, שיכהן מעתה כנשיא החברה, ציין כי הגשמה מכוונת "להרחבת הסל המוצרי ללקוחותיה, לפניה לקהלים חדשים וליצירת שיתופי פעולה אסטרטגיים עם השוק המוסדי והפיננסי. כדי להשיג מטרות אלה, צירפנו לחברה כשותפים מנהלים את עוזי דנינו ורונן טורם, המביאים עימם הישגים מקצועיים וניסיון רב".</p>
      <p><a href="https://www.kerenhagshama.co.il/">הגשמה </a>הינה חברת השקעות פרטית המאפשרת למשקיעים פרטיים לחבור יחדיו ולקחת חלק בפרויקטים גדולים בתחום הנדל"ן, בארץ ובחו"ל. מאז הקמתה ב-2009 ניהלה החברה כ-241 פרויקטים ברחבי העולם, מתוכם 107 כבר הושלמו. בראשית החודש הודיעה החברה על כניסתה לתחום ההתחדשות העירונית, כשבמסגרת שיתוף פעולה עם קבוצת אדלר היא מקדמת שלושה מיזמי תמ"א 38 בלב תל אביב.</p>
      <figure>
        <img src="https://images1.calcalist.co.il/PicServer3/2017/09/04/754441/1NL.jpg"/>
        <figcaption>חנן שמש <br/>צילום: אילן בשור</figcaption>
      </figure>
      <p>
        <b>
          <a href="https://www.calcalist.co.il/home/0,7340,L-5232,00.html">
            <b>לכתבות נוספות היכנסו אל זירת הנדל"ן &gt;&gt;</b>
          </a>
        </b>
      </p>
    </article>
  </body>
</html>