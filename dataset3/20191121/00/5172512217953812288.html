<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.automarket.ro/stiri/hyundai-a-dezvaluit-vision-t-concept-suv-ul-plug-in-hybrid-anticipeaza-94869.html"/>
    <meta property="og:site_name" content="Automarket"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Hyundai a dezvăluit Vision T Concept: SUV-ul plug-in hybrid anticipează designul viitoarelor modele ale constructorului"/>
    <meta property="og:description" content="Hyundai Vision T Concept este un SUV cu sistem de propulsie plug-in hybrid care anticipează direcția de design a constructorului asiatic pentru viitoarele sale modele."/>
  </head>
  <body>
    <article>
      <h1>Hyundai a dezvăluit Vision T Concept: SUV-ul plug-in hybrid anticipează designul viitoarelor modele ale constructorului</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Daniel Popescu</a></address>
      <slideshow>
        <figure>
          <img src="https://static.automarket.ro/img/auto_resized/db/article/094/869/589481l-610x390-b-b4190777.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/759/450378l-610x390-b-e1a94f8b.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/759/216409l-610x390-b-766f732a.jpg"/>
        </figure>
      </slideshow>
      <p>Hyundai Vision T Concept este un SUV cu sistem de propulsie plug-in hybrid care anticipează direcția de design a constructorului asiatic pentru viitoarele sale modele.</p>
      <p><a href="https://www.automarket.ro/masini-noi/hyundai/">Hyundai</a> a profitat de prezența la Salonul Auto de la Los Angeles pentru a dezvălui publicului un nou concept, care a primit numele Vision T Concept.</p>
      <p>Creat de Centrul de Design Hyundai, noul concept oferă o serie de indicii cu privire la modul în care vor arăta viitoarele modele de serie ale mărcii, pe baza filosofiei de design Sensuous Sportiness.</p>
      <p>De altfel, Hyundai afirmă în comunicatul de presă ca acest concept reprezintă o viziune despre designul unui SUV "urban și aventurier". Noul concept ia forma unui SUV și are o lungime de 4.61 metri, în timp ce lățimea este de 2.01 metri, iar ampatamentul ajunge la 2.8 metri.</p>
      <figure>
        <img src="https://static.automarket.ro/img/auto_resized/db/model/005/759/216409l-545x347-n-248f79e8.jpg"/>
      </figure>
      <p><b>Cele trei imagini publicate de Hyundai arată o grilă frontală de mari dimensiuni care se îmbină cu farurile.</b> În staționare, grila este închisă și statică, însă atunci când vehiculul se află în mișcare fiecare celulă individuală a grilei se mișcă într-o anumită direcție pentru a accenta caracterul dinamic.</p>
      <p>În plus, caracterul dinamic este scos în evidență de Hyundai și în cazul părții laterale, care beneficiază deunghiuri drepte și margini care vin în puternic contrast cu silueta netedă. Portul de încărcare al lui Vision T este localizat pe partea pasagerului din dreapta și este iluminat cu o nuanță de albastru atunci când bateria se încarcă cu energie.</p>
      <p><a href="https://www.automarket.ro/masini-noi/hyundai/vision-t-concept-5759/">Hyundai Vision T Concept</a> are un sistem de propulsie <a href="https://www.automarket.ro/stiri/sistem-de-propulsie-hibrid-plug-in-85705.html">plug-in hybrid</a>, însă constructorul nu oferă niciun fel de detalii despre acesta. Acest aspect accentuează faptul că SUV-ul reprezintă doar un exercițiu de design pentru viitoarele modele de serie.</p>
      <figure>
        <img src="https://static.automarket.ro/img/auto_resized/db/model/005/759/450378l-545x347-n-52aea5e0.jpg"/>
      </figure>
      <p>Via Hyundai</p>
    </article>
  </body>
</html>