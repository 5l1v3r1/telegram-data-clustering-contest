<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/o-omilos-coca-cola-hbc-katargei-thn-plastikh-membranh-stis-polysyskeyasies-aloyminioy"/>
    <meta property="og:site_name" content="Documento"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Ο Όμιλος Coca-Cola HBC καταργεί την πλαστική μεμβράνη στις πολυσυσκευασίες αλουμινίου"/>
    <meta property="og:description" content="· Επένδυση €15 εκατομμυρίων για αντικατάσταση του πλαστικού στις πολυσυσκευασίες αλουμινίου με ανακυκλώσιμο χαρτόνι τεχνολογίας KeelClip™ σε όλες τις αγορές της Ευρώπης"/>
  </head>
  <body>
    <article>
      <h1>Ο Όμιλος Coca-Cola HBC καταργεί την πλαστική μεμβράνη στις πολυσυσκευασίες αλουμινίου</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Newsroom</a></address>
      <h4>· Επένδυση €15 εκατομμυρίων για αντικατάσταση του πλαστικού στις πολυσυσκευασίες αλουμινίου με ανακυκλώσιμο χαρτόνι τεχνολογίας KeelClip™ σε όλες τις αγορές της Ευρώπης</h4>
      <p>
        <b>· Συνολική εξοικονόμηση 2.000 τόνων πλαστικού και 3.000 τόνων CO2, σε ετήσια βάση, ελαχιστοποίηση στην ποσότητα απαιτούμενου χαρτιού</b>
      </p>
      <p>
        <b>· </b>
        <b>Πρωτοπορία στον κλάδο μη αλκοολούχων ποτών , υποστηρίζοντας το παγκόσμιο όραμα για έναν <i>Κόσμο Χωρίς Απορρίμματα</i></b>
      </p>
      <p><b>Αθήνα, 21 Νοεμβρίου 2019</b> - Ο Όμιλος Coca-Cola HBC ανακοίνωσε χθες πως <b>ξεκινά την αντικατάσταση του πλαστικού στις πολυσυσκευασίες αλουμινίου με ανακυκλώσιμο χαρτόνι τεχνολογίας KeelClip™ σε όλη την Ευρώπη</b>. Η πρωτοβουλία αυτή υλοποιείται για <b>πρώτη φορά στον κλάδο των μη αλκοολούχων ποτών</b>, και υπηρετεί το όραμα για έναν <b><i>Κόσμο Χωρίς Απορρίμματα</i></b> και τη δέσμευση στην <b>ανάπτυξη βιώσιμων λύσεων συσκευασίας</b>, ως προς την ανακυκλωσιμότητα και το συνολικό περιβαλλοντικό αποτύπωμα. Ο νέος τύπος συσκευασίας<b> KeelClip™</b>, επιπλέον της αντικατάστασης του πλαστικού <b>ελαχιστοποιεί και την ποσότητα χαρτιού που απαιτείται</b>.</p>
      <p><b>Με μία συνολική επένδυση €15 εκατομμυρίων ο Όμιλος Coca-Cola HBC θα αντικαταστήσει το πλαστικό περιτύλιγμα από όλες τις πολυσυσκευασίες αλουμινίου των προϊόντων του, σε όλες τις αγορές της Ευρώπης,</b> μ<b>έχρι το 2021. </b>Η εφαρμογή του KeelClip™ θα ξεκινήσει στην Ιρλανδία και την Πολωνία, στην αρχή της ερχόμενης χρονιάς, και θα χρησιμοποιηθεί σε όλες τις πολυσυσκευασίες αλουμινίου έως 8 κουτιών, ενώ οι μεγαλύτερες πολυσυσκευασίες θα τοποθετούνται σε χάρτινα κιβώτια. <b>Η πρωτοβουλία αυτή θα εξοικονομήσει συνολικά 2.000 τόνους πλαστικού και 3.000 τόνους CO2, σε ετήσια βάση.</b></p>
      <p><b>Ο Marcel Martin, Group Supply Chain Director του Ομίλου Coca-Cola HBC δήλωσε σχετικά</b>: <i>«Το KeelClip™ αποτελεί την πιο πρόσφατη επένδυσή μας σε καινοτόμες βιώσιμες λύσεις συσκευασίας. Παράλληλα με τις 4 μάρκες νερού που φέτος παρουσιάσαμε σε 100% ανακυκλωμένα PET μπουκάλια, την αυξημένη χρήση PET και τη διαρκή μείωση του βάρους των συσκευασιών μας σε όλο το φάσμα των προϊόντων μας, το KeelClip™ είναι ακόμα μια απόδειξη της δέσμευσής μας προς την επίτευξη των στόχων μας για έναν Κόσμο Χωρίς Απορρίμματα (World Without Waste)».</i></p>
      <p>
        <b>Μπορείτε να μάθετε περισσότερα για τις Δεσμεύσεις Βιώσιμης Ανάπτυξης 2025 του Ομίλου </b>
        <b>Coca</b>
        <b>-</b>
        <b>Cola</b>
        <b> </b>
        <b>HBC</b>
        <b> </b>
        <a href="https://gr.coca-colahellenic.com/media/3952/%CE%B4%CE%B5%CF%83%CE%BC%CE%B5%CF%8D%CF%83%CE%B5%CE%B9%CF%82-%CE%B2%CE%B9%CF%8E%CF%83%CE%B9%CE%BC%CE%B7%CF%82-%CE%B1%CE%BD%CE%AC%CF%80%CF%84%CF%85%CE%BE%CE%B7%CF%82-%CE%B3%CE%B9%CE%B1-%CF%84%CE%BF-2025_infographic.pdf">
          <b>εδώ</b>
        </a>
        <b>.</b>
      </p>
      <p>
        <b>
          <u>Σχετικά με τον Όμιλο Coca-Cola HBC</u>
        </b>
      </p>
      <p>
        <b>Η Coca-Cola HBC είναι ένας από τους μεγαλύτερους εμφιαλωτές προϊόντων της εταιρείας The Coca-Cola Company, με ετήσιες πωλήσεις που υπερβαίνουν τα 2 δισεκατομμύρια κιβώτια. Έχει εκτεταμένη γεωγραφική κάλυψη, δραστηριοποιείται σε 28 χώρες και εξυπηρετεί περισσότερους από 600 εκατομμύρια ανθρώπους. Η Coca-Cola HBC προσφέρει μεγάλη ποικιλία κυρίως μη αλκοολούχων έτοιμων προς κατανάλωση αναψυκτικών στις εξής κατηγορίες: ανθρακούχα αναψυκτικά, χυμοί, εμφιαλωμένο νερό, ποτά για αθλούμενους, ποτά ενέργειας, και έτοιμο προς κατανάλωση τσάι και καφέ.</b>
      </p>
      <p>
        <b>Η Coca-Cola HBC είναι απόλυτα προσηλωμένη στον στόχο της προώθησης σταθερής ανάπτυξης, προκειμένου να δημιουργεί αξία τόσο για τις δικές της εμπορικές δραστηριότητες όσο και για την κοινωνία. Σε αυτό το πνεύμα, προσφέρει προϊόντα που ικανοποιούν τις ανάγκες των καταναλωτών, προάγει ένα περιβάλλον εργασίας χωρίς αποκλεισμούς και διακρίσεις, διεξάγει τις εμπορικές της δραστηριότητες με τρόπους που προστατεύουν και διατηρούν το περιβάλλον και συμβάλλει στη κοινωνικοοικονομική ανάπτυξη των κατά τόπους κοινωνιών. Η Coca-Cola HBC είναι ανάμεσα στις κορυφαίες εταιρείες στη βιομηχανία των αναψυκτικών στους δείκτες Dow Jones Sustainability World και τους ευρωπαϊκούς δείκτες και εντάσσεται και στο δείκτη FTSE4Good.</b>
      </p>
      <p><b>Οι μετοχές της Coca-Cola HBC είναι εισηγμένες στην premium κατηγορία του Χρηματιστηρίου Αξιών του Λονδίνου (LSE: CCH) και στο Χρηματιστήριο Αξιών Αθηνών (ATHEX: EEE). Για περισσότερες πληροφορίες μπορείτε να επισκεφθείτε τη διεύθυνση </b><a href="http://www.coca-colahellenic.com/">http://www.coca-colahellenic.com</a>.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>