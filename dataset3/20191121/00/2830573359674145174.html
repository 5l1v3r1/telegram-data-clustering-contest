<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/calciomercato/2019/11/21-63606876/milan_la_prima_mossa_per_portare_a_casa_ibra/"/>
    <meta property="og:site_name" content="Tuttosport"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Milan, la prima mossa per portare a casa Ibra"/>
    <meta property="og:description" content="Lo svedese deciderà il suo futuro a metà dicembre: il nodo è l'ingaggio che percepirebbe per 18 mesi, ma le parti sono intenzionate a trattare"/>
  </head>
  <body>
    <article>
      <h1>Milan, la prima mossa per portare a casa Ibra</h1>
      <h2>Lo svedese deciderà il suo futuro a metà dicembre: il nodo è l'ingaggio che percepirebbe per 18 mesi, ma le parti sono intenzionate a trattare</h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p><b>MILANO</b> - Primo contatto ufficiale tra il <b>Milan</b> e Mino <b>Raiola</b> per Zlatan <b>Ibrahimovic</b>. Lo svedese, che interessa anche al <b>Bologna</b>, è il primo nome sulla lista dei rossoneri per rinforzare l’attacco, ma dietro di lui ci sono altri profili che la dirigenza milanista andrà a trattare qualora con Zlatan le cose non dovessero andare. Il summit di ieri a Casa Milan è stato esplorativo, con <b>Boban</b> - che a pranzo era già stato a parlare con l'agente italo-olandese e Jorge <b>Mendes</b>, il famoso procuratore fra gli altri di <b>Mourinho</b> e <b>Cristiano Ronald</b>o -, <b>Maldini</b> e <b>Massara</b> che hanno confermato l’apertura al ritorno di Ibra. La discussione principale sembra concentrarsi sull’ingaggio che il Milan dovrebbe corrispondere a Ibrahimovic. Si tratta di una cifra alta (Raiola punta al massimo, ovviamente), ma trattabile. Le parti, per trovare un accordo, dovranno fare un passo l’una verso l’altra, perché sulla durata del contratto – ovvero 18 mesi – non ci sono dubbi. E rispetto alla proposta di un anno fa, dovrebbe trattarsi di un anno e mezzo continuativo, non sei mesi più opzione. C’è da lavorarci e c’è da limare diverse cose, ma il primo contatto c’è stato e fa capire come il Milan abbia deciso di puntare su un giocatore non solo d’esperienza, ma anche di grande carisma come Ibrahimovic per provare, da gennaio in avanti, una rimonta in classifica che sarebbe clamorosa. Le prossime settimane saranno decisive e servirà uno sforzo importante da parte di <b>Elliott</b> per portare a casa un calciatore che riaccenderebbe l’entusiasmo nella piazza, oltre ad essere un possibile catalizzatore per le attività di marketing.</p>
      <figure>
        <a href="https://www.tuttosport.com/foto/calcio/italia/under-21/2019/11/16-63452864/show_di_cutrone_con_l_italia_under_21_che_doppietta_all_islanda_/">
          <img src="https://cdn.tuttosport.com/images/2019/11/16/203454347-4f7f8de0-ff2d-4662-9d3f-0daba32cc473.jpg"/>
        </a>
        <figcaption>Show di Cutrone con l'Italia Under 21: che doppietta all'Islanda!<br/><a href="https://www.tuttosport.com/foto/calcio/italia/under-21/2019/11/16-63452864/show_di_cutrone_con_l_italia_under_21_che_doppietta_all_islanda_/">Guarda la gallery</a></figcaption>
      </figure>
      <p>Durante il vertice, le parti hanno avuto modo di parlare non solo di Ibrahimovic, ma anche degli altri assistiti di Raiola che giocano nel Milan. L’ultimo dei quali è <b>Suso</b>, che nei giorni scorsi è entrato a far parte della scuderia di Mino, seguendo il suo capitano, Alessio <b>Romagnoli</b>. I due hanno lasciato, rispettivamente, Alessandro <b>Lucci</b> e Sergio <b>Berti</b>. Non si è toccato, almeno per il momento, il discorso relativo al contratto di Gigio <b>Donnarumma</b>, la cui scadenza è fissata il 30 giugno 2021. Ma appare evidente che qualora dovesse andare in porto l’affare Ibrahimovic - che deciderà il suo futuro entro metà dicembre -, allora anche il nuovo rapporto lavorativo tra il portiere e il Milan potrebbe essere rinnovato con molta meno fatica.</p>
      <figure>
        <video src="http://media.tuttosport.com/omnisport/2019/11/18/18112019_IT_PERFORM_BROCCHI_IBRA_IV_1574099929868_1065.mp4"/>
        <figcaption>Brocchi: "Ibra al Milan? GIocatore importante..."</figcaption>
      </figure>
      <p>
        <a href="http://edicola.tuttosport.com/">
          <b>LEGGI L'ARTICOLO COMPLETO SULL'EDIZIONE ODIERNA DI TUTTOSPORT</b>
        </a>
      </p>
      <figure>
        <a href="https://league.tuttosport.com/">
          <img src="https://www.tuttosport.com/assets_2019/images/logo-tsl.png"/>
        </a>
      </figure>
      <p><b>Gioca gratis</b> con Tuttosport League - 11 in campo, il fantasy game di calcio di Tuttosport. Fai la tua formazione e vinci i fantastici premi in palio. <b>Iscriviti ora!</b> <a href="https://league.tuttosport.com/">Gioca!</a></p>
      <related>
        <a href="https://www.tuttosport.com/news/calcio/serie-a/milan/2019/11/20-63584325/raiola_a_casa_milan_i_tifosi_sognano_ibrahimovic/"/>
        <a href="https://www.tuttosport.com/video/calcio/serie-a/2019/11/18-63504229/brocchi_ibra_al_milan_giocatore_importante_/"/>
        <a href="https://www.tuttosport.com/video/calcio/serie-a/2019/11/18-63503972/giuseppe_riso_ibra_servirebbe_al_milan_/"/>
        <a href="https://www.tuttosport.com/archivio/calcio/calciomercato"/>
        <a href="https://www.tuttosport.com/news/calcio/calciomercato/2019/11/20-63574556/genoa_ecco_il_dopo_kouame_visite_mediche_per_tankovic/?related_news"/>
        <a href="https://www.tuttosport.com/news/calcio/calciomercato/2019/11/20-63574296/milan_calhanoglu_sogno_un_top_club_tedesco_mi_manca_la_germania_/?related_news"/>
        <a href="https://www.tuttosport.com/news/calcio/calciomercato/2019/11/19-63542594/olbia_colpo_in_attacco_firma_lo_svincolato_cocco/?related_news"/>
        <a href="https://www.tuttosport.com/news/calcio/lega-pro-serie-d/lega-pro/2019/11/19-63535509/rimini_colella_in_panchina_dopo_l_esonero_di_cioffi/?related_news"/>
      </related>
    </article>
  </body>
</html>