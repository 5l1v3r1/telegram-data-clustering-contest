<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/isxyrh-kataigida-plhttei-thn-attikh-poy-tha-xtyphsei-tis-epomenes-wres-video"/>
    <meta property="og:site_name" content="Documento"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Ισχυρή καταιγίδα πλήττει την Αττική - Πού θα «χτυπήσει» τις επόμενες ώρες (Video)"/>
    <meta property="og:description" content="Την Αττική πλήττει η κακοκαιρία που έχει ξεκινήσει από τη δυτική Ελλάδα και σταδιακά θα επεκταθεί σε ολόκληρη την χώρα."/>
  </head>
  <body>
    <article>
      <h1>Ισχυρή καταιγίδα πλήττει την Αττική - Πού θα «χτυπήσει» τις επόμενες ώρες (Video)</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Newsroom</a></address>
      <h4>Την Αττική πλήττει η κακοκαιρία που έχει ξεκινήσει από τη δυτική Ελλάδα και σταδιακά θα επεκταθεί σε ολόκληρη την χώρα.</h4>
      <p>Η ισχυρή καταιγίδα έχει προκαλέσει ήδη προβλήματα όπως στην Κηφισίας <b>μετατρέποντας αρκετούς δρόμους σε ποτάμια</b>.</p>
      <p><b>Σε ισχύ είναι από νωρίς το μεσημέρι και το επικαιροποιημένο έκτακτο δελτίο επιδείνωσης του καιρού</b> που εξέδωσε η ΕΜΥ. Σε αυτό προστέθηκε και η Παρασκευή. Έτσι, σύμφωνα με την ΕΜΥ, σε συνέχεια του προηγούμενου Έκτακτου Δελτίου Επιδείνωσης Καιρού οι κατά διαστήματα ισχυρές βροχές και καταιγίδες που συνοδεύονται πρόσκαιρα από χαλαζοπτώσεις και ισχυρούς ανέμους, θα συνεχιστούν και θα επηρεάσουν:</p>
      <p>
        <b>1. Σήμερα Πέμπτη (21/11/2019)</b>
      </p>
      <p>α. Τα ανατολικά τμήματα της κεντρικής Μακεδονίας (περιοχή Χαλκιδικής), την ανατολική Μακεδονία, τη Θράκη, το βόρειο Αιγαίο και μέχρι το βράδυ τα νησιά του ανατολικού Αιγαίου.</p>
      <p>β. Από τις απογευματινές ώρες την Πελοπόννησο, τη δυτική Κρήτη και μέχρι το βράδυ τις δυτικές Κυκλάδες, την ανατολική Στερεά (συμπεριλαμβανομένης της Αττικής) και τα νότια τμήματα της Εύβοιας. Τη νύχτα τα φαινόμενα σταδιακά θα εξασθενήσουν.</p>
      <p>
        <b>2. Αύριο Παρασκευή (22/11/2019)</b>
      </p>
      <p>Μέχρι τις πρώτες πρωινές ώρες την ανατολική Κρήτη και τις ανατολικές Κυκλάδες, μέχρι το μεσημέρι τα νησιά του ανατολικού Αιγαίου και τα Δωδεκάνησα και μέχρι αργά το απόγευμα τα ανατολικά τμήματα της κεντρικής Μακεδονίας (περιοχή Χαλκιδικής), την ανατολική Μακεδονία, τη Θράκη, τα νησιά του βόρειου Αιγαίου και πιθανώς πρόσκαιρα τις Σποράδες.</p>
      <figure>
        <iframe src="https://www.youtube.com/embed/WXfUpuGGVtA" width="459" height="344" data-service="Youtube" scrolling="no"/>
      </figure>
      <h3>Η καταιγίδα έφερε κυκλοφοριακό κομφούζιο</h3>
      <p>Τα έντονα καιρικά φαινόμενα οδήγησαν σε κυκλοφοριακό χάος. Στη Λεωφόρο Κηφισίας, την είσοδο της εθνικής οδού Αθηνών - Κορίνθου αλλά και στον Κηφισό παρατηρείται έντονη κυκλοφοριακή συμφόρηση.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>