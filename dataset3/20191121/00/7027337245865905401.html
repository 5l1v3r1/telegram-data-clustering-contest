<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699382/%D9%BE%D9%88%DA%86%D8%AA%DB%8C%D9%86%D9%88-%D8%A8%D8%A7%D8%B1%D8%B3%D8%A7-%D8%AE%DB%8C%D9%84%DB%8C-%D8%AF%D9%88%D8%B1-%D8%AE%DB%8C%D9%84%DB%8C-%D9%86%D8%B2%D8%AF%DB%8C%DA%A9"/>
    <meta property="og:site_name" content="عصر ايران"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="پوچتینو- بارسا؛ خیلی دور، خیلی نزدیک!"/>
    <meta property="og:description" content="ارنستو والورده طی فصول اخیر انتظارات هواداران بارسلونا را برآورده نکرده و به نظر می رسد که سال آخر خود را در نیوکمپ سپری می کند. از همین رو مدیران بارسا از همین حالا به دنبال جانشینی مناسب برای والورده هستند و به نظر می رسد که پوچتینو یکی از گزینه های اصلی آن ها به حساب می آید؛ موضوعی که قطعا معادله حضور پوچتینو در بارسلونا را پیچیده خواهد کرد"/>
  </head>
  <body>
    <article>
      <h1>پوچتینو- بارسا؛ خیلی دور، خیلی نزدیک!</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">عصر ايران</a></address>
      <p>
        <b>ارنستو والورده طی فصول اخیر انتظارات هواداران بارسلونا را برآورده نکرده و به نظر می رسد که سال آخر خود را در نیوکمپ سپری می کند. از همین رو مدیران بارسا از همین حالا به دنبال جانشینی مناسب برای والورده هستند و به نظر می رسد که پوچتینو یکی از گزینه های اصلی آن ها به حساب می آید؛ موضوعی که قطعا معادله حضور پوچتینو در بارسلونا را پیچیده خواهد کرد</b>
      </p>
      <figure>
        <img src="https://cdn.asriran.com/files/fa/news/1398/8/30/1039110_590.jpg"/>
      </figure>
      <p>به نظر می رسد که مائوریسیو پوچتینو، سرمربی سابق تاتنهام، یکی از گزینه های اصلی بارسلونا برای هدایت این تیم در فصل آینده باشد.</p>
      <p>به گزارش "ورزش سه"، مائوریسیو پوچتینو پس از چند فصل موفق در تاتنهام و رساندن این تیم به فینال رقابت های لیگ قهرمانان اروپا در فصل گذشته، نهایتا سه شنبه شب از سمت خود برکنار شد و جای خود را به ژوزه مورینیو داد.</p>
      <p>بعد از اخراج نیکو کواچ از بایرن مونیخ، اکثر رسانه ای آلمانی مدعی شدند که پوچتینو یکی از گزینه های اصلی مسئولان این تیم برای هدایت باواریایی ها به حساب می آید. اما حالا به نظر می رسد که بارسلونا نیز به کورس رقابت برای جذب این سرمربی آرژانتینی اضافه شده است.</p>
      <p>ارنستو والورده طی فصول اخیر انتظارات هواداران بارسلونا را برآورده نکرده و به نظر می رسد که سال آخر خود را در نیوکمپ سپری می کند. از همین رو مدیران بارسا از همین حالا به دنبال جانشینی مناسب برای والورده هستند و به نظر می رسد که پوچتینو یکی از گزینه های اصلی آن ها به حساب می آید؛ موضوعی که قطعا معادله حضور پوچتینو در بارسلونا را پیچیده خواهد کرد</p>
      <p>توافق با پوچتینو اما برای مسئولان بلوگرانا کمی سخت به نظر می رسد چرا که این سرمربی آرژانتینی پیش از این هدایت اسپانیول را بر عهده داشته که رقیب سنتی بارسلونا در ایالت کاتالونیا به حساب می آید. پوچتینو نیز پیش از این عنوان کرده بود که هیچ علاقه ای برای هدایت بارسلونا ندارد.</p>
    </article>
  </body>
</html>