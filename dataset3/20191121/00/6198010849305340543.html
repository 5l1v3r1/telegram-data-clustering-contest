<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/michelle-hunziker-la-figlia-aurora-la-provoca-non-ti-agitare/"/>
    <meta property="og:site_name" content="LaNostraTv"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Michelle Hunziker, la figlia Aurora la provoca: “Non ti agitare!”"/>
    <meta property="og:description" content="Aurora Ramazzotti rassicura Michelle Hunziker e lancia una provocazione Michelle Hunziker si aggiunge alla lista dei personaggi del piccolo schermo"/>
  </head>
  <body>
    <article>
      <h1>Michelle Hunziker, la figlia Aurora la provoca: “Non ti agitare!”</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.lanostratv.it/author/maurizioriccio/" target="_blank">Maurizio Riccio</a></address>
      <figure>
        <img src="https://i1.wp.com/www.lanostratv.it/wp-content/uploads/2019/10/foto_michelle_hunziker_amici_celebrities.jpg"/>
      </figure>
      <h3>Aurora Ramazzotti rassicura Michelle Hunziker e lancia una provocazione</h3>
      <p><b>Michelle Hunziker</b> si aggiunge alla lista dei personaggi del piccolo schermo vittima delle fake news. Cosa è successo? Pochi minuti fa, sua figlia <b>Aurora Ramazzotti</b> ha postato sul suo profilo Instagram una notizia inventata di sana pianta sul suo conto e su sua madre. L’articolo citato vedrebbe la figlia di <b>Eros Ramazzotti</b> ricoverata in quarantena e sua madre, con tanto di foto in cui urla, disperata per l’accaduto. Aurora si è divertita a lanciare una provocazione a sua madre e al portale che si è inventato la notizia.</p>
      <blockquote>Mamma, stai tranquilla. Non ti agitare! Non fare quella faccia che tanto sono riuscita ad evadere dalla quarantena!</blockquote>
      <p>ha commentato Aurora Ramazzotti, rassicurando in un certo senso <b>Michelle Hunziker</b> ma provocando soprattutto chi ha scritto l’articolo in questione.</p>
      <h3>Michelle Hunziker fa una dedica ad Aurora Ramazzotti e rivela: “E’ una donna d’impegni”</h3>
      <p><b>Michelle Hunziker</b> ha preferito non commentare, almeno per il momento, la fake news che l’ha vista protagonista insieme a sua figlia <b>Aurora Ramazzotti</b>, ma ha preferito andare oltre. La moglie di Tomaso Trussardi ha scritto una dolce dedica a sua figlia sui social. Il motivo? <b>Aurora Ramazzotti</b>, a causa dei numerosi impegni lavorativi, non può raggiungere sua madre e il resto della famiglia a Roma.</p>
      <blockquote>Mi manca tanto il mio amore grande. Purtroppo lei non potrà esserci stasera con noi. Ormai è diventata una donna d’impegni. Mi manchi amore mio</blockquote>
      <p>ha scritto <b>Michelle Hunziker su sua figlia Aurora Ramazzotti</b>.</p>
      <h3>Fiorello, Michelle Hunziker commenta l’ospitata a Viva Rai Play: “Una serata speciale!”</h3>
      <p><b>Fiorello</b>, ieri sera, ha ospitato <b>Michelle Hunziker a Viva Rai Play</b>. Il conduttore, durante la trasmissione, si è esibito con la moglie di Trussardi ed <b>Emma Marrone</b>, regalando al pubblico un’esibizione canora degna di nota.</p>
      <blockquote>Sono contenta di aver partecipato. E’ stata una serata speciale e poi Roma regala sempre tante emozioni!</blockquote>
      <p>ha commentato l’ospite di <b>Fiorello</b>. Tra l’altro, nelle scorse ore, la svizzera più famosa del piccolo schermo non ha potuto fare a meno di rivelare tutta <b><a href="https://www.lanostratv.it/2019/11/michelle-hunziker-delusa-dalla-lucarelli-ha-perso-unoccasione/">la sua delusione per la Lucarelli</a></b>.</p>
    </article>
  </body>
</html>