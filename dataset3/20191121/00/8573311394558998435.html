<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/fashion/starlook/2019/11/21/joan-collins-jeans-valentino-denim"/>
    <meta property="og:site_name" content="VANITY FAIR"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="«Odio i jeans»: la battaglia di Joan Collins"/>
    <meta property="og:description" content="L'Alexis di Dynasty tuona contro il denim e auspica un ritorno del piacere di vestirsi bene. Una battaglia che la impegna da qualche tempo anche se anticamente aveva una linea di jeans tutta sua"/>
  </head>
  <body>
    <article>
      <h1>«Odio i jeans»: la battaglia di Joan Collins</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.vanityfair.it/author/golivieri" target="_blank">Giorgia Olivieri</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/20160532/GettyImages-1046970020-950x684.jpg"/>
        </figure>
        <figure>
          <img src="https://images.vanityfair.it/gallery/116838/Big/402633b2-d909-41d4-9488-00da9aab4292.jpg"/>
          <figcaption><b>Power dress e paillettes</b><br/>A Beverly Hills nel 1982<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116838/Big/1f396812-b04d-4c12-9181-48fbd23c250a.jpg"/>
          <figcaption><b>Lustrini rossi</b><br/>Al concerto di Placido Domingo nel 1982<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116838/Big/87617d2d-9718-4cb8-a182-8b69cd9ba8d2.jpg"/>
          <figcaption><b>Ai Golden Globes 1983</b><br/>Un verde/blu portafortuna: vinse il premio come miglior attrice in una serie drammatica<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116838/Big/1f0ec1fa-594a-4c9d-a261-d613028c6e08.jpg"/>
          <figcaption><b>Contro le superstizioni</b><br/>In viola ai Golden Globes del 1985<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116838/Big/8ea6c472-39f3-469a-86c9-45240c01b94a.jpg"/>
          <figcaption><b>Abbagliante con la collega Linda Evans</b><br/>A Los Angeles nel 1987<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116838/Big/43b57820-aa61-4e99-90b0-c8f8acf2b977.jpg"/>
          <figcaption><b>Bianco abbagliante</b><br/>A Beverly Hills nel 1988<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116838/Big/8977d26d-9080-4169-97c2-738b3ef3ba5e.jpg"/>
          <figcaption><b>Un look bronzeo</b><br/>Siamo nel 1989<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116838/Big/87c6172f-7d98-4dec-a394-c9a92de26093.jpg"/>
          <figcaption><b>Sontuosa</b><br/>Ai Annual Golden Globe del 1989 <cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116838/Big/dc2a2edd-b872-450a-99d3-73719ebb0f3a.jpg"/>
          <figcaption><b>Joan Collins-Alexis di Dynasty</b><br/>Uno shooting del 1983<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116838/Big/62b194d5-fadb-43e6-a693-66df3c12691a.jpg"/>
          <figcaption><b>Joan Collins-Alexis di Dynasty</b><br/>Uno shooting del 1985<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116838/Big/ed881c50-4bce-4bc6-91d9-bf6a99945611.jpg"/>
          <figcaption><b>Joan Collins-Alexis di Dynasty</b><br/>Uno shooting del 1983<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116838/Big/97855568-41b8-4a60-b502-4ab1075191fd.jpg"/>
          <figcaption><b>La signora in rosso</b><br/>Ai British Academy Television Awardsdel 2004 a Londra<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116838/Big/855fdf10-210e-458e-b454-edffad842dab.jpg"/>
          <figcaption><b>In carne (colore)</b><br/>Agli Emmy del 2006<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116838/Big/1bbb4e8c-d3c8-4a46-85b4-3e573b31fae9.jpg"/>
          <figcaption><b>Black&amp;White</b><br/>A un party di beneficenza nel 2007<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116838/Big/2a962214-46ea-49b4-be04-d0df9d1ec9b0.jpg"/>
          <figcaption><b>W le rouches </b><br/>A Beverly Hills nel 2010<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116838/Big/e1957362-9b37-45ca-a8f3-050e26049bf1.jpg"/>
          <figcaption><b>La forza del ricamo</b><br/>Ai Vanity Fair Oscar Party del 2015 a Beverly Hills<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116838/Big/4298a066-5df5-4c85-9df3-166d7c055254.jpg"/>
          <figcaption><b>Spaccata</b><br/>A Londra per una premiere nel 2017<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116838/Big/703c866d-be37-409b-8ba7-4fcdb36c7753.jpg"/>
          <figcaption><b>Sparkling Joan Collins</b><br/>Ai Bafta 2017<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116838/Big/e4e0b4b0-9265-4847-8aad-7963100f2368.jpg"/>
          <figcaption><b>In Valentino </b><br/>A un party a giugno 2019<cite>Getty Images</cite></figcaption>
        </figure>
        <figcaption>Joan Collins, uno stile inimitabile</figcaption>
      </slideshow>
      <p>
        <b>L'Alexis di Dynasty tuona contro il denim e auspica un ritorno del piacere di vestirsi bene. Una battaglia che la impegna da qualche tempo anche se anticamente aveva una linea di jeans tutta sua</b>
      </p>
      <p>E dire che un tempo aveva una linea di jeans a suo nome. Forse la notizia vera è questa e non <a href="https://www.vogue.com/article/joan-collins-valentino-christmas-campaign-camp-icon"><b>l’ultima stilettata di Joan Collins contro il denim uscita in un’intervista rilasciata a <i>Vogue US</i></b></a>.<br/>L’indimenticata <b>Alexis di Dynasty</b> è la protagonista della campagna natalizia di <b>Valentino</b> splendidamente avvolta in un abito di pizzo ovviamente rosso.</p>
      <figure>
        <iframe src="https://www.youtube.com/embed/WBcIp0gG700" width="640" height="360" data-service="Youtube" scrolling="no"/>
      </figure>
      <p>Tra una chiacchiera e l’altra, la Collins oggi 86enne confida al giornalista la sua vera idiosincrasia: quel look «un jeans e una maglietta» che adesso va per la maggiore, specialmente a Los Angeles nella città in cui lei ha scelto di vivere da oltre mezzo secolo.</p>
      <p> «<b>Odio i jeans. Li odio, non donano</b>. <b>Poi odio i jeans con i buchi alle ginocchia o quelli con i buchi dappertutto.</b> Non mi piacciono neanche le magliette con i loghi», tuona l’attrice «<b>anche a me piace stare comoda ma voglio essere anche elegante!</b>». «Penso sia tragico» continua nell’intervista «nessuno oramai si veste elegante e quando lo fai, la gente lo sottolinea. Spero che le persone tornino a spendere soldi per gli abiti perché altrimenti sarebbe la fine di un’era».</p>
      <p><b>Nel nostro immaginario Joan Collins è una delle più illustri rappresentanti dell’edonismo reaganiano</b>, complice anche lo sceneggiato (che oggi chiameremmo serie tv) famosissimo negli anni ‘80 che ha reso ancora più patinata la sua celebrità. A quel personaggio è addirittura dedicato un account di Instagram @WhatAlexisWhore che ne celebra le mise indossate nel corso delle puntate.</p>
      <figure>
        <embed-post data-src="https://www.instagram.com/p/BiUDdRDAxcs" data-service="Instagram"/>
      </figure>
      <p><b>Difficile scindere l’idea che abbiamo di Joan Collins dalle paillettes, dalle spalline, dal lamé, dalle scollature azzardate e gli spacchi impertinenti, tutti elementi che sono rimasti più o meno stabili nel guardaroba della diva</b>. A dimostrarlo non c’è solo il fashion film di Valentino ma anche la partecipazione all’ultimo <b>Met Gala</b> dove la Collins si è presentata in un vaporosissimo abito bianco disegnato da Pierpaolo Piccioli per la Maison.</p>
      <figure>
        <img src="https://images.vanityfair.it/wp-content/uploads/2019/11/20142655/Joan-Collins-ok.jpg"/>
        <figcaption>Joan Collins al MET Gala 2019 – Foto Getty</figcaption>
      </figure>
      <p>In virtù di questo passato (e presente) così scintillante, la crociata contro il denim non suonerebbe fuoriluogo se non fosse che <b>il web ci restituisce ancora oggi tracce di un marchio chiamato JC Jeans</b>. Potremmo quindi leggere nelle parole così tranchant della Collins un grande amore ancora non del tutto sopito visto che nel 1978 aveva una linea tutta sua. In quel tempo, <b>l’uomo d’affari Philip Green propose alla star di Hollywood di lanciare una collezione di jeans in denim blu scuro, a vita alta e la gamba dritta (che oggi sarebbero super attuali) con la sua firma bella stampata sulle tasche posteriori</b>. Un sogno diventato realtà per quella ragazza che metteva via i soldi per comprarsi le prime paia di jeans, che li acquistava da uomo per riadattarli rendendoli irresistibili con risvolti o lunghe permanenze nella vasca da bagno.</p>
      <figure>
        <embed-post data-src="https://www.instagram.com/p/BHjittUBgV6" data-service="Instagram"/>
      </figure>
      <p>Forse è proprio l’ordinarietà di quel capo da lei così speciale che turba il giudizio attuale di Joan Collins. Se tutti indossano i jeans, i jeans non ci sono più. <b>E quello che per le donne di oggi è un pezzo democratico adatto a ogni situazione e per tutte le tasche, per lei che ha una reputazione da fashion icon da tenere alta, è mancanza di personalità</b>. «Non c’è più l’elemento di novità o di contro-cultura nell’indossare un paio di jeans» scriveva l’attrice qualche anno fa «ora è più come indossare un’uniforme». Nell’eterna battaglia tra moda e stile, questa presa di posizione contro l’omologazione ha una sfumatura quasi politica. Mettete paillettes nei vostri guardaroba. La rivoluzione secondo Joan Collins.</p>
    </article>
  </body>
</html>