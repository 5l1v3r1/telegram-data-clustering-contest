<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/yeni-delhide-hava-kirliligi-yeniden-tehlikeli-duzeyde/1651875"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Yeni Delhi'de hava kirliliği yeniden tehlikeli düzeyde"/>
    <meta property="og:description" content="Hindistan'ın başkenti Yeni Delhi'de hava kirliliğinin yeniden tehlikeli seviyeye yükseldiği bildirildi."/>
  </head>
  <body>
    <article>
      <h1>Yeni Delhi'de hava kirliliği yeniden tehlikeli düzeyde</h1>
      <h2>Hindistan'ın başkenti Yeni Delhi'de hava kirliliğinin yeniden tehlikeli seviyeye yükseldiği bildirildi.</h2>
      <address><time datetime="2019-11-21T00:00:00+00:00">21 Nov 2019</time> by <a rel="author">Muhammet Nazım Taşçı  </a></address>
      <h4>Ankara</h4>
      <p>Hint yerel basınındaki haberlere göre, başkent bölgesinde hava kalitesi endeksi bazı bölgelerde 400'ün üzerine çıktı.</p>
      <p>Çevre bölgelerde anız yakma vakaları artarken, kirli dumanların rüzgarlar aracılığıyla başkente taşınması hava kalitesini düşürdü.</p>
      <p>Şehrin Gaziabad, Noida ve Greater Noida bölgelerinde hava kirliliği tehlikeli düzeylere yükseldi.</p>
      <p>Hava Kalitesi ve Hava Tahmini ve Araştırması Sistemine (SAFAR) göre, başkentteki hava kalitesi iki gün boyunca tehlikeli seviyede seyredecek.</p>
      <p>Uzmanlar, yüksek nem ve sakin rüzgarların, havadaki kirli parçacıkların dağılmasını engellediğini belirtiyor.</p>
      <p>Yeni Delhi'de, yılın bu dönemlerinde tarımsal faaliyetler için yakılan anızlara ek olarak egzoz dumanları ve endüstriyel faaliyetlerden kaynaklanan emisyonlar, şehirdeki hava kirliliğinin çok yüksek düzeylere çıkmasına neden oluyor.</p>
      <p>Hava kalitesinin tehlikeli seviyede olması sebebiyle 1-5 Kasım'da başkentte eğitime ara verilmiş, öğrencilere maske dağıtılmıştı.</p>
      <p>Dünya Sağlık Örgütünün geçen yıl yayımladığı verilere göre, dünyada hava kirliliğinin en fazla olduğu 10 şehir Hindistan'da bulunuyor.</p>
      <related>
        <a href="https://www.aa.com.tr/tr/dunya/yeni-delhide-hava-kirliligi-yeniden-tehlikeli-duzeyde/1651875"/>
        <a href="https://www.aa.com.tr/tr/dunya/abdden-hindistan-ve-fasa-5-27-milyar-dolarlik-silah-satisi/1651188"/>
        <a href="https://www.aa.com.tr/tr/dunya/cammu-kesmirde-agustostan-bu-yana-5-binin-uzerinde-kisiye-gozalti/1650948"/>
        <a href="https://www.aa.com.tr/tr/dunya/cammu-kesmirde-kisitlamalar-suruyor/1650742"/>
        <a href="https://www.aa.com.tr/tr/dunya/hindistanda-muson-yagmurlarinda-yaklasik-2-bin-400-kisi-oldu/1649689"/>
        <a href="https://www.aa.com.tr/tr/saglik/uzmanlardan-hava-kirliligi-olumcul-olabilir-uyarisi/1648852"/>
      </related>
    </article>
  </body>
</html>