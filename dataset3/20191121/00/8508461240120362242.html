<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techbox.dennikn.sk/novy-mercedes-maybach-gls-600-ukazal-chrbat-vsetkym-luxusnym-suv/"/>
    <meta property="og:site_name" content="TECHBOX"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Nový Mercedes-Maybach GLS 600 ukázal chrbát všetkým luxusným SUV"/>
    <meta property="og:description" content="Mercedes-Maybach GLS je luxus vo svojej najčistejšej podobe. Niet najmenších pochýb, že práve tento model definuje status jeho majiteľa | TECHBOX.sk"/>
  </head>
  <body>
    <article>
      <h1>Nový Mercedes-Maybach GLS 600 ukázal chrbát všetkým luxusným SUV</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Richard Pliešovský</a></address>
      <p>Maximálny komfort, exkluzívny luxus a najmodernejšie technológie, to je Mercedes-Maybach, ktorý dáva slovnému spojeniu vlajková loď skutočný význam. Mercedes-Maybach GLS 600 4MATIC sa dnes predstavil v majestátnom SUV prevedení a ukázal nám svoje umenie nemožného na štyroch kolesách.</p>
      <figure>
        <img src="https://techbox.dennikn.sk/wp-content/uploads/2019/11/Mercedes-Maybach_GLS_600-40.jpg"/>
        <figcaption>
          <cite>ZDROJ | Mercedes-Benz</cite>
        </figcaption>
      </figure>
      <p>Mercedes-Maybach predstavuje vrchol v automobilovom inžinierstve. Považuje sa za priekopníka v definovaní statusu jeho majiteľa. Značku založil <a href="https://en.wikipedia.org/wiki/Wilhelm_Maybach">Wilhelm Maybach</a> v roku 1909. Pod koncern Daimler-Benz patrí od roku 1960, v roku 2014 sa stala z Mercedesu-Maybach samostatná značka.</p>
      <figure>
        <img src="https://techbox.dennikn.sk/wp-content/uploads/2019/11/Mercedes-Maybach_GLS_600-12.jpg"/>
        <figcaption>
          <cite>ZDROJ | Mercedes-Benz</cite>
        </figcaption>
      </figure>
      <p>Od uvedenia na trh (v roku 2015) bolo na celom svete predaných viac ako 45 000 rôznych verzií Mercedes-Maybach S. V minulom roku sa predalo z modelu Mercedes-Maybach S viac ako kedykoľvek predtým, jeden zo siedmich predaných vozidiel triedy S bol práve Maybach.</p>
      <figure>
        <img src="https://techbox.dennikn.sk/wp-content/uploads/2019/11/Mercedes-Maybach_GLS_600-34.jpg"/>
        <figcaption>
          <cite>ZDROJ | Mercedes-Benz</cite>
        </figcaption>
      </figure>
      <h3>Keď je luxus štandardom</h3>
      <p>O skutočný komfort pasažierov sa v priestrannom interiéri GLS 600 starajú klimatizované masážne sedadlá. Samozrejme nechýba panoramatické posuvné a výklopné strešné okno. Na objednávku je možne doplniť interiér stredovou konzolou s rozťahovacími a skladacími stolmi vrátane chladničky.</p>
      <figure>
        <img src="https://techbox.dennikn.sk/wp-content/uploads/2019/11/Mercedes-Maybach_GLS_600-27.jpg"/>
        <figcaption>
          <cite>ZDROJ | Mercedes-Benz</cite>
        </figcaption>
      </figure>
      <figure>
        <img src="https://techbox.dennikn.sk/wp-content/uploads/2019/11/Mercedes-Maybach_GLS_600-38.jpg"/>
        <figcaption>
          <cite>ZDROJ | Mercedes-Benz</cite>
        </figcaption>
      </figure>
      <p>Rozsiahle funkcie na ovládanie nastavení a multimédií sa ovládajú so zabudovaného tabletu v stredovej konzole, resp. v lakťovej opierke. Samostatná klimatizácia pre zadné sedadlá je dodávaná už v štandarde. Má pridané ďalšie vývody a zosilňovače kúrenia, vďaka ním je regulácia teploty opäť o niečo rýchlejšia, pričom nevytvára prievan.</p>
      <figure>
        <img src="https://techbox.dennikn.sk/wp-content/uploads/2019/11/Mercedes-Maybach_GLS_600-32.jpg"/>
      </figure>
      <p>Vylepšená bola aj zvuková izolácia pomocou tuhej priečky a pevnej police za zadnými sedadlami sa interiér oddelil od batožinového priestoru. Pohonný program pre odpruženie a hnaciu sústavu je vyvinutý špeciálne pre Maybach. Jeho vyladenie ponúka pasažierom na zadných sedadlách maximálny komfort počas jazdy.</p>
      <related>
        <a href="https://techbox.dennikn.sk/mercedes-benz-star-experience-roadshow-2019-ukazala-co-dokazu-top-auta-vyrobcu/"/>
      </related>
      <p>Aby bola atmosféra v kabíne skutočne výnimočná, Mercedes ponúka balík Air Balance, kde si môže majiteľ vybrať z niekoľkých špeciálne vyvinutých vôní. Áno, toto je luxus vo svojej najčistejšej podobe.</p>
      <h3>Dych vyrážajúci dizajn</h3>
      <figure>
        <img src="https://techbox.dennikn.sk/wp-content/uploads/2019/11/Mercedes-Maybach_GLS_600-26.jpg"/>
      </figure>
      <p>Svetlomety s technológiou Multibeam LED vypĺňajú celé predné osvetlenie. Pod mriežkou chladiča má predný nárazník veľký priestor pre prívod vzduchu, ktorý decentne naznačuje mohutný výkon motora V8.</p>
      <figure>
        <img src="https://techbox.dennikn.sk/wp-content/uploads/2019/11/Mercedes-Maybach_GLS_600-15.jpg"/>
      </figure>
      <p>Masívne okraje bočných okien sú rozdelené chrómovanými obkladmi z B-stĺpika. Tento detail je pevnou súčasťou podpisu nárazníka Mercedes-Maybach a zdôrazňuje dĺžku zadného priestoru na sedenie.</p>
      <figure>
        <img src="https://techbox.dennikn.sk/wp-content/uploads/2019/11/Mercedes-Maybach_GLS_600-43.jpg"/>
        <figcaption>
          <cite>ZDROJ | Mercedes-Benz</cite>
        </figcaption>
      </figure>
      <figure>
        <img src="https://techbox.dennikn.sk/wp-content/uploads/2019/11/Mercedes-Maybach_GLS_600-41.jpg"/>
        <figcaption>
          <cite>ZDROJ | Mercedes-Benz</cite>
        </figcaption>
      </figure>
      <p>Klenotom Mercedes-Maybach GLS sú elektricky sa rozširujúce nástupné lišty. Zabezpečujú pohodlné a bezpečné nastupovanie/vystupovanie z vysokej polohy sedenia, zaisťujú aj nevšedný vizuálny efekt.</p>
      <figure>
        <img src="https://techbox.dennikn.sk/wp-content/uploads/2019/11/Mercedes-Maybach_GLS_600-31.jpg"/>
        <figcaption>
          <cite>ZDROJ | Mercedes-Benz</cite>
        </figcaption>
      </figure>
      <p>Nástupné lišty majú 2,06 m a ich maximálna šírka pri zadných dverách je 21 cm. Zaberajú celú dĺžku bočných prahových panelov. V zasunutej polohe je lišta takmer neviditeľná. Po otvorení dverí sa pohyblivá doska najskôr nadvihne a potom vysunie. Trvá to zhruba sekundu. Povrch lišty je osvetlený LED pásom vrátane projekcie loga Maybach. Nosnosť každej nástupnej lišty je 200 kg.</p>
      <figure>
        <img src="https://techbox.dennikn.sk/wp-content/uploads/2019/11/Mercedes-Maybach_GLS_600-14.jpg"/>
        <figcaption>
          <cite>ZDROJ | Mercedes-Benz</cite>
        </figcaption>
      </figure>
      <h3>Technológie nerušia pocit komfortu</h3>
      <p>Ústredným dizajnovým prvkom prístrojovej dosky je veľká obrazovka zabudovaná v prístrojovom paneli. Displej prístrojového panela a mediálny displej (štandardne 2 x 12,3“) sú umiestnené za jednoliatou sklenenou plochou.</p>
      <figure>
        <img src="https://techbox.dennikn.sk/wp-content/uploads/2019/11/Mercedes-Maybach_GLS_600-7.jpg"/>
        <figcaption>
          <cite>ZDROJ | Mercedes-Benz</cite>
        </figcaption>
      </figure>
      <p>Multifunkčný volant má povrch z nappa kože, v stredovej konzole je touchpad ako ďalší prostriedok na ovládanie rozsiahlych funkcií automobilu. Konzola má dve robustné kožou potiahnuté držadlá, ktoré pripomínajú, že pasažier sedí v SUV, akurát nie v obyčajnom, ale super luxusnom.</p>
      <figure>
        <img src="https://techbox.dennikn.sk/wp-content/uploads/2019/11/Mercedes-Maybach_GLS_600-35.jpg"/>
        <figcaption>
          <cite>ZDROJ | Mercedes-Benz</cite>
        </figcaption>
      </figure>
      <p>Používateľ Mercedes-Maybach môže dokonale integrovať svoje digitálne prostredie do vozidla, či už ako pasažier alebo vodič. Má k dispozícii štyri USB porty, Bluetooth a WLAN. Informačný systém MBUX podporuje štandardné formáty a dokáže spravovať až osem rôznych užívateľských profilov.</p>
      <related>
        <a href="https://techbox.dennikn.sk/recenzie/mercedes-benz-eqc-preco-je-skutocnou-hviezdou-medzi-elektromobilmi/"/>
      </related>
      <p>Systém MBUX je k dispozícii pre zábavu cestujúcich na zadných sedadlách. Zahŕňa dve dotykové obrazovky s uhlopriečkou 11,6 palcov, na ktorých je možné prehrávať filmy, počúvať hudbu alebo surfovať na internete. Každá obrazovka zobrazuje obsah vybraný jednotlivým používateľom.</p>
      <figure>
        <img src="https://techbox.dennikn.sk/wp-content/uploads/2019/11/Mercedes-Maybach_GLS_600-28.jpg"/>
        <figcaption>
          <cite>ZDROJ | Mercedes-Benz</cite>
        </figcaption>
      </figure>
      <p>Pre vysokokvalitný zvuk sú voliteľne k dispozícii špeciálne slúchadlá Mercedes Benz Bluetooth. Okrem možností, ktoré ponúka informačný systém MBUX, môžu používatelia prehrávať aj svoje vlastné médiá z mobilného telefónu, tabletu alebo notebooku. Zábavný systém pre zadné sedadlá MBUX je možné ovládať aj pomocou štandardného zadného tabletu MBUX.</p>
      <figure>
        <img src="https://techbox.dennikn.sk/wp-content/uploads/2019/11/Mercedes-Maybach_GLS_600-39.jpg"/>
        <figcaption>
          <cite>ZDROJ | Mercedes-Benz</cite>
        </figcaption>
      </figure>
      <p>Tiché prostredie v automobile vytvára ideálne podmienky pre prémiový systém priestorového zvuku značky Burmester. Má 27 výkonných reproduktorov a 24 samostatných kanálov zosilňovača s celkovým výkonom 1 590 W.</p>
      <figure>
        <img src="https://techbox.dennikn.sk/wp-content/uploads/2019/11/Mercedes-Maybach_GLS_600-8.jpg"/>
        <figcaption>
          <cite>ZDROJ | Mercedes-Benz</cite>
        </figcaption>
      </figure>
      <h3>Asistenčné systémy dohliadajú na bezpečnosť</h3>
      <p>Novinka je dodávaná s mnohými asistenčnými systémami. Automobil si dokáže autonómne udržať svoju rýchlosť a vzdialenosť od vozidla vpredu, ako aj zostať v jazdnom pruhu na viacpruhových cestách. Môže tiež autonómne znížiť rýchlosť vozidla podľa dopravnej situácie, napr. keď sa blíži k obci, zákrute, kruhovému objazdu, križovatke alebo nečakanej dopravnej prekážke.</p>
      <slideshow>
        <figure>
          <img src="https://techbox.dennikn.sk/wp-content/uploads/2019/11/Mercedes-Maybach_GLS_600-16.jpg"/>
        </figure>
        <figure>
          <img src="https://techbox.dennikn.sk/wp-content/uploads/2019/11/Mercedes-Maybach_GLS_600-37.jpg"/>
        </figure>
        <figure>
          <img src="https://techbox.dennikn.sk/wp-content/uploads/2019/11/Mercedes-Maybach_GLS_600-4.jpg"/>
        </figure>
        <figure>
          <img src="https://techbox.dennikn.sk/wp-content/uploads/2019/11/Mercedes-Maybach_GLS_600-30.jpg"/>
        </figure>
        <figure>
          <img src="https://techbox.dennikn.sk/wp-content/uploads/2019/11/Mercedes-Maybach_GLS_600-17.jpg"/>
        </figure>
        <figure>
          <img src="https://techbox.dennikn.sk/wp-content/uploads/2019/11/Mercedes-Maybach_GLS_600-18.jpg"/>
        </figure>
      </slideshow>
      <p>Štandardne sa tu nachádza: aktívny asistent na diaľku Distronic, asistent aktívneho obmedzenia rýchlosti, asistent dopravnej značky, nastavenie rýchlosti podľa trasy, aktívny asistent riadenia s aktívnym asistentom zmeny jazdného pruhu a funkciami „núdzového koridoru“, vyhýbajúci sa asistent riadenia, asistent aktívneho jazdného pruhu, active Blind Spot Assist s výstrahou pred výstupom, active Brake Assist s funkciou manévrovania v zákrute a funkciou cross-traffic.</p>
      <figure>
        <img src="https://techbox.dennikn.sk/wp-content/uploads/2019/11/Mercedes-Maybach_GLS_600-33.jpg"/>
        <figcaption>
          <cite>ZDROJ | Mercedes-Benz</cite>
        </figcaption>
      </figure>
      <p>Parkovací balíček je štandardne vybavený 360 ° kamerou. Má štyri kamery v mriežke chladiča, v batožinovom priestore a v krytoch vonkajších zrkadiel. Vytvárajú 360 ° obraz, ktorý je jasne zobrazený na mediálnom displeji, výrazne tak uľahčuje manévrovanie a parkovanie.</p>
      <figure>
        <img src="https://techbox.dennikn.sk/wp-content/uploads/2019/11/Mercedes-Maybach_GLS_600-3.jpg"/>
        <figcaption>
          <cite>ZDROJ | Mercedes-Benz</cite>
        </figcaption>
      </figure>
      <p>V automobile samozrejme nechýba systém Pre-Safe. Ide o komplexný systém preventívnej ochrany, ktorý začína pred nehodou a je účinná aj po nej. Asistenčné systémy a sofistikovaný systém snímačov nárazov umožňujú Pre-Safe rozpoznať pravdepodobný dopad s ešte väčšou presnosťou ako v predchádzajúcich generáciách. Ochranný účinok Pre-Safe sa zlepšuje presne koordinovanou reakciou zdržiavacích systémov a množstvom ďalších opatrení.</p>
      <figure>
        <img src="https://techbox.dennikn.sk/wp-content/uploads/2019/11/Mercedes-Maybach_GLS_600-24.jpg"/>
        <figcaption>
          <cite>ZDROJ | Mercedes-Benz</cite>
        </figcaption>
      </figure>
      <p>Prostredníctvom radarových senzorov v zadnom nárazníku dokáže rozpoznať hroziaci náraz vozidla, ktorý za ním nasleduje a varovať vodiča rýchlo blikajúcimi výstražnými svetlami. Súčasne sa uskutočňujú opatrenia Pre-Safe v systémoch ochrany cestujúcich. Ak je vozidlo zastavené, brzdy sa zablokujú, aby sa udržali na mieste a znížil náraz zozadu, a tým aj riziko poranenia zo sekundárneho nárazu.</p>
      <h3>Maybach v číslach</h3>
      <p>Mercedes-Maybach GLS sa vyrába výlučne v meste Tuscaloosa v Alabame (USA). Od roku 1995 tam Daimler investoval viac ako šesť miliárd dolárov a od roku 1997 vyprodukoval viac ako tri milióny vozidiel typu SUV.</p>
      <figure>
        <img src="https://techbox.dennikn.sk/wp-content/uploads/2019/11/Mercedes-Maybach_GLS_600-21.jpg"/>
        <figcaption>
          <cite>ZDROJ | Mercedes-Benz</cite>
        </figcaption>
      </figure>
      <p>Mercedes-Maybach GLS 600 je poháňaný výlučne výkonným a diskrétnym motorom M 177, novým elektrifikovaným variantom. Benzínový motor V8 je s objemom 3 982 m² , palubným elektrickým systémom 48 V a integrovaným štartovacím alternátorom (ISG).</p>
      <p>ISG zodpovedá za hybridné funkcie, napríklad EQ Boost alebo regeneráciu energie, pričom umožňuje úspory paliva, ktoré boli predtým vyhradené pre vysokonapäťovú hybridnú technológiu. Výsledkom je, že motor ponúka výkon 410 kW (558 k) a krútiaci moment 730 Nm. EQ Boost ponúka dočasne ďalší krútiaci moment 250 Nm a výkon 16 kW (22 k).</p>
      <slideshow>
        <figure>
          <img src="https://techbox.dennikn.sk/wp-content/uploads/2019/11/Mercedes-Maybach_GLS_600-2.jpg"/>
        </figure>
        <figure>
          <img src="https://techbox.dennikn.sk/wp-content/uploads/2019/11/Mercedes-Maybach_GLS_600-42.jpg"/>
        </figure>
        <figure>
          <img src="https://techbox.dennikn.sk/wp-content/uploads/2019/11/Mercedes-Maybach_GLS_600-23.jpg"/>
        </figure>
        <figure>
          <img src="https://techbox.dennikn.sk/wp-content/uploads/2019/11/Mercedes-Maybach_GLS_600-25.jpg"/>
        </figure>
        <figure>
          <img src="https://techbox.dennikn.sk/wp-content/uploads/2019/11/Mercedes-Maybach_GLS_600-19.jpg"/>
        </figure>
        <figure>
          <img src="https://techbox.dennikn.sk/wp-content/uploads/2019/11/Mercedes-Maybach_GLS_600-9.jpg"/>
        </figure>
      </slideshow>
      <p>GLS 600 má 9-stupňovú automatickú prevodovku 9G-Tronic. Rázvor kolies je 3 135 mm (predný 1 699, zadný 1 723 mm), dĺžka vozidla je 5 205 mm, šírka 2 030 mm a výška 1 838 mm. Predné pneumatiky sú 285/45 R 22, zadné 325/40 R 22. Na fotkách za to nezdá, ale vozidlo je naozajstný kolos.</p>
      <p>Pohotovostná hmotnosť vozidla je 2 785 kg, objem nádrže 90 l, zrýchliť z 0 na 100 km/hod dokáže za 4,9 sekúnd. Najvyššia rýchlosť automobilu je 250 km/hod, kombinovaná spotreba 12 – 11,7 l/100 km.</p>
      <p>Rozsah nášho článku neumožňuje ani zďaleka spomenúť všetky skvelé funkcie a technológie, ktorými toto exkluzívne SUV oplýva. To samozrejme odzrkadľuje jeho cena, ktorá – ako istotne tušíte – nie je pre bežného smrteľníka. Veď to poznáte, ak sa pýtaš na cenu Mercedes-Maybach, nemáš naň.</p>
      <figure>
        <img src="https://techbox.dennikn.sk/wp-content/uploads/2019/11/Mercedes-Maybach_GLS_600-13.jpg"/>
        <figcaption>
          <cite>ZDROJ | Mercedes-Benz</cite>
        </figcaption>
      </figure>
      <footer><b>Zdroj: </b>Tlačová správa</footer>
    </article>
  </body>
</html>