<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187463/"/>
    <meta property="og:site_name" content="Janam TV"/>
    <meta property="article:published_time" content="2019-11-21T00:10:18+00:00"/>
    <meta property="og:title" content="കെഎസ്ആര്‍ടിസി പ്രതിസന്ധി; മന്ത്രിമാര്‍ തമ്മില്‍ ചര്‍ച്ച ഇന്ന്"/>
    <meta property="og:description" content="തിരുവനന്തപുരം: കെഎസ്ആര്‍ടിസിയിലെ ശമ്പള പ്രതിസന്ധി പരിഹരിക്കാന്‍ കൂടുതല്‍ സഹായം തേടി ഗതാഗത മന്ത്രി എ കെ ശശീന്ദ്രന്‍ ധനമന്ത്രി തോമസ് ഐസക്കുമായി ഇന്ന്"/>
  </head>
  <body>
    <article>
      <h1>കെഎസ്ആര്‍ടിസി പ്രതിസന്ധി; മന്ത്രിമാര്‍ തമ്മില്‍ ചര്‍ച്ച ഇന്ന്</h1>
      <address><time datetime="2019-11-21T00:10:18+00:00">21 Nov 2019, 00:10</time> by <a rel="author">Janam TV Web Desk</a></address>
      <p>തിരുവനന്തപുരം: കെഎസ്ആര്‍ടിസിയിലെ ശമ്പള പ്രതിസന്ധി പരിഹരിക്കാന്‍ കൂടുതല്‍ സഹായം തേടി ഗതാഗത മന്ത്രി എ കെ ശശീന്ദ്രന്‍ ധനമന്ത്രി തോമസ് ഐസക്കുമായി ഇന്ന് ചര്‍ച്ച നടത്തും. ഉച്ചയ്ക്ക് 2 മണിക്ക് നിയമ സഭയിലെ മന്ത്രിയുടെ ചേംബറിലാണ് ചര്‍ച്ച നടക്കുക.</p>
      <p>എണ്ണക്കമ്പനികള്‍ക്കും എസ്ബിഐ കണ്‍സോര്‍ഷ്യത്തിനുമുള്ള മുന്‍ ബാധ്യതകളുടെ പേരില്‍ കെഎസ്ആര്‍ടിസിക്ക് നല്‍കി വരുന്ന സര്‍ക്കാരിന്റെ പ്രതിമാസ സഹായം വെട്ടിക്കുറച്ചിരുന്നു. ജൂണ്‍ മുതല്‍ 20 കോടി രൂപയില്‍ നിന്നും 15 കോടിയാക്കി കുറച്ചു. ഇത് ഒഴിവാക്കാന്‍ ചര്‍ച്ചയില്‍ എ കെ ശശീന്ദ്രന്‍ അഭ്യര്‍ത്ഥിക്കും.</p>
      <p>മന്ത്രിതല ചര്‍ച്ചയുള്ളതിനാല്‍ കെഎസ്ആര്‍ടിസിയിലെ ട്രേഡ് യൂണിയന്‍ പ്രതിനിധികളുമായി മന്ത്രി നടത്താന്‍ നിശ്ചയിച്ചിരുന്ന ചര്‍ച്ച നാളത്തേക്ക് മാറ്റി.</p>
    </article>
  </body>
</html>