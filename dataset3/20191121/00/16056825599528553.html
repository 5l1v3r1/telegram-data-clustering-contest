<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200259"/>
    <meta property="og:site_name" content="মানবজমিন"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="কুষ্টিয়ায় পরিবহন শ্রমিকদের কর্মবিরতি অব্যাহত"/>
    <meta property="og:description" content="কেন্দ্রীয় শ্রমিক সংগঠনগুলো কর্মবিরতি প্রত্যাহারের ঘোষণা দিলেও কুষ্টিয়ার সকল সড়কে বাস ট্রাক-কাভার্ডভ্যান ও পণ্য পরিবহন চলাচল বন্ধ রয়েছে। এ নিয়ে টানা ৫ দিনের মতো এ জেলায় যান চলাচল বন্ধ রয়েছে।  স্থানীয় পরিবহন চালক ও শ্রমিকরা বলছেন, শ্রমিক সংগঠনগুলোর কেন্দ্রীয় নেতাদের সিদ্ধান্তে আজ থেকে পরিবহন চলাচলের কথা থাকলেও সড়ক দুর্ঘটনায় ৫ লাখ টাকা জরিমানা ও ৫ বছর জেলের বিষয়ে কোন সমাধান না হওয়ায় তারা কর্মবিরতি পালন করছেন। পরিবহন শ্রমিকদের স্বার্থ পরিপন্থি আইনের ধারা ও উপধারা সংশোধন না করা পর্যন্ত গাড়ি চালাবেন না বলেও জানান তারা। কুষ্টিয়া বাস-মিনিবাস শ্রমিক ইউনিয়নের সাধারণ সম্পাদক আফজাল হোসেন জানান, কেন্দ্রের সিদ্ধান্তে কুষ্টিয়ায় চালক ও শ্রমিকদের কর্মবিরতি প্রত্যাহার করার কথা বললেও তারা আমাদের মতো নেতাদের কথা মানছেন না। শ্রমিকরা তাদের নিজের সিন্ধাতেই কর্মবিরতি পালন করছে বলেও জানান এই শ্রমিক নেতা। আজ সকাল থেকে পরিবহন চলাচল শুরু হচ্ছে টেলিভিশনে এমন সংবাদ দেখে অনেক যাত্রীরাই মজমপুর বাস স্ট্যান্ডে এসে পরিবহন চলাচল বন্ধ দেখে চরম ভোগান্তিতে পড়েছেন। যাত্রীরা বলছেন- আর ধর্মঘট নয়, এই পরিবহন সমস্যার স্থায়ী সমাধান চান তারা।উল্লেখ্য, গত…"/>
  </head>
  <body>
    <article>
      <h1>কুষ্টিয়ায় পরিবহন শ্রমিকদের কর্মবিরতি অব্যাহত</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">কুষ্টিয়া প্রতিনিধি</a></address>
      <p>কেন্দ্রীয় শ্রমিক সংগঠনগুলো কর্মবিরতি প্রত্যাহারের ঘোষণা দিলেও কুষ্টিয়ার সকল সড়কে বাস ট্রাক-কাভার্ডভ্যান ও পণ্য পরিবহন চলাচল বন্ধ রয়েছে। এ নিয়ে টানা ৫ দিনের মতো এ জেলায় যান চলাচল বন্ধ রয়েছে।  </p>
      <p>স্থানীয় পরিবহন চালক ও শ্রমিকরা বলছেন, শ্রমিক সংগঠনগুলোর কেন্দ্রীয় নেতাদের সিদ্ধান্তে আজ থেকে পরিবহন চলাচলের কথা থাকলেও সড়ক দুর্ঘটনায় ৫ লাখ টাকা জরিমানা ও ৫ বছর জেলের বিষয়ে কোন সমাধান না হওয়ায় তারা কর্মবিরতি পালন করছেন। পরিবহন শ্রমিকদের স্বার্থ পরিপন্থি আইনের ধারা ও উপধারা সংশোধন না করা পর্যন্ত গাড়ি চালাবেন না বলেও জানান তারা।</p>
      <p>কুষ্টিয়া বাস-মিনিবাস শ্রমিক ইউনিয়নের সাধারণ সম্পাদক আফজাল হোসেন জানান, কেন্দ্রের সিদ্ধান্তে কুষ্টিয়ায় চালক ও শ্রমিকদের কর্মবিরতি প্রত্যাহার করার কথা বললেও তারা আমাদের মতো নেতাদের কথা মানছেন না। শ্রমিকরা তাদের নিজের সিন্ধাতেই কর্মবিরতি পালন করছে বলেও জানান এই শ্রমিক নেতা।</p>
      <p>আজ সকাল থেকে পরিবহন চলাচল শুরু হচ্ছে টেলিভিশনে এমন সংবাদ দেখে অনেক যাত্রীরাই মজমপুর বাস স্ট্যান্ডে এসে পরিবহন চলাচল বন্ধ দেখে চরম ভোগান্তিতে পড়েছেন। যাত্রীরা বলছেন- আর ধর্মঘট নয়, এই পরিবহন সমস্যার স্থায়ী সমাধান চান তারা।</p>
      <p>উল্লেখ্য, গত রোববার থেকে নতুন আইনকে পরিবহন শ্রমিকদের স্বার্থপরিপন্থি আইন উল্লেখ করে এর ধারা ও উপধারা সংশোধনের দাবিতে কুষ্টিয়ায় পরিবহন শ্রমিকরাও কর্মবিরতি পালন করছে।।</p>
      <p>এই বিভাগের সর্বাধিক পঠিত</p>
    </article>
  </body>
</html>