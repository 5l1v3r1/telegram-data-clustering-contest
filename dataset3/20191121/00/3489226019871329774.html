<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/katatithetai-sth-boylh-thn-erxomenh-trith-to-nomosxedio-gia-thn-pshfo-twn-apodhmwn"/>
    <meta property="og:site_name" content="Documento"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Κατατίθεται στη Βουλή την ερχόμενη Τρίτη το νομοσχέδιο για την ψήφο των αποδήμων"/>
    <meta property="og:description" content="Οι τελικές διεργασίες για την οριστική διατύπωση της ρύθμισης που αφορά στην ψήφο των αποδήμων θα συνεχιστούν στην Ολομέλεια της Βουλής, καθώς, σύμφωνα με πηγές του υπουργείου Εσωτερικών, το σχέδιο νόμου κατατίθεται, την ερχόμενη Τρίτη."/>
  </head>
  <body>
    <article>
      <h1>Κατατίθεται στη Βουλή την ερχόμενη Τρίτη το νομοσχέδιο για την ψήφο των αποδήμων</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Παναγιώτα Μπίτσικα</a></address>
      <h4>Οι τελικές διεργασίες για την οριστική διατύπωση της ρύθμισης που αφορά στην ψήφο των αποδήμων θα συνεχιστούν στην Ολομέλεια της Βουλής, καθώς, σύμφωνα με πηγές του υπουργείου Εσωτερικών, το σχέδιο νόμου κατατίθεται, την ερχόμενη Τρίτη.</h4>
      <p>Υπό τον τίτλο «Διευκόλυνση άσκησης του εκλογικού δικαιώματος των εκλογέων που βρίσκονται εκτός ελληνικής επικράτειας » είχε τεθεί σε δημόσια διαβούλευση στα μέσα Νοεμβρίου 2019 (11-18.11.2019) ώστε, με βάση παρατηρήσεις που έγιναν και στο OpenGov.gr, να επανεξετασθούν διατάξεις του. Το σχέδιο νόμου για την ψήφο των αποδήμων <b>έχει μορφοποιηθεί </b>πλέον από την κυβέρνηση. Όμως για να περάσει χρειάζεται να υπερψηφισθεί από 200 βουλευτές.</p>
      <p>Ετσι, παραμένει κρίσιμης σημασίας , κατά τη συζήτηση για την συνταγματική αναθεώρηση, η τελική διατύπωση της παραγράφου 4 του άρθρου 54 του Συντάγματος. Η συμφωνία των κομμάτων –και κυρίως του ΣΥΡΙΖΑ- στο περιεχόμενο του αναθεωρητέου άρθρου, είναι κρίσιμο ζήτημα για να ψηφισθεί η ρύθμιση για την ψήφο εξωτερικού. Κι αυτό γιατί έχει τεθεί ως κύρια προϋπόθεση για να γίνει αποδεκτό το σχέδιο νόμου για τη διευκόλυνση άσκησης του εκλογικού δικαιώματος των εκλογέων που βρίσκονται εκτός ελληνικής επικράτειας .</p>
      <p>Αξίζει να σημειωθεί ότι το απόγευμα της Πέμπτης (21.11.2019) , κατά τη συζήτηση της συνταγματικής αναθεώρησης για την ψήφο των αποδήμων, στη Βουλή, υπήρχε προγραμματισμός από το κυβερνητικό επιτελείο να κάνει παρέμβαση ο υπουργός Εσωτερικών <b>Τάκης Θεοδωρικάκος</b> . </p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>