<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/calciomercato/2019/11/21-63603210/gabigol_all_inter_avrei_meritato_piu_spazio_sono_pronto_a_segnare_ovunque_/"/>
    <meta property="og:site_name" content="Tuttosport"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Gabigol: &quot;All'Inter avrei meritato più spazio. Sono pronto a segnare ovunque&quot;"/>
    <meta property="og:description" content="L'avventura dell'attaccante brasiliano in nerazzurro è stata deludente, ma i gol con il Flamengo sembrano averlo rigenerato. Sabato finale di Coppa Libertadores contro il River Plate, intanto ad AS dichiara: &quot;Il campionato spagnolo mi piace, è rapido e di alto livello tecnico&quot;"/>
  </head>
  <body>
    <article>
      <h1>Gabigol: "All'Inter avrei meritato più spazio. Sono pronto a segnare ovunque"</h1>
      <h2>L'avventura dell'attaccante brasiliano in nerazzurro è stata deludente, ma i gol con il Flamengo sembrano averlo rigenerato. Sabato finale di Coppa Libertadores contro il River Plate, intanto ad AS dichiara: "Il campionato spagnolo mi piace, è rapido e di alto livello tecnico"</h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p><b>TORINO - Gabigol</b>, a suon di gol, è tornato a sorridere, conquistandosi anche la <a href="https://www.tuttosport.com/news/calcio/serie-a/inter/2019/09/22-61441084/gabigol_torna_in_nazionale_l_inter_sorride/">convocazione in nazionale</a>. L'attaccante brasiliano sta rispondendo sul campo a coloro che lo hanno criticato per la sua deludente esperienza italiana con l'<a href="https://www.tuttosport.com/squadre/SerieA/Inter/t127"><b>Inter</b></a>. In nerazzurro non è riuscito ad esprimere tutto il proprio potenzionale ma, dopo la parentesi con il <b>Benfica</b>, è tornato a splendere con la maglia del <b>Flamengo</b> realizzando 29 gol in 37 partite e trascinando i rossoneri in finale di <a href="https://www.tuttosport.com/news/calcio/calcio-estero/2019/10/24-62595062/flamengo_in_finale_di_coppa_libertadores_gabigol_stende_il_gremio/"><b>Coppa Libertadores</b></a>. <b>Sabato sera</b> la sfida contro i detentori del titolo, il <b>River Plate</b>. L'Inter, dunque, può sorridere, nella speranza di aver ritrovato un calciatore su cui la società ha investito tanto, ma che nella sua breve esperienza in <a href="https://www.tuttosport.com/calcio/serie-a/">Serie A</a> non è riuscito a dimostrare tutto il proprio valore. </p>
      <figure>
        <video src="http://media.tuttosport.com/omnisport/2019/11/20/201119_PERFPRM_Libertadores_Flamengo_VL_1574281648608_1065.mp4"/>
        <figcaption>Libertadores, la torcida rossonera blocca il pulman del Flamengo</figcaption>
      </figure>
      <h3>Gabigol: "All'Inter poco spazio, ma grande rispetto"</h3>
      <p>Periodo di grazia dunque per Gabigol, che in un'intervista rilasciata al quotidiano spagnolo <i>AS</i>, ha riavvolto il nastro,  tornando sulla sua avventura<b> all'Inter</b>: "<i>Ho imparato tante cose nel mio periodo in Italia anche se ho avuto poche opportunità. Sono arrivato con grandi motivazioni per mostrare il mio miglior calcio, mi sono sempre dato da fare in allenamento, ho cercato di imparare la filosofia di ogni allenatore in un ambiente nuovo per me. Forse con un po' di continuità il risultato sarebbe stato diverso. Ho sempre rispettato le decisioni degli allenatori comunque, anche se sapevo che avrei potuto giocare con maggior frequenza</i>".</p>
      <figure>
        <video src="http://media.tuttosport.com/omnisport/2019/08/09/090819_IT_PERFORM_GABIGOL_INTER_N_1565343694239_1065.mp4"/>
        <figcaption>Gabigol: "Inter? Tifo e rispetto"</figcaption>
      </figure>
      <h3>Gabigol sul suo futuro</h3>
      <p>I gol gli hanno regalato di nuovo il sorriso e dunque perchè non parlare anche di <b>futuro</b>: "<i>Il Brasileirao è uno dei campionati più combattuti al mondo. Essere il capocannoniere dell'ultima stagione è stato molto importante nella mia carriera e spero di riuscirci di nuovo. È il risultato del lavoro duro e dimostra la mia evoluzione. Mi sento pronto per segnare in Brasile, Inghilterra, Germania, Spagna... ovunque! Preferenza alla Spagna? È un campionato che mi piace, lo seguo, è uno stile di calcio che mi piace perché rapido e di alto livello tecnico</i>".</p>
      <figure>
        <video src="http://media.tuttosport.com/omnisport/2019/11/12/Altafini_su_Gabigol_1573560269843_1065.mp4"/>
        <figcaption>Altafini su Gabigol: "Non è Pelé ma è forte"</figcaption>
      </figure>
      <figure>
        <a href="https://league.tuttosport.com/">
          <img src="https://www.tuttosport.com/assets_2019/images/logo-tsl.png"/>
        </a>
      </figure>
      <p><b>Gioca gratis</b> con Tuttosport League - 11 in campo, il fantasy game di calcio di Tuttosport. Fai la tua formazione e vinci i fantastici premi in palio. <b>Iscriviti ora!</b> <a href="https://league.tuttosport.com/">Gioca!</a></p>
      <related>
        <a href="https://www.tuttosport.com/news/calcio/calcio-estero/2019/10/24-62595062/flamengo_in_finale_di_coppa_libertadores_gabigol_stende_il_gremio/"/>
        <a href="https://www.tuttosport.com/news/calcio/serie-a/inter/2019/09/22-61441084/gabigol_torna_in_nazionale_l_inter_sorride/"/>
        <a href="https://www.tuttosport.com/archivio/calcio/calciomercato"/>
        <a href="https://www.tuttosport.com/news/calcio/calciomercato/2019/11/20-63567081/inter_l_ex_agente_di_skriniar_sul_suo_futuro_lo_vedrei_al_real_madrid_/?related_news"/>
        <a href="https://www.tuttosport.com/news/calcio/calciomercato/2019/11/19-63532031/inter_parametri_zero_nel_mirino_vertonghen_eriksen_e_mertens/?related_news"/>
        <a href="https://www.tuttosport.com/news/calcio/calciomercato/2019/11/17-63461393/inter-skriniar_l_addio_si_avvicina/?related_news"/>
        <a href="https://www.tuttosport.com/news/calcio/calciomercato/2019/11/16-63435664/inter_blitz_a_londra_per_giroud/?related_news"/>
      </related>
    </article>
  </body>
</html>