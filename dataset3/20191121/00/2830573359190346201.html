<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/basket/eurolega/2019/11/21-63627924/olimpia_milano_sconfitta_in_eurolega_efes_si_impone_81-76_al_mediolanum_forum/"/>
    <meta property="og:site_name" content="Tuttosport"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Olimpia Milano sconfitta in Eurolega: Efes si impone 81-76 al Mediolanum Forum"/>
    <meta property="og:description" content="Niente da fare per l'Armani di Ettore Messina che è costretta ad arrendersi alla prima sconfitta casalinga della competizione, terza in totale contro i turchi di Istanbul"/>
  </head>
  <body>
    <article>
      <h1>Olimpia Milano sconfitta in Eurolega: Efes si impone 81-76 al Mediolanum Forum</h1>
      <h2>Niente da fare per l'Armani di Ettore Messina che è costretta ad arrendersi alla prima sconfitta casalinga della competizione, terza in totale contro i turchi di Istanbul</h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p><b>MILANO -</b> Al <b>Mediolanum Forum</b>, l'<b>Olimpia Milano</b> di Ettore Messina contro <b>Efes</b> in <b><a href="https://www.tuttosport.com/basket/eurolega/">Eurolega</a> </b>torna in campo a tre giorni dalla vittoria contro Maccabi, per la decima giornata della massima competizione europea di basket. L'<b>Efes espugna il Forum 81-76</b> e si dimostra un avversario di altissimo livello per una gara giocata punto a punto e mai mollata da entrambe le squadre. <b>Prima sconfitta casalinga</b> per i meneghini, terza in totale nella competizione. Tuttavia, Milano comincia bene questa sfida difficile chiudendo il primo quarto avanti di uno: 17-16. Importanti anche per il morale dei ragazzi di <b>Messina</b> le due stoppate, prima di <b>Biligha</b> e poi di <b>Brooks</b>, che chiudono l'accesso del pitturato ai turchi. Nel secondo periodo, però, esce fuori anche l'Efes che chiude in vantaggio di due in un'autentica<b> battaglia</b>. Si continua a lottare punto a punto, infatti, anche nel terzo periodo dove, nonostante i progressi in termini di punti e personalità di <b>Scola e Rodriguez</b>, i turchi restano in vantaggio di due punti. Ultimo parziale, dunque, decisivo per entrambe le squadre: comincia bene l'Olimpia che con Mack, doppio tiro da due punti per lui in pochi secondi, si portano in vantaggio, ma i turchi non mollano. Si lotta fino alla sirena ed Efes si riporta in vantaggio, anche se Milano rimane agganciato grazie alla tripla di Nedovic ad un minuto dalla fine. Nonostante questo, grazie a due tiri liberi di <b>Larkin</b> nel finale, l'<b>Efes è la prima squadra a vincere in casa dell'Olimpia</b> con il match che si chiude 81-76.</p>
      <h3>Gli altri match</h3>
      <p>La <b>nuova giornata di Eurolega</b> è stata aperta subito da una sorpresa. <b>Zalgiris</b>, infatti, perde in casa contro la<b> Stella Rossa</b> 59-61 e mette in fila la quarta sconfitta, mentre per gli ospiti e la prima vittoria dopo tre gare perse di fila. A seguire, invece, facile la vittoria dei greci dell'<b>Olympiakos</b> che espugnano il campo dell'<b>Alba Berlino</b> per 99-80 andando sopra di 17 già all'intervallo e limitandosi a gestire il vantaggio nella ripresa. </p>
      <figure>
        <a href="https://www.tuttosport.com/foto/basket/eurolega/2019/11/21-63627274/allegri_al_forum_per_l_olimpia_milano_che_abbraccio_con_stankovic_/">
          <img src="https://cdn.tuttosport.com/images/2019/11/21/220617171-61e3e0a3-4f2b-480f-85a6-9ade8c0e6843.jpg"/>
        </a>
        <figcaption>Allegri al Forum per l'Olimpia Milano: che abbraccio con Stankovic!<br/><a href="https://www.tuttosport.com/foto/basket/eurolega/2019/11/21-63627274/allegri_al_forum_per_l_olimpia_milano_che_abbraccio_con_stankovic_/">Guarda la gallery</a></figcaption>
      </figure>
      <related>
        <a href="https://www.tuttosport.com/news/basket/serie-a/2019/11/20-63576932/olimpia_milano_e_fondazione_laureus_italia_onlus_per_i_diritti_dell_infanzia/"/>
        <a href="https://www.tuttosport.com/news/basket/eurolega/2019/11/19-63561283/eurolega_scola_e_rodriguez_trascinano_l_olimpia_milano_maccabi_ko/"/>
        <a href="https://www.tuttosport.com/archivio/basket/eurolega"/>
        <a href="https://www.tuttosport.com/news/basket/eurolega/2019/11/19-63561283/eurolega_scola_e_rodriguez_trascinano_l_olimpia_milano_maccabi_ko/?related_news"/>
        <a href="https://www.tuttosport.com/news/basket/eurolega/2019/11/14-63386612/milano_cade_a_mosca_in_eurolega_khimki_si_impone_87-79/?related_news"/>
        <a href="https://www.tuttosport.com/news/basket/eurolega/2019/10/29-62795739/eurolega_olimpia_milano_corsara_a_berlino_81-78_all_alba/?related_news"/>
        <a href="https://www.tuttosport.com/news/basket/eurolega/2019/10/17-62348251/eurolega_olimpia_milano_corsara_ad_atene/?related_news"/>
      </related>
    </article>
  </body>
</html>