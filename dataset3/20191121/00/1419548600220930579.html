<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/6w4s6r"/>
    <meta property="og:site_name" content="News7 Tamil"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="அரசு, அரசு உதவி பெறும் பள்ளிகளில் பயிலும் மாணவர்களுக்கு ஷூ வழங்க ஒப்புதல்!"/>
    <meta property="og:description" content="அரசு, அரசு உதவி பெறும் பள்ளிகளில் பயிலும் மாணவர்களுக்கு ஷூ வழங்க ஒப்புதல்!"/>
  </head>
  <body>
    <article>
      <h1>அரசு, அரசு உதவி பெறும் பள்ளிகளில் பயிலும் மாணவர்களுக்கு ஷூ வழங்க ஒப்புதல்!</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">wasim</a></address>
      <p>
        <b>அரசு மற்றும் அரசு உதவி பெறும் பள்ளிகளில் பயிலும் மாணவர்களுக்கு ஷூ வழங்க ஒப்புதல் அளித்து அரசாணை பிறப்பிக்கப்பட்டுள்ளது. </b>
      </p>
      <p>வரும் 2020-21 கல்வியாண்டு முதல் அரசு மற்றும் அரசு உதவி பெறும் பள்ளிகளில் பயிலும் 6 முதல் 10ம் வகுப்பு மாணவர்களுக்கு ஷூ வழங்க பள்ளிக்கல்வித்துறை ஒப்புதல் வழங்கியுள்ளது. அதன்படி 28,64,855 மாணவர்களுக்கு ஷூ வழங்க 66. 71 கோடி ரூபாய் நிதி ஒதுக்கப்பட்டுள்ளது. </p>
      <p>நடுநிலைப்பள்ளி மாணவர்களுக்கு ஷூ வழங்க 12.85 கோடி ரூபாயும், உயர்நிலைப்பள்ளி மாணவர்களுக்கு 53.85 கோடி ரூபாய் நிதியும் ஒதுக்கீடு செய்யப்பட்டுள்ளது. ஷூக்களை கொள்முதல் செய்யும்போது உரிய நடைமுறைகளைப் பின்பற்ற வேண்டும் என அதிகாரிகளுக்கு பள்ளிக்கல்வித்துறை முதன்மைச் செயலாளர் பிரதீப் யாதவ் அறிவுறுத்தியுள்ளார்.</p>
    </article>
  </body>
</html>