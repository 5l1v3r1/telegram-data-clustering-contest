<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/o-omilos-titan-exagorazei-thn-meiopshfikh-symmetoxh-ths-ifc-se-thygatrikes-toy"/>
    <meta property="og:site_name" content="Documento"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Ο όμιλος ΤΙΤΑΝ εξαγοράζει την μειοψηφική συμμετοχή της IFC σε θυγατρικές του"/>
    <meta property="og:description" content="Το Διοικητικό Συμβούλιο της Titan Cement International SA ενέκρινε στην χτεσινή συνεδρίασή του την απόκτηση από την International Finance Corporation (IFC) των μειοψηφικών συμμετοχών που η τελευταία κατέχει στις επιχειρήσεις του Ομίλου TΙΤΑΝ στην Νοτιοανατολική Ευρώπη και την Αίγυπτο."/>
  </head>
  <body>
    <article>
      <h1>Ο όμιλος ΤΙΤΑΝ εξαγοράζει την μειοψηφική συμμετοχή της IFC σε θυγατρικές του</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Newsroom</a></address>
      <h4>Το Διοικητικό Συμβούλιο της Titan Cement International SA ενέκρινε στην χτεσινή συνεδρίασή του την απόκτηση από την International Finance Corporation (IFC) των μειοψηφικών συμμετοχών που η τελευταία κατέχει στις επιχειρήσεις του Ομίλου TΙΤΑΝ στην Νοτιοανατολική Ευρώπη και την Αίγυπτο.</h4>
      <p>Η ολοκλήρωση της συμφωνίας τελεί υπό την πλήρωση αναβλητικών αιρέσεων. Με αυτή την συναλλαγή περατώνεται η επιτυχημένη συνεργασία του Ομίλου με την IFC, η οποία δομήθηκε σταδιακά από το 2008 σε Αλβανία, Αίγυπτο, Σερβία, Βόρεια Μακεδονία και Κόσοβο. Η συνεργασία αυτή βοήθησε τον Όμιλο TITAN να αντιμετωπίσει απαιτητικές συνθήκες αγοράς σε δύσκολους καιρούς. Ταυτόχρονα, η IFC συνέδραμε και καθοδήγησε τις προσπάθειες του Ομίλου για την βελτιστοποίηση των πρακτικών του σε θέματα περιβάλλοντος, βιωσιμότητας και διακυβέρνησης στις χώρες αυτές. Η επωφελής συνεργασία με την IFC διήρκεσε περισσότερο από δέκα χρόνια. Το συνολικό τίμημα της εξαγοράς ανέρχεται σε €81,8 εκατομμύρια. Με την ενίσχυση της επένδυσής του στις θυγατρικές, ο Όμιλος υπογραμμίζει την μακροπρόθεσμη επιχειρηματική του στρατηγική στις χώρες αυτές, διευκολύνοντας την περαιτέρω ανάπτυξη.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>