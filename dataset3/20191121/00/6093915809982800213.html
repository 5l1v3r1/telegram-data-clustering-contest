<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/technology/science/item/489484-nea-meleti-anatrepei-osa-kserame-gia-tin-kleitorida"/>
    <meta property="og:site_name" content="thestival.gr"/>
    <meta property="article:published_time" content="2019-11-21T00:26:00+00:00"/>
    <meta property="og:title" content="Νέα μελέτη ανατρέπει όσα ξέραμε για την κλειτορίδα"/>
    <meta property="og:description" content="Εδώ και δεκαετίες αναρωτιούνται οι επιστήμονες ποια είναι η πραγματική λειτουργία της κλειτορίδας, καθώς η πεποίθηση που θέλει την ύπαρξή της αποκλειστικά για τη γυναικεία απόλαυση δεν συγκέντρωνε ποτέ πολλούς οπαδούς."/>
  </head>
  <body>
    <article>
      <h1>Νέα μελέτη ανατρέπει όσα ξέραμε για την κλειτορίδα</h1>
      <address><time datetime="2019-11-21T00:26:00+00:00">21 Nov 2019, 00:26</time> by <a rel="author">Thestival team</a></address>
      <p>Εδώ και δεκαετίες αναρωτιούνται οι επιστήμονες ποια είναι η πραγματική λειτουργία της κλειτορίδας, καθώς η πεποίθηση που θέλει την ύπαρξή της αποκλειστικά για τη γυναικεία απόλαυση δεν συγκέντρωνε ποτέ πολλούς οπαδούς.</p>
      <p>Και μια νέα έρευνα φωτίζει αυτό ακριβώς, υποδεικνύοντας πως το σχετικά άγνωστο όργανο διαδραματίζει σημαίνοντα ρόλο στη διευκόλυνση της αναπαραγωγής.</p>
      <p>Εξετάζοντας 15 μελέτες μεταξύ 1966-2017, επιστήμονες από το Σέφιλντ της Αγγλίας κατέληξαν πως ακριβώς επειδή παρέχει ηδονή, η διέγερση της κλειτορίδας καταλήγει σε φυσιολογικές αλλαγές στα αναπαραγωγικά όργανα της γυναίκα που διευκολύνουν τη σύλληψη, μέσω καλύτερης γονιμοποίησης του ωαρίου.</p>
      <p>Αυτό μας λένε στο άρθρο τους στο περιοδικό «Clinical Anatomy», πως η διέγερση της κλειτορίδας επιμηκύνει το αιδοίο και μετακινεί τον τράχηλο της μήτρας, διευκολύνοντας έτσι το ταξίδι του σπέρματος ως το ωάριο.</p>
      <p>Ταυτοχρόνως, η κλειτοριδική διέγερση αυξάνει τη ροή του αίματος στο αιδοίο και επηρεάζει ακόμα και το pH, παράγοντες που συνδέονται αμφότεροι με την αναπαραγωγή.</p>
      <p>«Όλες αυτές οι αλλαγές των γεννητικών οργάνων αποκτούν σπουδαία σημασία στην προώθηση της πιθανότητας αναπαραγωγικής επιτυχίας, ασχέτως πώς ή πότε διεγείρεται η κλειτορίδα, και αποκαλύπτουν την παραγνωρισμένη λειτουργία της στη σύλληψη», λέει χαρακτηριστικά ο επικεφαλής της μελέτης Roy Levin.</p>
      <p>Πηγή: <a href="https://www.newsbeast.gr/health/arthro/5636151/nea-meleti-anatrepei-osa-xerame-gia-tin-kleitorida">newsbeast.gr</a></p>
    </article>
  </body>
</html>