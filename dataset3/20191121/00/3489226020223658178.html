<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/tyflo-xtyphma-5dd55e3ace4d8"/>
    <meta property="og:site_name" content="Documento"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Τυφλό χτύπημα"/>
    <meta property="og:description" content="• Παλιά καλή Δεξιά. Τελείωσαν οι επενδύσεις, οι φοροελαφρύνσεις, η επαναδιαπραγμάτευση των Πρεσπών κι άλλα τέτοια ωραία μυθιστορήματα."/>
  </head>
  <body>
    <article>
      <h1>Τυφλό χτύπημα</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Ανεμογράφος</a></address>
      <h4>• Παλιά καλή Δεξιά. Τελείωσαν οι επενδύσεις, οι φοροελαφρύνσεις, η επαναδιαπραγμάτευση των Πρεσπών κι άλλα τέτοια ωραία μυθιστορήματα.</h4>
      <p>• Hταν χρήσιμα όλα αυτά στον δρόμο για την εξουσία. Εκπλήρωσαν τον σκοπό τους, έδωσαν ό,τι είχαν να δώσουν, αλλά ως εδώ.</p>
      <p>• Γυρίζουμε σε πιο παραδοσιακές αξίες. Παπάς και χωροφύλακας. Ας περιμένει η Ευρώπη για την ώρα.</p>
      <p>• Ο Νοέμβρης μάλλον ταράζει τη Δεξιά και την κάνει να δείχνει το πραγματικό της πρόσωπο. Είναι και το Πολυτεχνείο, του οποίου δεν είναι και μεγάλοι λάτρεις… Ε δεν θέλει και πολύ.</p>
      <p>• Επιστρέψαμε στα ΜΑΤ που δέρνουν φοιτητές αλλά αυτήν τη φορά το πρόγραμμα είναι εμπλουτισμένο. Δεν είναι εχθροί μόνο όσοι σπουδάζουν. Είναι κι όσοι διασκεδάζουν σε κλαμπ, είναι κι όσοι βλασφημούν.</p>
      <p>• Γονατιστά και με τα χέρια στο κεφάλι κράτησε η αστυνομία περίπου 300 άτομα κατά την έφοδό της σε κλαμπ.</p>
      <p>• Εψαχνε για ναρκωτικά. Θα περίμενε κανείς για τέτοια επιχείρηση να βρει τουλάχιστον κάμποσα κιλά. Τελικά βρήκε μονοψήφιο αριθμό γραμμαρίων.</p>
      <p>• Ας μη γίνουμε κακοί κι αναφέρουμε προς τα πού θα έπρεπε να ψάξει για να βρει πραγματικά μεγάλες ποσότητες ναρκωτικών. Γνωρίζει εξάλλου.</p>
      <p>• Κι έρχεται μετά η άλλη μεγάλη ιδέα της Δεξιάς. Να επαναφέρει τον νόμο περί βλασφημίας.</p>
      <p>• Ισως ο Μητσοτάκης και οι συνεργάτες του να έχουν φτιάξει κάποιο θεματικό δωμάτιο με διακόσμηση του 1960 και τους έρχονται εκεί αυτές οι εμπνεύσεις.</p>
      <p>• Βέβαια λίγα 24ωρα μετά η πρόθεση</p>
      <p>για τον νόμο πάρθηκε πίσω άρον άρον. Ατακτη υποχώρηση μπροστά στον χλευασμό και στην κατακραυγή που ήρθε απ’ όλες τις πλευρές κι όχι μόνο εξ αριστερών.</p>
      <p>• Αυτό ήταν το πρώτο σοκ. Σου λέει, έχουμε σχεδόν όλα τα ΜΜΕ να στηρίζουν με πάθος, πώς το πάθαμε αυτό τώρα; Γελάνε και οι πέτρες μαζί μας.</p>
      <p>• Οι φοιτητές αποτελούν το διαχρονικό φετίχ της παράταξης. Ησυχία, τάξη κι ασφάλεια στα πανεπιστήμια είναι ο μόνιμος διακαής πόθος της Νέας Δημοκρατίας για δεκαετίες.</p>
      <p>• Και κάθε φορά το προσπαθεί τόσο χοντροκομμένα που καταφέρνει να κάνει και ήπιους υποστηρικτές της να απαυδήσουν.</p>
      <p>• «Το λέω γλυκά, το ξύλο είναι στοιχείο αναγκαστικότητας», είπε ο Μάκης Βορίδης.</p>
      <p>• Προφανώς ο υπουργός γνωρίζει για ξύλο, για να το λέει. Για το υπουργείο του, από την άλλη, είναι αρκετά αμφίβολο αν γνωρίζει και πολλά. Θυμάστε άραγε ποιο υπουργείο έχει; Χωρίς να το ψάξετε.</p>
      <p>• Δεν θα είναι έκπληξη σήμερα στην επέτειο του Πολυτεχνείου να δούμε και κάποια δήλωσή του. Εξάλλου σαν πάλαι ποτέ αρχηγός της νεολαίας της ΕΠΕΝ θα γνωρίζει αρκετά από αφηγήσεις κάποιων πρωταγωνιστών.</p>
      <p>• Τα ΜΑΤ πάντως νιώθουν σίγουρα πιο άνετα με αυτή την κυβέρνηση. Και δεν το κρύβουν.</p>
      <p>• Καταγγέλλονται από ξυλοδαρμοί μέχρι σεξουαλική παρενόχληση.</p>
      <p>• Φαίνεται πως έχουν πάρει το ελεύθερο να μην καταπιέζουν τον χαρακτήρα τους.</p>
      <p>• Η ιστορία λέει πως αυτά δεν καταλήγουν ωραία.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>