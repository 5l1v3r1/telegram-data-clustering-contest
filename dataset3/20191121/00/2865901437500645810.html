<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/ostali-sportovi/vesti/rukometasice-vec-na-dalekom-istoku-prvo-zagrevanje-u-koreji-pa-onda-sp-u-japanu/343043"/>
    <meta property="og:site_name" content="MozzartSport"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Rukometašice već na Dalekom istoku - prvo zagrevanje u Koreji, pa onda SP u Japanu"/>
    <meta property="og:description" content="Srpska reprezentacija doputovala u Seul gde narednih dana učestvuje na turniru sa domaćicama, Ruskinjama i Mađaricama, a sve pred pred planetarnu smotru koja počinje 30. novembra"/>
  </head>
  <body>
    <article>
      <h1>Rukometašice već na Dalekom istoku - prvo zagrevanje u Koreji, pa onda SP u Japanu</h1>
      <h2>Srpska reprezentacija doputovala u Seul gde narednih dana učestvuje na turniru sa domaćicama, Ruskinjama i Mađaricama, a sve pred pred planetarnu smotru koja počinje 30. novembra</h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>Ženska rukometna reprezentacija Srbije je sinoć, nakon 27-časovnog puta uspela da se "probije" do Južne Koreje. Tamo će tim koji je selektirao <b>Ljubomir Obradović</b> igrati na "Seul kupu" kao deo završnih priprema za Svetsko prvenstvo u susednom Japanu (30. novembar - 15. decembar).</p>
      <p>To je ujedno i jedina takmičarska provera srpskog tima za planetarni šampionat, a igraće protiv veoma respektabilnih protivnika - domaćeg tima, Rusije i Mađarske. Već u petak ujutru od 10 časova na redu je susret sa Južnom Korejom, u subotu od 08.10 po srednjoevropaskom vremenu ukrštaju se sa Ruskinjama, a u ponedeljak u isto vreme sa Mađaricama. Dva dana po završetku turnira srpska reprezentacija leti put prefekture Kumamoto, na najjužnije od tri najveća japanska ostrva, Kjušu gde se i održava SP. Prvi meč naš tim igra prvog dana takmičenja, u subotu poslednjeg dana tekućeg meseca protiv Angole u okviru Grupe A koja je situirana u gradu Minami-kuu. </p>
      <p><b>"Praktično i nemamo pripreme za Japan. Put je dug, potrebno nam je vreme za aklimatizaciju i odmor, međutim, kako je nama, tako je svima. Čekaju nas tri ozbiljna protivnika u Seulu, Кoreja, Mađarska i Rusija. Ritam je dve utakmice, dan slobodno, pa utakmica. Posle toga ostajemo dva dana u Кoreji. Između tih utakmica imaćemo treninge od po sat vremena koji će biti taktičkog karaktera. Razmišljaćemo o Angoli, spremati se, a u ona dva dana posle turnira, posvetićemo se i preostalim protivnicima u grupi"</b>, izjavio je selektor <b>Obradović</b>.</p>
      <p>(Foto: RSS)</p>
    </article>
  </body>
</html>