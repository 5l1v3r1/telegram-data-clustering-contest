<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=960112"/>
    <meta property="og:site_name" content="Andhrajyothy"/>
    <meta property="article:published_time" content="2019-11-21T00:14:25+00:00"/>
    <meta property="og:title" content="బీఎస్ఎన్ఎల్ ‘వీఆర్ఎస్’ బొనాంజా"/>
    <meta property="og:description" content="ADVT"/>
  </head>
  <body>
    <article>
      <h1>బీఎస్ఎన్ఎల్ ‘వీఆర్ఎస్’ బొనాంజా</h1>
      <address>
        <time datetime="2019-11-21T00:14:25+00:00">21 Nov 2019, 00:14</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>ఒక్కో ఉద్యోగికి గరిష్ఠంగా రూ.90 లక్షలు</b>
        </li>
        <li>
          <b>క్యూ కడుతున్న సీనియర్‌ ఉద్యోగులు</b>
        </li>
        <li>
          <b>ఇప్పటికే 80 వేల మంది దరఖాస్తు</b>
        </li>
      </ul>
      <p><b>న్యూఢిల్లీ :</b> ప్రభుత్వ రంగ టెలికాం సంస్థ భారత్‌ సంచార్‌ నిగమ్‌ లిమిటెడ్‌ (బీఎ్‌సఎన్‌ఎల్‌) ప్రకటించిన స్వచ్ఛంద పదవీ విరమణ పథకం (వీఆర్‌ఎస్‌) ఉద్యోగులకు వరంగా మారింది. పదేళ్ల సర్వీసు ఉన్న ఉద్యోగులు ఈ పథకాన్ని ఎంచుకుంటే వారికి ఒకేసారి గరిష్ఠంగా రూ.90 లక్షల వరకు లభించే అవకాశం ఉంది. దీంతో ఈ పథకం ఎంచుకునేందుకు సీనియర్‌ ఉద్యోగులు బారులు తీరుతున్నారు. సంస్థ ఉద్యోగుల సంఖ్య దాదాపు లక్షన్నర వరకు ఉండగా ఇందులో కనీసం లక్ష మంది సీనియర్‌ ఉద్యోగులు ఈ వీఆర్‌ఎస్‌ పథకాన్ని ఎంచుకుంటారని అంచనా వేస్తున్నారు. యాభై ఏళ్ల వయసు నిండిన ఉద్యోగులు ఈ పథకానికి అర్హులు. మిగులు సిబ్బందిని తగ్గించుకునేందుకు ప్రకటించిన ఈ పథకం కోసం ఇప్పటికే 80,000 మంది దరఖాస్తు చేసుకున్నారు. డిసెంబరు 3 వరకు ఈ పథకానికి గడువు ఉంది.</p>
      <p> </p>
      <p>
        <b>ఇతర ప్రయోజనాలు..</b>
      </p>
      <p>వీఆర్‌ఎ్‌సను ఎంచుకున్న ఉద్యోగులు ఆరు పదుల రిటైర్మెంట్‌ వయసు దాటాక గ్రాట్యుటీ, నెలనెలా పెన్షన్‌, ఎర్నెడ్‌ లీవుల చెల్లింపులకూ అర్హులు. పని చేయకుండానే మిగిలిన సర్వీసు కాలంలో వచ్చే జీతం అంతా ఒకేసారి రావడం, ఇతర ప్రయోజనాలకూ ఢోకా లేకపోవడంతో ఐదు పదులు దాటిన బీఎ్‌సఎన్‌ఎల్‌ ఉద్యోగుల్లో ఎక్కువ మంది వీఆర్‌ఎ్‌సను ఎంచుకుంటున్నారు. మరోవైపు ఎంటీఎన్‌ఎల్‌లో దాదాపు 13,500 మంది ఉద్యోగులు స్వచ్ఛంద పదవీ విరమణకు దరఖాస్తు చేసుకున్నారు.</p>
      <p> </p>
      <p>
        <b>మళ్లీ లాభాల్లోకి..</b>
      </p>
      <p>బీఎ్‌సఎన్‌ఎల్‌ మళ్లీ లాభాల బాట పడుతుందని కేంద్ర టెలికాం మం త్రి రవిశంకర్‌ ప్రసాద్‌ బుధవారం లోక్‌సభకు హామీ ఇచ్చారు. వీఆర్‌ఎస్‌ తో పాటు కంపెనీ పునరుద్ధరణ కోసం ప్రభుత్వం ప్రకటించిన రూ. 69,000 కోట్ల సహాయ ప్యాకేజీ ఇందుకు దోహదం చేస్తుందన్నారు. బీఎ్‌సఎన్‌ఎల్‌లో ఎంటీఎన్‌ఎల్‌ విలీన ప్రక్రియ రెండేళ్లలో పూర్తవుతుందన్నారు.</p>
      <p> </p>
      <p>
        <b>ఎలాగంటే ?</b>
      </p>
      <p>వీఆర్‌ఎ్‌సను ఎంచుకునే ఉద్యోగుల మిగిలిన సర్వీసు కాలం మొత్తానికి వచ్చే జీతాన్ని, ఒకేసారి వీఆర్‌ఎస్‌ ప్యాకేజీ కింద చెల్లిస్తారు. బీఎ్‌సఎన్‌ఎల్‌లో ప్రస్తుతం 1.6 లక్షల మంది ఉద్యోగులు ఉన్నారు. వీరి జీతాల కోసం కంపెనీ ప్రతి నెలా సగటున రూ.1,200 కోట్లు ఖర్చు చేస్తోంది. ఈ లెక్కన ఒక్కో ఉద్యోగికి నెలకు సగటున రూ.75,000 చొప్పున, సంవత్సరానికి రూ.9 లక్షల జీతం చేతికి వస్తుంది. కంపెనీలో ప్రస్తుతం రిటైర్మెంట్‌ వయసు 60 సంవత్సరాలు. యాభై ఏళ్లు దాటి ఇంకా పదేళ్ల సర్వీసు ఉన్న ఎవరైనా ఉద్యోగి వీఆర్‌ఎ్‌సను ఎంచుకుంటే వారికి ఈ లెక్కన గరిష్ఠంగా ఒకేసారి రూ.90 లక్షలు చేతికివస్తాయి. ఒకవేళ ఏడాది సర్వీసు మాత్రమే ఉన్న ఉద్యోగి వీఆర్‌ఎ్‌సను ఎంచుకున్నా ఒకేసారి రూ.9 లక్షలు చేతికి అందుతాయి.</p>
    </article>
  </body>
</html>