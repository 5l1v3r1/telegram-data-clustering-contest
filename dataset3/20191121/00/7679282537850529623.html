<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/international/story-us-senate-unanimously-passes-hong-kong-human-rights-and-democracy-act-2860767.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-21T00:37:28+00:00"/>
    <meta property="og:title" content="अमेरिकी संसद ने पारित किया हांगकांग मानवाधिकार एवं लोकतंत्र कानून"/>
    <meta property="og:description" content="हांगकांग में लोकतंत्र समर्थकों के प्रति एकजुटता दिखाते हुए अमेरिकी संसद ने सर्वसम्मति से एक कानून पारित किया है जो ट्रंप प्रशासन को इस बात का आकलन करने की शक्तियां प्रदान करेगा कि क्या इस अहम वैश्विक..."/>
  </head>
  <body>
    <article>
      <h1>अमेरिकी संसद ने पारित किया हांगकांग मानवाधिकार एवं लोकतंत्र कानून</h1>
      <address><time datetime="2019-11-21T00:37:28+00:00">21 Nov 2019, 00:37</time> by <a rel="author">लाइव हिंदुस्तान टीम,वॉशिंगटन</a></address>
      <p>हांगकांग में लोकतंत्र समर्थकों के प्रति एकजुटता दिखाते हुए अमेरिकी संसद ने सर्वसम्मति से एक कानून पारित किया है जो ट्रंप प्रशासन को इस बात का आकलन करने की शक्तियां प्रदान करेगा कि क्या इस अहम वैश्विक आर्थिक केन्द्र में राजनीतिक अशांति की वजह से इसे अमेरिकी कानून के तहत मिले विशेष दर्जे में बदलाव लाना उचित है अथवा नहीं।</p>
      <p>हांगकांग मानवाधिकार एवं लोकतंत्र अधिनियम 2019 मंगलवार को परित हुआ। इसके तहत विदेश मंत्री को साल में कम से कम एक बार यह प्रमाणित करना होगा कि हांगकांग के पास अब भी इतनी स्वायत्तता है कि उसे अमेरिका के साथ व्यापार पर विशेष महत्व दिया जाए।</p>
      <p>अमेरिका चीनी मुख्यभूमि के मुकाबले अर्ध स्वायत्त हांगकांग के साथ में अलग प्रकार का बर्ताव करता है। हांगकांग मानवाधिकार एवं लोकतंत्र अधिनियम 2019 यदि कानून बन जाता है तो शहर के विशेष दर्जे की व्यापक जांच अनिवार्य हो जाएगी।</p>
      <p>सांसद जिम रिस्च ने कहा, ''अमेरिकी संसद ने हांगकांग की जनता के समर्थन में आज एक कदम उठाया। यह विधेयक पारित होना हांगकांग की स्वायत्तता को कम करने और स्वतंत्रता के उसके मौलिक अधिकारों के हनन के लिए चीनी कम्युनिस्ट पार्टी को जिम्मेदार ठहराने के रास्ते में एक अहम कदम है।"</p>
    </article>
  </body>
</html>