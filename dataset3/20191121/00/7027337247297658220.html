<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699222/%D8%AE%D8%A7%D9%86%D9%87%E2%80%8C-%D9%85%D8%AD%D9%84-%D8%AA%D9%88%D9%84%D8%AF-%D9%87%DB%8C%D8%AA%D9%84%D8%B1-%D8%A7%DB%8C%D8%B3%D8%AA%DA%AF%D8%A7%D9%87-%D9%BE%D9%84%DB%8C%D8%B3-%D9%85%DB%8C%E2%80%8C%D8%B4%D9%88%D8%AF-%D8%A7%D8%AA%D8%B1%DB%8C%D8%B4-%D8%B2%DB%8C%D8%A7%D8%B1%D8%AA%DA%AF%D8%A7%D9%87-%D9%86%D8%A6%D9%88%D9%86%D8%A7%D8%B2%DB%8C-%D9%86%D9%85%DB%8C%E2%80%8C%D8%AE%D9%88%D8%A7%D9%87%DB%8C%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="خانه‌ محل تولد &quot;هیتلر&quot; ایستگاه پلیس می‌شود/ اتریش: زیارتگاه نئونازی نمی‌خواهیم"/>
    <meta property="og:description" content="استفاده از این خانه برای نیروهای امنیتی بازتاب حذف همیشگی مفهوم &quot;ناسیونالیسم ملی&quot; از این سازه است."/>
  </head>
  <body>
    <article>
      <h1>خانه‌ محل تولد "هیتلر" ایستگاه پلیس می‌شود/ اتریش: زیارتگاه نئونازی نمی‌خواهیم</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">عصر ايران</a></address>
      <p>
        <b>استفاده از این خانه برای نیروهای امنیتی بازتاب حذف همیشگی مفهوم "ناسیونالیسم ملی" از این سازه است.</b>
      </p>
      <p>خانه محل تولد هیتلر، مرکز پلیس می شود.</p>
      <p>به گزارش عصر ایران به نقل از رویترز، این تصمیم پس از آن گرفته شد که سال‌‌ها درباره سرنوشت و آینده خانه محل تولد "آدولف هیتلر" رهبر نازی‌ها بحث و اختلاف نظر حقوقی وجود داشت. این خانه در نقطه مرزی اتریش با آلمان قرار دارد.<br/><br/>این اقدام برای جلوگیری از تبدیل خانه به زیارتگاهی ویژه برای "نئونازی‌ها" صورت می‌گیرد.</p>
      <p>خانه‌ای که هیتلر در آن به دنیا آمد- شهر مرزی "برونا آم این" بین اتریش و آلمان/ عکس: الجزیره</p>
      <figure>
        <img src="https://cdn.asriran.com/files/fa/news/1398/8/29/1038849_757.jpg"/>
      </figure>
      <p>"ولفگانگ پشورن" وزیر کشور دولت موقت اتریش از طراحان معماری در اتحادیه اروپا خواست طرح‌های ویژه خود را برای تغییر این خانه در شهر "برونا آم این" (مرز اتریش با آلمان) ارائه دهند. وی در بیانیه خود اعلام کرد این ساختمان نیروهای پلیس و محلی را در خود جای خواهد داد.</p>
      <p>وزیر دولت موقت اتریش در این باره گفت:  استفاده از این خانه برای نیروهای امنیتی بازتاب حذف همیشگی مفهوم "ناسیونالیسم ملی" و تفکر نئونازی از این سازه است.</p>
      <p>تصویری از هیتلر/ عکس: GETTY Image </p>
      <figure>
        <img src="https://cdn.asriran.com/files/fa/news/1398/8/30/1039166_190.jpg"/>
      </figure>
      <p>وزارت کشور اتریش در بیانیه خود از تمامی معماران سراسر اتحادیه اروپا دعوت کرد تا در ماه جاری میلادی طرح‌های خود برای تغییر خانه را ارائه دهند. پس از آن هیاتی از متخصصان و مقامات محلی طرح منتخب را در نیمه اول سال آینده میلادی اعلام می‌کنند.</p>
      <p>هیتلر در سال 1889 در شهر "برونا آم این" اتریش به دنیا آمد. اتریش همواره در استدلال‌های خود این منطقه مرزی را به عنوان اولین قربانی "سوسیالیسم ملی" معرفی می‌کند که در سال 1938 به طور موقت به آلمان الحاق شد.</p>
      <p>مقامات اتریش نگران تبدیل این مکان به جایگاهی مقدس برای نئونازی‌ها هستند.</p>
      <p>روی تخته سنگی در مقابل خانه هیتلر نوشته شده: "برای صلح، آزادی و دموکراسی- هرگز فاشیسم نمی‌خواهیم ، میلیون‌ها کشته یک هشدار است"/ عکس: الجزیره</p>
      <figure>
        <img src="https://cdn.asriran.com/files/fa/news/1398/8/30/1039167_908.jpg"/>
      </figure>
      <p> </p>
    </article>
  </body>
</html>