<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/vlada/134909-5-kandidatv-na-posadu-direktora-departamentu-kulturi-molod-ta-sportu-oda-gotuyutsya-do-spvbesd-z-konkursnoyu-komsyeyu.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="5 кандидатів на посаду директора департаменту культури, молоді та спорту ОДА готуються до співбесід із конкурсною комісією"/>
    <meta property="og:description" content="Сьогодні, 21 листопада, у Житомирській ОДА відбулися чергові етапи конкурсу на вакантну посаду директора нового департаменту культури, молоді та спорту ОДА.Учасники конкурсу проходили тестування на знання загального законодавства та розв’язували ситуаційні завдання.Про це повідомили у службі управління персоналом апарату Житомирської ОДА.Загалом у тестуванні взяли участь 12 осіб із 17 кандидатів, які подали документи для участі у конкурсі. Двоє претендентів не пройшли тестування, відтак ситуаційні завдання розв’язували 10 осіб.За результатами цих етапів співбесіду із конкурсною комісією вже завтра, 22 листопада, проходитиме 5 кандидатів. Співбесіди розпочнуться о 10 год.Після проведення співбесід конкурсна комісія складе загальний рейтинг кандидатів. Із претендентами, які наберуть найбільшу кількість балів, особисто поспілкується голова облдержадміністрації Віталій Бунечко.Лише після цього буде визначено переможця конкурсу на зайняття посади директора департаменту культури, молоді та спорту ОДА.Інформація про…"/>
  </head>
  <body>
    <article>
      <h1>5 кандидатів на посаду директора департаменту культури, молоді та спорту ОДА готуються до співбесід із конкурсною комісією</h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>Сьогодні, 21 листопада, у Житомирській ОДА відбулися чергові етапи конкурсу на вакантну посаду директора нового департаменту культури, молоді та спорту ОДА.<br/><br/>Учасники конкурсу проходили тестування на знання загального законодавства та розв’язували ситуаційні завдання.<br/><br/>Про це повідомили у службі управління персоналом апарату Житомирської ОДА.<br/><br/>Загалом у тестуванні взяли участь 12 осіб із 17 кандидатів, які подали документи для участі у конкурсі. Двоє претендентів не пройшли тестування, відтак ситуаційні завдання розв’язували 10 осіб.<br/><br/>За результатами цих етапів співбесіду із конкурсною комісією вже завтра, 22 листопада, проходитиме 5 кандидатів. Співбесіди розпочнуться о 10 год.<br/><br/>Після проведення співбесід конкурсна комісія складе загальний рейтинг кандидатів. Із претендентами, які наберуть найбільшу кількість балів, особисто поспілкується голова облдержадміністрації Віталій Бунечко.<br/><br/>Лише після цього буде визначено переможця конкурсу на зайняття посади директора департаменту культури, молоді та спорту ОДА.<br/><br/>Інформація про переможця конкурсу буде оприлюднена на Єдиному порталі вакансій державної служби НАДС та на офіційному сайті Житомирської ОДА.</p>
    </article>
  </body>
</html>