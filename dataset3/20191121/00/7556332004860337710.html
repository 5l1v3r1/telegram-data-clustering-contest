<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.quotidianosanita.it/lettere-al-direttore/articolo.php?articolo_id=79005"/>
    <meta property="og:site_name" content="quotidianosanità.it"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Bene Speranza su emendamento a Ddl Antiviolenza"/>
    <meta property="og:description" content="- Gentile Direttore, leggo che il Ministro della Salute sembra avere manifestato la volontà di presentare uno specifico emendamento al ddl sulla sicurezza degli operatori sanitari che sarà discusso alla Camera. In virtù di questo emendamento le aggressioni ai medici verrebbero a configurarsi come reato penale anche al di fuori delle strutture sanitarie estendendo dunque il campo di applicazione anche ai soccorsi stradali operati dai soccorritori addetti alle emergenze-urgenze ed alle abitazioni private per le visite domiciliari effettuate dai colleghi della guardia medica.   Non è superfluo, avendo da tempo come Cisl Medici Lazio “stressato” l’argomento in molte sedi istituzionali e sui media, esprimere il nostro compiacimento per l’iniziativa che speriamo di vedere realizzata con una approvazione che possa essere la più ampia possibile.   Al tempo stesso, come segretario regionale di sindacato medico di categoria che opera nel più ampio contesto confederale, ritengo che questo emendamento debba prevedere la…"/>
  </head>
  <body>
    <article>
      <h1>Bene Speranza su emendamento a Ddl Antiviolenza</h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>
        <pic src="http://www.quotidianosanita.it/lettere-al-direttore/../../img_prima/front805240.jpg" width="150" height="150"/>
      </p>
      <p>- <i>Gentile Direttore</i>,<br/>leggo che il Ministro della Salute sembra avere manifestato la volontà di<a href="http://www.quotidianosanita.it/governo-e-parlamento/articolo.php?articolo_id=78944"> presentare uno specifico emendamento</a> al ddl sulla sicurezza degli operatori sanitari che sarà discusso alla Camera. In virtù di questo emendamento le aggressioni ai medici verrebbero a configurarsi come reato penale anche al di fuori delle strutture sanitarie estendendo dunque il campo di applicazione anche ai soccorsi stradali operati dai soccorritori addetti alle emergenze-urgenze ed alle abitazioni private per le visite domiciliari effettuate dai colleghi della guardia medica.<br/> <br/>Non è superfluo, avendo da tempo come Cisl Medici Lazio “stressato” l’argomento in molte sedi istituzionali e sui media, esprimere il nostro compiacimento per l’iniziativa che speriamo di vedere realizzata con una approvazione che possa essere la più ampia possibile.<br/> <br/>Al tempo stesso, come segretario regionale di sindacato medico di categoria che opera nel più ampio contesto confederale, ritengo che questo emendamento debba prevedere la più ampia garanzia anche per il personale non medico, in particolare gli infermieri, anche loro in prima linea in quella che è diventata la trincea ospedaliera.</p>
      <p> <br/><b><i>Luciano Cifaldi</i></b><br/><i>Segretario generale Cisl Medici Lazio</i><br/> </p>
    </article>
  </body>
</html>