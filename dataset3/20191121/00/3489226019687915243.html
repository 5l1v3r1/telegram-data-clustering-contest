<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/oi-basikes-paradoxes-kai-stoxoi-toy-proypologismoy"/>
    <meta property="og:site_name" content="Documento"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Οι βασικές παραδοχές και στόχοι του προϋπολογισμού"/>
    <meta property="og:description" content="Πρωτογενές πλεόνασμα- που υπερβαίνει ελαφρά τον στόχο- στο 3,58% του ΑΕΠ φιλοδοξεί να καταγράψει στο τέλος του 2020 ο νέος κρατικός προϋπολογισμός που κατατέθηκε σήμερα το μεσημέρι στη Βουλή από τον υπουργό Οικονομικών Χρήστο Σταϊκούρα σε στικάκι ως είθισται τα τελευταία χρόνια."/>
  </head>
  <body>
    <article>
      <h1>Οι βασικές παραδοχές και στόχοι του προϋπολογισμού</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Στάθης Σχινάς</a></address>
      <h4>Πρωτογενές πλεόνασμα- που υπερβαίνει ελαφρά τον στόχο- στο 3,58% του ΑΕΠ φιλοδοξεί να καταγράψει στο τέλος του 2020 ο νέος κρατικός προϋπολογισμός που κατατέθηκε σήμερα το μεσημέρι στη Βουλή από τον υπουργό Οικονομικών Χρήστο Σταϊκούρα σε στικάκι ως είθισται τα τελευταία χρόνια.</h4>
      <p>Για την τρέχουσα χρονιά εκτιμάται η καταγραφή του ίδιου μεγέθους στο <b>3,73% του ΑΕΠ</b>,( δηλαδή υπερπλεόνασμα 436 εκατομμυρίων ευρώ)</p>
      <p>Διατηρούνται οι προβλέψεις του για την ανάπτυξη στο<b> 2% φέτος</b> και στο <b>2,8% το 2020 </b>παρά τη <b>σαφή διαφοροποίηση δανειστών και διεθνών οργανισμών. </b>Φιλόδοξος είναι ο στόχος για την ανεργία για την οποία προβλέπεται υποχώρησή της από το 17,4% φέτος στο 15,6% την προσεχή χρονιά.</p>
      <p>Δείτε επίσης: <b><a href="https://www.documentonews.gr/article/katatethhke-sth-boylh-o-kratikos-proypologismos-gia-to-2020">Κατατέθηκε στη Βουλή ο κρατικός προϋπολογισμός για το 2020</a></b></p>
      <p>Ο προϋπολογισμός θα προωθηθεί για συζήτηση στη διαρκή επιτροπή οικονομικών υποθέσεων της Βουλής στις <b>25 Νοεμβρίου και θα γίνουν τέσσερις συνεδριάσεις</b>, δηλαδή στις <b>25, 26, 27 και 28 Νοεμβρίου</b>. Στη συνέχεια θα συζητηθεί στην Ολομέλεια και θα ψηφιστεί προτού η Βουλή διακόψει τις εργασίες της για τις γιορτές των Χριστουγέννων.</p>
      <h3>Βασικές εκτιμήσεις - προβλέψεις</h3>
      <p>Για την επιτυχή εκτέλεση του προϋπολογισμού οι βασικές παραδοχές-προβλέψεις είναι οι ακόλουθες:</p>
      <p>• Ρυθμός ανάπτυξης 2,8% το 2020 έναντι 2% εφετος</p>
      <p>• Αύξηση της ιδιωτικής κατανάλωσης κατά 1,8% και της δημόσιας κατά 0,6%,</p>
      <p>• Επενδύσεις συν 13,4%.</p>
      <p>• Οι εξαγωγές θα αυξηθούν κατά 5,1%, οι εισαγωγές κατά 5,2%,</p>
      <p>• Ο εναρμονισμένος πληθωρισμός προβλέπεται στο 0,7%.</p>
      <p>• Το χρέος, εκτιμάται ότι θα υποχωρήσει στο 167% του ΑΕΠ το 2020, από 173,3% φέτος.</p>
      <p>• Τα έσοδα από ιδιωτικοποιήσεις θα διαμορφωθούν σε 2,44 δισ. ευρώ.</p>
      <p>(Ακολουθεί περαιτέρω ρεπορτάζ)</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>