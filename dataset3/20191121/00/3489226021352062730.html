<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/ert-oa-agorasoyme-ta-dikaiwmata-ths-tainias-toy-aygeropoyloy"/>
    <meta property="og:site_name" content="Documento"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="ΕΡΤ: Θα αγοράσουμε τα δικαιώματα της ταινίας του Αυγερόπουλου"/>
    <meta property="og:description" content="Απάντηση μετά τις αντιδράσεις στα κοινωνικά δίκτυα έδωσε η ΕΡΤ σχετικά με την αναστολή χρηματοδότησης της ταινίας «Agora 2» του καταξιωμένου δημοσιογράφου – ρεπόρτερ Γιώργου Αυγερόπουλου."/>
  </head>
  <body>
    <article>
      <h1>ΕΡΤ: Θα αγοράσουμε τα δικαιώματα της ταινίας του Αυγερόπουλου</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Newsroom</a></address>
      <h4>Απάντηση μετά τις αντιδράσεις στα κοινωνικά δίκτυα έδωσε η ΕΡΤ σχετικά με την αναστολή χρηματοδότησης της ταινίας «Agora 2» του καταξιωμένου δημοσιογράφου – ρεπόρτερ Γιώργου Αυγερόπουλου.</h4>
      <p>Σύμφωνα με την ΕΡΤ η αναστολή της χρηματοδότησης της ταινίας του συνδέεται με σειρά επαφών με τον δημοσιογράφο που αφορούν τόσο την αγορά κατ’ αποκλειστικότητα των δικαιωμάτων προβολής στην Ελλάδα όσο και με την πιθανότητα νέας συνεργασίας.</p>
      <p>
        <b>Όπως αναφέρει η ανακοίνωση της ΕΡΤ για τον Γιώργο Αυγερόπουλο:</b>
      </p>
      <p>
        <i>«Αν κάποιος εκ των δημοσιογράφων που διαδίδουν fake news ότι τάχα η ΕΡΤ έκοψε τη νέα ταινία του Γιώργου Αυγερόπουλου είχε μπει στον κόπο να τηλεφωνήσει είτε στην ΕΡΤ, είτε στον ίδιο το δημοσιογράφο, θα πληροφορείτο το εξής: ο κ. Αυγερόπουλος συναντήθηκε δύο φορές με τη νέα διοίκηση της ΕΡΤ και συμφώνησαν αντί της εκ των υστέρων συμβολικής χρηματοδότησης της ταινίας του “AGORA 2”, η ΕΡΤ να αγοράσει κατ’ αποκλειστικότητα τα δικαιώματα προβολής της στην Ελλάδα για τα επόμενα χρόνια.</i>
      </p>
      <p>
        <i>Αυτό ακριβώς αποφάσισε το ΔΣ της ΕΡΤ και μάλιστα ομόφωνα.</i>
      </p>
      <p>
        <i>Στις ίδιες συναντήσεις μάλιστα συζητήθηκε και το ενδεχόμενο νέας συνεργασίας του δημοσιογράφου με τη δημόσια τηλεόραση -η οποία είχε διακοπεί τα τελευταία χρόνια- με μια νέα σειρά ντοκiμαντέρ του “Εξάντα” και μάλιστα σε σύμπραξη με το διεθνές τηλεοπτικό δίκτυο ARΤΕ, με το οποίο ήδη συνεργάζεται ο Γιώργος Αυγερόπουλος.»</i>
      </p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/21/5dd66b2a825e6309a4513073.jpg"/>
      </figure>
      <p>
        <b>Σημειώνεται πάντως πως αν και τώρα η ΕΡΤ κάνει λόγο για fake news, στα πρακτικά του Διοικητικού Συμβουλίου της 12/11/2019 δεν δινόταν καμία άλλη ερμηνεία όταν αποφασίστηκε η αναστολή της χρηματοδότησης:</b>
      </p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/21/5dd66adc825e6304390408c2.jpg"/>
      </figure>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>