<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/social/netflix_down_oggi_non_funziona_italia_ultime_notizie-4877633.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Netflix down in Italia: il servizio streaming non funziona. Abbonati in rivolta sui social"/>
    <meta property="og:description" content="Netflix down oggi, 21 novembre, per diverse ore in Italia e non solo. Il popolare servizio di streaming ha smesso di funzionare intorno alle 14.30: chiunque provasse in quelle ore a riprodurre un..."/>
  </head>
  <body>
    <article>
      <h1>Netflix down in Italia: il servizio streaming non funziona. Abbonati in rivolta sui social</h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p><b><a href="https://www.ilmessaggero.it/t/netflix/">Netflix</a> <a href="https://www.ilmessaggero.it/t/down/">down</a> oggi</b>, 21 novembre, per diverse ore in <b><a href="https://www.ilmessaggero.it/t/italia/">Italia</a></b> e non solo. Il popolare servizio di streaming ha smesso di funzionare intorno alle 14.30: chiunque provasse in quelle ore a riprodurre un film, una serie tv, o un documentario si è trovato di fronte uno schermo nero con il messaggio: «Ops! Qualcosa è andato storto… Al momento non è possibile riprodurre questo titolo. Riprova più tardi o seleziona un altro titolo».</p>
      <p>LEGGI ANCHE <b><a href="https://www.ilmessaggero.it/persone/the_crown_regina_elisabetta_trradimento_filippo_netflix_serie_gossip_royal_family_oggi_16_novembre_2019-4866849.html">Elisabetta e i rumors sul tradimento a Filippo, The Crown su Netflix fa infuriare Buckingham</a></b></p>
      <p>Il disservizio non ha riguardato solo l'Italia, ma diverse paesi del mondo, fra cui Stati Uniti, Croazia e Giappone. Il servizio clienti di Netflix ha scritto su Twitter: «Ciao a tutti. Chiediamo scusa per l'inconveniente, stiamo lavorando per risolvere il problema il più velocemente possibile». <b>Il servizio è tornato regolare intorno alle 16.30</b>, ma gli abbonati non hanno mancato di esprimere il loro disappunto sui <b><a href="https://www.ilmessaggero.it/t/social/">social </a></b>per il disservizio.<br/> </p>
      <figure>
        <iframe data-src="https://twitter.com/NetflixIT/status/1197541274733162496?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Un tweet, in particolare, ha attirato l'attenzione di Netflix Italia: «Sono caduta dalle scale, ho beccato una multa senza aver guidato la macchina in questione, torno a casa mi metto in pigiama, prendo il piumone, corro a letto e netflix non funziona. Che giornata di m...». I social media manager della pagina hanno voluto rispondere alla sfortunata utente con ironia: «Adesso almeno Netflix funziona. Scusa per prima».</p>
      <footer>Ultimo aggiornamento: 17:25<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/social/regina_elisabetta_filippo_matrimonio_anniversario_storia-4875291.html"/>
        <a href="https://www.ilmessaggero.it/televisione/curon_netflix_giulio_brizzi_mma-4872871.html"/>
        <a href="https://www.ilmessaggero.it/social/video_emanuele_filiberto_reali_ultime_notizie_news-4866871.html"/>
        <a href="https://www.ilmessaggero.it/televisione/netflix_polonia_lager_nazisti_documentario-4865227.html"/>
        <a href="https://www.ilmessaggero.it/fotogallery/spettacoli/netflix_curon_serie-4872902.html"/>
        <a href="https://www.ilmessaggero.it/fotogallery/spettacoli/the_crown_3_quando_esce_netflix_serie_ultime_notizie-4866866.html"/>
      </related>
    </article>
  </body>
</html>