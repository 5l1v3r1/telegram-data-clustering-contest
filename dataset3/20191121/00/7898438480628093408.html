<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.e-forologia.gr/cms/viewContents.aspx?id=215851"/>
    <meta property="og:site_name" content="e-forologia"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Μηταράκης: Οι τρεις βασικές τομές που προβλέπουν οι αποφάσεις του ΣτΕ θα ισχύσουν αναδρομικά από τις 4 Οκτωβρίου 2019"/>
    <meta property="og:description" content="Υπογράμμισε ως προς το υπό σχεδίαση νέο ασφαλιστικό πλαίσιο,  - O υφυπουργός Εργασίας και Κοινωνικών Υποθέσεων κ. Νότης Μηταράκης,..."/>
  </head>
  <body>
    <article>
      <h1>Μηταράκης: Οι τρεις βασικές τομές που προβλέπουν οι αποφάσεις του ΣτΕ θα ισχύσουν αναδρομικά από τις 4 Οκτωβρίου 2019</h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>O υφυπουργός Εργασίας και Κοινωνικών Υποθέσεων κ. Νότης Μηταράκης, μιλώντας στην ΕΡΤ1 και την εκπομπή «Απευθείας», σχολίασε τα μέτρα που ανακοινώθηκαν εχθές από την κυβέρνηση στο πλαίσιο του εθνικού επιχειρησιακού σχεδιασμού αντιμετώπισης του μεταναστευτικού- προσφυγικού, ενώ εν συνεχεία ανέλυσε πτυχές του αναμενόμενου νέου ασφαλιστικού νομοσχεδίου.</p>
      <p>
        <i>
          <b>Νέο Ασφαλιστικό Πλαίσιο</b>
        </i>
      </p>
      <p>Ως προς το υπό σχεδίαση νέο ασφαλιστικό πλαίσιο, ο υφυπουργός Εργασίας υπογράμμισε πως οι τρεις βασικές τομές που προβλέπουν οι αποφάσεις του ΣτΕ θα ισχύσουν αναδρομικά από τις 04 Οκτωβρίου 2019. Αναφορικά με το νέο καθεστώς εισφορών, ξεκαθάρισε πως αυτό θα αφορά αποκλειστικά στους ελεύθερους επαγγελματίες και δεν θα επηρεάζει τους αγρότες οι οποίοι θα διατηρήσουν το ισχύον ειδικό ασφαλιστικό καθεστώς.</p>
      <p>«Ο συνδυασμός των φορολογικών και ασφαλιστικών μεταρρυθμίσεων, θα εξασφαλίσει συνολικά μεγαλύτερα κέρδη τόσο για τον ελεύθερο επαγγελματία όσο και για τον αγρότη. Το αποτέλεσμα θα είναι χαμηλότερη συνολικά επιβάρυνση αλλά υψηλότερη σύνταξη» υπογράμμισε ο κ. Μηταράκης.</p>
      <p>Τέλος, σχετικά με τους νέους ελεύθερους επαγγελματίες, ο υφυπουργός Εργασίας σημείωσε:</p>
      <p>«Θα υπάρξει πρόβλεψη για όσους ξεκινούν στην αγορά εργασίας ως ελεύθεροι επαγγελματίες, κατά τη διάρκεια της πρώτης εισαγωγικής τους περιόδου, να είναι ακόμα πιο χαμηλές οι ασφαλιστικές εισφορές που θα πρέπει να καταβάλλουν.»</p>
      <figure>
        <iframe src="https://www.youtube.com/embed/QDtJz3pXy_s" width="640" height="360" data-service="Youtube" scrolling="no"/>
      </figure>
    </article>
  </body>
</html>