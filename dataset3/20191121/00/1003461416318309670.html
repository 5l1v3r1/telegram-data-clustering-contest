<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lav.it/news/lazio-vendita-di-animali"/>
    <meta property="og:site_name" content="LAV"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Lazio: in una Legge, positive novità per disincentivare la vendita di animali"/>
    <meta property="og:description" content="Buone notizie: grazie a nostro impegno sostenuto da @robertalombardi e Consiglieri regionali, inserite nel nuovo Testo unico del commercio @RegioneLazio positive novità per disincentivare il commercio di animali e assicurare la loro tutela"/>
  </head>
  <body>
    <article>
      <h1>Lazio: in una Legge, positive novità per disincentivare la vendita di animali</h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <figure>
        <img src="https://www.lav.it/uploads/home/15dd67af8a78c8.png"/>
        <figcaption>Cuccioli (C) Archivio LAV</figcaption>
      </figure>
      <p>Il <b>nuovo <a href="http://www.consiglio.regione.lazio.it/consiglio-regionale/?vw=leggiregionalidettaglio&amp;id=9373&amp;sv=vigente">“Testo unico del commercio” del Lazio</a></b> introduce, per la prima volta in Italia, uno specifico capitolo dedicato a un’<b>apposita disciplina in materia di commercio di animali</b>, stabilendo una serie di requisiti ai fini della loro cura e del loro miglior trattamento.</p>
      <blockquote>Tra le novità:</blockquote>
      <ul>
        <li>divieto di vendita degli animali su aree pubbliche;</li>
        <li>stop alla loro esposizione in vetrina o all’esterno dei negozi;</li>
        <li>divieto di vendita di animali vivi da utilizzare per l’alimentazione di altri animali, a meno di presentazione di certificato medico veterinario;</li>
        <li>nuovi requisiti relativi agli ambienti di detenzione;</li>
        <li>per la prima volta in Italia vengono presi in considerazione gli animali invenduti che dovranno essere affidati privilegiando l’adozione gratuita;</li>
        <li>sanzioni fino a 30mila euro, confisca degli animali e chiusura dell’attività commerciale per i contravventori.</li>
      </ul>
      <p>
        <mark><i>“Ferma restando la nostra contrarietà alla vendita di animali, con questa Legge regionale, frutto di emendamenti elaborati da LAV e fatti propri dalla Consigliera Roberta Lombardi del M5S, si introducono<b> importanti disposizioni volte a tutelare gli animali d’affezione coinvolti nelle attività commerciali</b>, con pene severe per i contravventori. Un risultato importante che pone <b>la Regione Lazio all’avanguardia nel panorama normativo </b>nazionale e regionale”</i>, dichiara <b>Ilaria Innocenti, responsabile LAV Area animali familiari</b>.</mark>
      </p>
      <p><b>Ringraziamo la Consigliera Lombardi e i Consiglieri regionali</b> per la sensibilità e l’attenzione dimostrate su un tema così delicato e <b>auspichiamo che le altre Regioni italiane seguano presto questo positivo esempio.</b></p>
      <p>
        <a href="https://www.lav.it/cpanelav/js/ckeditor/kcfinder/upload/files/files/Legge%20Regionale%20Lazio%2022_2019.pdf">LE NOVITÀ, PUNTO PER PUNTO</a>
      </p>
      <p>
        <a href="https://www.lav.it/cpanelav/js/ckeditor/kcfinder/upload/files/files/Comunicato%20stampa%20LAV_Legge%20Reg.%20Lazio%20commercio%20animali_21.11.2019.pdf">COMUNICATO STAMPA</a>
      </p>
    </article>
  </body>
</html>