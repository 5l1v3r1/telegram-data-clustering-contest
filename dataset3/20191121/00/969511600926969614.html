<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/euro-explodeaza-si-depaseste-pragul-de-4-78-lei-pentru-prima-oara-in-istorie-18601847"/>
    <meta property="og:site_name" content="BusinessMagazin"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Euro explodează şi depăşeşte pragul de 4,78 lei pentru prima oară în istorie"/>
    <meta property="og:description" content="Cursul de schimb al monedei naţionale a atins joi al patrulea minim istoric la rând în raport cu euro, fiind cotat de către Banca Naţională a României (BNR) la 4,7808 lei/euro, de la 4,7776 lei în sedinţa de..."/>
  </head>
  <body>
    <article>
      <h1>Euro explodează şi depăşeşte pragul de 4,78 lei pentru prima oară în istorie</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.businessmagazin.ro/autor/stefan-stan" target="_blank">Ştefan Stan</a></address>
      <h3>Euro explodează şi depăşeşte pragul de 4,78 lei pentru prima oară în istorie</h3>
      <p>Cursul de schimb al monedei naţionale a atins joi al patrulea minim istoric la rând în raport cu euro, fiind cotat de către Banca Naţională a României (BNR) la 4,7808 lei/euro, de la 4,7776 lei în sedinţa de miercuri. Deprecierea faţă de şedinţa precedentă este de 0,07%.</p>
      <p>Cursul de schimb al monedei naţionale a atins joi al patrulea minim istoric la rând în raport cu euro, fiind cotat de către Banca Naţională a României (BNR) la 4,7808 lei/euro, de la 4,7776 lei în sedinţa de miercuri. Deprecierea faţă de şedinţa precedentă este de 0,07%.</p>
      <p>Minimul semnificativ anterior evoluţiei din ultima perioadă, de 4,7648 lei/euro a fost atins în data de 25 ianuarie, la câteva săptămâni după adoptarea OUG 114/2018.</p>
      <p>Leul a demarat o tendinţă de depreciere faţă de euro în ultimele două luni şi jumătate, mai precis începând cu luna septembrie.</p>
      <p>Banca Naţională a României se aşteaptă la o acomodare lentă a monedei naţionale în raport cu poziţia economiei, a declarat, marţi, pentru MEDIAFAX, Dan Suciu, purtător de cuvânt al BNR.</p>
      <p>Dolarul american a fost cotat de BNR la 4,3144 lei, în uşoară scădere faţă de referinţa din ziua anterioară.</p>
    </article>
  </body>
</html>