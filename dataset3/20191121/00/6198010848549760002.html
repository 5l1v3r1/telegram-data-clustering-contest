<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/luigi-mastroianni-fa-chiarezza-su-irene-ci-sono-stati-dei-problemi/"/>
    <meta property="og:site_name" content="LaNostraTv"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Luigi Mastroianni fa chiarezza su Irene: “Ci sono stati dei problemi”"/>
    <meta property="og:description" content="Uomini e Donne: Luigi Mastroianni rivela perché è finita con Irene Capuano Luigi Mastroianni ha concesso una lunga intervista al portale News U&amp;D,"/>
  </head>
  <body>
    <article>
      <h1>Luigi Mastroianni fa chiarezza su Irene: “Ci sono stati dei problemi”</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.lanostratv.it/author/maurizioriccio/" target="_blank">Maurizio Riccio</a></address>
      <figure>
        <img src="https://i0.wp.com/www.lanostratv.it/wp-content/uploads/2019/05/foto_luigi_irene_uomini_e_donne.jpg"/>
      </figure>
      <h3>Uomini e Donne: Luigi Mastroianni rivela perché è finita con Irene Capuano</h3>
      <p><b>Luigi Mastroianni</b> ha concesso una lunga intervista al portale <i>News U&amp;D</i>, rivelando il motivo per cui lui e <b>Irene Capuano</b> hanno scelto di terminare la loro relazione. L’ex tronista di <b>Uomini e Donne</b> ci ha tenuto a precisare che la storia con l’influencer è stata per lui una delle più importanti della sua vita. Nonostante i pochi mesi insieme, la loro storia è stata molto intensa. Ma purtroppo ciò non è bastato a far durare il loro amore. <b>Luigi Mastroianni di Uomini e Donne</b> ha rivelato che tra lui e Irene Capuano ci sono sempre stati dei problemi fin da dopo la scelta. Problemi che non sono mai riusciti a risolvere e che avrebbero portato man mano alla rottura definitiva. Il problema principale pare essere l’eccessiva gelosia della Capuano, che non avrebbe permesso a Luigi di svolgere la sua professione di dj in maniera serena.</p>
      <h3>Irene Capuano, Luigi Mastroianni sbotta: “Se lo sono inventato!”</h3>
      <p>L’ex fidanzato di <b>Irene Capuano</b> ci ha anche tenuto a fare alcune precisazioni. Sul web, infatti, in tanti hanno criticato <b>Luigi Mastroianni</b> per non aver inviato nessun messaggio alla sua ex fidanzata per chiederle come stava, visto che ha subito un intervento al seno. In particolar modo la blogger <b>Deianira Marzano</b> che ha espresso parole durissime contro l’ex tronista, tant’è che <b><a href="https://www.lanostratv.it/2019/11/news-uomini-e-donne-luigi-mastroianni-pronto-a-querelare-lo-sfogo/">lui è pronto a querelare</a></b>.</p>
      <blockquote>Non so da dove sia partita questa cosa, ma non è assolutamente vero. Io mi sono informato con una sua amica e anche tramite alcuni amici in comune</blockquote>
      <p>ha rivelato l’ex di <b>Irene Capuano di Uomini e Donne</b>. Luigi Mastroianni, dopo la fine del suo trono, è diventato inspiegabilmente uno dei personaggi più bersagliati sul web.</p>
      <h3>Luigi Mastroianni si è fidanzato con un’ex corteggiatrice? La smentita</h3>
      <p><b>Luigi Mastroianni</b> ha approfittato dell’intervista anche per dichiarare apertamente che dopo la relazione con <b>Irene Capuano</b> è felicemente single. Nonostante continuano ad attribuirgli numerosi flirt con ex corteggiatrici di <b>Uomini e Donne</b>, lui ci ha tenuto a specificare che le ragazze con cui viene avvistato sono soltanto amiche e nulla di più.</p>
    </article>
  </body>
</html>