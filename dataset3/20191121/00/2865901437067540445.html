<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/derbi-kola-vuce-na-italijansku-vodenicu/343007"/>
    <meta property="og:site_name" content="MozzartSport"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Derbi kola vuče na italijansku vodenicu"/>
    <meta property="og:description" content="Olimpija dosad na svom parketu ima maksimalan učinak"/>
  </head>
  <body>
    <article>
      <h1>Derbi kola vuče na italijansku vodenicu</h1>
      <h2>Olimpija dosad na svom parketu ima maksimalan učinak</h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>Zvezda igra četvrti meč u samo šest dana. <b>Andrija Gavrilović</b> neće moći da računa na <b>Džejmsa Gista</b> i <b>Stratosa Perperoglua</b>. U Kaunasu će biti teško, budući da će domaćin igrati za oporavak od Panatinaikosa koji ih je u utorak dobio posle silnog finiša, odnosno velike nadoknade Žalgirisa. Naime, tim iz Kaunasa je pred Grcima pao za samo poen nakon silne poslednje četvrtine. Videćemo da li Zvezda i koliko može, ne toliko zbog poslednjeg evroligaškog poraza od Albe, te izgubljenog derbija, već zbog umora koji diktira zgusnut takmičarski raspored.</p>
      <p>
        <b>
          <a href="https://www.mozzartsport.com/kosarka/vesti/cemu-da-se-nadaju-vise/343014">Čemu da se nadaju više?</a>
        </b>
      </p>
      <p>Derbi kola između Olimpije i Efesa, svakako da vuče na italijansku vodenicu, budući da Milano dosad na svom parketu ima maksimalan učinak.<br/><b>"Naš protivnik ima talentovane igrače i sjajno je organizovan. Moramo da se posvetimo najmanjim detaljima kako bismo došli u priliku da pobedimo"</b>, rekao je <b>Etore Mesina.</b> </p>
      <p>Nisu ni Turci loši na strani, pa će ova utakmica biti prava prilika da se vidi ko je koliko moćan u borbi za čelo Evrolige.<br/><b>"Etore Mesina je bio moj idol kada sam počeo da radim kao košarkaški trener. Njegova ekipa je ove sezone veoma dobra, atmosfera u njihovoj dvorani veoma teška za goste. Ali mi smo ekipa koja voli pritisak"</b>, rekao je <b>Ataman. </b></p>
      <p>Pogled na međusobnu istoriju kaže da je septembarsku prijateljsku utakmicu ovih timova dobio Milano sa 87:75, kada je Efes dobio samo poslednju četvrtinu sa 18:26.</p>
      <p>Alba je savladala Crvenu zvezdu pre nekoliko dana (93:80) i sada ima učinak od tri pobede i šest poraza. Prethodno je nadigrala Panatinaikos posle produžetaka i prekinula niz od pet uzastopnih poraza. Olimpijakos je u prošlom košu izgubio od Bajerna na gostovanju (85:82) i ima identičan odnos pobeda i poraza kao večerašnji protivnik. Grci ne blistaju na gostovanjima gde su od četiri poslednja izgubili tri, dok Alba na istom broju mečeva u Berlinu ima polovičan učinak (dve pobede i dva poraza). Ove dve ekipe poslednji put sastale su se se davne 2004. takođe u Berlinu kada je grčki tim odneo tesnu pobedu 71:70.</p>
      <p>Skupu školu u prošlom kolu prošao je Himki, pošto su ga momci Real Madrida ispreskakali i savladali sa 104:76. To sigurno znači da će im samopouzdanje pred gostovanje Valensiji biti upitno, možda i poljuljano, budući sa su Španci u poslednja dva kola dobili Bajern i Zenit. Ipak, valja znati da je Himki po ukupnom učinku trenutno bolji tim, ali i da je u gostima do sada samo dva puta uspevao da slavi.</p>
      <p>
        <b>EVROLIGA - 10. KOLO: </b>
      </p>
      <p>
        <b>Četvrtak</b>
      </p>
      <p>
        <b>
          <a href="https://www.mozzartbet.com/sr/kladjenje-2018#/match/4536170">19.00: (1,25) Žalgiris  (17,00)  Crvena zvezda (4,40) </a>
          <br/>
          <a href="https://www.mozzartbet.com/sr/kladjenje-2018#/match/4536171">20.00:  (1,70) Alba  (14,50)  Olimpijakos (2,30) </a>
          <br/>
          <a href="https://www.mozzartbet.com/sr/kladjenje-2018#/match/4536172">20.45:  (1,80) Olimpija Milano  (14,50) Efes (2,15) </a>
          <br/>
          <a href="https://www.mozzartbet.com/sr/kladjenje-2018#/match/4536173">21.00:  (2,15) Valensija  (14,50)  Himki (1,80) </a>
        </b>
      </p>
      <p>
        <b>Petak</b>
      </p>
      <p>
        <b>
          <a href="https://www.mozzartbet.com/sr/kladjenje-2018#/match/4536174">20.30:  (1,70) Bajern  (14,50)  Panatinaikos (2,30) </a>
          <br/>
          <a href="https://www.mozzartbet.com/sr/kladjenje-2018#/match/4537351">20.45:  (2,70) ASVEL  (14,50)  Fenerbahče (1,55) </a>
          <br/>
          <a href="https://www.mozzartbet.com/sr/kladjenje-2018#/match/4537352">21.00:  (1,35) Barselona  (16,00)  Makabi (3,50) </a>
          <br/>
          <a href="https://www.mozzartbet.com/sr/kladjenje-2018#/match/4537353">21.00:  (1,30) Baskonija  (16,00)  Zenit (3,90) </a>
          <br/>
          <a href="https://www.mozzartbet.com/sr/kladjenje-2018#/match/4537354">21.00:  (1,45) Real Madrid  (15,00)  CSKA (3,05) </a>
        </b>
      </p>
      <p><b>NAPOMENA</b>: <i>Kvote su podložne promenama</i></p>
      <figure>
        <img src="https://mozzartsport.com/upload/CKEditor/20.11.2019/barselona%20barselona.JPG"/>
      </figure>
      <figure>
        <img src="https://www.mozzartsport.com/upload/CKEditor/Baneri/19.-Happy-run-1080x1080.jpg"/>
      </figure>
      <p><b>Foto</b>: <i>MN Press</i></p>
    </article>
  </body>
</html>