<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/mondo/ilenia_ragazza_trovata_scomparsa_barcellona_oggi_ultima_ora_21_novembre_2019-4877859.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Ritrovata Ilenia, la ragazza scomparsa a Barcellona 7 giorni fa: è stata aggredita"/>
    <meta property="og:description" content="È stata trovata in strada, semisvenuta, da un passante che l'ha soccorsa e poi ha avvisato la polizia. Lieto fine per Ilenia Cucchi, la 22enne di Talamona (Sondrio) che vive da un paio di..."/>
  </head>
  <body>
    <article>
      <h1>Ritrovata Ilenia, la ragazza scomparsa a Barcellona 7 giorni fa: è stata aggredita</h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p><b>È stata trovata in strada, semisvenuta, da un passante che l'ha soccorsa</b> e poi ha avvisato la polizia. Lieto fine per Ilenia Cucchi, la 22enne di Talamona (Sondrio) che vive da un paio di anni a <a href="http://www.ilmessaggero.it/t/barcellona/">Barcellona </a>e che era <a href="http://www.ilmessaggero.it/t/scomparsa/">scomparsa </a>da oltre una settimana. </p>
      <p>
        <a href="https://www.ilmessaggero.it/italia/loris_stival_veronica_panarello_ultime_notizie_condanna_storia_news-4877843.html">Omicidio Loris, la mamma Veronica Panarello condannata a 30 anni: la Cassazione conferma</a>
      </p>
      <figure>
        <img src="https://www.ilmessaggero.it/uploads/ckfile/201911/xylenia_cucchi_scomparsa_21202919.jpg.pagespeed.ic.t0HoBYZ2eN.jpg"/>
      </figure>
      <p>La giovane, che evidentemente era stata aggredita, è stata trovata semisvenuta da un passante che l'ha soccorsa, e ora è ricoverata in una clinica in Catalogna. La ragazza aveva raggiunto un paio di anni fa la penisola iberica: «Vado a cercare lavoro in un ristorante. Cerco fortuna all'estero come tanti miei coetanei che, in Valtellina, non lo trovano pur avendo studiato», confidò ad alcuni amici prima di partire per la nuova vita, nella speranza di avere un pò di fortuna dopo il tragico infortunio sul lavoro di cui era rimasto vittima il padre in provincia di Sondrio, operato e costretto a perdere l'uso degli arti.</p>
      <p>I familiari, dalla Valtellina, oggi sono partiti per la Spagna, dopo che per giorni non sono riusciti a mettersi in contatto con Ilenia e nemmeno gli amici in Catalogna sapevano dove si trovasse la giovane. Oggi è stata rintracciata. Pare che abbia subito un'aggressione e che sia stata trovata in strada, semisvenuta, da un passante che l'ha soccorsa, affidandola poi alle cure dei sanitari accorsi con l'ambulanza, e che poi ha avvisato la polizia locale che ora indaga per fare piena luce sulla misteriosa aggressione.</p>
      <p>Ora la valtellinese è ricoverata in una clinica appena fuori Barcellona: non si conoscono ancora le sue esatte condizioni, in attesa di esami clinici a cui è sottoposta in queste ore, e nemmeno la natura dell'aggressione subita.</p>
      <p>I i familiari potranno finalmente rivederla nella struttura ospedaliera dove è stata ricoverata. Negli ultimi tempi la 22enne italiana, che nel 2017 ha lasciato la provincia più a nord della Lombardia, pare abbia iniziato ad avere problemi sul lavoro e, forse, è stata abbandonata anche da quei pochi conoscenti fidati con cui aveva allacciato un'amicizia più stretta. Adesso gli investigatori iberici stanno tentando d</p>
      <p>i risalire ai responsabili dell'aggressione, al movente e su chi possa averla abbandonata nella strada, sanguinante. Nei giorni scorsi la cognata Ramona e il fratello Denis, dopo giorni di inutili tentativi di rintracciarla, ne avevano denunciato la scomparsa alle autorità di polizia in Valtellina e chiesto l'intervento della Farnesina, in attesa di diramare le ricerche della ragazza anche attraverso la trasmissione «Chi l'ha visto?».</p>
      <footer>Ultimo aggiornamento: 23:25<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/fotogallery/mondo/bambina_scomparsa_treno_genitori_ritrovata-4713805.html"/>
        <a href="https://www.ilmessaggero.it/mondo/studentessa_morta_parigi_suicida_niva_cogedo_ultime_notizie_oggi_20_novembre_2019-4874978.html"/>
        <a href="https://www.ilmessaggero.it/mondo/mamma_latte_materno_morte_figlio-4872834.html"/>
        <a href="https://www.ilmessaggero.it/mondo/muore_fratello_ragazza_scomparsa_inghilterra-4870567.html"/>
      </related>
    </article>
  </body>
</html>