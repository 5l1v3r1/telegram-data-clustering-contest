<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/brescia/2019/11/21-63607305/brescia_tonali_e_cistana_portano_fiducia/"/>
    <meta property="og:site_name" content="Tuttosport"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Brescia, Tonali e Cistana portano fiducia"/>
    <meta property="og:description" content="Grosso spera di riaccendere la squadra già contro la Roma e punta sugli azzurri per ripartire"/>
  </head>
  <body>
    <article>
      <h1>Brescia, Tonali e Cistana portano fiducia</h1>
      <h2>Grosso spera di riaccendere la squadra già contro la Roma e punta sugli azzurri per ripartire</h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p><b>BRESCIA</b> - E' azzurro <b>Brescia</b>. Le rondinelle, dopo la sosta, ripartono dall'ultimo posto con un'iniezione di fiducia che arriva dai propri Nazionali. Domenica si va all'assalto della <b>Roma</b>, una partita sulla quarta quasi impossibile (ultima contro sesta, quindici punti di differenza) ma Fabio <b>Grosso</b>, oltre ad avere lavorato sui recuperi di giocatori fondamentali come <b>Torregrossa</b> e <b>Chancellor</b>, ha anche riabbracciato cinque giocatori impegnati nei giorni scorsi con le rispettive rappresentative. Dall'Italia sono rientrati <b>Tonali</b> e <b>Cistana</b>. Sandrino ha giocato due gare da titolare contro <b>Bosnia</b> e <b>Armenia</b> e l'ha fatto meritandosi voti da sufficienza abbondante. Roberto <b>Mancini</b> l'ha impiegato in un ruolo non suo ovvero da mezzala (nel Brescia gioca play), ma il 19enne non ne ha minimamente risentito sciorinando prestazioni da veterano.</p>
      <figure>
        <a href="https://www.tuttosport.com/foto/calcio/serie-a/torino/2019/11/09-63213657/torino_show_a_brescia_balotelli_deluso_ma_che_spettacolo_sugli_spalti/">
          <img src="https://cdn.tuttosport.com/images/2019/11/09/162323374-54cad18b-76bb-4276-a1da-008a5e84345b.jpg"/>
        </a>
        <figcaption>Torino show a Brescia: Balotelli deluso, ma che spettacolo sugli spalti<br/><a href="https://www.tuttosport.com/foto/calcio/serie-a/torino/2019/11/09-63213657/torino_show_a_brescia_balotelli_deluso_ma_che_spettacolo_sugli_spalti/">Guarda la gallery</a></figcaption>
      </figure>
      <p>La crescita di questo ragazzo, che ha iniziato a giocare stabilmente tra i professionisti soltanto due anni fa, ha del sensazionale. Mancini ha già fatto capire tra le righe che sarà tra i 23 dell'<b>Europeo</b>, le big lo cercano sia in Italia che all'estero: <b>Juventus</b>, <b>Inter</b>, <b>Fiorentina</b>,<b> Manchester United</b>, <b>Manchester City</b>, <b>Chelsea</b> e <b>Paris Saint Germain</b> fanno la coda ma per ora il presidente <b>Cellino</b> resiste. E vuole che il suo gioiello resti concentrato sulla partita di domenica all'Olimpico dove Tonali avrà una sfida nella sfida con il compagno d'azzurro <b>Zaniolo</b>. Sempre dall'Italia è rientrato anche Cistana. Due tribune per il difensore delle rondinelle contro Bosnia e Armenia ma già l'essere nel gruppo è stata una soddisfazione non da poco.</p>
      <figure>
        <video src="http://media.tuttosport.com/videos/2019/11/13/cms_20191113_1311-brescianuovo-attacco-a-balotelli-corrmp41573667550.mp4"/>
        <figcaption>Brescia, ancora insulti per Balotelli</figcaption>
      </figure>
      <p>
        <a href="http://edicola.tuttosport.com/">
          <b>LEGGI L'ARTICOLO COMPLETO SULL'EDIZIONE ODIERNA DI TUTTOSPORT</b>
        </a>
      </p>
      <related>
        <a href="https://www.tuttosport.com/news/calcio/calciomercato/2019/11/18-63485988/chiesa_e_tonali_la_juve_c_c_da_battere_linter/"/>
        <a href="https://www.tuttosport.com/video/calcio/2019/11/15-63406567/5_soprese_in_serie_a_nomi_illustri_e_sconosciuti/"/>
        <a href="https://www.tuttosport.com/news/calcio/serie-a/brescia/2019/11/09-63215741/brescia_grosso_normale_sostituire_balotelli_/"/>
        <a href="https://www.tuttosport.com/archivio/calcio/serie-a/brescia"/>
        <a href="https://www.tuttosport.com/news/calcio/serie-a/brescia/2019/11/14-63381454/brescia_4-1_al_ciliverghe_grosso_non_schiera_balotelli/?related_news"/>
        <a href="https://www.tuttosport.com/news/calcio/calciomercato/2019/11/13-63354439/tonali_svicola_sul_futuro_voglio_solo_la_salvezza_del_brescia_/?related_news"/>
        <a href="https://www.tuttosport.com/news/calcio/serie-a/brescia/2019/11/12-63324081/brescia_per_balotelli_divieto_di_guida_in_svizzera/?related_news"/>
        <a href="https://www.tuttosport.com/news/calcio/serie-a/torino/2019/11/10-63241463/brescia-torino_le_pagelle_laxalt_entra_bene_bravo_bremer/?related_news"/>
      </related>
    </article>
  </body>
</html>