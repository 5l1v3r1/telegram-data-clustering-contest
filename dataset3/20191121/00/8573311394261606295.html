<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/news/storie-news/2019/11/21/una-mano-dalle-stelle-antonio-capitani"/>
    <meta property="og:site_name" content="VANITY FAIR"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Le stelle di Antonio Capitani brillano (per una buona causa)"/>
    <meta property="og:description" content="Il famoso astrologo è pronto a snocciolare previsioni e fare consulti astrologici personalizzati nella nuova edizione di «Una mano dalle stelle», l'evento charity a supporto di LILT Milano. L'appuntamento è per sabato 23 e domenica 24 novembre"/>
  </head>
  <body>
    <article>
      <h1>Le stelle di Antonio Capitani brillano (per una buona causa)</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.vanityfair.it/author/redazione" target="_blank">Redazione</a></address>
      <p>
        <b>Il famoso astrologo è pronto a snocciolare previsioni e fare consulti astrologici personalizzati nella nuova edizione di «Una mano dalle stelle», l'evento charity a supporto di LILT Milano. L'appuntamento è per sabato 23 e domenica 24 novembre</b>
      </p>
      <p>Le stelle di<b> Antonio Capitani</b> tornano a brillare per una buona causa. Dopo il successo dei passati appuntamenti, torna una nuova edizione di <i><b>Una mano dalle stelle</b></i>, progetto charity ideato dallo stesso Capitani, che quest’anno supporterà <b>LILT Milano</b> e in particolare il progetto <i>Child Care.</i></p>
      <p>L’appuntamento è <b>per sabato 23 e domenica 24 novembre dalle ore 14.30 alle ore 18.30</b> presso Attila &amp; Co. in via Pagano 6 a Milano che aprirà le porte a tutti coloro che vorranno ricevere <b>un consulto astrologico personalizzato a fronte di un contributo minimo di 25 euro</b>. Tutto il ricavato verrà devoluto per finanziare i cinque servizi di LILT Milano:</p>
      <p>1. UNA CASA VICINO ALL’OSPEDALE – tre appartamenti nelle vicinanze dell’ospedale che accolgono bambini e adolescenti accompagnati da un genitore per il periodo delle cure oncologiche;</p>
      <p>2. UN AIUTO A CHI VIENE DA LONTANO mettendo a disposizione un servizio di accompagnamento alle terapie e offrendo, in caso di necessità, un rimborso spese a chi arriva da lontano;</p>
      <p>3. UN FILO DIRETTO CON L’ONCOLOGO – un canale telefonico h24 collegato ai medici che hanno seguito i bambini in terapia per offrire un servizio rassicurante anche dopo le dimissioni;</p>
      <p>4. UN DENTISTA SPECIALE – un ambulatorio odontoiatrico che monitora i bambini prima e dopo la chemioterapia, in caso di complicazioni orali;</p>
      <p>5. UN EDUCATORE DEDICATO – un team di educatori e animatori che, durante la degenza, propone laboratori creativi, attività educative e manuali e aiuta a fare i compiti.</p>
      <p>Durante le due giornate saranno esposte anche alcune opere del designer Andrea Collesano, il cui ricavato andrà a supporto della Onlus. Ad affiancare Antonio Capitani nei suoi consulti astrologici ci sarà un team di 14 astrologi professionisti tra cui Renata Bettinaldi, Alessandro Broveglio, Adriana Cavadini, Maddalena Geminiani, Federica Giannini, Davide Landi, Davide Marrè, Orlando Miglionico, Valentina Minoglio, Thomas Molteni, Giovanni Pelosini, Loredana Ragosta, Luca Sartini, Cecilia Sicuteri.</p>
    </article>
  </body>
</html>