<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3774203,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="לאחר הקלות משרד הבריאות: טוגדר תבקש אישור ליבוא הקנאביס מגידוליה באוגנדה"/>
    <meta property="og:description" content="החברה החלק בהליכי בקשת אישור ממשרדי האוצר והחקלאות - לאחר שמשרד הבריאות אישר יבוא עקב המחסור בקנאביס רפואי; המנכ&quot;ל נסים ברכה: &quot;על אף שהחווה באוגנדה מתוכננת לייצא תוצרת לאירופה, פתיחת האפשרות למכירה בישראל לחצי השנה הקרובה מייצרת לנו הזדמנות נוספת&quot;"/>
  </head>
  <body>
    <article>
      <h1>לאחר הקלות משרד הבריאות: טוגדר תבקש אישור ליבוא הקנאביס מגידוליה באוגנדה</h1>
      <h2>החברה החלק בהליכי בקשת אישור ממשרדי האוצר והחקלאות - לאחר שמשרד הבריאות אישר יבוא עקב המחסור בקנאביס רפואי; המנכ"ל נסים ברכה: "על אף שהחווה באוגנדה מתוכננת לייצא תוצרת לאירופה, פתיחת האפשרות למכירה בישראל לחצי השנה הקרובה מייצרת לנו הזדמנות נוספת"</h2>
      <address><time datetime="2019-11-21T00:00:00+00:00">21 Nov 2019</time> by <a rel="author">צלי גרינברג</a></address>
      <p>חברת הקנאביס הרפואי <a href="https://www.calcalist.co.il/stocks/home/0,7340,L-3959-462010,00.html?quote=%D7%98%D7%95%D7%92%D7%93%D7%A8">טוגדר פארמה</a>החלה בהליכי בקשת ייבוא הקנאביס שהיא מגדלת באוגנדה לישראל. הבקשה צריכה להיות מאושרת על ידי משרדי הבריאות והחקלאות.</p>
      <p>הבקשה הוגשה לאחר שמשרד הבריאות אישר לייבא ארצה קנאביס לצרכים רפואיים תוך מתן הקלות שונות לחצי השנה הקרובה, עקב מחסור בקנאביס רפואי הקיים בשוק.  אחת ההקלות מאפשרת ייבוא של קנאביס לצרכים רפואיים שאינו מחויב לעמידה בתקינה הישראלית הנדרשת למכירה בבתי המרקחת (IMC-GMP), כל עוד הם עומדים בתקינה בינלאומית אחרת.</p>
      <p>עד למתן ההקלות, לא ניתן היה לייבא קנאביס רפואי למטרות מסחריות כלל, וגם הדיונים לגבי ייבוא, טרום ההקלות, כללו עמידתו גם בתקינה הישראלית. </p>
      <p>ניסים ברכה, מנכ"ל טוגדר פארמה, אמר לכלכליסט: "על אף שהחווה באוגנדה מתוכננת לייצא תוצרת לאירופה, פתיחת האפשרות למכירה בישראל על ידי משרד הבריאות לחצי השנה הקרובה מייצרת לנו הזדמנות נוספת ונפעל לנצלה. בהתאם לכך אנו מתכננים למכור לשוק המקומי חלק מהתוצרת שאנו מגדלים כבר כיום באוגנדה, והכמות תיקבע בהתאם להערכות שנעשה בחברה".</p>
      <p>ב-6 לאוגוסט השנה דיווחה טוגדר כי קיבלה תקן GAP-CUMCS, אשר מבוסס על הנחיות ארגון הבריאות העולמי ונדרש לגידול חקלאי המיועד למדינות אירופה. החברה תפעל לנצל את תקן זה לטובת הייבוא. בעבר עלו סימני שאלה לגבי האפשרות למכור באירופה את תוצרת הגידולים החקלאיים של טוגדר באוגנדה, ושאלות אלה נגעו גם למכירה בישראל. לפיכך, מכירת התוצרת האוגנדית בישראל תהווה עבור החברה אבן דרך משמעותית שתעניק הכשר לתוצאת מאוגנדה.</p>
      <p>לפני כ-10 ימים החברה דיווחה כי תמכור קנאביס רפואי בכ-192 מיליון שקל לחברת 'מעבדות קנאביס', בהסכם חומש אותו יוכלו הצדדים להפסיק לאחר שנה וחצי. מחיר המכירה שנמכר במסגרת הסכם זה עומד על 5.5 שקל לגרם קנאביס רפואי, ובהנחה שתמכור גם את הקנאביס המיובא במחיר זה היא צפויה הגדיל את שולי הרווח לגרם באופן משמעותי.</p>
      <figure>
        <img src="https://images1.calcalist.co.il/PicServer3/2019/09/04/932338/1NL.jpg"/>
        <figcaption>מנכ"ל טוגדר ניסים ברכה <br/>צילום: מתן נעים</figcaption>
      </figure>
    </article>
  </body>
</html>