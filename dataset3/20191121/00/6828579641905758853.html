<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/artykuly/ap/te-telefony-kupisz-tylko-w-sieci-plus"/>
    <meta property="og:site_name" content="Telepolis"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Te telefony kupisz tylko w sieci Plus"/>
    <meta property="og:description" content="Sieć Plus wprowadziła do portfolio telefonów trzy wyjątkowe smartfony: LG G8X ThinQ, LG K50S i Motorola Moto G8 Plus. Możecie je kupić tylko w Plusie."/>
  </head>
  <body>
    <article>
      <h1>Te telefony kupisz tylko w sieci Plus</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Marian Szutiak (msnet)</a></address>
      <figure>
        <img src="https://www.telepolis.pl/images/2019/11/tylko-w-plusie-telefony.jpg"/>
      </figure>
      <p>
        <b>Sieć Plus wprowadziła do portfolio telefonów trzy wyjątkowe smartfony: LG G8X ThinQ, LG K50S i Motorola Moto G8 Plus. Możecie je kupić tylko w Plusie.</b>
      </p>
      <p>Święta to dobry czas na zakup smartfonu. Na rynku jest wiele modeli, przez co trudno się zdecydować na ten właściwy. Plus stawia na sprytne wybory w dobrej cenie oferując smartfony, których<b> nie kupicie u konkurencji</b>. Jest wśród nich najnowszy flagowiec firmy <b>LG</b>, model <a href="https://www.telepolis.pl/telefony/lg/g8x-thinq"><b>G8X ThinQ</b></a>, wyróżniający się dodawanym do niego dodatkowym ekranem <b>LG Dual Screen</b>, a także dwa smartfony ze średniej półki cenowej <b>900-1200zł</b> - <a href="https://www.telepolis.pl/telefony/motorola/moto-g8-plus"><b>Motorola Moto G8 Plus</b></a> oraz <a href="https://www.telepolis.pl/telefony/lg/k50s"><b>LG K50S</b></a>.</p>
      <h3>LG G8X ThinQ – dwa ekrany są lepsze niż jeden</h3>
      <figure>
        <img src="https://www.telepolis.pl/images/2019/11/lg-g8x-thinq-dodatkowy-ekran-jako-konsola.jpg"/>
      </figure>
      <p><b>LG G8X ThinQ</b> to smartfon, który swoją światową premierę miał podczas berlińskich targów <b>IFA 2019</b>. Wtedy nie mieliśmy nadziei, że urządzenie to trafi na polski rynek, ale na szczęście niesłusznie. Telefon można kupić w naszym kraju i to wyłącznie w sieci <b>Plus</b>.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/sprzet/lg-g8x-thinq-dodatkowy-ekran-dual-screen-sluchawki-denon-w-prezencie-przedsprzedaz-w-sieci-plus"/>
      </related>
      <p>Najnowszy flagowiec marki LG z dodatkowym ekranem <b>Dual Screen</b> możemy kupić wraz z ofertą <b>Plus Abonament</b> w sprzedaży ratalnej na <b>24 lub 36 miesięcy</b>, w łącznej cenie wynoszącej około <b>3999 zł</b>. Dla nowych klientów taryf <b>Plus Abonament 40</b> i <b>Plus Abonament 50</b> oraz w ofercie smartfonów <b>bez kosztów abonamentu</b> cena wynosi <b>198,99 zł + 24 x 158 zł</b> lub <b>199 zł + 36 x 106 zł</b>. Klienci Plusa przedłużający umowę mogą otrzymać LG G8X ThinQ z ofertą <b>Plus Abonament 40</b> i <b>Plus Abonament 50</b>, gdzie można wybrać wariant z 24 ratami po <b>166,64 zł</b> lub 36 rat po <b>111,09 zł</b>.</p>
      <p>LG G8X ThinQ ma <b>6,4-calowy</b> wyświetlacz <b>OLED</b> o rozdzielczości <b>1080 x 2340 pikseli</b>. Takie same parametry ma panel OLED w dołączanym do telefonu ekranie LG Dual Screen. Połączenie obu urządzeń sprawia, że otrzymujemy coś na kształt <i>mini laptopa</i>. W takiej konfiguracji jeden z ekranów może służyć jako całkiem wygodna klawiatura. Zadowoleni powinni być także miłośnicy mobilnego grania. W ich przypadku G8X z dwoma ekranami zmieni się w konsolę do gier. Dwa wyświetlacze to również możliwość uruchomienia dwóch aplikacji w trybie pełnoekranowym jednocześnie. Można na przykład na jednym wyświetlaczu oglądać ulubiony film lub serial, a na drugim na bieżąco dzielić się wrażeniami ze znajomymi. Cieszy także, że powstały już pierwsze polskie aplikacje dostosowane do opcji dwuekranowej - IPLA oraz Eleven Sports. Użytkownicy mogą oglądać interesujące ich treści (VoD, transmisje, kanały linearne) na jednym ekranie, a na drugim przeglądać całą bibliotekę wideo czy wyszukiwać treści w serwisie.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/sprzet/lg-g8x-thinq-dwa-ekrany-lepsze-niz-jeden"/>
      </related>
      <p> </p>
      <figure>
        <img src="https://www.telepolis.pl/images/2019/11/lg-g8x-thinq-z-dwoma-ekranami.jpg"/>
      </figure>
      <figure>
        <img src="https://www.telepolis.pl/images/2019/11/lg-g8x-thinq-mini-komputer.jpg"/>
      </figure>
      <p>Wcięcie w ekranie telefonu zawiera obiektyw przedniego aparatu fotograficznego o rozdzielczości <b>32 Mpix</b>. Robiąc zdjęcia, selfie również możemy efektywnie wykorzystać dodatkowy ekran, jako lampę doświetlającą. Umożliwi to uzyskanie lepszego autoportretu także w mniej korzystnych warunkach. Na tylnym panelu znajduje się podwójny aparat o rozdzielczości <b>12 Mpix</b> (obiektyw z przysłoną f/1.8) <b>+ 13 Mpix</b> (obiektyw ultraszerokokątny).</p>
      <figure>
        <img src="https://www.telepolis.pl/images/2019/11/lg-g8x-thinq-dodatkowy-podwojny-aparat-z-tylu.jpg"/>
      </figure>
      <p>Sercem urządzenia jest chipset <b>Qualcomm Snapdragon 855</b>, wspierany przez <b>6 GB RAM-u</b> i <b>128 GB pamięci masowej</b>. Zestaw ten zapewni płynne działanie interfejsu systemowego, opartego na <b>Androidzie 9.0 Pie</b>, oraz wszystkich zainstalowanych na pokładzie smartfonu aplikacji i gier. Aby pomieścić więcej danych, na przykład multimediów, możemy dodatkowo skorzystać z karty pamięci microSD.</p>
      <p>Za to, aby praca lub rozrywka z udziałem flagowego LG nie trwała zbyt krótko, odpowiada akumulator o pojemności <b>4000 mAh</b>. Nawet on się w końcu opróżni - wtedy skorzystamy z szybkiego ładowania <b>Quick Charge 4.0</b>.</p>
      <related>
        <h4>Zobacz:</h4>
        <a href="https://www.telepolis.pl/telefony/lg/g8x-thinq"/>
        <a href="https://www.telepolis.pl/artykuly/testy-sprzetu/lg-g8x-opinie-recenzja-test"/>
      </related>
      <figure>
        <iframe src="https://www.youtube.com/embed/1C0eB53aUNA" width="560" height="315" data-service="Youtube" scrolling="no"/>
      </figure>
      <p>Spis treści</p>
      <ol>
        <li>Wstęp</li>
        <li>
          <a href="https://www.telepolis.pl/artykuly/ap/te-telefony-kupisz-tylko-w-sieci-plus?page=2">Przystępne cenowo Moto G8 Plus i LG K50s</a>
        </li>
      </ol>
      <ul>
        <li>←</li>
        <li>1 (current)</li>
        <li>
          <a href="https://www.telepolis.pl/artykuly/ap/te-telefony-kupisz-tylko-w-sieci-plus?page=2">2</a>
        </li>
        <li>
          <a href="https://www.telepolis.pl/artykuly/ap/te-telefony-kupisz-tylko-w-sieci-plus?page=2">→</a>
        </li>
      </ul>
      <p>Komentarze<br/><a href="https://www.telepolis.pl/logowanie"><b>Zaloguj się, aby móc komentować.<br/></b></a>Przewiń w dół do następnego wpisu</p>
    </article>
  </body>
</html>