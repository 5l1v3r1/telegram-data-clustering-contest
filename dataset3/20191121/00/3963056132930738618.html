<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/italia/rapina_mcdonald_s_ostaggi_bambini_famiglie_oggi_ultime_notizie_brindisi-4877950.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Terrore in un McDonald's di Brindisi: rapinatori armati di fucili prendono in ostaggio famiglie con bambini"/>
    <meta property="og:description" content="Terrore poco dopo le 15 al McDonald's al centro commerciale Brin Park di Brindisi. Tre rapinatori armati di fucile, con il volto coperto da un passamontagna, hanno fatto irruzione nel locale..."/>
  </head>
  <body>
    <article>
      <h1>Terrore in un McDonald's di Brindisi: rapinatori armati di fucili prendono in ostaggio famiglie con bambini</h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>Terrore poco dopo le 15 al <a href="http://www.ilmessaggero.it/t/McDonald's">McDonald's</a> al centro commerciale Brin Park di<a href="http://www.ilmessaggero.it/t/brindisi"> Brindisi</a>. Tre rapinatori armati di fucile, con il volto coperto da un passamontagna, hanno fatto irruzione nel locale pieno di genitori e bambini intenti a quell'ora a pranzare. Uno del gruppo è rimasto all'esterno a fare da palo a bordo di una Renault.</p>
      <p>
        <a href="https://www.ilmessaggero.it/italia/mcdonald_s_chiuso_droga_firenze_ultime_notizie_oggi_venerdi_1_novembre_2019-4834958.html">Firenze, spaccio di droga nel McDonald's della stazione: il questore sospende la licenza</a>
      </p>
      <p>I malfattori dopo aver arraffato il denaro all'interno di una cassaforte posizionata nel retro del locale, sono fuggiti in tutta fretta lasciando per strada il fucile. Sul posto poco dopo sono giunte due pattuglie della sezione volanti della questura di Brindisi e una ambulanza del 118. Le forze dell'ordine hanno recuperato l'arma giocattolo nella speranza di poter trovare tracce utili alle indagini. Per fortuna non si sono registrati feriti. Si tratta del terzo colpo ai danni del ristorante McDonald's. L'ultimo episodio a maggio dello scorso quando grazie all'intervento di un militare in borghese fu possibile arrestare in flagranza uno dei banditi.</p>
      <footer>Ultimo aggiornamento: 23:00<br/>© RIPRODUZIONE RISERVATA</footer>
    </article>
  </body>
</html>