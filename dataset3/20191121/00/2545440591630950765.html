<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/iran-abdnin-yasa-disi-yahudi-yerlesim-kararini-kinadi/1651782"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="İran ABD'nin yasa dışı Yahudi yerleşim kararını kınadı"/>
    <meta property="og:description" content="İran Dışişleri Bakanlığı Sözcüsü Musevi, ABD'nin Filistin konusundaki kararının uluslararası hukukun açık ihlali olduğunu belirtti."/>
  </head>
  <body>
    <article>
      <h1>İran ABD'nin yasa dışı Yahudi yerleşim kararını kınadı</h1>
      <h2>İran Dışişleri Bakanlığı Sözcüsü Musevi, ABD'nin Filistin konusundaki kararının uluslararası hukukun açık ihlali olduğunu belirtti.</h2>
      <address><time datetime="2019-11-21T00:00:00+00:00">21 Nov 2019</time> by <a rel="author">Ahmet Dursun  </a></address>
      <h4>Ankara</h4>
      <p>İran, ABD yönetiminin işgal altındaki Batı Şeria'da yer alan <b>Yahudi yerleşim birimleri</b>ni yasal kabul etme kararını şiddetle kınadı.</p>
      <p><b>İran Dışişleri Bakanlığı Sözcüsü Abbas Musevi</b>, ABD'nin kararına ilişkin yazılı açıklama yaptı.</p>
      <p>Tahran'ın Washington'un Yahudi yerleşim birimlerine ilişkin kararını şiddetle kınadığını ifade eden Musevi, ABD'nin söz konusu kararla Filistin işgalinin ve Filistin'e yönelik işlenen suçlarda İsrail'in ortağı olduğunu bir kez daha ortaya koyduğunu ifade etti.</p>
      <ul>
        <li>
          <a href="https://www.aa.com.tr/tr/dunya/pompeo-abdye-gore-bati-seriadaki-yerlesimler-artik-hukuka-aykiri-degil/1649149">
            <u>
              <b>Pompeo: ABD'ye göre Batı Şeria'daki yerleşimler artık hukuka aykırı değil</b>
            </u>
          </a>
        </li>
        <li>
          <u>
            <b>
              <a href="https://www.aa.com.tr/tr/dunya/filistin-basbakani-istiyye-abdnin-karari-uluslararasi-kanunlarin-hafife-alinmasi-anlamina-geliyor/1649268">Filistin Başbakanı Iştiyye: ABD Yahudi yerleşim kararıyla uluslararası kanunları hafife alıyor</a>
            </b>
          </u>
        </li>
        <li>
          <u>
            <b>
              <a href="https://www.aa.com.tr/tr/dunya/abdli-isimlerden-yonetimin-yahudi-yerlesimleri-kararina-tepki-/1649273">ABD'li isimlerden yönetimin Yahudi yerleşimleri kararına tepki</a>
            </b>
          </u>
        </li>
        <li>
          <u>
            <b>
              <a href="https://www.aa.com.tr/tr/dunya/ab-israilin-yerlesim-birimleri-uluslararasi-hukuk-uyarinca-yasa-disidir/1649421">BM: İsrail'in yerleşim birimleri uluslararası hukuk uyarınca yasa dışıdır</a>
            </b>
          </u>
        </li>
        <li><u><b><a href="https://www.aa.com.tr/tr/turkiye/disisleri-bakani-cavusoglu-hicbir-ulke-uluslararasi-hukukun-ustunde-degildir/1649495">Dışişleri Bakanı Çavuşoğlu: Hiçbir ülke uluslararası hukukun üstünde değildir</a></b></u> </li>
        <li>
          <u>
            <b>
              <a href="https://www.aa.com.tr/tr/dunya/trump-yonetimi-israil-ne-istediyse-yapti-/1649500">Trump yönetimi İsrail ne istediyse yaptı</a>
            </b>
          </u>
        </li>
        <li>
          <u>
            <b>
              <a href="https://www.aa.com.tr/tr/dunya/abdnin-karari-sonrasi-netanyahudan-yahudi-yerlesim-birimine-ziyaret/1649927">ABD'nin kararı sonrası Netanyahu'dan Yahudi yerleşim birimine ziyaret</a>
            </b>
          </u>
        </li>
        <li>
          <a href="https://www.aa.com.tr/tr/dunya/turkiyeden-abdnin-yasa-disi-yahudi-yerlesim-kararina-tepki/1649775">
            <u>
              <b>Türkiye'den ABD'nin yasa dışı Yahudi yerleşim kararına tepki</b>
            </u>
          </a>
        </li>
        <li>
          <u>
            <b>
              <a href="https://www.aa.com.tr/tr/dunya/52-yildir-devam-eden-isgalin-adi-yahudi-yerlesim-birimleri/1650695">52 yıldır devam eden işgalin adı: Yahudi yerleşim birimleri</a>
            </b>
          </u>
        </li>
      </ul>
      <p>ABD'lilerin Filistin konusundaki açıklamalarının uluslararası hukukun açık ihlali olduğunu belirten Musevi, uluslararası topluma ABD'nin kararına karşı çıkma çağrısında bulundu.</p>
      <p>Musevi, kararı açıklayan ABD Dışişleri Bakanı Mike Pompeo hakkında ise "Kendisini 18'inci yüzyılın düşüncelerinden kurtarması daha iyi olacaktır. 21'inci yüzyılda ne ABD tek güç sahibidir ne de kimse uluslararası hukukun güç sahipleri tarafından ihlal edilmesini kabul eder." değerlendirmesinde bulundu. </p>
      <figure>
        <iframe src="https://www.youtube.com/embed/BzKDA5oFcIE" width="640" height="360" data-service="Youtube" scrolling="no"/>
      </figure>
      <p>ABD Dışişleri Bakanı Pompeo, 18 Kasım'da yaptığı açıklamada, "işgal altındaki Batı Şeria'da yer alan Yahudi yerleşim birimlerini artık yasa dışı olarak görmediklerini" bildirmişti.</p>
      <p>İsrail'in 1967'de işgal ettiği Batı Şeria ve Doğu Kudüs'te 640 binin üzerinde Yahudi yerleşimci bulunuyor.</p>
      <p>Uluslararası hukuka göre, işgal altındaki topraklarda yer alan tüm Yahudi yerleşim birimleri yasa dışı kabul ediliyor.</p>
      <related>
        <a href="https://www.aa.com.tr/tr/dunya/iran-abdnin-yasa-disi-yahudi-yerlesim-kararini-kinadi/1651782"/>
        <a href="https://www.aa.com.tr/tr/dunya/israil-bati-seriadaki-isgalini-yahudi-yerlesim-birimleriyle-derinlestiriyor/1651694"/>
        <a href="https://www.aa.com.tr/tr/dunya/52-yildir-devam-eden-isgalin-adi-yahudi-yerlesim-birimleri/1650695"/>
        <a href="https://www.aa.com.tr/tr/dunya/tunustan-yahudi-yerlesim-birimlerinin-mesrulastirilmasina-uyari/1650391"/>
        <a href="https://www.aa.com.tr/tr/dunya/endonezyadan-abdnin-yahudi-yerlesim-birimleri-kararina-tepki-/1650223"/>
        <a href="https://www.aa.com.tr/tr/dunya/fko-abd-siddet-ve-kaosun-kapisini-acti/1649848"/>
      </related>
    </article>
  </body>
</html>