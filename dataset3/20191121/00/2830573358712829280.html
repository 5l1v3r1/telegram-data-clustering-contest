<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/calcio-estero/sudamerica/2019/11/21-63624591/maradona_cambia_idea_restera_ancora_sulla_panchina_del_gimnasia_la_plata_/"/>
    <meta property="og:site_name" content="Tuttosport"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Maradona cambia idea: resterà ancora sulla panchina del Gimnasia La Plata"/>
    <meta property="og:description" content="Dopo le manifestazioni dei tifosi, l'allenatore argentino ci ripensa e rimane alla guida del club grazie anche all'accordo sul futuro societario "/>
  </head>
  <body>
    <article>
      <h1>Maradona cambia idea: resterà ancora sulla panchina del Gimnasia La Plata</h1>
      <h2>Dopo le manifestazioni dei tifosi, l'allenatore argentino ci ripensa e rimane alla guida del club grazie anche all'accordo sul futuro societario </h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p><b>LA PLATA (Argentina) - </b>Tutti i tifosi del <b>Gimnasia La Plata</b> aspettavano la marcia indietro di <b>Maradona</b> riguardo il suo futuro ed è arrivata. <b>Diego Armando Maradona</b>, infatti, sarà ancora il tecnico del Gimnasia e siederà in panchina domenica a guidare la squadra contro l'Arsenal nel campionato argentino. Manca ancora l'ufficialità, ma anche le manifestazioni dei tifosi sotto la sede del club sono servite a far cambiare idea all'ex <b>Pibe de Oro</b> che ha così deciso di restare al Gimnasia. Le sue dimissioni, tuttavia, erano legate a quell del <b>presidente Gabriel Pellegrino</b> che era stato di fatto allontanato dal futuro della società, in vista delle elezioni di sabato, dai due candidati alla sua successione,<b> Salvador Robustelli e Mariano Cowen</b>. Maradona aveva comunicato la sua decisione: <i>"Con lui sono venuto e con lui me ne vado"</i> riferendosi a Pellegrino. Inutili i tentativi dei giocatori e dello staff di convincerlo a rimanere. Nelle ultime ore, invece, le varie parte sono arrivate ad un'intesa: lista unica con Cowen presidente e Robustelli vice mentre Pellegrino sarà segretario generale. <i>"E' quello che vuole la gente, non elezioni ma un club unito"</i>, ha affermato il presidente uscente. E su queste basi <b>il ritorno in panchina di Maradon</b><b>a</b> può considerarsi cosa fatta.</p>
      <figure>
        <video src="http://media.tuttosport.com/omnisport/2019/11/07/071119_PERFORM_BARESI_N_1573153526515_1065.mp4"/>
        <figcaption>Baresi: "Ronaldo? Come Maradona puoi solo..."</figcaption>
      </figure>
      <related>
        <a href="https://www.tuttosport.com/news/calcio/serie-a/napoli/2019/11/21-63607261/napoli_non_c_e_pace_per_ancelotti_milik_assente_col_milan/"/>
        <a href="https://www.tuttosport.com/news/calcio/calcio-estero/sudamerica/2019/11/19-63548772/maradona_si_dimette_da_allenatore_del_gimnasia_la_plata/"/>
        <a href="https://www.tuttosport.com/archivio/calcio/calcio-estero/sudamerica"/>
        <a href="https://www.tuttosport.com/news/calcio/calcio-estero/sudamerica/2019/11/11-63296969/gimnasia_maradona_voglio_continuare_un_altro_anno_/?related_news"/>
        <a href="https://www.tuttosport.com/news/calcio/calcio-estero/sudamerica/2019/11/06-63089641/radio_la_red_maradona_addio_al_gimnasia_se_va_via_il_presidente_/?related_news"/>
        <a href="https://www.tuttosport.com/news/calcio/calcio-estero/sudamerica/2019/10/30-62809288/newell_s_un_trono_per_maradona_d10s_torna_a_rosario_e_vince_col_gimnasia/?related_news"/>
        <a href="https://www.tuttosport.com/news/calcio/calcio-estero/sudamerica/2019/10/07-62029933/maradona_show_ecco_il_balletto_per_festeggiare_il_primo_successo_del_suo_gimnasia/?related_news"/>
      </related>
    </article>
  </body>
</html>