<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/apotelesmata-enneamhnoy-2019-aegean-ayxhsh-10-ston-kyklo-ergasiwn-12-ayxhsh-stoys-epibates-exwterikoy-771-ek-kerdh-meta-apo-foroys"/>
    <meta property="og:site_name" content="Documento"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Αποτελέσματα Εννεαμήνου 2019 Aegean: Αύξηση 10% στον κύκλο εργασιών 12% αύξηση στους επιβάτες εξωτερικού, €77,1 εκ κέρδη μετά από φόρους"/>
    <meta property="og:description" content="Η AEGEAN ανακοινώνει τα βασικά οικονομικά και λειτουργικά αποτελέσματα Εννεαμήνου 2019, παρουσιάζοντας ενοποιημένα έσοδα ύψους €1.031,9 εκ., αυξημένα κατά 10% σε σχέση με την αντίστοιχη περίοδο του 2018."/>
  </head>
  <body>
    <article>
      <h1>Αποτελέσματα Εννεαμήνου 2019 Aegean: Αύξηση 10% στον κύκλο εργασιών 12% αύξηση στους επιβάτες εξωτερικού, €77,1 εκ κέρδη μετά από φόρους</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Newsroom</a></address>
      <h4>Η AEGEAN ανακοινώνει τα βασικά οικονομικά και λειτουργικά αποτελέσματα Εννεαμήνου 2019, παρουσιάζοντας ενοποιημένα έσοδα ύψους €1.031,9 εκ., αυξημένα κατά 10% σε σχέση με την αντίστοιχη περίοδο του 2018.</h4>
      <p> Τα καθαρά κέρδη μετά από φόρους ανήλθαν σε €77,1 εκ. από €80,9 εκ. την αντίστοιχη περίοδο του 2018.</p>
      <p>Η επιβατική κίνηση αυξήθηκε κατά 7% και ανήλθε σε 11,6 εκ. επιβάτες, με την εταιρεία να επενδύει σε 6% υψηλότερη χωρητικότητα, η οποία ανήλθε σε 13,9 εκ. θέσεις. Στο δίκτυο εσωτερικού η AEGEAN και η Olympic Air μετέφεραν 4,9 εκ. επιβάτες, παρουσιάζοντας αύξηση 2%, ενώ στο δίκτυο εξωτερικού ταξίδεψαν 6,7 εκ. επιβάτες, σημειώνοντας αύξηση 12% σε σχέση με το ίδιο διάστημα του 2018. Η μέση πληρότητα πτήσεων βελτιώθηκε σε 84,5% το 2019 από 83,6% το 2018. Ο Όμιλος προσέφερε 8% περισσότερες χιλιομετρικές θέσεις, πραγματοποιώντας 5% περισσότερες πτήσεις.</p>
      <p>Η εφαρμογή του λογιστικού προτύπου Δ.Π.Χ.Α. 16 επιβάρυνε τα καθαρά κέρδη προ φόρων κατά €14 εκ. ενώ αρνητική ήταν και η επίδραση από την αύξηση του μέσου μοναδιαίου κόστους καυσίμου που επηρέασε το αποτέλεσμα κατά €16 εκ. το εννεάμηνο του 2019.</p>
      <p>Η AEGEAN εξακολουθεί να διατηρεί καθαρά ταμειακά διαθέσιμα (Νet Cash) ύψους €101 εκ.<a href="https://www.documentonews.gr/article/apotelesmata-enneamhnoy-2019-aegean-ayxhsh-10-ston-kyklo-ergasiwn-12-ayxhsh-stoys-epibates-exwterikoy-771-ek-kerdh-meta-apo-foroys#_ftn1">[1]</a>μετά και την κεφαλαιοποίηση του συνόλου των μελλοντικών υποχρεώσεων που προκύπτουν από τις λειτουργικές μισθώσεις των αεροσκαφών και την υποχρέωση που προέκυψε από την έκδοση του ομολόγου.</p>
      <p>Τα λειτουργικά κέρδη προ φόρων, χρηματοδοτικών αποτελεσμάτων και αποσβέσεων (EBITDA) διαμορφώθηκαν στα €231 εκ. στο εννεάμηνο του 2019.</p>
      <p>
        <b>Ο κ. Δημήτρης Γερογιάννης, Διευθύνων Σύμβουλος, ανέφερε σχετικά:</b>
      </p>
      <p>«Η AEGEAN σημείωσε σημαντική βελτίωση των επιχειρησιακών της μεγεθών το εννεάμηνο του 2019 και κατάφερε να επιτύχει 12% αύξηση στην κίνηση εξωτερικού παρά την οριακή αύξηση του εισερχόμενου τουρισμού στο σύνολο της χώρας.</p>
      <p>Καταφέραμε να καλύψουμε το σύνολο της επιβάρυνσης από την αύξηση του κόστους των καυσίμων. Επιπλέον, πετύχαμε σε συγκρίσιμη βάση με την αντίστοιχη περίοδο του 2018, μη λαμβάνοντας υπόψη την αρνητική επίπτωση του λογιστικού προτύπου Δ.Π.Χ.Α 16, θετικό πρόσημο στο σύνολο των οικονομικών μεγεθών.</p>
      <p>Η προσπάθεια μας για επέκταση της τουριστικής περιόδου η οποία συμβάλλει καθοριστικά στην αύξηση της δυναμικής του τουρισμού στη χώρα μας απέδωσε σε αποτέλεσμα το δεύτερο τρίμηνο. Θετική διαφαίνεται η δυναμική και για το τελευταίο τρίμηνο του έτους».</p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/21/5dd6b51f825e635d58471422.jpg"/>
      </figure>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>