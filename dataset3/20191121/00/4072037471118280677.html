<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/constanteanul-suparat/constanteanul-suparat-stelian-ion-il-acuza-pe-decebal-fagadau-ca-isi-face-campanie-electorala-pe-banii-constantenilor-705674.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Stelian Ion îl acuză pe Decebal Făgădău că își face campanie electorală pe banii constănțenilor"/>
    <meta property="og:description" content="Primarul Municipiului Constanta, Decebal Fagadau, a anuntat ca pregateste si anul acesta surprize de Craciun pentru prescolarii si elevii din oras. Peste 32 de mii de cutii cu dulciuri, carti ..."/>
  </head>
  <body>
    <article>
      <h6 class="kicker">Constănțeanul supărat</h6>
      <h1>Stelian Ion îl acuză pe Decebal Făgădău că își face campanie electorală pe banii constănțenilor </h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Lavinia SICLITARU</a></address>
      <p>
        <a href="https://www.ziuaconstanta.ro/stiri/constanteanul-suparat/constanteanul-suparat-stelian-ion-il-acuza-pe-decebal-fagadau-ca-isi-face-campanie-electorala-pe-banii-constantenilor-705674.html?imagini=1#scroll">🖼️ Galerie foto (1)</a>
      </p>
      <p>Primarul Municipiului Constanța, <b>Decebal Făgădă</b>u, a anunțat că pregătește și anul acesta surprize de Crăciun pentru preșcolarii și elevii din oraș. Peste 32 de mii de cutii cu dulciuri, cărți de colorat și de lectură specifică vârstei care vor ajunge în luna decembrie la toți copiii din școli și grădinițe.<br/><br/>Anunțul municipalității este taxat de deputatul USR <b>Stelian Ion,</b> care îl acuză pe Decebal Făgădău că își face din nou campanie electorală pe banii constănțenilor.<br/><br/>“În timp ce paza a zeci de școli este deficitară, în timp ce sute de săli de clasă arată și sunt "dotate" exact ca în anii ceaușismului, în timp ce părinții încă mai strâng bani pentru cretă, săpun și hârtie igienică, Decebal Făgădău "sparge" banii bugetului local pe cadouri de Crăciun pentru toți școlarii și preșcolarii din Constanța.<br/><br/>Firesc ar fi fost ca un asemenea gest să fie îndreptat către acei copii și acele familii care chiar sunt în nevoie. Eu nu îmi doresc ca primarul, oricare ar fi el, să le ofere cadouri de Crăciun copiilor mei. De asta mă ocup eu. Ceea ce îmi doresc este ca primarul să-și facă treaba lui: să administreze orașul și să atragă investiții care să producă locuri de muncă bine plătite, astfel încât fiecare părinte să-și permită să ofere un cadou de Crăciun copiilor săi. Un oraș dezvoltat economic va avea bani pentru locuri de joacă, terenuri de sport, creșe, grădinițe și școli bine dotate. Sunt convins că și alte mii de părinți constănțeni gândesc la fel. Cel mai frumos cadou pe care îl putem oferi copiilor noștri este construirea, zi de zi, an de an, a unui mediu educațional care să țină cont cu adevărat de nevoile și aspirațiile lor”, afirmă Stelian Ion.<br/> </p>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/sport/editie-cu-provocari-militarii-americani-infrunta-elevii-constanteni-in-evenimentul-caritabil-charity-basketball-game-galerie-foto-705611.html"/>
        <a href="https://www.ziuaconstanta.ro/stiri/actualitate/primarul-decebal-fagadau-mesaj-cu-prilejul-aniversarii-a-19-ani-de-activitate-a-cotidianului-ziua-de-constanta-705601.html"/>
        <a href="https://www.ziuaconstanta.ro/stiri/constanteanul-suparat/constanteanul-suparat-scandal-politia-locala-amendeaza-primii-posesori-de-centrale-pe-gaz-fagadau-pledeaza-pentru-avertismente-si-intrarea-in-legalitate-705478.html"/>
        <a href="https://www.ziuaconstanta.ro/stiri/actualitate/primaria-constanta-va-da-jos-calatorii-certati-cu-apa-din-autobuze-705421.html"/>
        <a href="https://www.ziuaconstanta.ro/stiri/editorial/editorial-votul-constantenilor-s-a-schimbat-psd-nu-mai-trece-de-20-in-municipiul-condus-de-fagadau-705273.html"/>
        <a href="https://www.ziuaconstanta.ro/stiri/ziua-dobrogei/ziua-de-constanta-sarbatorestedobrogea141-mesajul-primarului-constantei-decebal-fagadau-de-ziua-dobrogei-video-705084.html"/>
        <a href="https://www.ziuaconstanta.ro/stiri/ziua-dobrogei/ziua-de-constanta-sarbatorestedobrogea141-sub-semnul-lui-dionisie-exiguul-la-multi-ani-dobrogeni-mesajele-autoritatilor-din-constanta-si-tulcea-de-705104.html"/>
        <a href="https://www.ziuaconstanta.ro/stiri/actualitate/cum-au-reactionat-liderii-psd-ului-la-anuntul-rezultatelor-exit-poll-urilor-704811.html"/>
        <a href="https://www.ziuaconstanta.ro/informatii/alegeri-prezidentiale/alegeri-prezidentiale-2019-primarul-decebal-fagadau-si-parlamentarul-george-visan-au-fost-la-vot-704787.html"/>
        <a href="https://www.ziuaconstanta.ro/stiri/actualitate/parcul-de-la-casa-de-cultura-poarta-de-acum-numele-parcul-regina-maria-704559.html"/>
        <a href="https://www.ziuaconstanta.ro/stiri/administratie-locala/constanta-va-beneficia-de-un-sistem-operational-integrat-de-monitorizare-cu-1-200-de-camere-de-luat-vederi-704253.html"/>
        <a href="https://www.ziuaconstanta.ro/stiri/actualitate/topul-firmelor-din-judetul-constanta-2018-rompetrol-rafinare-doua-premii-speciale-pentru-cea-mai-mare-cifra-de-afaceri-si-cel-mai-mare-profit-brut-galerie-704150.html"/>
        <a href="https://www.ziuaconstanta.ro/stiri/actualitate/seara-speciala-pentru-oamenii-de-afaceri-program-artistic-si-tombola-topul-firmelor-din-judetul-constanta-2018-organizat-de-ccina-o-noua-editie-704152.html"/>
        <a href="https://www.ziuaconstanta.ro/stiri/deschidere-editie/bloc-pe-spatii-verzi-in-faleza-nord-povestea-terenului-aflat-initial-in-proprietatea-unui-inculpat-din-dosarul-retrocedarilor-704159.html"/>
        <a href="https://www.ziuaconstanta.ro/stiri/actualitate/aniversare-iancu-tala-la-100-de-ani-704079.html"/>
      </related>
    </article>
  </body>
</html>