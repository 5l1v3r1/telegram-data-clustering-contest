<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/resident-evil-3-remake-confermato-voci-uscita-2020.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Resident Evil 3 Remake confermato da altre voci, in uscita nel 2020"/>
    <meta property="og:description" content="Si torna a parlare di un probabile Remake di Resident Evil 3 con un insider considerato piuttosto affidabile che insiste sulla sua esistenza, con uscita prevista già per il 2020.. Continuano le vo..."/>
  </head>
  <body>
    <article>
      <h1>Resident Evil 3 Remake confermato da altre voci, in uscita nel 2020</h1>
      <h2>Si torna a parlare di un probabile Remake di Resident Evil 3 con un insider considerato piuttosto affidabile che insiste sulla sua esistenza, con uscita prevista già per il 2020.</h2>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>Continuano le voci di corridoio su <b>Resident Evil 3 Remake</b>, che a quanto pare sarebbe già in sviluppo da tempo presso <b>Capcom</b> e potrebbe dunque già trovarsi in uno stato piuttosto avanzato considerando il <b>periodo di uscita</b> ravvicinato, in base a quanto riferito da una fonte considerata attendibile.<br/><br/>A tornare sull'argomento del <a href="https://multiplayer.it/notizie/resident-evil-3-remake-capcom-indizi-twitter.html">Remake di Resident Evil 3</a> è Spawn Wave, youtuber che è considerato piuttosto affidabile, considerando anche quanto svelato sulla collaborazione fra From Software e George R.R. Martin prima che venisse annunciato ufficialmente il progetto <a href="https://multiplayer.it/giochi/elden-ring-per-pc.html">Elden Ring</a>.<br/><br/>Non ci sono informazioni aggiuntive a dire il vero, ma in un recente video pubblicato su YouTube l'insider si è detto praticamente sicuro dello sviluppo di <a href="https://multiplayer.it/notizie/resident-evil-3-remake-dopo-il-secondo-capitolo.html">Resident Evil 3 Remake</a> e anche del suo arrivo previsto probabilmente per il <b>2020</b>. Questo significa che i lavori dovrebbero essere già a buon punto e il gioco potrebbe anche essere pronto per venire mostrato in qualche occasione: l'idea che emerge è che, nel caso, il gioco Capcom potrebbe dunque essere mostrato in occasione dei <b>Game Awards</b>, appuntamento di maggiore importanza tra quelli previsti nel prossimo periodo, a questo punto.<br/><br/>Ovviamente, va tutto preso ancora come semplice voce di corridoio, ma dopo il successo di <a href="https://multiplayer.it/giochi/resident-evil-2-remake-per-ps4.html">Resident Evil 2</a> è alquanto plausibile che Capcom voglia continuare il progetto remake anche per il capitolo successivo.</p>
      <figure>
        <iframe src="https://www.youtube.com/embed/ksBrLDX8SCM" width="640" height="360" data-service="Youtube" scrolling="no"/>
      </figure>
      <ul>
        <li>
          <a href="https://www.resetera.com/threads/rumor-spawn-wave-reconfirms-resident-evil-3-remake-development-2020-launch.154511/">Fonte</a>
        </li>
      </ul>
    </article>
  </body>
</html>