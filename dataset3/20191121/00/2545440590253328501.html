<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunyadan-spor/doncicin-tarihe-gectigi-macta-mavericksten-warriorsa-48-sayi-fark/1651493"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Doncic'in tarihe geçtiği maçta Mavericks'ten Warriors'a 48 sayı fark"/>
    <meta property="og:description" content="NBA'de Doncic, takımının 142-94 kazandığı maçta 35 sayı, 10 ribaunt, 11 asistle oynayarak NBA'de üst üste iki karşılaşmada en az 35 sayılık &quot;triple-double&quot; yapan en genç basketbolcu oldu."/>
  </head>
  <body>
    <article>
      <h1>Doncic'in tarihe geçtiği maçta Mavericks'ten Warriors'a 48 sayı fark</h1>
      <h2>NBA'de Doncic, takımının 142-94 kazandığı maçta 35 sayı, 10 ribaunt, 11 asistle oynayarak NBA'de üst üste iki karşılaşmada en az 35 sayılık "triple-double" yapan en genç basketbolcu oldu.</h2>
      <address><time datetime="2019-11-21T00:00:00+00:00">21 Nov 2019</time> by <a rel="author">Mutlu Demirtaştan  </a></address>
      <h4>İstanbul</h4>
      <p><b>Amerikan Basketbol Ligi'nde </b>(NBA) Dallas Mavericks, genç yıldızı <b>Luka Doncic'in </b>"triple-double"lık performansıyla tarihe geçtiği maçta Golden State Warriors'ı 48 sayı farkla 142-94 yendi.</p>
      <p>NBA'e 11 maçla devam edildi. Mavericks, 20 yaşındaki Sloven basketbolcu Doncic'in 35 sayı, 10 ribaunt, 11 asistle "triple-double" yaptığı mücadelede ağırladığı Warriors'ı 142-94 mağlup etti.</p>
      <p>Doncic, NBA'de üst üste iki maçta en az 35 sayılık "triple-double" yapan en genç oyuncu oldu.</p>
      <p>Bu sezon 9. maçını kazanan Mavericks'te Tim Hardaway Jr 20, Jalen Brunson 15 sayı kaydetti.</p>
      <p>Warriors'ta Eric Paschall'ın 22, Ky Bowman'ın 16 sayısı sezonun 13. mağlubiyetini engelleyemedi.</p>
      <p>Öte yandan Furkan Korkmaz, takımı Philadelphia 76ers'ın sahasında New York Knicks'i 109-104 yendiği maçı 2 sayı, 1 asistle tamamladı.</p>
      <p>Cleveland Cavalierslı Cedi Osman ise Miami Heat'e deplasmanda 124-100 mağlup oldukları karşılaşmayı 3 sayı, 1 ribaunt, 1 asist, 3 top çalmayla bitirdi.</p>
      <p>NBA'e 2 maçla devam edilecek.</p>
      <h3>Sonuçlar</h3>
      <p>Washington Wizards-San Antonio Spurs: 138-132</p>
      <p>Philadelphia 76ers-New York Knicks: 109-104</p>
      <p>Brooklyn Nets-Charlotte Hornets: 101-91</p>
      <p>Miami Heat-Cleveland Cavaliers: 124-100</p>
      <p>Dallas Mavericks-Golden State Warriors: 142-94</p>
      <p>Atlanta Hawks-Milwaukee Bucks: 127-135</p>
      <p>Toronto Raptors-Orlando Magic: 113-97</p>
      <p>Chicago Bulls-Detroit Pistons: 109-89</p>
      <p>Minnesota Timberwolves-Utah Jazz: 95-103</p>
      <p>Denver Nuggets-Houston Rockets: 105-95</p>
      <p>Los Angeles Clippers-Boston Celtics: 107-104 (Uzatmada)</p>
      <related>
        <a href="https://www.aa.com.tr/tr/dunyadan-spor/doncicin-tarihe-gectigi-macta-mavericksten-warriorsa-48-sayi-fark/1651493"/>
        <a href="https://www.aa.com.tr/tr/basketbol/fenerbahce-beko-thy-avrupa-liginde-yarin-barcelonaya-konuk-olacak/1649380"/>
        <a href="https://www.aa.com.tr/tr/basketbol/anadolu-efes-thy-avrupa-liginde-fransada-asvelle-karsilasacak/1648361"/>
        <a href="https://www.aa.com.tr/tr/basketbol/nbade-furkanin-ekibi-76ers-cedinin-takimi-cavaliersi-maglup-etti/1648357"/>
        <a href="https://www.aa.com.tr/tr/dunyadan-spor/harden-49-sayi-atti-rockets-ust-uste-7-galibiyetini-aldi/1647689"/>
        <a href="https://www.aa.com.tr/tr/basketbol/fenerbahce-kulubunden-obradovic-istifa-etti-haberlerine-yalanlama/1647593"/>
      </related>
    </article>
  </body>
</html>