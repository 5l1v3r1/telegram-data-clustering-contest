<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prabhanews.com/2019/11/%e0%b0%aa%e0%b0%b0%e0%b1%8d%e0%b0%af%e0%b0%be%e0%b0%b5%e0%b0%b0%e0%b0%a3-%e0%b0%aa%e0%b0%b0%e0%b0%bf%e0%b0%b0%e0%b0%95%e0%b1%8d%e0%b0%b7%e0%b0%a3%e0%b0%95%e0%b1%81-%e0%b0%ae%e0%b1%8a%e0%b0%95-4/"/>
    <meta property="og:site_name" content="ఆంధ్రప్రభా"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="పర్యావరణ పరిరక్షణకు మొక్కల పెంపకం ఎంతో అవసరం"/>
    <meta property="og:description" content="వలేటివారిపాలెం ,  : మండలంలోని శ్రీ మాల్యాద్రి లక్ష్మినరసింహ స్వామి ఆలయంలో గురువారం నాడు పర్యావరణ పరిరక్షణలో భాగంగా మొక్కలు నాటే కార్యక్రమం నిర్వహించారు. ఈ కార్యక్రమానికి కందుకూరు పొగాకు బోర్డు -2 అధికారులు పాల్గొని మొక్కలను నాటారు. ఈ సందర్భంగా వారు మాట్లాడుతూ పొగాకు బోర్డు ఆధ్వర్యంలో చేపట్టిన మొక్కలు నాటే కార్యక్రమం ద్వారా పర్యావరణ పరిరక్షణకు ఎంతో మేలు చేకూరుస్తుందని ఆయన అన్నారు. పొగాకు రైతులు ప్రతి సంవత్సరం పొగాకు క్యూరింగ్‌ కోసం వాడేందుకు చెట్లను నరికివేయడం వల్ల పర్యావరణ పరిరక్షణకు భంగం కలుగుతుందని ఆయన అన్నారు. అందులో భాగంగా మొక్కలు నాటి పర్యావరణాన్ని పరిరక్షించాల్సిన బాధ్యత ప్రతి ఒక్కరిపై ఉందని ఆయన అన్నారు. పొగాకు బోర్డు సామూహిక మొక్కలు నాటే కార్యక్రమాన్ని చేపట్టిందని ఆయన అన్నారు. రెండవ పొగాకు వేలం కేంద్రం పరిధిలోని నలదలపూరు, తిమ్మారెడ్డిపాలెం, పోకూరు గ్రామాలలోని ఖాళీ ప్రదేశాలలో మరియు ప్రభుత్వ పాఠశాల ప్రాంగణంలో మొక్కలు నాటడం జరిగిందన్నారు. ఈ కార్యక్రమానికి రెండవ వేలం కేంద్రం నిర్వహణాధికారి లక్ష్మణరావు, ఎస్‌బిఓ బి.చంద్రశేఖర్‌, క్షేత్రాధికారి శ్రీహర్ష, పలువురు రైతులు పాల్గొన్నారు."/>
  </head>
  <body>
    <article>
      <h1>పర్యావరణ పరిరక్షణకు మొక్కల పెంపకం ఎంతో అవసరం</h1>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p>వలేటివారిపాలెం ,  : మండలంలోని శ్రీ మాల్యాద్రి లక్ష్మినరసింహ స్వామి ఆలయంలో గురువారం నాడు పర్యావరణ పరిరక్షణలో భాగంగా మొక్కలు నాటే కార్యక్రమం నిర్వహించారు. ఈ కార్యక్రమానికి కందుకూరు పొగాకు బోర్డు -2 అధికారులు పాల్గొని మొక్కలను నాటారు. ఈ సందర్భంగా వారు మాట్లాడుతూ పొగాకు బోర్డు ఆధ్వర్యంలో చేపట్టిన మొక్కలు నాటే కార్యక్రమం ద్వారా పర్యావరణ పరిరక్షణకు ఎంతో మేలు చేకూరుస్తుందని ఆయన అన్నారు. పొగాకు రైతులు ప్రతి సంవత్సరం పొగాకు క్యూరింగ్‌ కోసం వాడేందుకు చెట్లను నరికివేయడం వల్ల పర్యావరణ పరిరక్షణకు భంగం కలుగుతుందని ఆయన అన్నారు. అందులో భాగంగా మొక్కలు నాటి పర్యావరణాన్ని పరిరక్షించాల్సిన బాధ్యత ప్రతి ఒక్కరిపై ఉందని ఆయన అన్నారు. పొగాకు బోర్డు సామూహిక మొక్కలు నాటే కార్యక్రమాన్ని చేపట్టిందని ఆయన అన్నారు. రెండవ పొగాకు వేలం కేంద్రం పరిధిలోని నలదలపూరు, తిమ్మారెడ్డిపాలెం, పోకూరు గ్రామాలలోని ఖాళీ ప్రదేశాలలో మరియు ప్రభుత్వ పాఠశాల ప్రాంగణంలో మొక్కలు నాటడం జరిగిందన్నారు. ఈ కార్యక్రమానికి రెండవ వేలం కేంద్రం నిర్వహణాధికారి లక్ష్మణరావు, ఎస్‌బిఓ బి.చంద్రశేఖర్‌, క్షేత్రాధికారి శ్రీహర్ష, పలువురు రైతులు పాల్గొన్నారు.</p>
    </article>
  </body>
</html>