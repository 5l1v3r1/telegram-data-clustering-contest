<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/21/Kraftig-jordskjelv-i-Thailand-og-Laos-20441386.ece"/>
    <meta property="og:site_name" content="adressa.no"/>
    <meta property="article:published_time" content="2019-11-21T00:45:24+00:00"/>
    <meta property="og:title" content="Kraftig jordskjelv i Thailand og Laos"/>
    <meta property="og:description" content="Et jordskjelv med styrke 6,1 rystet natt til torsdag grenseområdet mellom Thailand og Laos."/>
  </head>
  <body>
    <article>
      <h1>Kraftig jordskjelv i Thailand og Laos</h1>
      <address><time datetime="2019-11-21T00:45:24+00:00">21 Nov 2019, 00:45</time> by <a rel="author">(NTB) NTB</a></address>
      <p>Et jordskjelv med styrke 6,1 rystet natt til torsdag grenseområdet mellom Thailand og Laos.</p>
      <aside><a href="https://www.adressa.no/nyheter/utenriks/2019/11/21/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/21/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/21/javascript:void(0);">Del denne artikkelen på e-post</a></aside>
      <p>Skjelvets episenter var ifølge <a href="https://earthquake.usgs.gov/earthquakes/eventpage/us70006ara/executive">Det amerikanske jordskjelvsenteret USGS</a> vest i Laos, nær grensen til Nord-Thailand.</p>
      <p>Stedet ligger 220 kilometer nordvest for Laos' hovedstad Vientiane, melder <a href="https://www.emsc-csem.org/Earthquake/earthquake.php?id=806687#testimonies">Det seismologiske senteret som overvåker Europa og Middelhavet (EMSC)</a>.</p>
      <p>Det er så langt ikke kommet meldinger om skadde eller ødeleggelser.</p>
      <p>Det skal ha vært flere etterskjelv i regionen, og det meldes at skjelvingene blant annet kunne merkes i storbyen Bangkok i Thailand.</p>
      <p>(©NTB)</p>
    </article>
  </body>
</html>