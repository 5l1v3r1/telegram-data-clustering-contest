<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/detto-fatto-bianca-guaccero-prende-in-giro-stefano-de-martino/"/>
    <meta property="og:site_name" content="LaNostraTv"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Detto Fatto: Bianca Guaccero prende in giro Stefano De Martino"/>
    <meta property="og:description" content="Stefano De Martino, Bianca Guaccero ironizza: &quot;Non avevi bisogno dei ritocchini!&quot; Nella puntata odierna di Detto Fatto in onda su Rai2 la brava e bella"/>
  </head>
  <body>
    <article>
      <h1>Detto Fatto: Bianca Guaccero prende in giro Stefano De Martino</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.lanostratv.it/author/denisbocca/" target="_blank">Denis Bocca</a></address>
      <figure>
        <img src="https://i0.wp.com/www.lanostratv.it/wp-content/uploads/2019/11/foto_bianca_guaccero_stefano_de_martino.jpg"/>
      </figure>
      <h3>Stefano De Martino, Bianca Guaccero ironizza: “Non avevi bisogno dei ritocchini!”</h3>
      <p>Nella puntata odierna di <b>Detto Fatto</b> in onda su Rai2 la brava e bella <b>Bianca Guaccero</b> ha nuovamente aperto le porte a tutti i telespettatori che, invece di vedere le peripezie sentimentali di dame e cavalieri e tronisti, oltre alle interviste di Caterina Balivo su Rai1, preferisce godere di un pomeriggio spensierato in allegria e utilità (visto che i tutorial sono quasi mai inutili). Quest’oggi nello spazio dedicato a Jonathan Kashanian <b>Bianca Guaccero ha preso in giro Stefano De Martino</b> notando come gli ex di Belen Rodriguez tendano tutti ad assomiliarsi tra loro, facendo poi un appello: <i>“Stefano, non avevi bisogno dei ritocchini!”</i>. Come replicherà il conduttore di Stasera tutto è possibile?</p>
      <h3>Bianca Guaccero sugli ex di Belen Rodriguez: “Si assomigliano tutti!”</h3>
      <p>Come si sa <b>Belen Rodriguez e Stefano De Martino</b> stanno vivendo una seconda primavera. Si sono ritrovati dopo un lungo e travagliato periodo di crisi e non hanno più intenzione di lasciarsi. La famiglia si è ricompattata anche per il bene di Santiago per cui sia Belen sia Stefano stravedono. Di certo non si può dire che la vita sentimentale di Belen sia sempre stata rosa e fiori: prima la relazione con Fabrizio Corona, poi Stefano De Martino e infine Andrea Iannone (quest’ultimo ora è fidanzato con Giulia De Lellis). Oggi a <b>Detto Fatto Bianca Guaccero</b>, che ha anche rotto <b><a href="https://www.lanostratv.it/2019/11/una-storia-da-cantare-bianca-guaccero-rompe-il-silenzio-su-ruggeri/">il silenzio su Enrico Ruggeri</a></b> con il quale conduce un programma il sabato sera, ha fatto un’osservazione piuttosto pungente: <i>“Col passare del tempo gli ex di Belen tendono ad assomigliarsi”</i>.</p>
      <h3>Detto Fatto: Jonathan mette in imbarazzo Bianca Guaccero</h3>
      <p><b>Bianca Guaccero</b> è ancora single e il suo uomo ideale dovrebbe essere moro come lei. <b>Jonathan a Detto Fatto</b>, nella puntata odierna, le ha poi chiesto se le piacesse Stefano De Martino. La conduttrice, visibilmente emozionata, non ha saputo dare una risposta precisa.</p>
    </article>
  </body>
</html>