<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/demokrat-senator-menendezin-ermeni-tasarisina-ikinci-engel/1652330"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Demokrat Senatör Menendez'in Ermeni tasarısına ikinci engel"/>
    <meta property="og:description" content="ABD'li Demokrat Senatör Menendez tarafından Senato'ya sunulan ve 1915 Ermeni olaylarının &quot;soykırım&quot; olarak tanınmasını öngören karar tasarısı ikinci kez engellendi."/>
  </head>
  <body>
    <article>
      <h1>Demokrat Senatör Menendez'in Ermeni tasarısına ikinci engel</h1>
      <h2>ABD'li Demokrat Senatör Menendez tarafından Senato'ya sunulan ve 1915 Ermeni olaylarının "soykırım" olarak tanınmasını öngören karar tasarısı ikinci kez engellendi.</h2>
      <address><time datetime="2019-11-21T00:00:00+00:00">21 Nov 2019</time> by <a rel="author">Safvan Allahverdi  </a></address>
      <h4>Washington</h4>
      <p><b>ABD'li Demokrat Senatör Bob Menendez</b>, sözde <b>"Ermeni soykırımının resmen tanınmasını"</b> öngören <b>karar tasarısı</b>nın Genel Kurul'da oylanmasını talep etti.</p>
      <ul>
        <li>
          <a href="http://v.aa.com.tr/1644920">
            <b>Senatör Graham ABD Senatosu'ndaki Ermeni tasarısını bloke etti</b>
          </a>
        </li>
      </ul>
      <p>Geçen hafta Cumhuriyetçi Senatör Lindsey Graham tarafından bloke edilen söz konusu tasarı, bu kez Georgia eyaleti <b>Cumhuriyetçi Senatörü David Perdue </b>tarafından engellendi. Perdue, söz konusu tasarının ele alınması için doğru zaman olmadığını söyledi.</p>
      <p>ABD Senatosunda yapılacak tasarı oylamalarında herhangi bir senatör, karşı görüş bildirerek, oylamayı engelleyebiliyor.</p>
      <p>ABD Temsilciler Meclisinde, 29 Ekim'de yapılan oylamada, 1915 Ermeni olaylarını "soykırım" olarak tanıyan karar tasarısı kabul edilmişti.</p>
      <p>Temsilciler Meclisi Demokrat Vekili Adam Schiff tarafından nisan ayında sunulan söz konusu tasarı, 11 "hayır" oyuna karşılık 405 "evet" oyuyla meclisten geçmişti.</p>
      <p>Türkiye ise söz konusu tasarının "yok hükmünde" olduğunu açıklamış ve kabul edilemez olduğunu vurgulamıştı.</p>
      <related>
        <a href="https://www.aa.com.tr/tr/dunya/washingtondaki-panelde-turkiyenin-terorle-mucadelesine-destek/1652423"/>
        <a href="https://www.aa.com.tr/tr/dunya/turk-cocuklar-bm-kursusunden-seslendi-multeciler-meselesinde-turkiyeyi-ornek-alin/1652386"/>
        <a href="https://www.aa.com.tr/tr/dunya/demokrat-senator-menendezin-ermeni-tasarisina-ikinci-engel/1652330"/>
        <a href="https://www.aa.com.tr/tr/dunya/nato-genel-sekreteri-stoltenberg-turkiye-nato-icin-cok-onemli/1652316"/>
        <a href="https://www.aa.com.tr/tr/diyarbakir-annelerinin-evlat-nobeti/diyarbakir-annelerinden-turkiyeye-destek-cagrisi-/1651978"/>
        <a href="https://www.aa.com.tr/tr/turkiye/baskentte-2-kahvalti-festivali-basladi/1651965"/>
      </related>
    </article>
  </body>
</html>