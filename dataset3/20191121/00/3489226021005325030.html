<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/lefta-yparxoyn-gia-fiestes"/>
    <meta property="og:site_name" content="Documento"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Λεφτά υπάρχουν για… φιέστες!"/>
    <meta property="og:description" content="Ο λόγος δεν είναι αν είμαστε υπέρ ή κατά του αντικαπνιστικού νόμου, να το διαχωρίσουμε αυτό. Το θέμα είναι αν πετάνε λεφτά ως «κυβέρνηση» για επικοινωνιακές φιέστες."/>
  </head>
  <body>
    <article>
      <h1>Λεφτά υπάρχουν για… φιέστες!</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">Newsroom</a></address>
      <h4>Ο λόγος δεν είναι αν είμαστε υπέρ ή κατά του αντικαπνιστικού νόμου, να το διαχωρίσουμε αυτό. Το θέμα είναι αν πετάνε λεφτά ως «κυβέρνηση» για επικοινωνιακές φιέστες.</h4>
      <p>Και αν έχουμε πληροφορηθεί καλά (που έχουμε) η επικοινωνιακή γιορτή του Κυριάκου Μητσοτάκη για την επιβολή του αντικαπνιστικού νόμου στοίχισε πάνω από 21.000 ευρώ. <b>Συγκεκριμένα </b><b>21,397.8 ευρώ!</b></p>
      <p>Θα πείτε, τι είναι 21 χιλιάδες ευρώ, μπροστά σε δεκάδες εκατομμύρια, να μην πούμε εκατοντάδες εκατομμύρια που τρώγανε τόσες δεκαετίες;</p>
      <p>Ψιχία!</p>
      <p>Αλλά δείχνει τη λογική των κρατούντων που πετάνε λεφτά όταν πρέπει να σφίξεις το ζωνάρι! </p>
      <p>
        <b>Αντί να γίνει απλά σε μια αίθουσα υπουργείου με τις γνωστές εγκαταστάσεις και να μην στοιχίσει τίποτα, η κυβέρνηση φτιάχνει προφίλ με τα χρήματα τα δικά μας…</b>
      </p>
      <p>Διαβάζουμε λοιπόν πως όπως προκύπτει από τις αποφάσεις που αναρτήθηκαν στη Διαύγεια, εγκρίθηκαν:</p>
      <p>• Το ποσό των <b>11.122,80</b> ευρώ για την ενοικίαση οπτικοακουστικού εξοπλισμού και τεχνικού χειρισμού μηχανημάτων (standing, staging, ηχητικός εξοπλισμός, εξοπλισμός εικόνας, εξοπλισμός φωτισμού, προσωπικό κ.λπ.)</p>
      <p>• Το ποσό των <b>5.000 </b>ευρώ για τη μίσθωση της Αίθουσας Δέλτα (Επίπεδο 5Α της Εθνικής Λυρικής Σκηνής) του Κέντρου Πολιτισμού Ίδρυμα Σταύρος Νιάρχος (ΚΠΙΣΝ).</p>
      <p>• Το ποσό των <b>2.000</b> ευρώ για την παροχή υπηρεσιών εστίασης (παροχή καφέ καλωσορίσματος/catering: welcome coffee) και σερβιρίσματος (service).</p>
      <p>• Το ποσό των <b>955</b> ευρώ για την παροχή υπηρεσιών γραμματειακής υποστήριξης και υποδοχής στη Συνέντευξη Τύπου.</p>
      <p>• Το ποσό των <b>900</b> ευρώ για το δημιουργικό της πρόσκλησης.</p>
      <p>• Το ποσό των <b>800</b> ευρώ για την παροχή υπηρεσιών φωτογραφικής κάλυψης, παράδοση ψηφιακού υλικού και διάθεση έγχρωμων φωτογραφιών για τη Συνέντευξη Τύπου.</p>
      <p>• Το ποσό των <b>620</b> ευρώ την παροχή υπηρεσιών ηλεκτρονικής πλατφόρμας αποστολής προσκλήσεων για τη Συνέντευξη Τύπου.</p>
      <p>
        <b>Ε, αφού βρήκαν χρήματα στα συρτάρια γιατί να μην τα ξοδέψουν; </b>
      </p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>