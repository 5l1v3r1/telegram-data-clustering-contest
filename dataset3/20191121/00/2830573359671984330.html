<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/juventus/2019/11/21-63617104/danilo_juve_con_sarri_e_ronaldo_possiamo_vincere_tutto_/"/>
    <meta property="og:site_name" content="Tuttosport"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Danilo: &quot;Juve, con Sarri e Ronaldo possiamo vincere tutto&quot;"/>
    <meta property="og:description" content="Il terzino: &quot;Mi piace il modo di giocare dell'allenatore, ma ci vuole tempo. Quando ero al City ci abbiamo messo due anni per imparare quello che chiedeva Guardiola. Atalanta? Non dobbiamo sottovalutarli&quot;"/>
  </head>
  <body>
    <article>
      <h1>Danilo: "Juve, con Sarri e Ronaldo possiamo vincere tutto"</h1>
      <h2>Il terzino: "Mi piace il modo di giocare dell'allenatore, ma ci vuole tempo. Quando ero al City ci abbiamo messo due anni per imparare quello che chiedeva Guardiola. Atalanta? Non dobbiamo sottovalutarli"</h2>
      <address>
        <time datetime="2019-11-21T00:00:00+00:00">21 Nov 2019</time>
      </address>
      <p><b>TORINO</b> - "<i>Le partite dopo la sosta non sono mai semplici, in più contro una squadra che sta facendo una grande stagione. L'Atalanta ha ottimi giocatori. Noi non possiamo sbagliare per mantenere il primo posto</i>". Così il difensore della <a href="https://www.tuttosport.com/squadre/SerieA/Juve/t128"><b>Juventus</b> </a><b>Danilo</b>, intervenuto ai microfoni di<i> Sky Sport</i> in vista della partita contro l'<b>Atalanta</b>. "<i>Se vogliamo mantenere l'ambizione di vincere il campionato dobbiamo vincere tutte le partite. Quindi dobbiamo rimanere concentrati e andare a Bergamo per vincere</i>", aggiunge. "<i>Loro stanno facendo molto bene e non possiamo sottovalutarli. Se metteranno molta intensità - spiega il terzino brasiliano - noi ne metteremo di più. Dobbiamo essere pronti a lottare. Non so come finirà, ma noi andiamo lì per vincere</i>". Sul nuovo sistema di Maurizio <b>Sarri</b>. "<i>Cambiare come ha fatto la Juve non è semplice: ha cambiato l'allenatore e il sistema di gioco. Credo ci voglia tempo per assestarsi. Mi ricordo che nel <b>City</b></i> - dice Danilo -<i> ci abbiamo messo due o tre anni per giocare come diceva Guardiola e capire il suo gioco</i>".</p>
      <figure>
        <video src="http://media.tuttosport.com/videos/2019/11/21/cms_20191121_diego-costa-2111-corrieremp41574342394.mp4"/>
        <figcaption>Atletico Madrid, Diego Costa operato: salterà la Juve</figcaption>
      </figure>
      <p>"<i>Sarri vuole inculcare un sistema che a me piace, cerca di schiacciare l'avversario muovendo veloce la palla. Ci vuole tempo perchè i giocatori si trovino a proprio agio</i>", prosegue l'ex City. "<i>Sono contendo del primo posto e che possiamo migliorare, perchè significa che <b>possiamo ambire a vincere tutto</b></i>", prosegue. Infine su Cristiano <b>Ronaldo</b> e la sostituzione contro il <b>Milan</b>, Danilo dichiara: "<i>Cristiano lo conosco dai tempi di Madrid, è molto <b>competitivo</b>. E' una cosa positiva. Un'altra qualità che ha è la concentrazione su ciò che fa. Se è in nazionale si focalizza sul Portogallo, quando torna è già pronto per la partita successiva</i>".</p>
      <figure>
        <video src="http://media.tuttosport.com/ts/2019/11/21/cms_20191121_videonewssocialcr7mp41574338295.mp4"/>
        <figcaption>"Ronaldo via dalla Juve se non vince la Champions"</figcaption>
      </figure>
      <related>
        <a href="https://www.tuttosport.com/news/calcio/serie-a/atalanta/2019/11/21-63614402/atalanta_ilicic_salta_la_juve_respinto_il_ricorso/"/>
        <a href="https://www.tuttosport.com/news/calcio/serie-a/juventus/2019/11/21-63611090/elkann_juventus_leader_nel_mondo_le_abbiamo_assicurato_il_futuro_/"/>
        <a href="https://www.tuttosport.com/archivio/calcio/serie-a/juventus"/>
        <a href="https://www.tuttosport.com/news/calcio/serie-a/juventus/2019/11/21-63601949/ramsey_allassalto_dellatalanta_rambo_ii_dopo_leurodoppietta/?related_news"/>
        <a href="https://www.tuttosport.com/news/calcio/serie-a/juventus/2019/11/21-63600324/marchisio_a_tutta_juve_regalami_la_champions_/?related_news"/>
        <a href="https://www.tuttosport.com/news/calcio/calciomercato/2019/11/21-63599289/rinnovo_matuidi_c_lopzione_della_juve_ecco_fino_a_quando_sar_in_vigore/?related_news"/>
        <a href="https://www.tuttosport.com/news/calcio/calciomercato/2019/11/21-63598426/la_juve_guarda_al_futuro_preso_il_16enne_soul/?related_news"/>
      </related>
    </article>
  </body>
</html>