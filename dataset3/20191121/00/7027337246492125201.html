<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699351/10-%DA%A9%D8%B4%D8%AA%D9%87-%D8%A8%D8%B1%D8%A7%D8%AB%D8%B1-%D8%AD%D9%85%D9%84%D8%A7%D8%AA-%D8%AA%D9%88%D9%BE%D8%AE%D8%A7%D9%86%D9%87%E2%80%8C%D8%A7%DB%8C-%D8%B9%D8%B1%D8%A8%D8%B3%D8%AA%D8%A7%D9%86-%D8%A8%D9%87-%DB%8C%D9%85%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="10 کشته براثر حملات توپخانه‌ای عربستان به یمن"/>
    <meta property="og:description" content="منابع خبری چهارشنبه شب گزارش دادند؛ در حمله توپخانه‌ای ارتش عربستان به مناطق مرزی استان صعده واقع در شمال یمن، ۱۰ آفریقایی مهاجر کشته و ۳۵ نفر دیگر زخمی شدند."/>
  </head>
  <body>
    <article>
      <h1>10 کشته براثر حملات توپخانه‌ای عربستان به یمن</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/30/1039050_274.jpg"/>
      </figure>
      <p>منابع خبری چهارشنبه شب گزارش دادند؛ در حمله توپخانه‌ای ارتش عربستان به مناطق مرزی استان صعده واقع در شمال یمن، ۱۰ آفریقایی مهاجر کشته و ۳۵ نفر دیگر زخمی شدند.</p>
      <p>به گزارش ایرنا به نقل از پایگاه خبری المسیره یمن، واحدهای توپخانه عربستان محل حضور مهاجران آفریقایی را در شهرستان مرزی «منبه» استان صعده هدف قرار داده اند.</p>
      <p>بر اساس این گزارش، همه کشته و زخمی های این حمله مهاجران آفریقایی بودند.</p>
      <p>همه ساله هزاران مهاجر از شرق آفریقا و با هدف عزیمت به عربستان سعودی و یافتن شغل در این کشور، عازم یمن می‌شوند.</p>
      <p>عربستان از فروردین ۹۴ در قالب ائتلافی از چند کشور غربی و عربی و با کمک آمریکا، به بهانه بازگرداندن «عبدربه منصور هادی» رئیس جمهوری مستعفی و فراری این کشور به قدرت، حملات گسترده‌ای را علیه یمن- فقیرترین کشور عربی- آغاز کرد.</p>
      <p>بر اثر این تجاوز، تاکنون هزاران یمنی کشته شده اند و بر اساس گزارش سازمان ملل متحد، قحطی در این کشور به بزرگ ترین فاجعه انسانی در جهان تبدیل شده است.</p>
    </article>
  </body>
</html>