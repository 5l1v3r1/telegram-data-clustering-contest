<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3774241,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Minute Media הישראלית רוכשת פלטפורמת תוכן לספורט"/>
    <meta property="og:description" content="סכום העסקה לא דווח, אך זו הרכישה השלישית של החברה. פלטפורמת The Players Tribune שנרכשה נוסדה ב-2014 וכוללת תוכן שנוצר על ידי יותר מ-2,000 ספורטאים מקצועיים"/>
  </head>
  <body>
    <article>
      <h1>Minute Media הישראלית רוכשת פלטפורמת תוכן לספורט</h1>
      <h2>סכום העסקה לא דווח, אך זו הרכישה השלישית של החברה. פלטפורמת The Players Tribune שנרכשה נוסדה ב-2014 וכוללת תוכן שנוצר על ידי יותר מ-2,000 ספורטאים מקצועיים</h2>
      <address><time datetime="2019-11-21T00:00:00+00:00">21 Nov 2019</time> by <a rel="author">הגר רבט</a></address>
      <p>חברת הספורטק הישראלית Minute Media הודיעה היום (ה') על רכישת The Players Tribune - פלטפורמת תוכן המציגה ספורטאים בינלאומיים מהשורה הראשונה שייסד שחקן הבייסבול האגדי דרק ג׳יטר. ג׳יטר עצמו יצטרף לדירקטוריון החברה הישאלית.</p>
      <p>רכישת The Players Tribune היא הרכישה השלישית של Minute Media בשנה האחרונה, שבפורטפוליו שלה נמצאות כבר Mental Floss ו-The Big Lead</p>
      <p>פלטפורמת The Players Tribune תמשיך להתקיים כמותג עצמאי תוך שימוש ביכולות הסקייל הגלובאליות, והטכנולוגיה של Minute Media. פרטי העסקה לא נמסרו אך מדובר ברכישה הגדולה ביותר של החברה עד היום.</p>
      <figure>
        <img src="https://images1.calcalist.co.il/PicServer3/2017/02/14/703627/asaf-peled_l.jpg"/>
        <figcaption>אסף פלד מנכ"ל Minute Media</figcaption>
      </figure>
      <p>The Players Tribune שנוסדה ב-2014 היא פלטפורמת תוכן שמרבית המידע בה נוצר על ידי ספורטאים מקצועיים. מאז הקמתה, יותר מ -2,000 ספורטאים מובילים תרמו לה סיפורים ארוכים וקצרים, סדרות וידאו ופודקסטים. בפלטפורמה הושקעו במהלך השנים 18 מיליון דולר, והיא מציגה חומרים ממבט ראשון של קווין דוראנט, דני אלבס, ניימאר, לואיס סוארס, ג'רארד פיקה, וסטף קרי.</p>
      <p>אסף פלד, מייסד ומנכ"ל חברת Minute Media מסר: "The Tribune Players הינו אחד ממותגי המדיה הדיגיטלית הדינמיים ביותר בעולם בתחום הספורט. הוספת קהילת האתלטים של המותג, הסיפורים האותנטיים ותוכן פרימיום הם נכס יוצא דופן לפורטפוליו שלנו. נמשיך לחזק את המותג שלנו במטרה להיות הפלטפורמה הראשונה בעולם לתוכן ספורט".</p>
      <p>Minute Media (במקור 90min), הוקמה בסוף 2011 על ידי אסף פלד, המשמש כמנכ"ל החברה, גילי בימן ויובל לרום. החברה מאפשרת לאוהדי ספורט מרחבי העולם לייצר תכנים ייחודיים מנקודת מבטם האישית. לאור ההצלחה של 90min , המדורגת בין שלוש פלטפורמות הכדורגל המובילות בעולם, השיקה החברה ב-2016 את 12up, פלטפורמת ספורט ייעודית לספורט אמריקאי ותוך פחות משנה צברה בה עשרות מיליוני משתמשים.</p>
      <p>לפני כשנתיים השיקה את DBLTAP, מותג ספורט ייחודי לאוהדי esports ולאחרונה הרחיבה את פעילותה לתחום התרבות הפופולרית כאשר רכשה את Mental Floss ו-The Big Lead. החברה מעסיקה למעלה מ-230 עובדים, שליש מהם במרכז הפיתוח בישראל ובין משקיעיה גולדמן זאקס, קומרה קפיטל, ג'מני, פרוזיבן, באטרי ומותגים גדולים מתחום המדיה והספורט.</p>
      <p>לפי נתוני החברה, יש לה יותר מ-250 מיליון משתמשים ייחודיים בכל חודש ותכנים ב-14 שפות. בין לקוחות החברה מותגים כגון Nike, Pepsi, MasterCard, Verizon , אולפני Paramount, Warner Brothers.</p>
    </article>
  </body>
</html>