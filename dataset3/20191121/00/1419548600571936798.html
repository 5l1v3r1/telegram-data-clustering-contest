<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/39f7h2"/>
    <meta property="og:site_name" content="News7 Tamil"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="பெண்ணின் வயிற்றில் ஊசி வைத்து தைத்த மருத்துவர் செவிலியர் பணியிடை நீக்கம்!"/>
    <meta property="og:description" content="பெண்ணின் வயிற்றில் ஊசி வைத்து தைத்த மருத்துவர் செவிலியர் பணியிடை நீக்கம்!"/>
  </head>
  <body>
    <article>
      <h1>பெண்ணின் வயிற்றில் ஊசி வைத்து தைத்த மருத்துவர் செவிலியர் பணியிடை நீக்கம்!</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">wasim</a></address>
      <p>
        <b>ராமநாதபுரம் அருகே கர்ப்பிணிக்கு பிரசவத்தின் போது, வயிற்றில் ஊசியை கவனக்குறைவாக வைத்து, தைத்த குற்றச்சாட்டு தொடர்பாக மருத்துவர் மற்றும் செவிலியர் பணியிடை நீக்கம் செய்யப்பட்டுள்ளனர்.</b>
      </p>
      <p>ராமநாதபுரம் அருகே மரவெட்டிவலசை பகுதியைச் சேர்ந்த கார்த்திக் என்பவரின் மனைவி ரம்யாவை, தலைப் பிரசவத்திற்காக உச்சிப்புளி அரசு ஆரம்ப சுகாதார நிலையத்தில் கடந்த 19ம் தேதி அனுமதிக்கப்பட்டார். அங்கு அவருக்கு சுகப்பிரசவத்தில் பெண் குழந்தை பிறந்த நிலையில், வயிற்றில் மீண்டும் வலி ஏற்பட்டுள்ளது. தொடர்ந்து எக்ஸ்ரே எடுத்து பார்த்த போது, அவரது வயிற்றில் ஊசி இருந்தது தெரிய வந்தது. இதனையறிந்த உறவினர்கள் மருத்துவமனையை முற்றுகையிட்டு போராட்டத்தில் ஈடுபட்டனர். </p>
      <p>இதைத்தொடர்ந்து, மதுரை ராஜாஜி அரசு மருத்துவமனையில் மேல்சிகிச்சைக்காக ரம்யா அனுமதிக்கப்பட்டார். பின்னர் அவரது வயிற்றில் இருந்த ஊசியானது அகற்றப்பட்டதாக மதுரை ராஜாஜி அரசு மருத்துவமனை தரப்பில் தெரிவிக்கப்பட்டுள்ளது.</p>
      <p>இதனிடையே ராமநாதபுரம் மாவட்ட தாய் சேய் நல அலுவலர் பத்மா உறவினர்களிடம் விசாரணை நடத்தினர். ரம்யாவிற்கு பிரசவம் பார்த்த மருத்துவர் முகமது ஜாஷிர்,  செவிலியர் அன்புச்செல்வி இருவரும் பணியிடை நீக்கம் செய்யப்பட்டனர். </p>
    </article>
  </body>
</html>