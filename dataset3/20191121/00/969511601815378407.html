<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/andreas-treichl-presedinte-erste-group-ultimii-25-de-ani-au-fost-o-aventura-erste-a-ajuns-de-la-o-valoare-de-1-5-mld-euro-in-1998-la-15-mld-euro-acum-18601989"/>
    <meta property="og:site_name" content="BusinessMagazin"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Andreas Treichl, preşedinte Erste Group: Ultimii 25 de ani au fost o aventură. Erste a ajuns de la o valoare de 1,5 mld.euro în 1998 la 15 mld euro acum"/>
    <meta property="og:description" content="Erste Group, unul dintre cele mai mari grupuri financiare din Europa Centrală şi de Est, a ajuns la o capitalizare de 15 miliarde euro, faţă de 1,5 miliarde euro în urmă cu 20 de ani, când s-a listat la bursa..."/>
  </head>
  <body>
    <article>
      <h1>Andreas Treichl, preşedinte Erste Group: Ultimii 25 de ani au fost o aventură. Erste a ajuns de la o valoare de 1,5 mld.euro în 1998 la 15 mld euro acum</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.businessmagazin.ro/autor/roxana-rosu" target="_blank">Roxana Rosu</a></address>
      <h3>Andreas Treichl, preşedinte Erste Group: Ultimii 25 de ani au fost o aventură. Erste a ajuns de la o valoare de 1,5 mld.euro în 1998 la 15 mld euro acum</h3>
      <p>Erste Group, unul dintre cele mai mari grupuri financiare din Europa Centrală şi de Est, a ajuns la o capitalizare de 15 miliarde euro, faţă de 1,5 miliarde euro în urmă cu 20 de ani, când s-a listat la bursa austriacă, în timp ce profitul net a crescut de la 133 milioane euro în 1998 la peste 1,5 miliarde euro în prezent, a amintit Andreas Treichl, care a condus grupul austriac în ultimul sfert de secol.</p>
      <p>Erste Group, unul dintre cele mai mari grupuri financiare din Europa Centrală şi de Est, a ajuns la o capitalizare de 15 miliarde euro, faţă de 1,5 miliarde euro în urmă cu 20 de ani, când s-a listat la bursa austriacă, în timp ce profitul net a crescut de la 133 milioane euro în 1998 la peste 1,5 miliarde euro în prezent, a amintit  Andreas Treichl, care a condus grupul austriac în ultimul sfert de secol.</p>
      <p>”Ultimii 25 de ani au fost o aventură. Am pornit ca o bancă de economii din Viena, un oraş care avea atunci aproximativ 1,6 milioane de locuitori şi am ajuns astăzi una cea mai importantă bancă digitală dintr-o regiune cu 70 milioane locuitori. Când ne-am listat am fost evaluaţi la 1,5 miliarde euro, iar acum am ajuns la 15 miliarde euro”.</p>
      <p>În cazul profitului net, creşterea a fost la fel de spectaculoasă, de la 133 milioane euro în primul an de prezenţă pe Bursă, în 1998, la 1,5 miliarde eur în prezent.</p>
      <p>”Uneori simt nevoia să mă ciupesc ca să cred toate aceste lucruri. Între aceste două momente au fost bineînţeles multe suişuri şi coborâşuri,  dar o să termin unde am început: a fost o evoluţie impresionantă şi a fost un real privilegiu pentru mine să fiu parte a acestei călătorii”, a mai spus Andreas Treichl în cadrul celei de-a noua ediţii a Capital Markets Day, eveniment organizat la Viena. El se pregăteşte acum să devină preşedinte al Fundaţiei Erste, cel mai mare acţionar al Erste Group.</p>
      <p>Cu această ocazie, Erste Group a emis o nouă prognoză pe termen mediu cu privire la rezultatele financiare ale grupului, ţintind creşterea veniturilor din comisioane bancare la 2,4 miliarde euro şi reducerea raportului cost/venit la 55% până în 2024.</p>
      <p>În plus, conducerea băncii a subliniat ritmul rapid de adopţie a soluţiilor digitale în regiune şi rolul Erste în acest context, după implementarea cu succes a platformei George. </p>
      <p>Grupul a emis şi o nouă grilă pentru 2020 a ROTE (Rentabilitatea activelor tangibile) de peste 10%, al şaselea an consecutiv în care indicatorul are o valoare de două cifre.</p>
      <p>Grupul austriac Erste, proprie­ta­rul BCR, a raportat pentru pri­mele nouă luni ale anului un profit net de 1,22 mi­liarde de euro, nivel similar cu cel înregistrat în aceeaşi perioadă din 2018 şi venituri operaţionale de peste 5,3 mld. euro, echivalentul unei creş­teri de aproape 6%. Venitul net din dobânzi a crescut cu 4,3%, la 3,5 mld. euro în principal în Cehia, dar şi în România şi Ungaria, în timp ce venitul net din taxe şi comisioane a fost de 1,4 mld. euro, plus 3,7%, susţinut în principal de veni­turile din serviciile de plăţi, creditare şi admi­nistrarea de active. </p>
      <p> </p>
      <p> </p>
      <p> </p>
    </article>
  </body>
</html>