<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/retailerul-scandinav-de-mobila-si-decoratiuni-jysk-afaceri-de-582-mil-lei-in-anul-financiar-2019-in-crestere-cu-20-5-18601984"/>
    <meta property="og:site_name" content="BusinessMagazin"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Retailerul scandinav de mobilă şi decoraţiuni JYSK, afaceri de 582 mil.lei în anul financiar 2019, în creştere cu 20,5%"/>
    <meta property="og:description" content="Retailerul scandinav de mobilă şi decoraţiuni JYSK a încheiat anul financiar 2019 cu o cifră de afaceri de 582 milioane lei, în creştere cu 20,5%, şi un profit brut înainte de taxe de 75,6 milioane lei, cu..."/>
  </head>
  <body>
    <article>
      <h1>Retailerul scandinav de mobilă şi decoraţiuni JYSK, afaceri de 582 mil.lei în anul financiar 2019, în creştere cu 20,5%</h1>
      <address><time datetime="2019-11-21T00:00:00+00:00">21 Nov 2019</time> by <a rel="author" href="https://www.businessmagazin.ro/autor/roxana-rosu" target="_blank">Roxana Rosu</a></address>
      <h3>Retailerul scandinav de mobilă şi decoraţiuni JYSK, afaceri de 582 mil.lei în anul financiar 2019, în creştere cu 20,5%</h3>
      <p>Retailerul scandinav de mobilă şi decoraţiuni JYSK a încheiat anul financiar 2019 cu o cifră de afaceri de 582 milioane lei, în creştere cu 20,5%, şi un profit brut înainte de taxe de 75,6 milioane lei, cu 12,8% mai mare decât nivelul din anul anterior.</p>
      <p>Retailerul scandinav de mobilă şi decoraţiuni JYSK  a încheiat anul financiar 2019 cu o cifră de afaceri de 582 milioane lei, în creştere cu 20,5%, şi un profit brut înainte de taxe de 75,6 milioane lei, cu 12,8% mai mare decât nivelul din anul anterior.</p>
      <p>Numărul total de bonuri a crescut cu 12,6% faţă de anul precedent, la peste 4 milioane de bonuri.  Anul financiar 2019 s-a încheiat pe 31 august).</p>
      <p>În 2019, JYSK România a inaugurat 15 magazine noi, extinzându-se în oraşe precum Huşi, Titu, Orăştie, Oneşti, Vălenii de Munte, Slobozia şi Mioveni.</p>
      <p>“Rezultatele pozitive din anul financiar 2019 se datorează atât creşterii vânzărilor pentru magazinele comparabile, cât şi noilor magazine deschise. În ceea ce priveşte produsele, cele mai mari vânzări au fost generate de mobilierul de interior, urmate de saltele, plăpumi şi perne şi articole pentru grădină. Din categoria de mobilier de interior, cele mai mari vânzări s-au înregistrat la dulapuri, iar cea mai mare creştere la biblioteci şi etajere”, a declarat Alex Bratu, Country Manager JYSK România şi Bulgaria.</p>
      <p>La nivel internaţional, grupul a avut afaceri de 3,79 miliarde euro, în creştere cu 6,3%, iar profitul brut înainte de taxe în anul 2019 s-a majorat la 436 millioane euro.</p>
      <p>“Anul acesta am făcut investiţii semnificative. În zona IT şi digitalizare am investit masiv pentru a ne asigura că JYSK se numără printre cei mai buni atunci când vine vorba de cumpărăturile online. Apoi, am inaugurat centrul de distribuţie din Bozhurishte, Bulgaria, am inaugurat un număr record de magazine în toată lumea şi am intrat pe piaţa din Irlanda”, a declarat Jan Bøgh, CEO JYSK. </p>
      <p>În cursul acestui an, JYSK Nordic şi Danisches Betternlager, ambele parte a Lars Larsen Group, au fuzionat într-o singură companie şi vor funcţiona împreună, sub acelaşi management.</p>
      <p> </p>
    </article>
  </body>
</html>