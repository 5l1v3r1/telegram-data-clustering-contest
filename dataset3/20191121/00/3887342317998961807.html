<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://profutbal.sk/clanok/238518-emery-naznacil-kedy-sa-xhaka-vrati-do-zostavy-arsenalu"/>
    <meta property="og:site_name" content="ProFutbal"/>
    <meta property="article:published_time" content="2019-11-21T00:00:00+00:00"/>
    <meta property="og:title" content="Emery naznačil, kedy sa Xhaka vráti do zostavy Arsenalu"/>
    <meta property="og:description" content="Bývalý kapitán Granit Xhaka by sa mohol vrátiť do zostavy londýnskeho Arsenalu v sobotnom stretnutí najvyššej anglickej súťaže so Southamptonom. Pripustil to tréner Unai Emery, ktorý vzal švajčiarskemu stredopoliarovi kapitánsku pásku za rozhnevanú reakciu na striedanie v októbrovom zápase proti Crystal Palace."/>
  </head>
  <body>
    <article>
      <h1>Emery naznačil, kedy sa Xhaka vráti do zostavy Arsenalu</h1>
      <address><time datetime="2019-11-21T00:00:00+00:00">21 Nov 2019</time> by <a rel="author">TASR</a></address>
      <p>Bývalý kapitán Granit Xhaka by sa mohol vrátiť do zostavy londýnskeho Arsenalu v sobotnom stretnutí najvyššej anglickej súťaže so Southamptonom. Pripustil to tréner Unai Emery, ktorý vzal švajčiarskemu stredopoliarovi kapitánsku pásku za rozhnevanú reakciu na striedanie v októbrovom zápase proti Crystal Palace.</p>
      <p><i>"Je v lepšom mentálnom rozpoložení, v takom, čo mu umožní nastúpiť, keď ho budeme potrebovať. Vo štvrtok ráno sme absolvovali veľmi konštruktívny rozhovor. Poctivo trénoval už pred reprezentačnou prestávkou a teraz opäť. Cíti, že jeho tím je momentálne Arsenal. Rozhodneme sa v piatok, no chceme ho naspäť,"</i> citovala <b>Emeryho </b>agentúra DPA.</p>
    </article>
  </body>
</html>