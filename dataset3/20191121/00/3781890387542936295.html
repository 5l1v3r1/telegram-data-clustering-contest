<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742747"/>
    <meta property="og:site_name" content="เดลินิวส์"/>
    <meta property="article:published_time" content="2019-11-21T00:15:00+00:00"/>
    <meta property="og:title" content="ผวาแผ่นดินไหว6.4ที่ลาว สั่นสะเทือนถึงตึกสูงเมืองกรุง!"/>
    <meta property="og:description" content="เกิดอาฟเตอร์ช็อกความรุนแรง 6.4 เมื่อเวลา 06.50 น.ที่ผ่านมา จุดศูนย์กลางอยู่ที่ประเทศลาว ห่างจากทางทิศตะวันออกเฉียงใต้ของ บ้านน้ำช้าง ต.ขุนน่าน อ.เฉลิมพระเกียรติ จ.น่าน ประมาณ 20 กม. แรงสั่นสะเทือนรับรู้ได้ถึงตามตึกสูงเมืองกรุง!"/>
  </head>
  <body>
    <article>
      <h1>ผวาแผ่นดินไหว6.4ที่ลาว สั่นสะเทือนถึงตึกสูงเมืองกรุง!</h1>
      <address>
        <time datetime="2019-11-21T00:15:00+00:00">21 Nov 2019, 00:15</time>
      </address>
      <p>
        <b>เกิดอาฟเตอร์ช็อกความรุนแรง 6.4 เมื่อเวลา 06.50 น.ที่ผ่านมา จุดศูนย์กลางอยู่ที่ประเทศลาว ห่างจากทางทิศตะวันออกเฉียงใต้ของ บ้านน้ำช้าง ต.ขุนน่าน อ.เฉลิมพระเกียรติ จ.น่าน ประมาณ 20 กม. แรงสั่นสะเทือนรับรู้ได้ถึงตามตึกสูงเมืองกรุง!</b>
      </p>
      <p>เมื่อวันที่ 21 พ.ย. จากกรณีเหตุแผ่นดินไหวรุนแรง ขนาด 5.9 ลึกจากผิวดิน 5 กม. ในประเทศลาว เมื่อเวลา 04:03 น.ที่ผ่านมา ตามเวลาประเทศไทย โดยจุดศูนย์กลางอยู่ห่างจากทางทิศตะวันออกเฉียงใต้ของ บ้านน้ำช้าง ต.ขุนน่าน อ.เฉลิมพระเกียรติ จ.น่าน ประมาณ 19 กม. ซึ่งความรุนแรงของแผ่นดินไหว สามารถรับรู้ได้ในพื้นที่หลายจังหวัดของประเทศไทยตอนบน อาทิ จ.น่าน แพร่ พะเยา เชียงใหม่ เชียงราย ลำปาง เลย ขอนแก่น อุดรธานี ตามที่เสนอข่าวไปแล้วนั้น</p>
      <figure>
        <img src="https://www.dailynews.co.th/admin/upload/20191121/news_qmLdZoqkOx071449_533.jpg?v=20191121086?v=4072"/>
      </figure>
      <p>ความคืบหน้าในเรื่องนี้ มีรายงานว่า หลังเกิดแผ่นดินไหวขนาด 5.9 เมื่อช่วงเช้ามืดที่ผ่านมาแล้วนั้น ยังได้เกิดอาฟเตอร์ช้อกตามมาอีกนับสิบครั้ง ล่าสุดเมื่อเวลา 06.50 น.ตามเวลาในประเทศไทย ได้เกิดแผ่นดินไหวขนาด 6.4 ลึกจากผิวดินเพียง 3 กม. โดยจุดศูนย์กลางอยู่ห่างจากทางทิศตะวันออกเฉียงใต้ของ บ้านน้ำช้าง ต.ขุนน่าน อ.เฉลิมพระเกียรติ จ.น่าน ประมาณ 20 กม. ซึ่งความรุนแรงของแผ่นดินไหวล่าสุดครั้งนี้ สามารถรับรู้ได้ถึงแรงสั่นสะเทือนตามตึกสูงในกรุงเทพมหานครอย่างชัดเจน</p>
    </article>
  </body>
</html>