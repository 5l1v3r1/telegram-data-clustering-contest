<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b8%cf%81%ce%af%ce%bb%ce%b5%cf%81-%cf%83%cf%84%ce%b7-%ce%b4%ce%ac%cf%86%ce%bd%ce%b7-%ce%ac%ce%bd%cf%84%cf%81%ce%b1%cf%82-%ce%bc%ce%b5-%ce%bc%ce%b1%cf%87%ce%b1%ce%af%cf%81%ce%b9-%ce%b1%cf%80%ce%b5.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-21T20:31:37+00:00"/>
    <meta property="og:title" content="Θρίλερ στη Δάφνη: Άντρας με μαχαίρι απείλησε ανήλικες μαθήτριες την ώρα που σχολούσαν"/>
    <meta property="og:description" content="Ένα τρομακτικό περιστατικό έλαβε χώρα στη Δάφνη, όταν σύμφωνα με καταγγελίες, μετά το σχόλασμα ενός γυμνασίου της περιοχής, άνδρας απείλησε με μαχαίρι δύο νεαρά κορίτσια."/>
  </head>
  <body>
    <article>
      <h1>Θρίλερ στη Δάφνη: Άντρας με μαχαίρι απείλησε ανήλικες μαθήτριες την ώρα που σχολούσαν</h1>
      <address>
        <time datetime="2019-11-21T20:31:37+00:00">21 Nov 2019, 20:31</time>
      </address>
      <p>
        <b>Ένα τρομακτικό περιστατικό έλαβε χώρα στη Δάφνη, όταν σύμφωνα με καταγγελίες, μετά το σχόλασμα ενός γυμνασίου της περιοχής, άνδρας απείλησε με μαχαίρι δύο νεαρά κορίτσια.</b>
      </p>
      <p>Όπως κατήγγειλε με ανάρτησή του στο διαδίκτυο σύλλογος γονέων και κηδεμόνων τοπικού γυμνασίου, τρία κορίτσια της Α’ τάξης είχαν σχολάσει κι επέστρεφαν στο σπίτι τους, όταν δέχτηκαν επίθεση από τον μυστηριώδη άνδρα.</p>
      <p>Συναγερμός στις αστυνομικές αρχές μετά από καταγγελίες στη Δάφνη, σύμφωνα με τις οποίες ένας άνδρας με μαχαίρι ακολουθεί ανήλικες μαθήτριες, την ώρα που σχολάνε.</p>
      <p>Γονείς και μαθητές σε Γυμνάσιο της περιοχής έχουν αναστατωθεί από χθες, Τετάρτη, σύμφωνα με το θέμα που παρουσίασε το δελτίο ειδήσεων του Star.</p>
      <p>Όπως κατήγγειλε με ανάρτησή του στο διαδίκτυο σύλλογος γονέων και κηδεμόνων, τρία κορίτσια της Α’ τάξης είχαν σχολάσει κι επέστρεφαν στο σπίτι τους, όταν δέχτηκαν επίθεση από τον μυστηριώδη άνδρα.</p>
      <p>Η ενέδρα στήθηκε στην οδό Δαρδανελλίων. Ο δράστης φέρεται να περίμενε μέχρι να σχολάσουν τα τρία κορίτσια. Όταν η μία μαθήτρια έμεινε λίγο πίσω για να δέσει τα κορδόνια της, εκείνος πετάχτηκε ξαφνικά μέσα από τις φυλλωσιές του πάρκου, έβγαλε από το μανίκι του ένα μαχαίρι και πλησίασε με απειλητικές διαθέσεις τις δύο φίλες της. Οι μαθήτριες, τρομοκρατημένες άρχισαν να τρέχουν για να ξεφύγουν.</p>
      <p>Σύμφωνα με τις περιγραφές ο δράστης φέρεται να είναι 35-40 ετών, έχει γένια και είναι εύσωμος, ενώ είναι άγνωστα τα κίνητρά του.</p>
    </article>
  </body>
</html>