<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357009640-gruppa-harkovchan-izbila-policejskogo-a-zatem-pytalis-otkupitsja-(foto)"/>
    <meta property="og:site_name" content="Главное™"/>
    <meta property="article:published_time" content="2019-11-21T20:57:00+00:00"/>
    <meta property="og:title" content="Группа харьковчан избила полицейского, а затем пытались откупиться (фото)"/>
    <meta property="og:description" content="Співробітник поліції Харкова став об’єктом нападу для трьох місцевих мешканців. У результаті раптово виниклого конфлікту зловмисники почали наносити йому тілесні ушкодження, а потім – відкрили вогонь зі зброї, попередньо — карабіна &amp;laqu..."/>
  </head>
  <body>
    <article>
      <h1>Группа харьковчан избила полицейского, а затем пытались откупиться (фото)</h1>
      <address>
        <time datetime="2019-11-21T20:57:00+00:00">21 Nov 2019, 20:57</time>
      </address>
      <p>Співробітник поліції Харкова став об’єктом нападу для трьох місцевих мешканців. У результаті раптово виниклого конфлікту зловмисники почали наносити йому тілесні ушкодження, а потім – відкрили вогонь зі зброї, попередньо — карабіна «Сайга». Щоби не потрапити за ґрати за вчинене, спільники надали через посередника неправомірну вигоду слідчому поліції.</p>
      <p> <br/>У вересні 2019 року в рамках захисту працівників поліції Харківським управлінням Департаменту внутрішньої безпеки НПУ було одержано інформацію щодо нападу на співробітника харківської поліції.</p>
      <figure>
        <img src="https://img.glavnoe.ua/Image2018/2019/11/21/0057.jpg"/>
      </figure>
      <p>Під час перевірки встановили, що 34-річний поліцейський батальйону поліції особливого призначення у позаслужбовий час перебував зі знайомими поблизу однієї з міських кав’ярень. На ґрунті раптово виниклих неприязних відносин відбувся конфлікт між поліцейським та трьома раніше не відомими йому особами. Шарпанина переросла у побиття потерпілого, а згодом один із нападників дістав зі свого автомобіля зброю, попередньо — карабін «Сайга». Усвідомлюючи, що сили нерівні, правоохоронець спробував покинути місце події. Однак зловмисники почали стріляти у його сторону, наздогнали, повалили на землю, почали бити ногами та прикладом карабіна по голові до тих пір, поки чоловік не втратив свідомості.</p>
      <figure>
        <img src="https://img.glavnoe.ua/Image2018/2019/11/21/0058.jpg"/>
      </figure>
      <p>Потерпілого госпіталізували з численними тілесними ушкодженнями. За фактом нападу слідчі Московського відділу ГУНП у Харківській області розпочали кримінальне провадження за ч. 4 ст. 296 (Хуліганство) Кримінального кодексу України.</p>
      <p> </p>
      <related>
        <h4>Читайте также:</h4>
        <a href="https://glavnoe.ua/news/n357009614-v-zhitomire-policija-zaderzhala-chlena-igil-iz-rossii-9foto)"/>
      </related>
      <p> <br/>Покази свідків події та співробітника поліції, відео з камер спостереження, висновки кількох проведених експертиз дозволили відтворити обставини інциденту, встановити зловмисників та зібрати доказову базу їхньої причетності до злочину. Винуватцями події виявилися місцеві мешканці 22-32 років, двоє з них у минулому притягувалися до відповідальності за збут наркотиків, крадіжки та вимагання.</p>
      <figure>
        <img src="https://img.glavnoe.ua/Image2018/2019/11/21/0059.jpg"/>
      </figure>
      <p> <br/>Дізнавшись, що поліція займається розслідуванням вищезазначеної справи, спільники вирішили відкупитися й уникнути покарання. Для цього вони делегували свого знайомого до слідчої поліції з пропозицією надання неправомірної вигоди у сумі 2 тисяч доларів США за можливість непритягнення їх до відповідальності.Працівники внутрішньої безпеки НПУ та слідчого відділу Московського ВП, під процесуальним керівництвом Харківської місцевої прокуратури №4, затримали 29-річного посередника, на передачі ним хабара майору поліції.</p>
      <figure>
        <img src="https://img.glavnoe.ua/Image2018/2019/11/21/0060.jpg"/>
      </figure>
      <related>
        <h4>Читайте также:</h4>
        <a href="https://glavnoe.ua/news/n357009603-pod-harkovom-iznasilovali-14-letnjuju-devochku-nasilnik-pytalsja-pokonchit-s-soboj"/>
      </related>
      <p>Наразі йому вже оголошено про підозру за ч. 3 ст. 369 КК України, а трьом нападникам на старшого сержанта поліції вручено підозри за ч. 4 ст. 296 ККУ. За підкуп службової особи та за групове побиття харків’янам загрожує позбавлення волі на строк від чотирьох до восьми років з конфіскацією майна або без такого.</p>
      <related>
        <h4>Читайте также:</h4>
        <a href="https://glavnoe.ua/news/n357009588-v-kieve-u-pensionerki-otobrali-20-tys-griven"/>
      </related>
    </article>
  </body>
</html>