<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://elektrickevozy.cz/clanky/ford-zverejnil-kratky-film-o-tom-jak-a-proc-vznikl-mustang-jako-elektroauto"/>
    <meta property="og:site_name" content="ElektrickeVozy.cz"/>
    <meta property="article:published_time" content="2019-11-21T20:02:30+00:00"/>
    <meta property="og:title" content="Ford zveřejnil krátký film o tom, jak a proč vznikl Mustang jako elektroauto"/>
    <meta property="og:description" content="Začátky nejsou nikdy jednoduché. Své by o tom mohli vyprávět i u amerického Fordu, který se konečně jako jeden z posledních velkých automobilových výrobců rozhodl vstoupit na trh s elektromobily. Jeho prvním čistokrevným a pouze elektřinou poháněným kouskem se stal překvapivě rovnou Mustang!"/>
  </head>
  <body>
    <article>
      <h1>Ford zveřejnil krátký film o tom, jak a proč vznikl Mustang jako elektroauto</h1>
      <address><time datetime="2019-11-21T20:02:30+00:00">21 Nov 2019, 20:02</time> by <a rel="author">Luboš Srb</a></address>
      <p>
        <b>Začátky nejsou nikdy jednoduché. Své by o tom mohli vyprávět i u amerického Fordu, který se konečně jako jeden z posledních velkých automobilových výrobců rozhodl vstoupit na trh s elektromobily. Jeho prvním čistokrevným a pouze elektřinou poháněným kouskem se stal překvapivě rovnou Mustang!</b>
      </p>
      <figure>
        <img src="https://elektrickevozy.cz/wp-content/uploads/2019/11/ford-mustang-mach-e-elektromobil_4.jpg"/>
      </figure>
      <p>TIP: <a href="https://elektrickevozy.cz/clanky/ford-mustang-mach-e-elektromobil-pro-nove-generace">Ford Mustang Mach-E: elektromobil (pro) nové generace</a></p>
      <p>Historie legendárního Mustangu sahá 55 let zpátky. Auto, které patří mezi nejznámější a nejoblíbenější tzv. muscle car. Vždy bylo poháněné spalovacím motorem. A mělo charakteristický a neskutečně atraktivní zvuk, který jen podtrhoval sportovní a jedinečnou duši Mustangu.</p>
      <p>Nicméně doba pokročila a už i u Fordu věří, že budoucností je elektřina. Pro mladší a jinak smýšlející zákazníky tak automobilka připravila první novodobý elektromobil, který má posunout vývoj novým směrem. <a href="https://elektrickevozy.cz/stitky/ford-mustang-mach-e">Mustang Mach-E</a> je elektromobilem, který si prý ve všech směrech zaslouží legendární a zvučnou nálepku Mustang, ačkoliv místo spalovacího motoru má elektromotor a baterky, místo opravdového zvuku má umělý zvuk z reproduktorů a dokonce místo kupé provedení jde o větší SUV. Inženýři o něm dokonce tvrdí, že je ne ze 100, ale rovnou z 1 000 % Mustangem, do kterého se zamilujete stejně, jako do jeho předchůdců. Je to náhrada, nebo sourozenec? Ford jasně říká, že se nemusíte bát a bude nadále pokračovat s vylepšováním i klasického Mustangu. Tohle je jen další koník do stáje.</p>
      <p>Více se dozvíte v následujícím krátkém 20minutovém filmu, který je určený nejen pro všechny spokojené majitele a obdivovatele klasického Mustangu, ale také pro všechny automobilové fanoušky.</p>
      <figure>
        <iframe src="https://www.youtube.com/embed/KOu_gOI9u88" width="660" height="371" data-service="Youtube" scrolling="no"/>
      </figure>
      <h3>SOUVISEJÍCÍ</h3>
      <ol>
        <li>
          <a href="https://elektrickevozy.cz/clanky/legendarni-ford-mustang-uz-i-jako-elektromobil">Legendární Ford Mustang už i jako elektromobil</a>
        </li>
        <li>
          <a href="https://elektrickevozy.cz/clanky/ford-mustang-mach-e-elektromobil-pro-nove-generace">Ford Mustang Mach-E: elektromobil (pro) nové generace</a>
        </li>
        <li>
          <a href="https://elektrickevozy.cz/clanky/elektricky-ford-mustang-coby-suv-ma-jit-proti-tesle-model-y">Elektrický Ford Mustang coby SUV má jít proti Tesle Model Y</a>
        </li>
      </ol>
    </article>
  </body>
</html>