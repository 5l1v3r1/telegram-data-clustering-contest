<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-21/wiecej-slubow-cywilnych-niz-koscielnych-wlosi-wola-zawierac-malzenstwa-w-urzedach/"/>
    <meta property="og:site_name" content="Polsat News"/>
    <meta property="article:published_time" content="2019-11-21T20:12:00+00:00"/>
    <meta property="og:title" content="Więcej ślubów cywilnych niż kościelnych. Włosi wolą zawierać małżeństwa w urzędach"/>
    <meta property="og:description" content="We Włoszech, kraju o głębokich tradycjach katolickich, po raz pierwszy liczba ślubów cywilnych przekroczyła minimalnie w 2018 roku liczbę małżeństw zawieranych w kościele: te pierwsze stanowiły 50,1 proc."/>
  </head>
  <body>
    <article>
      <h1>Więcej ślubów cywilnych niż kościelnych. Włosi wolą zawierać małżeństwa w urzędach</h1>
      <address>
        <time datetime="2019-11-21T20:12:00+00:00">21 Nov 2019, 20:12</time>
      </address>
      <p>
        <b>We Włoszech, kraju o głębokich tradycjach katolickich, po raz pierwszy liczba ślubów cywilnych przekroczyła minimalnie w 2018 roku liczbę małżeństw zawieranych w kościele: te pierwsze stanowiły 50,1 proc.</b>
      </p>
      <related>
        <a href="https://www.polsatnews.pl/wiadomosc/2017-09-26/pan-mlody-wskoczyl-do-rzeki-i-uratowal-tonace-dziecko-w-trakcie-slubnej-sesji-zdjeciowej/"/>
      </related>
      <p>Wykazują to dane ogłoszone w czwartek przez Włoski Instytut Statystyczny (ISTAT). W 1970 roku liczba ślubów cywilnych w stosunku do ogółu zawieranych małżeństw wynosiła 2,3 proc.</p>
      <p>
        <a href="https://www.polsatnews.pl/wiadomosc/2019-07-24/kosztowne-prezenty-slubne-podlegaja-opodatkowaniu/">
          <b>ZOBACZ: Kosztowne prezenty ślubne podlegają opodatkowaniu</b>
        </a>
      </p>
      <p>
        <b>Śluby coraz później</b>
      </p>
      <p>Włosi z roku na rok zawierają małżeństwa coraz później. Statystycznie rzecz biorąc mężczyźni żenią się w wieku 33,7 roku, a kobiety wychodzą za mąż w wieku 31,5 roku, podczas gdy w 2008 roku wchodzili w związki małżeńskie odpowiednio o 1,6 roku i 2,1 roku wcześniej.</p>
      <p>Według ISTAT młodzi Włosi pozostają w domu rodziców wyjątkowo długo: 67,5 proc. mężczyzn w wieku od 18 do 34 lat mieszka z rodzicami; odsetek kobiet w tym przedziale wiekowym pozostających jeszcze w domu rodziców, to 54, 4 proc.</p>
      <p>
        <a href="https://www.polsatnews.pl/wiadomosc/2019-10-15/pozyczyli-lamborghini-na-slub-rozbili-je-a-kobiete-kierujaca-autem-z-ktorym-sie-zderzyli-opluli/">
          <b>ZOBACZ: Pożyczyli lamborghini na ślub. Rozbili je, a kobietę kierującą autem, z którym się zderzyli, opluli</b>
        </a>
      </p>
      <p>ISTAT jako przyczyny tego zjawiska wskazuje brak pracy dla młodych i duży odsetek prekariuszy wśród zatrudnionych.</p>
      <p>Zmiany zachodzące we włoskim społeczeństwie wynikają również z takich przyczyn jak ta, że co trzecie dziecko rodzi się ze związków niepołączonych ślubem, a 17,3 proc. małżeństw zawartych w 2018 roku to związki, w których jedno z partnerów jest cudzoziemcem.</p>
      <p>
        <b>Podział Włoch</b>
      </p>
      <p>Raport ISTAT ukazuje także utrzymujący się głęboki podział Italii na laicką północ i religijne, bardziej tradycyjne w swych obyczajach południe: podczas gdy w północnych Włoszech śluby cywilne to już 63,9 proc. wszystkich zawieranych małżeństw, na południu stanowią one przeszło dwa razy mniej - 30,4 proc.</p>
      <p>
        <a href="https://www.polsatnews.pl/wideo/spadochroniarz-zawisl-na-latarni-wszystkiemu-przygladal-sie-krol-hiszpanii_6757512/">WIDEO - Spadochroniarz zawisł na latarni. Wszystkiemu przyglądał się król Hiszpanii</a>
      </p>
      <figure>
        <img src="https://r.dcs.redcdn.pl/http/o2/redefine/cp/ka/kafmcpjwuoztoemc54jvncwo4w5omxkn.jpg"/>
      </figure>
    </article>
  </body>
</html>