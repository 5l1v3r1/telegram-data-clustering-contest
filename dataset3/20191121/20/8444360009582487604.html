<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/pelozi-epiorkos-o-tramp-xrisimopoiise-to-aksioma-gia-prosopiko-tou-ofelos/2920826/"/>
    <meta property="og:site_name" content="Newsit.gr"/>
    <meta property="article:published_time" content="2019-11-21T20:50:21+00:00"/>
    <meta property="og:title" content="Πελόζι: Επίορκος ο Τραμπ, χρησιμοποίησε το αξίωμα για προσωπικό του όφελος!"/>
    <meta property="og:description" content="Υπάρχουν σαφείς αποδείξεις ότι ο Ντόναλντ Τραμπ χρησιμοποίησε το αξίωμά του για προσωπικό όφελός του και υπονόμευσε την εθνική ασφάλεια, δήλωσε η πρόεδρος της Βουλής των Αντιπροσώπων, Νάνσι Πελόζι."/>
  </head>
  <body>
    <article>
      <h1>Πελόζι: Επίορκος ο Τραμπ, χρησιμοποίησε το αξίωμα για προσωπικό του όφελος!</h1>
      <h2>Υπάρχουν σαφείς αποδείξεις ότι ο Ντόναλντ Τραμπ χρησιμοποίησε το αξίωμά του για προσωπικό όφελός του και υπονόμευσε την εθνική ασφάλεια, δήλωσε η πρόεδρος της Βουλής των Αντιπροσώπων, Νάνσι Πελόζι.</h2>
      <address><time datetime="2019-11-21T20:50:21+00:00">21 Nov 2019, 20:50</time> by <a rel="author">Newsit Newsroom</a></address>
      <p>Ωστόσο, δεν έχει ληφθεί καμία οριστική απόφαση για την παραπομπή του, αφού οι Δημοκρατικοί της Βουλής συνεχίζουν τις έρευνές τους, όπως προέκυψε από τις δηλώσεις <b>Πελόζι</b>, στην καθιερωμένη συνέντευξη Τύπου που παραχωρεί κάθε εβδομάδα.</p>
      <p>Σε αυτήν επανέλαβε ότι επαφίεται στην Επιτροπή Πληροφοριών της Βουλής να καθορίσει πώς θα προχωρήσει η έρευνα καθώς οι βουλευτές συνεχίζουν να συγκεντρώνουν στοιχεία και να ακούν μάρτυρες.</p>
      <p>“Οι αποδείξεις είναι σαφείς… ότι ο πρόεδρος χρησιμοποίησε το αξίωμα για προσωπικό όφελός του και πράττοντας κατ’ αυτόν τον τρόπο υπονόμευσε την εθνική ασφάλεια. Καταπάτησε τον όρκο του”, είπε.</p>
      <p>Όταν ρωτήθηκε από δημοσιογράφο αν η Βουλή είναι έτοιμη να συντάξει το κατηγορητήριο κατά του Τραμπ, η Δημοκρατική πρόεδρος απάντησε: “Δεν έχουμε αποφασίσει ακόμη”.</p>
      <p>Άφησε εξάλλου ανοιχτό το ενδεχόμενο να γίνουν και άλλες ακροάσεις στην Επιτροπή ή να κληθούν και άλλοι μάρτυρες για να καταθέσουν. “Δεν έχουμε τελειώσει ακόμη. Η ημέρα δεν τελείωσε και ποτέ δεν ξέρεις αν η κατάθεση ενός ανθρώπου μπορεί να οδηγήσει στην ανάγκη να ληφθεί κατάθεση και από κάποιον άλλον”, είπε.</p>
    </article>
  </body>
</html>