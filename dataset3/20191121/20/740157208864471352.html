<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/fundusze-europejskie/krakow-moze-liczyc-na-dofinansowanie-zakupu-autobusow,135383.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-21T20:57:00+00:00"/>
    <meta property="og:title" content="Kraków może liczyć na dofinansowanie zakupu autobusów"/>
    <meta property="og:description" content="Zakup 50 przegubowych autobusów elektrycznych dla Krakowa znalazł się na liście projektów wybranych do dofinansowania ze środków unijnych. Złożony przez MPK SA wniosek spełnił wymagane przez Centrum Unijnych Projektów Transportowych kryteria oceny i uzyskał wymaganą liczbę punktów."/>
  </head>
  <body>
    <article>
      <h1>Kraków może liczyć na dofinansowanie zakupu autobusów</h1>
      <address><time datetime="2019-11-21T20:57:00+00:00">21 Nov 2019, 20:57</time> by <a rel="author">JS  </a></address>
      <h4>Zakup 50 przegubowych autobusów elektrycznych dla Krakowa znalazł się na liście projektów wybranych do dofinansowania ze środków unijnych. Złożony przez MPK SA wniosek spełnił wymagane przez Centrum Unijnych Projektów Transportowych kryteria oceny i uzyskał wymaganą liczbę punktów.</h4>
      <hr/>
      <p>Przypomnijmy, że 13 listopada do MPK SA w Krakowie wpłynęły dwie oferty od producentów, którzy chcą dostarczyć 50 nowych przegubowych autobusów elektrycznych, o długości 18 m (Evo Bus Polska sp. z o.o. wyceniła realizację tego kontraktu na 151 885 000 zł netto, a firma Solaris Bus&amp;Coach SA na 134 500 000 zł netto). Obecnie trwa sprawdzanie tych ofert.</p>
      <p>Nowe autobusy elektryczne będą wyposażone w klimatyzację, monitoring, system informacji pasażerskiej oraz platformy ułatwiające wsiadanie i wysiadanie osobom poruszającym się na wózkach. Będą wykorzystywane na czterech liniach: 144, 173, 179 i częściowo 503, kursujących przez Aleje Trzech Wieszczów, a więc w rejonie miasta, w którym odnotowywane są największe przekroczenia norm zanieczyszczenia powietrza.</p>
    </article>
  </body>
</html>