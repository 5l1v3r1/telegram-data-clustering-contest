<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/matovic-szerint-butasag-lett-volna-ellenzeki-nagykoaliciot-letrehozni"/>
    <meta property="og:site_name" content="Paraméter"/>
    <meta property="article:published_time" content="2019-11-21T20:43:00+00:00"/>
    <meta property="og:title" content="Matovič szerint butaság lett volna ellenzéki nagykoalíciót létrehozni"/>
    <meta property="og:description" content="Igor Matovič, az OĽaNO elnöke szerint butaság lett volna nagykoalíciót létrehozniuk az ellenzéki demokratikus pártoknak. "/>
  </head>
  <body>
    <article>
      <h1>Matovič szerint butaság lett volna ellenzéki nagykoalíciót létrehozni</h1>
      <h2>Igor Matovič, az OĽaNO elnöke szerint butaság lett volna nagykoalíciót létrehozniuk az ellenzéki demokratikus pártoknak. </h2>
      <address>
        <time datetime="2019-11-21T20:43:00+00:00">21 Nov 2019, 20:43</time>
      </address>
      <blockquote>„Egy csomó ember nem lett volna hajlandó szavazni egy ilyen széles, beazonosíthatatlan tákolmányra”</blockquote>
      <p>- reagált a közösségi hálón Matovič arra, hogy az ellenzéki pártok nem tudtak megállapodni csütörtökön a választás előtti együttműködésről. </p>
      <p>Ahogy fogalmazott, olyasmi létrehozását javasolni, aminek nincs esélye, nem annak őszinte megnyilvánulása, hogy megakadályozzuk az ellenzéki demokratikus szavazatok elveszését. Indoklásként a KDH-t hozta fel, amely mindenáron egyedül akar indulni a választáson. „Sajnálom, hogy egyesek szándékosan elszabotálták ennek az egyébként észszerű koalíciónak a létrehozására vonatkozó javaslatot” - tette hozzá.</p>
      <p>Alojz Hlina, a KDH elnöke úgy reagált Andrej Kiska csütörtöki bejelentésére, hogy csak bűnbakot keres, így akarja megmagyarázni, miért nem jött létre az ellenzéki összefogás, és arra, hogy a Za ľudí egyedül indul a választáson.</p>
      <blockquote>„Arra kértem Kiskát, hogy ne vonja be a KDH-t ezekbe a játékokba, sajnálatos, hogy nem teljesíti ezt a kérést"</blockquote>
      <p>- mondta Hlina, aki megismételte, hogy a kereszténydemokraták támogatják a politikai pártok összefogását, ha abban van logika.</p>
      <p>Az ellenzéki pártok vezetői csütörtökön nem tudtak megegyezni a közös indulásról. A parlamenten kívüli <a href="https://parameter.sk/za-ludi-egyedul-indul-valasztason-jelentette-be-andrej-kiska-partelnok">Za ľudí  bejelentette, egyedül indul a választáson</a>, senkivel nem lép választási koalícióra. Andrej Kiska pártelnök ezt azzal indokolta, hogy nem teljesültek az elképzeléseik egy közös nagykoalíció kialakításáról, amelyben az összes demokratikus ellenzéki párt részt vett volna.</p>
      <p>Az SaS is önállóan indul. A párt elnöke azt mondta, nem tart attól, hogy a liberálisok nem jutnak be a parlamentbe. Az SaS elnöke szerint amiatt, hogy nem jött létre a nagykoalíció, nem romlik meg a viszony a pártok között.</p>
      <p>TASR<br/> </p>
    </article>
  </body>
</html>