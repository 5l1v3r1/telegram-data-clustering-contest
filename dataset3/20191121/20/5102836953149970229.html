<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/21/svenskene-stoler-ikke-pa-lofven-kun-8-prosent-tror-gjengvolden-vil-minske/"/>
    <meta property="og:site_name" content="Document"/>
    <meta property="article:published_time" content="2019-11-21T20:29:38+00:00"/>
    <meta property="og:title" content="Svenskene stoler ikke på Löfven – kun 8 prosent tror gjengvolden vil minke"/>
    <meta property="og:description" content="Vi kan anta at vi heller ikke denne gangen tar lærdom av utviklingen i Sverige. Hva det vil ha å si for det norske folks tillit til politikere og politi, vil tiden vise, men sannsynligheten for en drastisk reduksjon er klart til stede."/>
  </head>
  <body>
    <article>
      <h1>Svenskene stoler ikke på Löfven – kun 8 prosent tror gjengvolden vil minke</h1>
      <address><time datetime="2019-11-21T20:29:38+00:00">21 Nov 2019, 20:29</time> by <a rel="author">Nora</a></address>
      <figure>
        <img src="https://www.document.no/wp-content/uploads/2019/11/stefan-lofven-johan-nilsson-1024x683.jpg"/>
        <figcaption>
          <i>Jonas Gahr Støre uttalte for ikke så veldig lenge siden at han anså statsminister Löfven for å være en av de klokeste politikere i Europa, en han ofte søkte råd hos. Löfven (S) på besøk hos Södra skånske regementet P7 på Revingehed. Foto: Johan Nilsson / TT/Scanpix </i>
        </figcaption>
      </figure>
      <p>
        <i>Politi og politikere i Sverige har lovet det svenske folket en endring av den grove gjengvolden i positiv retning – innen seks måneder. Velgerne har liten tillit til løftet.</i>
      </p>
      <p>Gjengvold og organisert kriminalitet har nådd nye høyder i vårt naboland Sverige. I november ble en 15-åring skutt og drept inne på et pizzeria i Malmö, og det er bare ett av flere drap, i tillegg til drapsforsøk og bomber, som har rammet Sverige i økende grad de senere årene.</p>
      <p>Den svenske statsministeren er tvunget på banen, og sammen med politiet har han lovet befolkningen å rette en kraftinnsats mot den eskalerende gjengkriminaliteten i Sverige. Folket er dessverre ikke like optimistiske; en undersøkelse fra <a href="https://samnytt.se/folket-litar-inte-pa-lofven-endast-8-procent-tror-pa-minskat-gangvald/">Kantar Sifo</a> viser at den svenske befolkningen har svært lav tillit både til Löfven og statsministerens og politiets løfter om at det skal skje en forbedring det første halve året.</p>
      <p>Kun åtte prosent av de spurte tror at gjengvolden vil minke de neste seks månedene, 31 prosent tror at det vil bli mer gjengvold, mens 57 prosent antar at situasjonen vil forbli uendret. Svært få har altså tillit til at tiltakene som politikere og politi planlegger å sette inn mot gjengkriminaliteten, vil få en effekt. Selv regjeringspartienes egne velgere har lav tillit til egen statsminister, hele 60 prosent tror overhodet ikke på noen forandring.</p>
      <p>I oktober i år skrev tidligere Aftenposten-journalist Einar Haakaas et <a href="https://www.aftenposten.no/meninger/kronikk/i/pLmqwG/blind-vold-og-bilbranner-rammer-oslo-gjengkriminalitet-feies-under-teppet-einar-haakaas">innlegg </a>i Aftenposten der han peker på at gjengkriminalitet feies under teppet i Norge. «Altfor lenge har norske polititopper og en lang rekke av justisministere trøstet seg med at det er verre i Sverige», skrev han da. Han understreket at det er viktig å erkjenne at Norge har de samme problemene med parallellsamfunn hos minoriteter, gjenger og kriminalitet blant unge helt ned elleve<i>–</i>tolv-årsalderen; gjengmønsteret er det samme i Norge som i Sverige.</p>
      <p>Vi kan vel gjette på at vi heller ikke denne gangen tar lærdom av utviklingen i Sverige, men følger taktfast på mot den alvorlige situasjonen vi nå ser i vårt naboland. Hva det vil ha å si for det norske folks tillit til politikere og politi, vil jo tiden vise, men sannsynligheten for en rimelig drastisk reduksjon er klart til stede.</p>
      <p>
        <a href="https://www.documentforlag.no/produkt/mot-nasjonalt-sammenbrudd-norge-i-masseinnvandringens-tid/">Forhåndsbestill Halvor Foslis nye bok til spesialpris her!</a>
      </p>
      <figure>
        <a href="https://www.documentforlag.no/produkt/mot-nasjonalt-sammenbrudd-norge-i-masseinnvandringens-tid/">
          <img src="https://www.document.no/wp-content/uploads/2019/11/halvor-fosli-annonse.jpg"/>
        </a>
      </figure>
      <related>
        <h4>Les også</h4>
        <a href="https://www.document.no/2019/11/18/lofven-ingen-kobling-mellom-innvandring-og-kriminalitet-problemet-er-klyftorna/"/>
        <a href="https://www.document.no/2019/10/18/svenskenes-nye-hverdag-se-opp-for-bomber-nar-du-oppholder-deg-utendors/"/>
        <a href="https://www.document.no/2019/11/18/jon-helgheim-om-sveriges-statsminister-lofven-kan-sette-hele-norden-i-fare/"/>
        <a href="https://www.document.no/2019/08/13/svensk-statsrad-angriper-solberg-og-antyder-at-listhaug-er-nynazist/"/>
        <a href="https://www.document.no/2018/07/14/ender-sosialdemokratenes-dodsing-i-magaplask/"/>
        <a href="https://www.document.no/2019/10/10/velkommen-til-mafiahovedstaden-oslo/"/>
        <a href="https://www.document.no/2019/07/05/svenske-medier-tomme-for-bortforklaringer-hva-med-de-norske/"/>
        <a href="https://www.document.no/2017/01/17/sverigedemokraterna-i-gullposisjon/"/>
        <a href="https://www.document.no/2017/08/28/forsker-listhaugs-svenske-tilstander-pop-pa-ytterste-hoyrefloy/"/>
        <a href="https://www.document.no/2015/11/05/eus-kvotefordeling-og-ignorante-ledere/"/>
      </related>
    </article>
  </body>
</html>