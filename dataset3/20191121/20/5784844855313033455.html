<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/amazon-z-novim-pripomockom-za-glasovni-nadzor.html?RSS879265286742d0a6ca4f1bb9f7780cec"/>
    <meta property="og:site_name" content="Računalniške novice"/>
    <meta property="article:published_time" content="2019-11-21T20:00:00+00:00"/>
    <meta property="og:title" content="Amazon z novim pripomočkom za glasovni nadzor"/>
    <meta property="og:description" content="Za delovanje bo Fire TV Blaster potreboval napravo Fire TV za pretakanje vsebin, zvočnik Echo ali pametni zaslon. Namen naprave je poenostaviti nadzor nad domačimi napravami, tako"/>
  </head>
  <body>
    <article>
      <h1>Amazon z novim pripomočkom za glasovni nadzor</h1>
      <address>
        <time datetime="2019-11-21T20:00:00+00:00">21 Nov 2019, 20:00</time>
      </address>
      <p>
        <b>Pri Amazonu so pred dnevi napovedali skorajšnji izid nove zanimive infrardeče napravice za glasovni nadzor elektronskih naprav. Imenuje se Fire TV Blaster in bo v pomoč zlasti pri prostoročnem nadzoru Amazonovih naprav (Fire TV, Echo), pa tudi drugih.</b>
      </p>
      <p>Za delovanje bo <b>Fire TV Blaster</b> potreboval napravo Fire TV za pretakanje vsebin, zvočnik Echo ali pametni zaslon. Namen naprave je poenostaviti nadzor nad domačimi napravami, tako da uporaba daljincev ne bo več potrebna. Podobno nam že mogoča Alexa, s katero lahko vklopimo ali izklopimo napravo, povečamo ali zmanjšamo glasnost naprave ali enostavno ukažemo napravi, naj predvaja določeni film.</p>
      <p>Nastavitev Fire TV Blasterja naj bi bila precej preprosta. Najprej se prepričamo, da imamo združljivo Fire TV ali Echo napravo. Če ne, potem ga bomo pač povezali s kakšno drugo združljivo napravo za zabavne vsebine. Preverimo, ali sta naprava in Fire TV Blaster povezana v istem omrežju Wi-Fi. Po tem priključimo Fire TV Blaster s priloženim napajalnikom in kablom v škatli in upoštevamo, da ga moramo namestiti v vidno polje naše naprave. Na koncu na svoj pametni telefon naložimo najnovejšo različico aplikacije Fire TV in sledimo navodilom. V zaključni fazi nastavimo Fire TV Blaster in konfiguriramo združljivo napravo, ki jo s TV Blasterjem želimo nadzirati.</p>
      <p>Amazonov Fire TV Blaster naj bi bil na voljo za 34,99 USD (približno 31,6 EUR). Prednaročila so že mogoča v ZDA, Kanadi, Velki Britaniji in Nemčiji.</p>
    </article>
  </body>
</html>