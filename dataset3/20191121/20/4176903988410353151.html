<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/region/strajk-i-dalje-u-celoj-hrvatskoj-u-ponedeljak-protest/"/>
    <meta property="og:site_name" content="Krstarica"/>
    <meta property="article:published_time" content="2019-11-21T20:42:00+00:00"/>
    <meta property="og:title" content="Štrajk i dalje u celoj Hrvatskoj, u ponedeljak protest"/>
    <meta property="og:description" content="ZAGREB - Sindikati prosvetnih radnika u Hrvatskoj nastavljaju štrajk u &quot;frontalnom obliku&quot;, što znači da do ispunjenja njihovih zahteva nastave neće biti"/>
  </head>
  <body>
    <article>
      <h1>Štrajk i dalje u celoj Hrvatskoj, u ponedeljak protest</h1>
      <address><time datetime="2019-11-21T20:42:00+00:00">21 Nov 2019, 20:42</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/520878-750x430.jpg"/>
        <figcaption>Foto: Tanjug/Tanjug D.Kujundžić ilustracija</figcaption>
      </figure>
      <p>ZAGREB – Sindikati prosvetnih radnika u Hrvatskoj nastavljaju štrajk u „frontalnom obliku“, što znači da do ispunjenja njihovih zahteva nastave neće biti u celoj zemlji, a za ponedeljak je na Trgu bana Jelačića najavljan veliki skup uz poruku „Za bolju Hrvatsku, za budućnost naše domovine“.</p>
      <p>U Zagrebu je danas na Markovom trgu održana protestna šetnja, a juče su sindikati održali akciju „Potrubi za obrazovanje“.</p>
      <p>Kako prenosi HRT, sindikati su ukazali na to da je poslednja ponuda vlade niža od prethodne i ocenili je kao nedostojnu i kao pokušaj potcenjivanja prosvetnih radnika.</p>
      <p>Poslednja vladina ponuda sindikatima predviđa povećanje osnovice za 6,12 odsto iduće godine, izradu analize plata u javnom sektoru, u čijem su okviru i koeficijenti, kao i sporazum o dodatku na platu od 2 odsto ako Vlada do 30. juna ne izmijeni Uredbu o koeficijentima.</p>
      <p>Sindikati traže povećanje koeficijenata složenosti poslova za 6,11 odsto kako ne bi zaostajali za drugim javnim službama.</p>
      <p>Prosvetni sindikati su 26 dana bili u cirkularnom štrajku, a za to vreme svaki učenik je izgubio šest dana nastave.</p>
      <p>(Tanjug)</p>
    </article>
  </body>
</html>