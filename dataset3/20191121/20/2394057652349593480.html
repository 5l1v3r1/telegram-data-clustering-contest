<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/21/tworca-alana-wakea-i-control-zasiada-do-nowego-projektu.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-21T20:13:00+00:00"/>
    <meta property="og:title" content="Twórca Alana Wake'a i Control zasiada do nowego projektu"/>
    <meta property="og:description" content="Sam Lake wszedł do gabinetu, przysłonił żaluzje, zasiadł za biurkiem, zamoczył pióro w atramencie i zaczął pisać swoje kolejne dzieło. A na Twitterze wzrosła temperatura."/>
  </head>
  <body>
    <article>
      <h1>Twórca Alana Wake'a i Control zasiada do nowego projektu</h1>
      <h2>Sam Lake wszedł do gabinetu, przysłonił żaluzje, zasiadł za biurkiem, zamoczył pióro w atramencie i zaczął pisać swoje kolejne dzieło. A na Twitterze wzrosła temperatura.</h2>
      <address><time datetime="2019-11-21T20:13:00+00:00">21 Nov 2019, 20:13</time> by <a rel="author">pepsi</a></address>
      <figure>
        <img src="https://img6.gram.pl/bvmx20191121201618304wwsc.jpg"/>
      </figure>
      <p>“<i>Ćśś! Jestem w moim zupełnie nowym, tajnym legowisku pisarskim. Piszę nową opowieść. Zostaliście ostrzeżeni</i>” – zakomunikował na <i>Twitterze</i> <b>Sam Lake</b>, spod którego ręki wyszły takie gry, jak <b>Max Payne, Alan Wake, Quantum Break i Control</b>. Śmiało można rzec, że ten zestaw nie ma słabych punktów. Nic więc dziwnego, że pod cytowanym wpisem rozgorzały dyskusje, prośby i błagania.</p>
      <p>Największe zainteresowanie wzbudza tradycyjnie historia nękanego koszmarami pisarza <b>Alana Wake’a</b>, która aż prosi się o dopowiedzenie. Nie brakuje również zwolenników kontynuacji najnowszej produkcji <b>Remedy Entertainment, Control</b>, która została mocno doceniona w <a href="https://www.gram.pl/news/2019/11/19/poznalismy-pelna-liste-nominowanych-gier-do-nagrod-the-game-awards-2019.shtml">przeglądzie The Game Awards</a>. Może się jednak okazać, że <b>Sam Lake</b> wcale nie rozpoczął pracy nad nową grą.</p>
      <p>W zeszłym roku potwierdzono bowiem produkcję serialu telewizyjnego na kanwie <b>Alana Wake’a</b>, którego Lake będzie producentem wykonawczym. Być może wpis ma więc związek właśnie z tym przedsięwzięciem.</p>
      <p>https://twitter.com/SamLakeRMD/status/1197543340847353865</p>
      <p>
        <a href="https://www.sferis.pl/gry-komputerowe-2263">Oferta gier w sklepie sferis.pl</a>
      </p>
    </article>
  </body>
</html>