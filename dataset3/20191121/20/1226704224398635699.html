<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/zahranicie/michael-bloomberg-urobil-dalsi-krok-k/431600-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-21T20:06:00+00:00"/>
    <meta property="og:title" content="Michael Bloomberg urobil ďalší krok k účasti v prezidentských voľbách"/>
    <meta property="og:description" content="Tento bývalý starosta New Yorku prisľúbil, že vynaloží viac ako 100 miliónov dolárov na to, aby pomohol v budúcoročných voľbách poraziť úradujúceho prezidenta Donalda Trumpa."/>
  </head>
  <body>
    <article>
      <h1>Michael Bloomberg urobil ďalší krok k účasti v prezidentských voľbách</h1>
      <h2>Tento bývalý starosta New Yorku prisľúbil, že vynaloží viac ako 100 miliónov dolárov na to, aby pomohol v budúcoročných voľbách poraziť úradujúceho prezidenta Donalda Trumpa.</h2>
      <address><time datetime="2019-11-21T20:06:00+00:00">21 Nov 2019, 20:06</time> by <a rel="author">TASR</a></address>
      <p>Washington 21. novembra (TASR) - Americký miliardár, podnikateľ a politik Michael Bloomberg urobil vo štvrtok ďalší krok potrebný na to, aby mohol v budúcom roku kandidovať za prezidenta USA. Ako uchádzač o nomináciu Demokratickej strany totiž vyplnil formulár, ktorý zaslal americkej Federálnej volebnej komisii (FEC).</p>
      <p>Informovala o tom agentúra AP, podľa ktorej takýto krok Bloombergvi umožňuje, aby mohol v súlade so zákonom zbierať aj míňať peniaze na predvolebnú kampaň. Či sa Bloomberg naozaj chystá kandidovať vo voľbách, respektíve uchádzať o nomináciu Demokratickej strany, pritom dosiaľ nie je celkom jasné a jeho tím uviedol, že končené rozhodnutie má miliardár oznámiť v najbližšom čase.</p>
      <p>AP pripomína, že Bloomberg už predtým vyplnil prihlášky do demokratických primárok v troch amerických štátoch.</p>
      <p>Bloomberg (77) patrí k najbohatším ľuďom na svete. Hodnota jeho majetku presahuje 50 miliárd dolárov. Tento bývalý starosta New Yorku prisľúbil, že vynaloží viac ako 100 miliónov dolárov na to, aby pomohol v budúcoročných voľbách poraziť úradujúceho prezidenta Donalda Trumpa, a to bez ohľadu na to, či on sám bude alebo nebude kandidovať.</p>
      <p>Bloomberg bol dlhé roky demokratickým politikom, v roku 2001 však prešiel k republikánom a od roku 2007 pôsobil ako nezávislý. K Demokratickej strane sa vrátil až vlani.</p>
    </article>
  </body>
</html>