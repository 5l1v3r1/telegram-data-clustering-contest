<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/regiony/policia-ziada-verejnost-aby-pomohla/431593-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-21T20:32:00+00:00"/>
    <meta property="og:title" content="Polícia žiada verejnosť, aby pomohla nájsť nezvestného študenta"/>
    <meta property="og:description" content="Posledná informácia o ňom je zo stredy (20. 11.), keď bol behať v hlavnom meste popri brehu Dunaja, odvtedy sa neozval a nie je o ňom žiadna správa."/>
  </head>
  <body>
    <article>
      <h1>Polícia žiada verejnosť, aby pomohla nájsť nezvestného študenta</h1>
      <h2>Posledná informácia o ňom je zo stredy (20. 11.), keď bol behať v hlavnom meste popri brehu Dunaja, odvtedy sa neozval a nie je o ňom žiadna správa.</h2>
      <address><time datetime="2019-11-21T20:32:00+00:00">21 Nov 2019, 20:32</time> by <a rel="author">TASR</a></address>
      <p>Bratislava 21. novembra (TASR) - Polícia žiada verejnosť o pomoc pri pátraní po nezvestnom 20-ročnom Michalovi Stachovi z Prešova, ktorý študuje v Bratislave. Posledná informácia o ňom je zo stredy (20. 11.), keď bol behať v hlavnom meste popri brehu Dunaja, odvtedy sa neozval a nie je o ňom žiadna správa.</p>
      <p><i>"Nezvestný je 180 centimetrov (cm) vysoký, štíhlej postavy, má krátke vlasy svetlohnedej farby ostrihané na dĺžku približne dva cm,“</i> informovala hovorkyňa Krajského riaditeľstva Policajného zboru (KR PZ) v Bratislave Lucia Mihalíková.</p>
      <p>Akékoľvek informácie, ktoré by mohli viesť k nájdeniu nezvestného muža, možno oznámiť na bezplatné číslo polície 158, prípadne osobne na ktoromkoľvek policajnom oddelení. Kontaktovať možno aj oficiálnu stránku PZ na Facebooku formou súkromnej správy.</p>
    </article>
  </body>
</html>