<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=960913"/>
    <meta property="og:site_name" content="Andhrajyothy"/>
    <meta property="article:published_time" content="2019-11-21T20:44:01+00:00"/>
    <meta property="og:title" content="సోమశిల వద్ద కృష్ణాజలాల్లో బోటు షికారు- మంత్రి శ్రీనివాస్‌గౌడ్‌"/>
    <meta property="og:description" content="ADVT"/>
  </head>
  <body>
    <article>
      <h1>సోమశిల వద్ద కృష్ణాజలాల్లో బోటు షికారు- మంత్రి శ్రీనివాస్‌గౌడ్‌</h1>
      <address>
        <time datetime="2019-11-21T20:44:01+00:00">21 Nov 2019, 20:44</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>నాగర్‌కర్నూల్‌: </b>దేశంలో తెలంగాణ టూరిజం బాగుందనే రోజు త్వరలోనే వస్తుందని టూరిజం శాఖ మంత్రి శ్రీనివాస్‌గౌడ్‌ అన్నారు. గురువారం నాగర్‌కర్నూల్‌ జిల్లాలోని సోమశిల వద్ద కృష్ణాజలాల్లో బోటుషికారును ఆయన ప్రారంభించారు. ఇక్కడే టూరిజం శాఖ నిర్మించిన అతిధి గృహాన్నికూడా మంత్రి ప్రారంభించారు. ఈసందర్భంగా ఆయన మాట్లాడుతూ ఒకప్పుడు కొల్లాపూర్‌ ప్రాంతం నక్సల్స్‌కు గ్రే హౌండ్‌దళాలకు అడ్డాగా ఉండేదన్నారు. తెలంగాణ ఏర్పడిన తర్వాత కొల్లాపూర్‌ ప్రాంతం పూర్తిగా మారిపోయిందన్నారు. ముఖ్యమంత్రి కేసీఆర్‌ సోమశిలను పర్యాటక అభివృద్ది చేసేందుకు కృషి చేస్తున్నారని అన్నారు. రాబోయే రోజుల్లో సోమశిల దేశంలోనే అందరినీ ఆకర్షించే పర్యాటక కేంద్రంగా అభివృద్ధి చెందుతుందనడ ంలో సందేహం లేదన్నారు. శ్రీవైలం తిరుగు జలాల్లో ఆంధ్ర, తెలంగాణ మధ్య సోమశిల,శ్రీశైలం వెళ్లేందుకు టూరిజం ద్వారా బోటును ఏర్పాటుచేశామన్నారు. తెలంగాణ ఏర్పడిన తర్వాత సీఎం కేసీఆర్‌ నాగార్జున సాగర్‌లో బుద్ధవనం ప్రాజెక్టును ఏర్పాటు చేసి ప్రత్యేకాధికారిని నియమించి సాగర్‌ ప్రాంతాన్నిఅభివృద్ది చేస్తున్నామని అన్నారు. రాబోయే రోజుల్లో తెలంగాణ టూరిజం విదేశీ పర్యాటకులను కూడా ఆకర్షిస్తుందన్నారు. ఈసందర్భంగా మంత్రి వెంట ప్రభుత్వ విప్‌,అచ్చంపేట ఎమ్మెల్యే గువ్వలబాలరాజు, కొల్లాపూర్‌ ఎమ్మెల్యే హర్షవర్ధన్‌రకెడ్డి, మాజీ మంత్రి జూపల్లి కృష్ణారావు ఉన్నారు.</p>
    </article>
  </body>
</html>