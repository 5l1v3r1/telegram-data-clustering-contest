<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/balotelijeve-bubice-proradile-italijan-propusta-romu-393377.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-21T20:44:00+00:00"/>
    <meta property="og:title" content="Balotelijeve &quot;bubice&quot; proradile, Italijan propušta Romu?"/>
    <meta property="og:description" content="Napadač se nije najbolje poneo na savet novog trenera."/>
  </head>
  <body>
    <article>
      <h1>Balotelijeve "bubice" proradile, Italijan propušta Romu?</h1>
      <h2>Napadač se nije najbolje poneo na savet novog trenera.</h2>
      <address><time datetime="2019-11-21T20:44:00+00:00">21 Nov 2019, 20:44</time> by <a rel="author">Stefan Matić</a></address>
      <p>Breša je vezala četiri uzastopna poraza, klub sa "Maria Rigamontija" zauzima poslednje mesto u Seriji A sa svega sedam osvojenih bodova iz jedanaest utakmica.<br/><br/>Već su promenili jedno trenera, Korinija je nasledio Fabio Groso, ali šok-terapija sa osvajačem Svetskog prvenstva nije uspela, pre pauze su preslišani na svom terenu od strane Torina sa 4:0.<br/><br/>Naredno kolo gostuju na "Olimpiku", ali moguće da će u Rim biti bez pomoći svoje prve zvezde Maria Balotelija koji je navodno ponovo popustio svojim "bubicama". <br/><br/>Italijan je po pisanjima italijanskih medija imao žustriju raspravu sa Grosom nakon čega mu je trener Breše rekao da je slobodan da napusti trening centar što je fudbaler i učinio.<br/><br/>Balo je u utakmici sa Torinom zamenjen već na poluvremenu tako da neslaganje dva nekadašnja reprezentativca Italije ima svoju istoriju, videćemo da li će bivši napadač Intera i Milana uopšte putovati za Rim.</p>
      <p>Izvor: Sportske.net</p>
    </article>
  </body>
</html>