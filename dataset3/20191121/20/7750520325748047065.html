<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/tsikave/avstralijski-vcheni-prydumaly-yak-pereroblyaty-plastyk.html"/>
    <meta property="og:site_name" content="1NEWS"/>
    <meta property="article:published_time" content="2019-11-21T20:39:13+00:00"/>
    <meta property="og:title" content="Австралійські вчені придумали, як переробляти пластик"/>
    <meta property="og:description" content="Австралійські вчені придумали, як переробляти пластик"/>
  </head>
  <body>
    <article>
      <h1>Австралійські вчені придумали, як переробляти пластик</h1>
      <h2>Однак процес відрізняється від фізичної переробки тим, що не вимагає поділу пластмас за типом або кольором</h2>
      <address>
        <time datetime="2019-11-21T20:39:13+00:00">21 Nov 2019, 20:39</time>
      </address>
      <figure>
        <img src="https://1news.com.ua/wp-content/uploads/2019/11/10-16.jpg"/>
      </figure>
      <p>Австралійський науковець Лен Хамфріс та професор Сіднейського університету Томас Машмеєр заявили, що розроблений та запатентований ними пристрій може утилізувати пластик, що досі не підлягав переробці.</p>
      <p>Про це повідомляє 1NEWS.</p>
      <p>«Ми просто беремо ці матеріали й переводимо їх назад у рідини та хімічні речовини, з яких вони отримані», — сказав Хамфріс, додавши, що продукти можуть бути перетворені в бітум, бензин або різні види пластику.</p>
      <p>Як зазначається, так званий каталітичний гідротермальний реактор (Cat-HTR) має можливість перетворювати утилізований пластик на паливо або переробляти новий пластик шляхом хімічної переробки, яка змінює пластмаси на молекулярному рівні, а потім перетворює їх знову на нафту.</p>
      <p>Однак процес відрізняється від фізичної переробки тим, що не вимагає поділу пластмас за типом або кольором. За запатентованою технологією можна переробляти все — від упаковок з-під молока до гідрокостюмів.</p>
      <p>Компанія вчених Licella готується просунути свою технологію на ринок у Великій Британії. Хамфріс пояснює, що там екологічна політика більш сприятлива, ніж в Австралії.</p>
      <p>Джерело: <a href="https://www.ukrinform.ua/rubric-culture/2821960-vceni-vinajsli-sposib-pererobki-vsih-vidiv-plastiku.html">Укрінформ</a></p>
    </article>
  </body>
</html>