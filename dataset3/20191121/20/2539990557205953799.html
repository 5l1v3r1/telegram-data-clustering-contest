<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/7/5098/Artykul/2407625,Laureat-konkursu-na-najlepsza-powiesc-historyczna-w-Jedynce"/>
    <meta property="og:site_name" content="Polskie Radio"/>
    <meta property="article:published_time" content="2019-11-21T20:00:00+00:00"/>
    <meta property="og:title" content="Laureat konkursu na najlepszą powieść historyczną w Jedynce"/>
    <meta property="og:description" content="Gościem audycji &quot;Eureka&quot; będzie Dariusz Balcerzyk, autor książki &quot;Znak woli i mocy&quot;, która zwyciężyła w konkursie literackim &quot;Na osi czasu&quot; na najlepszą powieść historyczną."/>
  </head>
  <body>
    <article>
      <h1>Laureat konkursu na najlepszą powieść historyczną w Jedynce</h1>
      <address>
        <time datetime="2019-11-21T20:00:00+00:00">21 Nov 2019, 20:00</time>
      </address>
      <p>
        <b>Gościem audycji "Eureka" będzie Dariusz Balcerzyk, autor książki "Znak woli i mocy", która zwyciężyła w konkursie literackim "Na osi czasu" na najlepszą powieść historyczną.</b>
      </p>
      <p>Początek 1000 roku. Z gnieźnieńskiego kościoła - przyszłej katedry - zostają skradzione szczątki świętego Wojciecha. Kto i dlaczego zabrał ciało biskupa? Mnich Bogusza, niegdysiejszy uczestnik misyjnych wypraw Wojciecha i młody woj Valgard próbują rozwikłać zagadkę.</p>
      <p>Tymczasem do granic Bolesławowego władztwa zbliża się orszak Ottona III, pielgrzymującego do grobu męczennika. Otton jest nie tylko pielgrzymem, przede wszystkim jest politykiem - i równie polityczna jest ta wyprawa. Zresztą nie tylko on ma swój ukryty cel. Biskupi, książęta, wojowie - niemal każdy, kto wraz z Ottonem wyruszył do Gniezna, chce podczas tej pielgrzymki coś zyskać. Swoje polityczne plany ma również Bolesław, wspierany przez księżną Emnildę.</p>
      <p>Co tak naprawdę zamierza Otton? Jakie znaczenie ma dla niego ta wyprawa? Kto postawi na swoim, cesarz czy książę?</p>
      <figure>
        <iframe src="https://www.youtube.com/embed/SNO4ecY5hbc" width="663" height="364" data-service="Youtube" scrolling="no"/>
      </figure>
      <p>Być może rąbka tajemnicy uchyli nam autor Dariusz Balcerzyk, z wykształcenia historyk.</p>
      <figure>
        <img src="https://static.prsa.pl/images/4ab2ef6e-f12d-44d9-9b70-19b0345857fb.jpg"/>
        <figcaption>Dariusz Balcerzyk</figcaption>
      </figure>
      <p>Książka zwyciężyła w konkursie literackim „Na osi czasu” na najlepszą powieść historyczną.</p>
      <p>Radiowa Jedynka jest patronem medialnym książki "Znak woli i mocy". W czasie programu rozdamy słuchaczom 30 egzemplarzy powieści.</p>
      <p>
        <b>***</b>
      </p>
      <p>
        <b>Na audycję <a href="https://www.polskieradio.pl/7/5098">"Eureka"</a> w piątek (22.11) po godz. 19 zaprasza <a href="https://www.polskieradio.pl/Katarzyna-Kobylecka/Tag166391">Katarzyna Kobylecka</a>.</b>
      </p>
      <p>kk</p>
      <related>
        <a href="https://www.polskieradio.pl/7/4813/Artykul/2406090,Historyk-prof-Andrzej-Paczkowski-mam-dobra-pamiec"/>
      </related>
    </article>
  </body>
</html>