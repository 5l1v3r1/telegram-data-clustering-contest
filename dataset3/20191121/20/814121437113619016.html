<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/kraj/10272040/torun-muzulmanscy-studenci-chca-zmiany-planu-zajec-domagaja-sie-przerw-na-modlitwe.html"/>
    <meta property="og:site_name" content="Wprost"/>
    <meta property="article:published_time" content="2019-11-21T20:17:00+00:00"/>
    <meta property="og:title" content="Toruń. Muzułmańscy studenci chcą zmiany planu zajęć. Domagają się przerw na modlitwę"/>
    <meta property="og:description" content="Przerwa na modlitwę w trakcie zajęć na uczelni? Taki postulat zgłosili muzułmanie, którzy studiują na Uniwersytecie Mikołaja Kopernika w Toruniu."/>
  </head>
  <body>
    <article>
      <h1>Toruń. Muzułmańscy studenci chcą zmiany planu zajęć. Domagają się przerw na modlitwę</h1>
      <address>
        <time datetime="2019-11-21T20:17:00+00:00">21 Nov 2019, 20:17</time>
      </address>
      <p>
        <b>Przerwa na modlitwę w trakcie zajęć na uczelni? Taki postulat zgłosili muzułmanie, którzy studiują na Uniwersytecie Mikołaja Kopernika w Toruniu.</b>
      </p>
      <p>Obecnie na Uniwersytecie Mikołaja Kopernika w Toruniu studiuje 140 muzułmanów – najwięcej pochodzi z Turcji. Zgodnie z zasadami islamu, salat, czyli muzułmańska rytualna modlitwa, jest odmawiana 5 razy dziennie: przed wschodem słońca, w południe, po południu, po zachodzie słońca i w pierwszej połowie nocy. W związku z tym, studenci zgłosili wniosek do władz uczelni o zmiany w rozkładzie zajęć i dostosowanie ich do terminarza modlitw. Prośba została zgłoszona do opiekuna roku, który przedstawił sytuację pani prodziekan Wydziału Humanistycznego.</p>
      <p>Postulat studentów ma jednak małe szanse na realizację. Dr Ewa Walusiak-Bednarek z zespołu prasowego UMK powiedziała w rozmowie z TVP Info, że w tej chwili nie ma możliwości wprowadzenia przerw na modlitwę, ponieważ utrudniałoby to pracę uczelni. – Była to prośba ustna, więc na razie sprawa nie ma charakteru formalnego. Możliwe jest natomiast wygospodarowanie miejsca na modlitwę, ale raczej byłoby to miejsce o charakterze ekumenicznym, dla różnych wyznań – powiedziała „Gazecie Pomorskiej” dr Walusiak-Bednarek.</p>
      <related>
        <h4>Czytaj także:</h4>
        <a href="https://www.wprost.pl/kraj/10271991/adl-co-czwarty-europejczyk-to-antysemita-jak-w-badaniu-odpowiadali-polacy.html"/>
      </related>
      <footer>Źródło: <a href="http://www.tvp.info/">TVP Info</a> / Gazeta Pomorska</footer>
    </article>
  </body>
</html>