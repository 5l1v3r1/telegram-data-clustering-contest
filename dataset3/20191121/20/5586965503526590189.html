<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/primar-pnl-acuzat-ca-a-agresat-un-tanar-si-i-a-spart-telefonul-in-timpul-unui-live-pe-facebook-hai-mars-video-18603499"/>
    <meta property="og:site_name" content="Gândul"/>
    <meta property="article:published_time" content="2019-11-21T20:28:01+00:00"/>
    <meta property="og:title" content="Primar PNL, acuzat că a agresat un tânăr şi i-a spart telefonul, în timpul unui „live” pe Facebook: „Hai, marş!” - VIDEO"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Primar PNL, acuzat că a agresat un tânăr şi i-a spart telefonul, în timpul unui „live” pe Facebook: „Hai, marş!” - VIDEO</h1>
      <h2>Mădălin Teodosescu, primarul liberal al oraşului Balş, a avut, joi după-amiaza, o altercaţie cu un tânăr care transmitea live pe Facebook acţiunea de campanie a PNL.</h2>
      <address><time datetime="2019-11-21T20:28:01+00:00">21 Nov 2019, 20:28</time> by <a rel="author" href="https://www.gandul.info/autor/gandul" target="_blank">Gandul</a></address>
      <p>Tânărul l-a acuzat pe primarul Mădălin Teodosescu că l-a agresat şi i-a distrus telefonul mobil, semnalând aceste aspecte poliţiei, scrie <a href="https://www.gds.ro/Local/2019-11-21/incident-la-bals-primarul-acuzat-ca-a-agresat-un-tanar-care-filma-campania-pnl/?fbclid=IwAR1-ZR38-mlIua6agNa1-ADQDPzQ7DeTsPPvdM2u_1F8gqJHYcVQsjz4AdY">gds.ro</a>. Edilul spune însă că este urmărit de ceva timp de tânăr, fără să cunoscă motivul şi că nu l-a agresat, ci chiar el a sunat la poliţie, nu presupusa victimă.</p>
      <p>IPJ Olt informează că un bărbat de 33 de ani din Balş a sesizat prin plângere scrisă că, în cursul zilei de joi, în jurul orelor 16.00, în timp ce se afla pe strada Nicolae Bălcescu, din localitate, ar fi fost agresat de o persoană.</p>
      <p>Tânărul a declarat că - în timp ce filma în spaţiul public - lângă el a venit un bărbat de 49 de ani, nimeni altul decât primarul din Balş, care l-ar fi agresat şi i-ar fi distrus telefonul mobil.</p>
      <p>În cauză, poliţiştii au întocmit un dosar penal sub aspectul săvârşirii infracţiunilor de lovirea sau alte violenţe si distrugere.</p>
      <figure>
        <iframe src="https://www.youtube.com/embed/DV_5U1mEdiI" width="560" height="315" data-service="Youtube" scrolling="no"/>
      </figure>
      <related>
        <h4>Citeşte şi</h4>
        <a href="https://www.gandul.info/international/sora-vitrega-a-ducesei-meghan-de-sussex-samantha-markle-anchetata-pentru-agresiune-pe-internet-18508686?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/international/solist-al-unui-teatru-renumit-judecat-pentru-viol-si-agresiune-la-adresa-unor-eleve-18458877?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/magazin/regizorul-cunoscut-pentru-seria-the-fast-and-the-furious-acuzat-de-agresiune-sexuala-18417789?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>