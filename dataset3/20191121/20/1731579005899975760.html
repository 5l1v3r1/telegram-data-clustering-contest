<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobileworld.it/2019/11/21/le-email-dinamiche-arrivano-anche-gmail-android-ios-solo-gli-utenti-g-suite-foto-243271/"/>
    <meta property="og:site_name" content="MobileWorld"/>
    <meta property="article:published_time" content="2019-11-21T20:12:37+00:00"/>
    <meta property="og:title" content="Le email dinamiche arrivano anche su Gmail per Android e iOS! (Ma solo per gli utenti G Suite) (foto)"/>
    <meta property="og:description" content="Le email dinamiche rappresentano l'avanzamento tecnologico delle email. Secondo Google questa tecnologia sarà in grado di rivitalizzare e rendere più moder"/>
  </head>
  <body>
    <article>
      <h1>Le email dinamiche arrivano anche su Gmail per Android e iOS! (Ma solo per gli utenti G Suite) (foto)</h1>
      <address><time datetime="2019-11-21T20:12:37+00:00">21 Nov 2019, 20:12</time> by <a rel="author" href="https://www.mobileworld.it/author/rob-art7/" target="_blank">Roberto Artigiani</a></address>
      <p>Le <a href="https://www.smartworld.it/internet/google-gmail-email-dinamiche-interattive.html">email dinamiche</a> rappresentano l’avanzamento tecnologico delle email. Secondo <a href="https://www.mobileworld.it/tag/google/">Google</a> questa tecnologia sarà in grado di <b>rivitalizzare e rendere più moderno</b> uno strumento che fondamentalmente è rimasto immutato in tutti questi anni di grandi innovazioni tecnologiche. Dopo averle rese <a href="https://www.smartworld.it/internet/luglio-piccola-rivoluzione-gmail-arrivano-le-email-dinamiche-foto.html">disponibili da desktop la scorsa estate</a>, <b>ora le email dinamiche arrivano anche su dispositivi mobili</b>.</p>
      <p>Con un post sul suo blog ufficiale, Google ha annunciato la novità <b>per <a href="https://www.mobileworld.it/tag/gmail/">Gmail</a> su Android e iOS</b>, che però per il momento riguarda<b> solamente gli utenti G Suite</b>. A distanza di otto mesi dalla prima comunicazione – che parlava di “supporto per dispositivi mobili entro breve” – BigG porta le email dinamiche <b>abilitandole di default</b>.</p>
      <p>Il rilascio, come sempre, avverrà in maniera graduale – sia che abbiate optato per la Rapid Release track sia per la Scheduled Release track. <b>A partire dal 21 novembre il rollout dovrebbe raggiungere tutti nei prossimi giorni</b>, anche se Google afferma che ci potrebbero volere anche “più di 15 giorni” per averne visibilità.</p>
      <figure>
        <video src="https://www.mobileworld.it/wp-content/uploads/2019/11/GIF_2019-11-20-16-25-37.gif" autoplay="" loop=""/>
      </figure>
      <p>
        <a href="https://www.smartworld.it/tag/black-friday">TUTTO SUL BLACK FRIDAY</a>
      </p>
      <p>
        <a href="http://t.me/offertesmartworld">CANALE TELEGRAM OFFERTE</a>
      </p>
      <p>Fonte: <a href="https://gsuiteupdates.googleblog.com/2019/11/dynamic-mail-android-ios.html">Google</a></p>
    </article>
  </body>
</html>