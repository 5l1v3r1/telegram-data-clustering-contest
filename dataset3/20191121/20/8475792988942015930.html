<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/vasternorrland/kramfors-pa-vag-att-fa-sitt-forsta-kvinnliga-kommunalrad"/>
    <meta property="og:site_name" content="SVT Nyheter"/>
    <meta property="article:published_time" content="2019-11-21T20:07:59+00:00"/>
    <meta property="og:title" content="Kramfors på väg att få sitt första kvinnliga kommunalråd"/>
    <meta property="og:description" content="Socialdemokraterna i Kramfors valde på torsdagskvällen Malin Svanholm (S) som den som ska efterträda Jan Sahlén på kommunalrådsposten. – Det känns oerhört stort och hedrande, säger hon."/>
  </head>
  <body>
    <article>
      <h1>Kramfors på väg att få sitt första kvinnliga kommunalråd</h1>
      <address><time datetime="2019-11-21T20:07:59+00:00">21 Nov 2019, 20:07</time> by <a rel="author">Monica Östemark</a></address>
      <p>
        <b>Socialdemokraterna i Kramfors valde på torsdagskvällen Malin Svanholm (S) som den som ska efterträda Jan Sahlén på kommunalrådsposten.<br/>– Det känns oerhört stort och hedrande, säger hon.</b>
      </p>
      <p>– Medlemmarna gick på valberedningens förslag och valde Malin Svanholm, säger Eva Lygdman, Arbetarekommunens ordförande i Kramfors.</p>
      <p>
        <i>Vad är det som gör Malin Svanholm lämpad för uppdraget?</i>
      </p>
      <p>– Hon har jobbat länge i partiet. Ända från SSU-tiden, i 28 år, berättar Eva Lygdman.</p>
      <p>Malin Svanholm är rutinerad politiker och har flera politiska uppdrag idag. Hon sitter i kommunstyrelsen och fullmäktige, är ordförande i Media-teknik, Räddningstjänstförbundet och ledamot i kollektivtrafikmyndigheten.</p>
      <h3>”Bra för jämställdheten”</h3>
      <p>Den här veckan fyller hon 44 år. Men viktigast av allt, tycker Eva Lygdman, är att Malin Svanholm blir första kvinnan på kommunalrådsposten i Kramfors.</p>
      <p>– Det känns mycket bra, inte minst för jämställdheten, säger hon.</p>
      <p>Malin Svanholm kommenterar utnämningen i ett pressmeddelande.</p>
      <p>– Det är många kviinnor som gått före mig i Kramforspolitiken och naturligtvis är det något särskilt att vara den första kvinnan på den här posten.</p>
      <p>På måndag fattar kommunfullmäktige formellt beslut om kommunalrådsposten.</p>
      <related>
        <h4>Relaterat</h4>
        <a href="https://www.svt.se/nyheter/lokalt/vasternorrland/outsider-kandidat-till-kommunalradsposten-i-kramfors-1"/>
      </related>
    </article>
  </body>
</html>