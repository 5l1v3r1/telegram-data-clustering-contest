<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/world/razkriha-ruski-voenni-obezglavili-i-naryazali-siriets.html"/>
    <meta property="og:site_name" content="News.bg"/>
    <meta property="article:published_time" content="2019-11-21T20:18:25+00:00"/>
    <meta property="og:title" content="Разкриха руски военни, обезглавили и нарязали сириец"/>
    <meta property="og:description" content="Наемници от армията &quot;Вагнер&quot;..."/>
  </head>
  <body>
    <article>
      <h1>Разкриха руски военни, обезглавили и нарязали сириец</h1>
      <address>
        <time datetime="2019-11-21T20:18:25+00:00">21 Nov 2019, 20:18</time>
      </address>
      <p>В Сирия <b>военни от частната армия "Вагнер"</b> на приближения до Владимир Путин бизнесмен Евгений Пригожин са измъчвали и <b>убили сириец по особено жесток начин</b> - обезглавeн и нарязан на части, той е запален, след като дълго са се гаврили с тялото му. Самоличността на единия от мъчителите е установена от руския вестник "Новая газета". Съобщава се, че става дума за Станислав Д. (Фамилията неe назована, за да не бъде изложено на риск семейството му.)</p>
      <p>Уточнява се, че идентифицираният наемник е<b> служител в разузнаването</b>. "Новая газета" разполага с копие от паспорта му, със саморъчно попълнена от него анкетна карта на службата за сигурност на армията "Вагнер", както и с неговата декларация за поверителност и автобиографията му.</p>
      <p><b>Видеото с гаврата</b> над убития сириец, което през последните дни се разпространява в социалните мрежи, е публикувано за първи път през 2017 г. - по-точно част от него. На записа не се виждат лицата на наемниците, но се чува, че разговарят на руски език. През последните дни в социалните мрежи се появиха и други фрагменти от видеото, но които в кадър се вижда Станислав Д.</p>
      <p><b>Лицата на другите главорези се виждат</b> на снимка, публикувана в социалните мрежи, на която те позират заедно с тялото на убития.</p>
      <p>По данни на арабски медии,<b> жертвата е Мохамед Таха Исмаил ал Абдула</b>. Той е бил мобилизиран в резерва на сирийската правителствена армия, но е дезертирал, след което е били заловен. Предполага се, че е убит в района на находището Шаир в провинция Хомс.</p>
    </article>
  </body>
</html>