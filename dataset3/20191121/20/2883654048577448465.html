<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/shows-van-armin-van-buuren-al-in-voorverkoop-uitverkocht/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-21T20:30:48+00:00"/>
    <meta property="og:title" content="Shows van Armin van Buuren al in voorverkoop uitverkocht"/>
    <meta property="og:description" content="Nog voor aanvang van de reguliere kaartverkoop zijn de shows die Armin van Buuren volgend jaar mei geeft in de Ziggo Dome uitverkocht. Armin van Buuren staat in mei drie avonden achter elkaar in Amsterdam met zijn persoonlijke en intieme show This Is Me."/>
  </head>
  <body>
    <article>
      <h1>Shows van Armin van Buuren al in voorverkoop uitverkocht</h1>
      <address><time datetime="2019-11-21T20:30:48+00:00">21 Nov 2019, 20:30</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Nog voor aanvang van de reguliere kaartverkoop zijn de shows die Armin van Buuren volgend jaar mei geeft in de Ziggo Dome uitverkocht. Armin van Buuren staat in mei drie avonden achter elkaar in Amsterdam met zijn persoonlijke en intieme show This Is Me.</p>
      <p>De pre-sale begon donderdag 16.00 uur voor mensen die gebruikmaakten van de voorinschrijving. De reguliere kaartverkoop zou komende zaterdag om 12.00 uur beginnen. “Wauw, ik kan het niet geloven. Ik krijg net het nieuws dat mijn eerste drie shows al zijn uitverkocht. Dank jullie wel. Ik kan niet wachten jullie daar te zien”, zegt Armin donderdagavond op sociale media.</p>
      <p>In This Is Me worden alle facetten van de dj en producer Armin bij elkaar gebracht. Hij doet de shows op woensdag 20 mei, donderdag 21 mei en vrijdag 22 mei. Tijdens de show neemt Armin zijn fans mee naar alle belangrijke momenten uit zijn carrière. Zo komen zijn eerste optredens in 1996 aan bod, maar ook de intense creatieve sessies voor zijn laatste studioalbum Balance. Er wordt bijna twintig jaar A State of Trance herbeleefd en de fans krijgen een muzikale tour langs de diverse Armin Only shows.</p>
      <p>BuzzE</p>
    </article>
  </body>
</html>