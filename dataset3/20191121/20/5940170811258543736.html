<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/anorthosi/anorthosi-dilwnei-etoimos"/>
    <meta property="og:site_name" content="24sports.com.cy"/>
    <meta property="article:published_time" content="2019-11-21T20:09:00+00:00"/>
    <meta property="og:title" content="Ανόρθωση: Θέλει γήπεδο ο Ράγιος"/>
    <meta property="og:description" content="Στην Ανόρθωση «τρίβουν» τα χέρια τους απ’ τη μέχρι στιγμής παρουσίας του Ρούμπεν Ράγιος στην φετινή χρονιά μιας και ο Ισπανός, είναι το «πρώτο βιολί» της ομάδας. Με μια του ενέργεια μπορεί να τρυπήσει την αντίπαλη άμυνα και να σκοράρει, είτε να δώσει έτοιμο τέρμα σε συμπαίκτη του."/>
  </head>
  <body>
    <article>
      <h1>Ανόρθωση: Θέλει γήπεδο ο Ράγιος</h1>
      <h2>Τιμούρ και γιατροί θα κρίνουν την συμμετοχή του</h2>
      <address><time datetime="2019-11-21T20:09:00+00:00">21 Nov 2019, 20:09</time> by <a rel="author">24sports team</a></address>
      <p>
        <b>Στην Ανόρθωση «τρίβουν» τα χέρια τους απ’ τη μέχρι στιγμής παρουσίας του Ρούμπεν Ράγιος στην φετινή χρονιά μιας και ο Ισπανός, είναι το «πρώτο βιολί» της ομάδας. Με μια του ενέργεια μπορεί να τρυπήσει την αντίπαλη άμυνα και να σκοράρει, είτε να δώσει έτοιμο τέρμα σε συμπαίκτη του.</b>
      </p>
      <p>Στο παιχνίδι όμως της Ανόρθωσης με τη Νέα Σαλαμίνα, ο Ράγιος σκόραρε και έπειτα αποχώρησε με πρόβλημα τραυματισμού, κάτι που αμέσως θορύβησε όλους στο στρατόπεδο της «Κυρίας».</p>
      <p>Πλέον όμως ο Ρούμπεν Ράγιος δηλώνει έτοιμος για να βοηθήσει και πάλι την ομάδα του μιας και αισθάνεται πολύ καλύτερα τις τελευταίες μέρες, και ανεβάζει συνεχώς ρυθμούς. Βέβαια το όλο θέμα δεν είναι και τόσο απλό, με τον Τιμούρ Κετσπάγια και τους συνεργάτες του, αξιολογούν συνεχώς την κατάσταση του Ισπανού.</p>
      <p>Ξέρουν πολύ καλά πως ένας υγιής Ράγιος κάνει τη διαφορά, και γι’ αυτό και δεν θα πάρουν το ρίσκο να τον ρίξουν στη μάχη αν ο βαθμός ετοιμότητας του δεν είναι στο 100%. Θέλουν να προστατέψουν τον ποδοσφαιριστή, να μην ρισκάρουν οτιδήποτε, ώστε να τον «αξιοποιήσουν» όσο καλύτερα μπορούν μέσα στη χρονιά.</p>
      <p>Έτσι μπορεί ο ίδιος να νιώθει καλά και να δηλώνει έτοιμος να αγωνιστεί, όμως η τελική απόφαση ανήκει καθαρά στο ιατρικό επιτελείο και τον Τιμούρ Κετσπάγια.</p>
      <p> </p>
      <p> </p>
    </article>
  </body>
</html>