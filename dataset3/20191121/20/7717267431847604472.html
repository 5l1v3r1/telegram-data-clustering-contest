<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/stis-25-noemvriou-ta-aristia-epichirimatikotitas-tou-eeth"/>
    <meta property="og:site_name" content="Voria.gr"/>
    <meta property="article:published_time" content="2019-11-21T20:31:00+00:00"/>
    <meta property="og:title" content="ΣΤΙΣ 25 ΝΟΕΜΒΡΙΟΥ ΤΑ ΑΡΙΣΤΕΙΑ ΕΠΙΧΕΙΡΗΜΑΤΙΚΟΤΗΤΑΣ ΤΟΥ ΕΕΘ"/>
    <meta property="og:description" content="Τα βραβεία θα απονέμουν υπουργοί, μέλη της κυβέρνησης, εκπρόσωποι κομμάτων και αντιπρόσωποι φορέων της Αυτοδιοίκησης και παραγωγικών τομέων."/>
  </head>
  <body>
    <article>
      <h1>ΣΤΙΣ 25 ΝΟΕΜΒΡΙΟΥ ΤΑ ΑΡΙΣΤΕΙΑ ΕΠΙΧΕΙΡΗΜΑΤΙΚΟΤΗΤΑΣ ΤΟΥ ΕΕΘ</h1>
      <h2>Τα βραβεία θα απονέμουν υπουργοί, μέλη της κυβέρνησης, εκπρόσωποι κομμάτων και αντιπρόσωποι φορέων της Αυτοδιοίκησης και παραγωγικών τομέων.</h2>
      <address><time datetime="2019-11-21T20:31:00+00:00">21 Nov 2019, 20:31</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p>Το <b>Επαγγελματικό Επιμελητήριο Θεσσαλονίκης</b> έχει μπει στην τελική ευθεία για τη μεγάλη<b> εκδήλωση απονομής των Αριστείων Επιχειρηματικότητας</b>, των πρώτων βραβείων σε επιχειρήσεις- μέλη του ΕΕΘ, που διακρίθηκαν για την δραστηριότητα τους την χρονιά που πέρασε!<br/><br/>Η εκδήλωση θα φιλοξενηθεί στο <b>Βασιλικό Θέατρο της Θεσσαλονίκης</b>, την ερχόμενη Δευτέρα 25 Νοεμβρίου 2019, στις 6 το απόγευμα!<br/><br/>Τα βραβεία θα απονέμουν υπουργοί, μέλη της κυβέρνησης, εκπρόσωποι κομμάτων και αντιπρόσωποι φορέων της Αυτοδιοίκησης και παραγωγικών τομέων. <br/><br/>Θα τιμηθούν συνολικά 22 επιχειρήσεις και ένα σωματείο. Μία με Ειδική Τιμητική Διάκριση, για την προσφορά της στη Θεσσαλονίκη, 20 που διαγωνίστηκαν στο θεσμό των Αριστείων του ΕΕΘ και εντάσσονται σε επτά κατηγορίες (Νεανικής, Γυναικείας, Αστικής, Περιφερειακής, Τουριστικής και Δημιουργικής Επιχειρηματικότητας και ένα σωματείο για τη συνολική δραστηριότητα του).<br/><br/>Μετά από ειδική ψηφοφορία των μελών της ΕΣΗΕΜΘ θα απονεμηθεί και το Media Award, στην επιχείρηση που κατόρθωσε να προσελκύσει το ενδιαφέρον των Δημοσιογράφων και των Μέσων Μαζικής Ενημέρωσης. Στην κατηγορία διαγωνίσθηκαν έξι επιχειρήσεις- μέλη του ΕΕΘ.<br/><br/>Η εκδήλωση διοργανώνεται υπό την αιγίδα της ΑΕ του Προκοπίου Παυλοπούλου, Προέδρου της Ελληνικής Δημοκρατίας.<br/><br/>Χρυσός Χορηγός των Αριστείων Επιχειρηματικότητας είναι η Ασφαλιστική Εταιρία Groupama. Υποστηρικτής της εκδήλωσης είναι η Τράπεζα Πειραιώς.<br/><br/>«Με τον τρόπο αυτό το Επαγγελματικό Επιμελητήριο Θεσσαλονίκης τιμά και προβάλει τους καλύτερους, όσους πραγματικά κατάφεραν όχι μόνο να επιβιώσουν αλλά και να αναπτύξουν μεγαλύτερη δραστηριότητα στα χρόνια της κρίσης. Τα Αριστεία Επιχειρηματικότητας είναι ο νέος θεσμός του ΕΕΘ για την πόλη και την αγορά», δήλωσε ο Πρόεδρος του ΕΕΘ <b>Μιχάλης Ζορπίδης.</b></p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.voria.gr/article/pamak-diadrastiki-theatriki-parastasi-tin-kiriaki-sto-vasiliko-theatro"/>
      </related>
    </article>
  </body>
</html>