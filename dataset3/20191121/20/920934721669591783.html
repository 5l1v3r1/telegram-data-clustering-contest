<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svetandroida.cz/xiaomi-diy-promitacka/"/>
    <meta property="og:site_name" content="Svět Androida"/>
    <meta property="article:published_time" content="2019-11-21T20:00:56+00:00"/>
    <meta property="og:title" content="Nádech historie. Xiaomi prodává skládací DIY promítačku"/>
    <meta property="og:description" content="Promítání není závislé na elektřině. Xiaomi DIY promítačka, kterou čínský výrobce vyrobil ve spolupráci s firmou ROKR, nabízí nádech technologické historie."/>
  </head>
  <body>
    <article>
      <h1>Nádech historie. Xiaomi prodává skládací DIY promítačku</h1>
      <address><time datetime="2019-11-21T20:00:56+00:00">21 Nov 2019, 20:00</time> by <a rel="author" href="https://www.svetandroida.cz/muj-profil/marrahouser/?profiletab=posts" target="_blank">Marek Houser</a></address>
      <p>Promítání snímků. Pro drtivou většinu generace Z toto slovní spojení určitě představuje jenom běžný pojem pro <b>uvedení filmů v kinech</b>. Málokdo s datem narození po roce 2000 by asi dokázal vysvětlit, proč se v anglickém originále používá spojení “moving pictures” či “movie” a u nás například “film”. I v nejzapadlejších vesnicích už dnes běžně kina promítají filmy <b>z pevných disků</b> v elektronické podobě a <b>o klasickou promítačku už téměř nezavadíte</b>. Filmové a fotografické pásy z našich životů velmi rychle vymizely. Kinematografickou historii se ovšem rozhodl i pro mladou generaci připomenout čínský výrobce Xiaomi, který na trh uvádí <b>skládací promítačku</b>. Tu si můžete nejen sami postavit, ale je také plně funkční a promítání není závislé na elektřině. Xiaomi DIY promítačka (DIY = do it yourself/udělej si sám), kterou čínský výrobce vyrobil ve spolupráci s firmou ROKR, nabízí <b>nádech technologické historie</b>.</p>
      <slideshow>
        <figure>
          <img src="https://www.svetandroida.cz/media/2019/11/xiaomi-diy-promitacka-leva-strana.jpg"/>
        </figure>
        <figure>
          <img src="https://www.svetandroida.cz/media/2019/11/xiaomi-diy-promitacka-prava-strana.jpg"/>
        </figure>
      </slideshow>
      <p>Úplný název zní 3D Puzzle Movement Assembled Wooden Vitascope a je dostupný <a href="https://rokrpuzzles.com/product/rokr-vitascope-3d-puzzle/">na webu firmy ROKR</a>. Globální cena promítačky je slušných <b>50 amerických dolarů</b>. Po složení má rozměry 220 x 130 x 245 milimetrů, ale k tomu se musíte dopracovat. <b>Skládačka o 186 dílech by vám měla zabrat 4-8 hodin</b>. Přístroj bude následně umět promítat film o 58 snímcích, což odpovídá klasickému formátu z doby Charlieho Chaplina. O promítání se také budete muset postarat vy. Dřevěná promítačka není vybavena žádným elektrickým pohonem a střídání snímků je <b>závislé na obyčejném točení klikou</b>. Přístroj dokonce umožňuje díky otočnému objektivu ladit i ostrost a jas obrazu.</p>
      <figure>
        <iframe src="https://www.youtube.com/embed/uIoJwXeyR5s" width="640" height="360" data-service="Youtube" scrolling="no"/>
      </figure>
      <p>Xiaomi DIY promítačka je perfektní věc <b>pro fanoušky modelů a rodiče</b>, kteří chtějí své děti nejen naučit zručnosti, ale ukázat jim také <b>kus technologické historie</b>. Čínský výrobce ukazuje, že místo na trhu mají nejen hi-tech přístroje, ale také staré (nikoli však nefunkční) a nostalgické kousky. Při výrobě jednotlivých kusů je údajně využíván <b>německý laser</b>, takže je jejich přesnost při skládání zaručena.</p>
      <h3>Pořídili byste si tuto skládačku?</h3>
      <p>Zdroj: <a href="https://www.writenaregiven.com/2019/11/steampunk-fans-are-thrilled-xiaomi-released-an-amazing-retro-projector.html">wgiven</a></p>
      <related>
        <h4>Mohlo by vás zajímat</h4>
        <a href="https://www.mp.cz/chytre-hodinky-samsung-galaxy-watch-active-sm-r500n-stribrna-p-97269?utm_source=svetandroida&amp;utm_medium=banner-active-a&amp;utm_campaign=Samsung-listopad"/>
      </related>
      <related>
        <a href="https://www.mp.cz/mobilni-telefon-samsung-galaxy-s10e-g970fz-128gb-dual-sim-white-p-97355?utm_source=svetandroida&amp;utm_medium=banner-s10e-a&amp;utm_campaign=Samsung-listopad"/>
      </related>
      <related>
        <a href="https://www.mp.cz/mobilni-telefon-samsung-galaxy-a40-a405f-dual-sim-white-p-99321?utm_source=svetandroida&amp;utm_medium=banner-a40-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/5-tipu-na-zajimave-zbozi-z-cinskych-obchodu-231-xiaomi-rychlovarna-konvice/?utm_source=svetandroida&amp;utm_medium=mohlobyvaszajimat&amp;utm_campaign=2"/>
      </related>
      <related>
        <a href="https://www.svetandroida.cz/xiaomi-mi-note-10-cena/?utm_source=svetandroida&amp;utm_medium=mohlobyvaszajimat&amp;utm_campaign=3"/>
      </related>
      <related>
        <a href="https://www.svetandroida.cz/xiaomi-chytry-domaci-teplomer/?utm_source=svetandroida&amp;utm_medium=mohlobyvaszajimat&amp;utm_campaign=4"/>
      </related>
      <related>
        <a href="https://www.svetandroida.cz/xiaomi-mi-band-3i-spekulace/?utm_source=svetandroida&amp;utm_medium=mohlobyvaszajimat&amp;utm_campaign=5"/>
      </related>
      <related>
        <a href="https://www.svetandroida.cz/xiaomi-redmi-note-8-pro-256-gb/?utm_source=svetandroida&amp;utm_medium=mohlobyvaszajimat&amp;utm_campaign=6"/>
      </related>
      <related>
        <a href="https://www.svetandroida.cz/xiaomi-hrnek-ohrev-nabijeni/?utm_source=svetandroida&amp;utm_medium=mohlobyvaszajimat&amp;utm_campaign=7"/>
      </related>
      <related>
        <a href="https://www.svetandroida.cz/ctecka-elektronickych-knih-xiaomi/?utm_source=svetandroida&amp;utm_medium=mohlobyvaszajimat&amp;utm_campaign=8"/>
      </related>
      <related>
        <a href="https://www.svetandroida.cz/xiaomi-vzplanuti-telefonu/?utm_source=svetandroida&amp;utm_medium=mohlobyvaszajimat&amp;utm_campaign=9"/>
      </related>
      <related>
        <a href="https://www.svetandroida.cz/xiaomi-redmi-note-8-pro-miui-11/?utm_source=svetandroida&amp;utm_medium=mohlobyvaszajimat&amp;utm_campaign=10"/>
      </related>
    </article>
  </body>
</html>