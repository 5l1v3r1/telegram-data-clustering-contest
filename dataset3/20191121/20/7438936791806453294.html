<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/arena/monitor/Zeleni-v-Nemecku-chteji-zavest-system-po-kterem-touzili-reformni-komuniste-v-dobe-prazskeho-jara-upozornuje-komentator-604216"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-21T20:13:00+00:00"/>
    <meta property="og:title" content="Zelení v Německu chtějí zavést systém, po kterém toužili reformní komunisté v době pražského jara, upozorňuje komentátor"/>
    <meta property="og:description" content="Ekosocialismus. O něm píše ve svém komentáři na serveru Info.cz Marek Kerles. Podle něj jej chtějí zavést Zelení v Německu."/>
  </head>
  <body>
    <article>
      <h1>Zelení v Německu chtějí zavést systém, po kterém toužili reformní komunisté v době pražského jara, upozorňuje komentátor</h1>
      <address>
        <time datetime="2019-11-21T20:13:00+00:00">21 Nov 2019, 20:13</time>
      </address>
      <p>
        <b>Ekosocialismus. O něm píše ve svém komentáři na serveru Info.cz Marek Kerles. Podle něj jej chtějí zavést Zelení v Německu.</b>
      </p>
      <p>Kerles ve svém komentáři píše o tom, jak němečtí Zelení údajně našli ztracenou třetí cestu. Jde o formu politického systému, jenž kombinuje výhody kapitalismu se socialistickým rovnostářstvím. </p>
      <p>Třetí cesta byla podle Kerlese snem některých reformních komunistů a komunistických ekonomů v době takzvaného pražského jara. Tehdy někteří věřili tomu, že je možné zajistit lidem výdobytky socialismu v oblasti sociálních jistot. A to i za předpokladu, že nebude nutné udržovat totalitní režim uzavřených hranic, perzekucí a potírání svobody. Koncept postupně skončil v propadlišti dějin jako utopická a nereálná vize.</p>
      <p><a href="https://www.info.cz/nazory/kerles-treti-cesta-znovu-na-scene-zeleni-chteji-v-nemecku-zavest-ekosocialismus-43640.html">Jenže nyní podle Kerlese sněm Zelených v Německu tuto myšlenku oživil.</a> „Přirozeně že trh potřebuje regulace, aby to celé fungovalo. A ano. Možná to můžeme také nazvat zákazy,“ uvedla spolupředsedkyně německých Zelených Annalena Baerbocková. Její strana zároveň tvrdí to, že regulace demokracii nenaruší. </p>
      <p>„Jak by měl fungovat systém třetí cesty z pohledu německých Zelených, zřejmě nejlépe nastínil na sjezdu hesenský ministr hospodářství za Zelené Tarek Al-Wazir. ‚Potřebujeme trh, potřebujeme soukromý kapitál, ale musíme udělat vše, co je v našich silách, abychom ho nasměrovali správným směrem,‘ uvedl doslova Al-Wazir,“ poznamenal Kerles s odkazem na to, že mnohé Čechy, již zažili socialismus, možná mrazí v zádech.</p>
      <related>
        <h4>Psali jsme:</h4>
        <a href="https://www.parlamentnilisty.cz/zpravy/tiskovezpravy/Urad-vlady-spustil-hlasovani-v-dalsim-rocniku-vanocni-vytvarne-souteze-pro-deti-z-detskych-domovu-604206"/>
        <a href="https://www.parlamentnilisty.cz/politika/politici-volicum/ODS-Snaha-o-uzavreni-Dolu-Frenstat-je-dukaz-ze-bereme-zivotni-prostredi-vazne-604204"/>
        <a href="https://www.parlamentnilisty.cz/arena/monitor/Cesi-jsou-v-EU-zastoupeni-adekvatne-ne-ale-na-klicovych-pozicich-604215"/>
        <a href="https://www.parlamentnilisty.cz/politika/politici-volicum/Soukromnici-O-duchodovem-systemu-se-rozhodne-na-zaklade-odbornych-analyz-604205"/>
      </related>
      <p> </p>
    </article>
  </body>
</html>