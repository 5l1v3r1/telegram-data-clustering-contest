<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Careers/247069/peste-400-000-de-romani-au-doua-job-uri-simultan-specialistii-trag-un-semnal-de-alarma-nu-putem-fi-eficienti-14-ore-pe-zi.html"/>
    <meta property="og:site_name" content="Wall-Street"/>
    <meta property="article:published_time" content="2019-11-21T20:00:11+00:00"/>
    <meta property="og:title" content="Peste 400.000 de romani au doua job-uri simultan. Specialistii trag un semnal de alarma: &quot;Nu putem fi eficienti 14 ore pe zi&quot;"/>
    <meta property="og:description" content="Al doilea job este o varianta dupa care multi romani se uita, fie din cauza presiunilor financiare, fie din dorinta de a pune in practica un hobby. Acestia trebuie sa ia insa in calcul ca mai multe joburi in acelasi timp sunt binevenite pentru cei care isi cauta o cale pe drumul profesional, dar, in timp, pot fi obositoare si pot impiedica specializarea intr-un anumit sector. Iata domeniile in care poti sa iti iei al doillea job."/>
  </head>
  <body>
    <article>
      <h1>Peste 400.000 de romani au doua job-uri simultan. Specialistii trag un semnal de alarma: "Nu putem fi eficienti 14 ore pe zi"</h1>
      <address><time datetime="2019-11-21T20:00:11+00:00">21 Nov 2019, 20:00</time> by <a rel="author">Alice Gheorghe</a></address>
      <p>
        <b>Al doilea job este o varianta dupa care multi romani se uita, fie din cauza presiunilor financiare, fie din dorinta de a pune in practica un hobby. Acestia trebuie sa ia insa in calcul ca mai multe joburi in acelasi timp sunt binevenite pentru cei care isi cauta o cale pe drumul profesional, dar, in timp, pot fi obositoare si pot impiedica specializarea intr-un anumit sector. Iata domeniile in care poti sa iti iei al doillea job.</b>
      </p>
      <p>In Romania sunt inregistrati <b>5,6 milioane de salariati activi </b>in anul 2019, iar <b>1,36 milioane de persoane</b> au doua sau mai mult contracte de munca in derulare (simultan, succesiv sau cu perioade de intersectare in intervalul de referinta). Dintre acesta, un numar de aproximativ<b> 420.000 de persoane au doua contracte de munca simultan, ceea ce se poate traduce in doua joburi simultan, </b>potrivit datelor furnizate wall-street.ro de catre Ministerul Muncii.</p>
      <h3>Cine isi ia un al doilea job</h3>
      <p>"Interes exista, dar depinde si despre ce fel de angajati vorbim. Daca ne uitam la cifre, peste 400.000 de angajati au cate doua sau mai multe contracte de munca, dintr-un total aproximativ de angaja≈£i activi de 5,5 milioane. Aici vorbim, in primul rand, de specialisti. <b>Majoritatea managerilor de top si middle nu isi permit din punct de vedere al timpului sa-si ia al doilea job.</b> Stim cu totii cat de mult se lucreaza in general in multinationale. Am intalnit totusi si middle manageri care, de exemplu, coordonau un departament in banca, iar in weekend sau seara aveau sedinte foto la studioul lor", a declarat, pentru wall-street.ro, Sorina Faier, managing partner Elite Searchers.</p>
      <figure>
        <img src="https://img.wall-street.ro/image_thumbs/thumbs/48c/48c230b96494bf4495ec5c5a34e0eae1-760x0-00-65.jpg?v=1574343471"/>
      </figure>
      <p>Potrivit acesteia, cel mai adesea, specialistii sunt cei care au doua joburi.</p>
      <p>
        <a href="https://www.wall-street.ro/articol/Companii/246865/cea-mai-mare-fabrica-de-biciclete-din-sud-estul-europei-la-timisoara-mii-de-locuri-de-munca-create.html">Citeste si:<br/>Cea mai mare fabrica de biciclete din Sud-Estul Europei, la Timisoara</a>
      </p>
      <figure>
        <img src="https://img.wall-street.ro/image_thumbs/thumbs/f0d/f0d43f323f2bd6f15dec3355a84f8fd8-400x250-00-65.jpg?v=1573829996"/>
      </figure>
      <p>Plaja celui de-al doilea job poate sa se intinda intr-o varietate de sectoare, de la IT la vanzari sau editare.</p>
      <p>"Sunt angajati care au fie doua joburi part time, pe cei mai multi ii regasim in <b>domeniul IT, </b>unde lucreaza pe proiecte pentru companii diferite, sau angajati care lucreaza dupa job ca designer de interior, ofera meditatii pentru diferite materii sau isi continua ziua ca editori, consultanti, agenti imobiliari, soferi pe taxi, instructori de <a href="http://www.retail.ro/cataloage-sport/index.html">sport</a>, de ski, DJ, barmani si multe altele", a precizat aceasta.</p>
      <blockquote>Concluzia este ca exista interes pentru al doilea job, fie ca vorbim de un hobby sau de un alt domeniu de activitate decat cel principal.</blockquote>
      <p>Specialistul in recrutare precizeaza ca cele mai bune variante din punct de verere al salariului pentru eventualitatea unui al doilea loc de munca sunt joburi din <b>IT, farma, financiar, retail si imobiliar</b>.</p>
      <h3>Motivele pentru care romanii apeleaza la al doilea job</h3>
      <p>Nu este nicio surpriza ca majoritatea romanilor isi iau al doliea job pentru a face un ban in plus.</p>
      <p>
        <a href="https://www.wall-street.ro/articol/Careers/246848/locuri-de-munca-in-strainatate-te-poti-angaja-acum-pe-salarii-bune-daca-esti-sofer-zidar-sau-vopsitor.html">Citeste si:<br/>Joburi in strainatate: companiile platesc bine pentru zidari si soferi</a>
      </p>
      <figure>
        <img src="https://img.wall-street.ro/image_thumbs/thumbs/4a7/4a7c58a0d78518575e8c725337d773f0-400x250-00-65.jpg?v=1573816517"/>
      </figure>
      <p>"Motivele sunt diferite si depind de fiecare in parte. Multe persoane pot alege un al doilea job strict din motive financiare. <b>Renunta la timpul lor liber in favoarea banilor care, de multe ori, sunt atat de necesari</b>", a declarat Sorina Faier.</p>
      <p>Un alt motiv poate fi ca au un hobby sau afacerea lor, dar din care nu ar castiga suficient daca ar face doar asta. Sau sunt joburi pe care le pot face doar in weekend sau sezonier si reprezinta o completare a veniturilor.</p>
      <p>De asemenea, sunt persoane care aleg un al doilea job pentru a-si dezvolta noi abilitati, pentru a-si largi cercul de cunostinte si a gasi noi oportunitati. Sau pur si simplu testeaza un nou domeniu, de care nu sunt convinsi ca li se potriveste, inainte de a face o schimbare in cariera, considera Faier.</p>
      <h3>Atentie la incarcare: "Nu putem fi eficienti 14 ore pe zi"</h3>
      <p>Variantele de program sunt multiple si depind de companie sau de dorintele angajatului, astfel ca un angajat poate avea fie program full-time in multinationala si al doilea job cateva ore dupa program, fie doua joburi part-time, fie joburi sezoniere sau de weekend.</p>
      <p>
        <a href="https://www.wall-street.ro/articol/Careers/246751/trei-idei-simple-ca-sa-obtii-locul-de-munca-la-care-visezi.html">Citeste si:<br/>Trei idei care ii ajuta pe candidati sa fie mai aproape de jobul dorit</a>
      </p>
      <figure>
        <img src="https://img.wall-street.ro/image_thumbs/thumbs/5a4/5a44fa0ff3678f21a87c59319c0864ab-400x250-00-65.jpg?v=1573808770"/>
      </figure>
      <blockquote>Ideal pentru angajati ar fi sa-si organizeze in asa fel job-urile incat sa nu ajunga la epuizare si sa-si faca timp si pentru ei. Este clar ca nu putem fi eficienti 14 ore pe zi</blockquote>
      <h3>Ce trebuie sa stii cand ai doua joburi</h3>
      <p>In primul rand, trebuie sa fii transparent si sincer cu ambii angajatori.</p>
      <p>Apoi, sunt alte cateva aspecte esentiale de care trebuie sa tii cont pentru ca al doilea job sa aduca rezultatele dorite si sa nu fie, de fapt, o povara. Spre exemplu, trebuie sa fii sigur ca vei putea gestiona programul si volumul de munca astfel incat sa ai rezultate in ambele parti.</p>
      <p>De asemenea, este nevoie de un calcul bine facut sa fii sigur ca cele doua job-uri part-time, daca ai ales varianta aceasta, iti ofera mai mult din punct de vedere fianciar decat unul full-time, pentru ca altfel nu merita efortul.</p>
      <p>Totodata, trebuie sa fii atent la distantele dintre sedii, sa nu pierzi mult timp in trafic.</p>
      <p>"Al doilea job este binevenit, in mare, pentru cei mai tineri care au nevoie de un venit in plus sau cauta noi oportunitati de dezvoltare. Sondajele arata ca majoritatea celor care au doua joburi au varste cuprinse intre 20 si 30 de ani. <b>Dupa aceasta varsta ar trebui sa se focuseze pe un singur job full-time unde sa se poata dezvolta</b>", a precizat Faier.</p>
      <h3>Ce spune legislatia despre posibilitatea de a avea mai multe joburi</h3>
      <p>Potrivit Codului Muncii, <b>orice salariat are dreptul de a munci la angajatori diferiti sau la acelasi angajator,</b> in baza unor contracte individuale de munca, beneficiind de salariul corespunzator pentru fiecare dintre acestea. Fac exceptie situatiile in care prin lege sunt prevazute incompatibilitati pentru cumulul unor functii.</p>
      <p>Astfel, <b>regula generala da dreptul oricarui salariat sa detina doua sau mai multe contracte individuale de munca, dar exista situatii in care nu este posibil cumulul anumitor functii. </b>Este cazul profesiilor liberale si al sectoarelor publice de activitate.</p>
      <p>
        <i>
          <b>Niciun deputat sau senator nu poate sa detina o functie publica de autoritate. De asemenea, profesia de medic este incompatibila cu o functie in cadrul unei companii farmaceutice iar, daca este cazul, salariatul trebuie sa respecte eventuale clauze de fidelitate si/sau de non-concurenta astfel incat sa nu prejudicieze interesele angajatorilor</b>
        </i>
      </p>
      <p>In ceea ce priveste durata contractelor individuale de munca, acestea pot fi incheiate atat pe perioada determinata cat si pe perioada nedeterminata, la acelasi angajator sau la angajatori diferiti. Contractele pot fi cu norma intreaga sau cu norma partiala.</p>
      <p><b>Legislatia nu interzice in mod explicit unui salariat sa aiba doua contracte de munca full time la acelasi angajator, respectiv contracte cu norma intreaga de 8 ore/zi si de 40 de ore/saptamana (durata normala a timpului de lucru), insa, in conformitate cu prevederile art. 114 din Codul Muncii, durata maxima legala a timpului de munca nu poate sa depaseasca 48 de ore pe saptamana (inclusiv orele suplimentare), regula de la care exista, totusi, anumite exceptii.</b> Drept urmare, in registrul general de evidenta a salariatilor, gestionat de Inspectia Muncii, nu pot fi inregistrate, pentru un salariat, doua contracte individuale de munca cu norma intreaga la acelasi angajator, decat sub conditia inregistrarii celui de al 2-lea atunci cand primul contract este suspendat.</p>
      <footer>Sursa foto: Shutterstock</footer>
    </article>
  </body>
</html>