<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/diafora/technology/714654-h-kamera-toy-kinhtoy-sas-isos-sas-parakoloythei-to-gnorizete.html"/>
    <meta property="og:site_name" content="madata.gr"/>
    <meta property="article:published_time" content="2019-11-21T20:24:00+00:00"/>
    <meta property="og:title" content="Η κάμερα του κινητού σας ίσως σας παρακολουθεί! Το γνωρίζετε;"/>
    <meta property="og:description" content="Συναγερμό σήμανε εταιρεία ασφαλείας τεχνολογίας και διαδικτύου, όταν διαπίστωσε κενό ασφαλείας σε κινητά με λειτουργικό Android μέσω του οποίου χάκερς μπορούν να σας παρακολουθούν διαρκώς. Όπως"/>
  </head>
  <body>
    <article>
      <h1>Η κάμερα του κινητού σας ίσως σας παρακολουθεί! Το γνωρίζετε;</h1>
      <address>
        <time datetime="2019-11-21T20:24:00+00:00">21 Nov 2019, 20:24</time>
      </address>
      <p>Συναγερμό σήμανε εταιρεία ασφαλείας τεχνολογίας και διαδικτύου, όταν διαπίστωσε κενό ασφαλείας σε κινητά με λειτουργικό Android μέσω του οποίου χάκερς μπορούν να σας παρακολουθούν διαρκώς.<br/><br/>Όπως αναφέρει το CNN, η εταιρεία Checkmarx διαπίστωσε ότι το κενό ασφαλείας θα μπορούσε να επιτρέψει σε χάκερ να κάνει κατάληψη στην κάμερα του κινητού και να σας παρακολουθεί, χωρίς να το γνωρίζετε ή να έχετε δώσει άδεια.<br/><br/>Τα πιο ευάλωτα τηλέφωνα., σύμφωνα με την εταιρεία, είναι αυτά της Google και της Samsung, ωστόσο όλες οι εταιρείες που κατασκευάζουν τηλέφωνα Android ειδοποιήθηκαν για το κενό ασφαλείας. Google και Samsung επιβεβαιώσαν το πρόβλημα.<br/><br/>Αυτό που διαπιστώθηκε είναι ότι το κενό επέτρεπε σε χάκερς να αποκτήσουν πρόσβαση μέσω «μολυσμένης» εφαρμογής στις φωτογραφίες και βίντεο του τηλεφώνου και έτσι να χειρίζονται την κάμερα, ακόμα κι όταν η εφαρμογή είναι κλειστή.<br/><br/>Σημειώνεται ότι το κενό εντοπίστηκε τον περασμένο Ιούλιο και τόσο η Google όσο και η Samsung δήλωσαν ότι εξέδωσαν ειδικό software για να διορθωθεί το πρόβλημα.</p>
    </article>
  </body>
</html>