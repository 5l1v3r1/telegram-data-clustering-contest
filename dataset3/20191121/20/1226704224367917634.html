<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/ekonomika/rast-srbskej-ekonomiky-sa-tento-rok-spom/431588-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-21T20:06:00+00:00"/>
    <meta property="og:title" content="Rast srbskej ekonomiky sa tento rok spomalí na 3,2 %"/>
    <meta property="og:description" content="Hlavným dôvodom poklesu rastu srbskej ekonomiky je podľa EBOR spomalenie expanzie na veľkých exportných trhoch, predovšetkým v Nemecku."/>
  </head>
  <body>
    <article>
      <h1>Rast srbskej ekonomiky sa tento rok spomalí na 3,2 %</h1>
      <h2>Hlavným dôvodom poklesu rastu srbskej ekonomiky je podľa EBOR spomalenie expanzie na veľkých exportných trhoch, predovšetkým v Nemecku.</h2>
      <address><time datetime="2019-11-21T20:06:00+00:00">21 Nov 2019, 20:06</time> by <a rel="author">TASR</a></address>
      <p>Belehrad 21. novembra (TASR) - Tempo rastu srbskej ekonomiky bude tento rok výrazne pomalšie než vlani, uvádza sa v prognóze Európskej banky pre obnovu a rozvoj (EBOR).</p>
      <p>Srbský hrubý domáci produkt (HDP) podľa EBOR tento rok stúpne o 3,2 % po zvýšení o 4,4 % vlani. Na budúci rok by sa tempo expanzie malo opäť zrýchliť a ekonomika by si mala polepšiť o 3,5 %, uviedla štátna tlačová agentúra Tanjug.</p>
      <p>Hlavným dôvodom poklesu rastu srbskej ekonomiky je podľa EBOR spomalenie expanzie na veľkých exportných trhoch, predovšetkým v Nemecku.</p>
    </article>
  </body>
</html>