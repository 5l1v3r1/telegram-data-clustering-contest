<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/260182/dimoskopisi-gia-antikapnistiko-ti-lene-oi-polites-kai-posoi-antidroyn-telika-stin-apagoreysi-toy-tsigaroy"/>
    <meta property="og:site_name" content="LiFO"/>
    <meta property="article:published_time" content="2019-11-21T20:38:00+00:00"/>
    <meta property="og:title" content="Δημοσκόπηση για αντικαπνιστικό: Τι λένε οι πολίτες και πόσοι αντιδρούν τελικά στην απαγόρευση του τσιγάρου"/>
    <meta property="og:description" content="Δημοσκόπηση δείχνει τι λένε οι πολίτες για το κάπνισμα και αποκαλύπτει πώς υποδέχθηκαν την αλλαγή."/>
  </head>
  <body>
    <article>
      <h1>Δημοσκόπηση για αντικαπνιστικό: Τι λένε οι πολίτες και πόσοι αντιδρούν τελικά στην απαγόρευση του τσιγάρου</h1>
      <h2>Δημοσκόπηση δείχνει τι λένε οι πολίτες για το κάπνισμα και αποκαλύπτει πώς υποδέχθηκαν την αλλαγή.</h2>
      <address><time datetime="2019-11-21T20:38:00+00:00">21 Nov 2019, 20:38</time> by <a rel="author">NEWSROOM</a></address>
      <p>
        <b>Ο <a href="https://www.lifo.gr/now/greece/260159/antikapnistikos-perissotera-ta-tilefona-kataggelion-ti-deyteri-mera-posoi-piran-gia-to-kapnisma-se-magazia">αντικαπνιστικός νόμος</a> μπήκε για τα καλά στη ζωή μας με πρόστιμα και καταγγελίες, αλλά και ως κυρίαρχο θέμα συζήτησης στην καθημερινότητα. Δημοσκόπηση δείχνει τι λένε οι πολίτες και αποκαλύπτει πώς υποδέχθηκαν την αλλαγή.</b>
      </p>
      <p>Η δημοσκόπηση που παρουσιάστηκε στον ΣΚΑΙ, έθεσε σειρά ερωτημάτων για το νόμο που «κόβει» το τσιγάρο σε κλειστούς χώρους. Στη δημοσκόπηση απάντησαν 1.211 ενήλικοι με δικαίωμα ψήφου και διεξήχθη από 18 - 20 Νοεμβρίου 2019.</p>
      <p>Πάνω από τους 7 στους δέκα πολίτες (75%) δηλώνουν σύμφωνοι η θετικοί με τον αντικαπνιστικό νόμο και την εφαρμογή του.</p>
      <p>Το 75% συνολικά των ερωτηθέντων συμφωνεί με τον αντικαπνιστικό νόμο ζητώντας να ελέγχεται η τήρησή του, με το 61% να δηλώνει ότι σίγουρα συμφωνεί και το 14% ότι μάλλον συμφωνεί. Το 17% δηλώνει ότι αντιτίθεται στα μέτρα του αντικαπνιστικού νόμου με το 9% να δηλώνει ότι μάλλον διαφωνεί και το 8% ότι σίγουρα διαφωνεί. Το 8% δηλώνει δεν ξέρω/ δεν απαντώ.</p>
      <p>Το 44% των καπνιστών (τακτικοί καπνιστές ή καπνίζουν πού και πού) συμφωνούν σίγουρα με τα μέτρα, το 20% μάλλον συμφωνούν, το 17% μάλλον διαφωνούν ενώ το 16% σίγουρα διαφωνούν.</p>
      <p>Δεν ξέρω/ δεν απαντώ δηλώνει το 1% του δείγματος. Το 74% των καπνιστών (καπνίζουν σπάνια ή ποτέ) συμφωνούν σίγουρα με τα μέτρα, το 12% μάλλον συμφωνεί, 7% μάλλον διαφωνεί, το 5% σίγουρα διαφωνεί, ενώ 2% δηλώνει δεν ξέρω/ δεν απαντώ.</p>
      <figure>
        <img src="https://www.lifo.gr/uploads/image/1570506/antikapnistikos_1.jpg"/>
      </figure>
      <figure>
        <img src="https://www.lifo.gr/uploads/image/1570507/antikpansitikos22.jpg"/>
      </figure>
      <figure>
        <img src="https://www.lifo.gr/uploads/image/1570508/antikapnistikos4.jpg"/>
      </figure>
      <p>Με τον νέο αντικαπνιστικό νόμο συμφωνεί το 87% συνολικά των ψηφοφόρων της ΝΔ, με το 75% να συμφωνεί απολύτως και το 12% μάλλον να συμφωνεί. Υπέρ του αντικαπνιστικού νόμου τάσσεται και το 66% συνολικά των εκλογέων του ΣΥΡΙΖΑ, με το 49% να τάσσεται υπέρ του νόμου και το 17% μάλλον να συμφωνεί. Ευρεία πλειοψηφία υπέρ του αντικαπνιστικού νόμου συγκεντρώνεται και μεταξύ των ψηφοφόρων του ΚΙΝΑΛ, με το 87% συνολικά να συμφωνεί. 71% σίγουρα συμφωνούν, ενώ το 16% δηλώνει ότι μάλλον συμφωνεί.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/greece/260159/antikapnistikos-perissotera-ta-tilefona-kataggelion-ti-deyteri-mera-posoi-piran-gia-to-kapnisma-se-magazia"/>
      </related>
    </article>
  </body>
</html>