<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/utrikes/936448-kvinna-gick-utan-troja-hemma-kan-fallas-for-sexuella-overgrepp"/>
    <meta property="og:site_name" content="Nyheter24"/>
    <meta property="article:published_time" content="2019-11-21T20:58:05+00:00"/>
    <meta property="og:title" content="Kvinna gick utan tröja hemma – kan fällas för sexuella övergrepp"/>
    <meta property="og:description" content="Tili Buchanan från Utah, USA, riskerar att fällas för sexuella övergrepp. Detta då hon ska ha gått runt utan tröja i sitt hem framför sina styvbarn. Nu riskerar hon att registeras som en sexualförbrytare."/>
  </head>
  <body>
    <article>
      <h1>Kvinna gick utan tröja hemma – kan fällas för sexuella övergrepp</h1>
      <address><time datetime="2019-11-21T20:58:05+00:00">21 Nov 2019, 20:58</time> by <a rel="author" href="https://nyheter24.se/profil/norea.dahlskog" target="_blank">Norea Dahlskog</a></address>
      <p>
        <b>Tili Buchanan från Utah, USA, riskerar att fällas för sexuella övergrepp. Detta då hon ska ha gått runt utan tröja i sitt hem framför sina styvbarn. Nu riskerar hon att registeras som en sexualförbrytare.</b>
      </p>
      <p>I veckan inleddes en rättsprocess som har lett till många diskussioner i både traditonella- och sociala medier. </p>
      <p>Åtalad står <b>Tili Buchanan</b> från Utah i <a href="https://nyheter24.se/usa/">USA</a>, och brottet hon misstänks för är sexuellt ofredande mot barn. </p>
      <p>Men huruvida det Buchanan har gjort bör räknas som övergrepp är en vattendelare – allting handlar nämligen om att hon varit barbröstad i sitt egna hem. </p>
      <h3>Påpekar dubbelmoral</h3>
      <p>Buchanan har själv erkänt att hon har gått runt utan tröja i sitt hem framför styvbarnen. Hon menar dock att det här inte var sexuellt, och påpekar att hennes man gjort samma sak.</p>
      <p>– Det var i mitt egna hem. Min man var bredvid mig utan en tröja och han har inte blivit åtalad, sa Tili efter en domstolsbehandling, rapporterar <a href="https://www.cbsnews.com/news/tilli-buchanan-utah-woman-could-be-forced-to-register-as-sex-offender-after-kids-see-her-topless-at-home/">CBS News</a>. </p>
      <p>Styvbarnen är i åldrarna nio, tio och 13. </p>
      <h3>"Otroligt hårt straff"</h3>
      <p>Om Buchanan fälls blir hon en registrerad sexualförbrytare och riskerar fängelse. </p>
      <p>I så fall skulle hon skrivas in på samma register som våldtäktsmän och dömda pedofiler. </p>
      <p>– Det är ett otroligt hårt straff, säger hennes advokat <b>Randy Richards</b> till den amerikanska lokaltidningen <a href="https://local.sltrib.com/eu/">Salt Lake Tribune</a>.</p>
      <p>
        <b>Läs även: <a href="https://nyheter24.se/nyheter/utrikes/935192-man-gripen-efter-att-ha-forsokt-elda-upp-sexforbrytare">Man gripen efter att ha försökt elda upp sexförbrytare</a></b>
      </p>
      <p><a href="https://nyheter24.se/usa">USA<br/></a>/<br/><a href="https://nyheter24.se/sexuella-overgrepp">Sexuella övergrepp<br/></a>/<br/><a href="https://nyheter24.se/brott-och-straff">Brott och straff</a></p>
      <figure>
        <a href="https://nyheter24.se/profil/norea.dahlskog">
          <img src="https://cdn01.nyheter24.se/434d7597024b004b00/profile/avatars/107080_1556115421.jpg"/>
        </a>
      </figure>
      <p><a href="https://nyheter24.se/profil/norea.dahlskog">Norea Dahlskog </a><br/>norea.dahlskog@nyheter24.se</p>
    </article>
  </body>
</html>