<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://androidportal.zoznam.sk/2019/11/xiaomi-mi-cc9-ziskal-aktualizaciu-na-miui-11/"/>
    <meta property="og:site_name" content="Android Portal"/>
    <meta property="article:published_time" content="2019-11-21T20:54:01+00:00"/>
    <meta property="og:title" content="Xiaomi Mi CC9 získal aktualizáciu na MIUI 11"/>
    <meta property="og:description" content="Xiaomi Mi CC9 Pro, čerstvá novinka z dielne čínskeho giganta, má v základnej výbave Android 9 Pie, a to aj napriek tomu, že dorazila pár mesiacov po debute Android 10."/>
  </head>
  <body>
    <article>
      <h1>Xiaomi Mi CC9 získal aktualizáciu na MIUI 11</h1>
      <address><time datetime="2019-11-21T20:54:01+00:00">21 Nov 2019, 20:54</time> by <a rel="author" href="https://androidportal.zoznam.sk/author/menschik/" target="_blank">Lukáš Zachar</a></address>
      <p>
        <b>Xiaomi <a href="https://www.techbyte.sk/2019/11/xiaomi-smartfon-lepsi-mi-cc9-pro/">Mi CC9 Pro</a>, čerstvá novinka z dielne čínskeho giganta, má v základnej výbave Android 9 Pie, a to aj napriek tomu, že dorazila pár mesiacov po debute <a href="https://www.techbyte.sk/2019/11/smartfony-oneplus-6-a-6t-dostavaju-aktualizaciu-na-android-10/">Android 10</a>. Smartfón sa síce aktualizácie na najnovšiu verziu operačného systému časom dočká, no zrejme si počká dlhšie ako jeho štandardná verzia, Mi CC9.</b>
      </p>
      <p>Ako píše web <a href="https://www.gizmochina.com/2019/11/13/xiaomi-mi-cc9-gets-android-10-with-latest-beta-update/">gizmochina.com</a>, v Číne vychádza nová aktualizácia beta verzie MIUI 11, ktorá so sebou prináša aj Android 10. Inštalačný balíček s číselným označením 9.11.12 má približne <b>2,3 GB</b>.</p>
      <figure>
        <img src="https://www.techbyte.sk/wp-content/uploads/2019/11/mi-cc9-miui-11.jpg"/>
        <figcaption>Zdroj: <a href="https://www.gizmochina.com/2019/11/13/xiaomi-mi-cc9-gets-android-10-with-latest-beta-update/">gizmochina.com</a></figcaption>
      </figure>
      <p>Android 10 so sebou prináša kopu šikovných vylepšení, a to napríklad funkciu Smart Reply, inovované možnosti v oblasti notifikácií, nové emoji či populárny <b>tmavý režim</b>.</p>
      <h3>Mi CC9</h3>
      <p>Model Mi CC9 debutoval v júli tohto roku, pričom ponúka <b>6,39-palcový FullHD+</b><b>Super AMOLED displej</b> s malým výrezom, čipset <b>Snapdragon 710</b>, <b>6/8 GB RAM</b> a <b>256 GB interného úložiska</b>. Je vybavený trojicou fotoaparátov na čele s <b>48 Mpx</b><b>snímačom</b> a taktiež aj <b>4 030 mAh</b><b>batériou</b> s podporou <b>18 W rýchlonabíjania</b>.</p>
    </article>
  </body>
</html>