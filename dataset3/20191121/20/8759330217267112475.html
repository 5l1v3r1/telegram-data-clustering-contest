<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904657/snelders-blikt-vooruit-op-ek-dat-is-moeilijkste-klip-voor-rode-duivels-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-21T20:15:00+00:00"/>
    <meta property="og:title" content="Snelders blikt vooruit op EK: &quot;Dat is moeilijkste klip voor Rode Duivels&quot;"/>
    <meta property="og:description" content="België heeft de EK-voorronde afgesloten met een perfecte 30 op 30. Een knappe prestatie, zo vindt ook Eddy Snelders. Hij kijkt al vooruit naar de poules van het EK."/>
  </head>
  <body>
    <article>
      <h1>Snelders blikt vooruit op EK: "Dat is moeilijkste klip voor Rode Duivels"</h1>
      <address>
        <time datetime="2019-11-21T20:15:00+00:00">21 Nov 2019, 20:15</time>
      </address>
      <p>
        <b>België heeft de EK-voorronde afgesloten met een perfecte 30 op 30. Een knappe prestatie, zo vindt ook Eddy Snelders. Hij kijkt al vooruit naar de poules van het EK.</b>
      </p>
      <p>Daarin krijgen we Denemarken, Rusland én Finland of Wales. "De moeilijkste klip zou Wales zijn", vertelt Snelders bij <i><a href="http://www.dewitteduivel.com/2019/11/20/het-verdict-van-eddy-snelders-7/">De Witte Duivel</a>.</i> "Dat spel ligt ons niet. Het is een elftal met een grote fysieke paraatheid die het ons in het verleden als eens moeilijk heeft gemaakt. Dus liever tegen Finland. Tegen Denemarken en Rusland heb je het nadeel dat zij een thuiswedstrijd spelen, maar we dachten nu ook dat Rusland een challenge zou zijn."</p>
      <p>Het gebrek aan een eigen stadion gaat ons volgens Snelders niet zuur opbreken. "Je moet twee keer een uitwedstrijd spelen en dat komt door eigen falen omdat je geen stadion hebt dat aan de eisen voldoet. Je mag dat echter niet inroepen als een extra last. Denemarken is een land dat moeizaam wint en de kwaliteiten van die ploeg liggen een stuk lager dan die van de Belgen. De Russen hebben we getest en mogen geen echte bedreiging vormen voor de Belgen."</p>
      <p>Snelders ziet België dan ook ver geraken. "De poulewedstrijden mogen sowieso geen probleem opleveren. En dan is de vraag hoe de samenloop van de omstandigheden nadien zijn. Tegen wie kom je terecht? Meestal hebben we daar wat geluk bij. Dat is gebleken op het WK in Brazilië, op Euro 2016 en, tot Frankrijk, ook op het WK vorig jaar. Maar wat er ook gebeurt, je kan niet van een geslaagd toernooi spreken als je niet bij de laatste vier eindigt."</p>
      <aside>Lees meer<br/><a href="https://www.voetbalprimeur.be/nieuws/904635/bondscoach-martinez-lovend-over-ervaren-rode-duivel-hij-is-uniek-.html?itm_source=www.voetbalprimeur.be&amp;itm_medium=highlighted-content">Martinez heeft veel lof voor ervaren Rode Duivel: “Hij is uniek”</a></aside>
    </article>
  </body>
</html>