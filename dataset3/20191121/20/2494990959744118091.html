<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/cronache/2019/11/21/news/cittadinanza-onoraria-liliana-segre-sindaco-biella-scusa-cretino-ezio-greggio-rifiuta-vittorio-sgarbi-1244263/"/>
    <meta property="og:site_name" content="Il Tempo"/>
    <meta property="article:published_time" content="2019-11-21T20:41:18+00:00"/>
    <meta property="og:title" content="Cittadinanza onoraria, così tra Liliana Segre ed Ezio Greggio spunta Sgarbi"/>
    <meta property="og:description" content="Il sindaco di Biella chiede scusa a Liliana Segre: &quot;Sono un cretino&quot;"/>
  </head>
  <body>
    <article>
      <h6 class="kicker">IL CASO</h6>
      <h1>Cittadinanza onoraria, così tra Liliana Segre ed Ezio Greggio spunta Sgarbi</h1>
      <h2>Il sindaco di Biella chiede scusa a Liliana Segre: "Sono un cretino"</h2>
      <address>
        <time datetime="2019-11-21T20:41:18+00:00">21 Nov 2019, 20:41</time>
      </address>
      <p>«Io sono stato un cretino, lo ammetto, e chiedo scusa alla Segre e a Greggio, però su questa cosa è stata fatta una speculazione indegna da parte di tutti quanti e mi dispiace. Il risultato è stato negativo, ingiustamente. Una grandissima sciocchezza che è diventata una cosa nazionale. La signora Segre non ha bisogno che arrivi il sindaco di Biella a darle la cittadinanza, è un "patrimonio dell’umanità" e le chiedo ancora scusa. L’ho invitata anche a Biella per la Giornata della Memoria e non c’è nulla contro di lei». </p>
      <p>Queste sono le parole pronunciate dal sindaco di Biella Claudio Corradino ai microfoni di Stasera Italia, in onda ieri sera su Retequattro, in merito alla polemica scoppiata per l’attribuzione della cittadinanza onoraria a Ezio Greggio, da lui rifiutata perché solo una settimana prima era invece stata negata alla senatrice Liliana Segre. In compenso si è proposto Vittorio Sgarbi: «La dia a me - ha detto - io la accetto».</p>
      <related>
        <h4>Articoli Correlati</h4>
        <a href="https://www.iltempo.it/il-diario-di-costanzo/2019/11/22/news/segre-greggio-biella-cittadinanza-polemica-haters-social-diario-costanzo-1244409/"/>
      </related>
    </article>
  </body>
</html>