<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/21/pentagon-peredast-ukrayini-reshtu-vijskovoyi-dopomogy-vzhe-za-kilka-tyzhniv/"/>
    <meta property="og:site_name" content="Рубрика"/>
    <meta property="article:published_time" content="2019-11-21T20:09:15+00:00"/>
    <meta property="og:title" content="Пентагон передасть Україні решту військової допомоги вже за кілька тижнів"/>
    <meta property="og:description" content="Протягом наступних кількох тижнів Пентагон передасть Україні решту оборонної допомоги, закладеної у бюджет США на поточний рік. Про це повідомляє “Голос Америки”. Зазначається, що до кінця фіскального року у США, 1 жовтня, Пентагон надав Україні 214 мільйонів доларів із 250 мільйонів. Передача решти коштів очікується найближчим часом. Цього тижня чотири сенатори-демократи звернулися із листом до […]"/>
  </head>
  <body>
    <article>
      <h1>Пентагон передасть Україні решту військової допомоги вже за кілька тижнів</h1>
      <address><time datetime="2019-11-21T20:09:15+00:00">21 Nov 2019, 20:09</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/09/ssha-ukrai-na-860x580-c-1.jpg"/>
      </figure>
      <p>
        <b>
          <b>Протягом наступних кількох тижнів Пентагон передасть Україні решту оборонної допомоги, закладеної у бюджет США на поточний рік.</b>
        </b>
      </p>
      <p>Про це повідомляє<a href="https://ukrainian.voanews.com/a/congress-pentagon-military-aid-/5175765.html"> “Голос Америки”.</a></p>
      <p>Зазначається, що до кінця фіскального року у США, 1 жовтня, Пентагон надав Україні 214 мільйонів доларів із 250 мільйонів. Передача решти коштів очікується найближчим часом.</p>
      <p>Цього тижня чотири сенатори-демократи звернулися із листом до міністра оборони США Марка Еспера, висловлюючи занепокоєння щодо недоотримання Україною усієї суми.</p>
      <p>“Ми асигнували ці гроші. Вони мали бути витрачені протягом минулого фіскального року, до 1 жовтня. Вже добігає кінця листопад, а гроші все ще не витрачені”, – сказав один із авторів цього листа сенатор-демократ Дік Дурбін.</p>
      <p>Раніше стало відомо, що <a href="https://rubryka.com/2019/11/20/do-ukrayiny-tak-ne-dijshlo-ponad-35-mln-vijskovoyi-dopomogy-ssha/">до України так не дійшло понад $35 млн військової допомоги США.</a></p>
    </article>
  </body>
</html>