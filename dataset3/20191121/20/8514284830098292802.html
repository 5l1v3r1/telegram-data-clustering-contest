<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hirtv.hu/ahirtvhirei/kkm-magyarorszag-tiz-ev-utan-visszater-az-unesco-vegrehajto-tanacsaba-2490690"/>
    <meta property="og:site_name" content="hírTV"/>
    <meta property="article:published_time" content="2019-11-21T20:08:00+00:00"/>
    <meta property="og:title" content="KKM: Magyarország tíz év után visszatér az UNESCO végrehajtó tanácsába"/>
    <meta property="og:description" content="Magyarországot a 2019-2023 közötti időszakra választották be az 58 tagú testületbe."/>
  </head>
  <body>
    <article>
      <h1>KKM: Magyarország tíz év után visszatér az UNESCO végrehajtó tanácsába</h1>
      <address><time datetime="2019-11-21T20:08:00+00:00">21 Nov 2019, 20:08</time> by <a rel="author">MTI</a></address>
      <h4>Az UNESCO általános konferenciájának 40. ülésszakán lezajlott szavazás eredményeként Magyarországot beválasztották a szervezet végrehajtó tanácsába, az ország ezzel tízéves távollét után tér vissza a nagy presztízzsel bíró testületbe - közölte Paczolay Máté, a Külgazdasági és Külügyminisztérium (KKM) sajtófőnöke csütörtökön az MTI-vel.</h4>
      <p>Kifejtette: a végrehajtó tanácsi tagság lehetővé teszi Magyarország szakmai tekintélyének és politikai jelenlétének növelését, emellett segíti a magyar érdekek érvényesítését az oktatással, kultúrával, tudománnyal és sporttal foglalkozó világszervezetben.</p>
      <p>Magyarországot a 2019-2023 közötti időszakra választották be az 58 tagú testületbe.</p>
      <p>A sajtófőnök hangsúlyozta: a négyéves mandátum elnyeréséért folytatott átfogó kampánytevékenység a Külgazdasági és Külügyminisztérium koordinálása mellett zajlott.</p>
      <p>"Az eredmény jól mutatja hazánk diplomáciai tevekénységének nemzetközi elismertségét az ENSZ egyik legrégebbi szervezetének tagállamai körében" - fogalmazott Paczolay Máté.</p>
      <p>MTI</p>
      <p> </p>
    </article>
  </body>
</html>