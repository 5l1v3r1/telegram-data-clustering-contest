<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/polityka/10272058/wiadomo-jak-zostanie-sfinansowana-13-emerytura-sejm-przyjal-ustawe.html"/>
    <meta property="og:site_name" content="Wprost"/>
    <meta property="article:published_time" content="2019-11-21T20:34:00+00:00"/>
    <meta property="og:title" content="Wiadomo, jak zostanie sfinansowana 13. emerytura. Sejm przyjął ustawę"/>
    <meta property="og:description" content="Sejm przyjął ustawę autorstwa Prawa i Sprawiedliwości w sprawie finansowania tzw. trzynastych emerytur ze środków Funduszu Solidarnościowego."/>
  </head>
  <body>
    <article>
      <h1>Wiadomo, jak zostanie sfinansowana 13. emerytura. Sejm przyjął ustawę</h1>
      <address>
        <time datetime="2019-11-21T20:34:00+00:00">21 Nov 2019, 20:34</time>
      </address>
      <p>
        <b>Sejm przyjął ustawę autorstwa Prawa i Sprawiedliwości w sprawie finansowania tzw. trzynastych emerytur ze środków Funduszu Solidarnościowego.</b>
      </p>
      <p>W głosowaniu wzięło udział 448 posłów. Za przyjęciem ustawy głosowało 233 parlamentarzystów, 215 opowiedziało się przeciw.</p>
      <p>– Od wielu dni lewa strona podnosi obrzydliwe argumenty. Przypomnijcie sobie państwo, ile pieniędzy z tego funduszu trafiało do ludzi, kiedy wy byliście przy władzy. Ani złotówka, bo tego funduszu nie było – mówił podczas dyskusji w Sejmie poseł PiS Łukasz Schreiber. – Długo zastanawiałam się, kiedy będę sam na sam z Jarosławem Kaczyńskim – powiedziała Iwona Hartwich. – Pani poseł, ale bez takich osobistych wycieczek – upomniała ją marszałek Sejmu. – Bardzo pana proszę, żebyście nie chełpili się tym, żebyście dali 500 złotych dla niepełnosprawnych – kontynuowała posłanka KO. – Przestańcie oszukiwać, że wy cokolwiek zwiększacie. Oszukujecie ich i dajecie im mniej, niż można – oceniła Joanna Senyszyn.</p>
      <h3>Co zakłada projekt ustawy?</h3>
      <p>Celem Solidarnościowego Funduszu Wsparcia Osób Niepełnosprawnych jest przede wszystkim wsparcie społeczne, zawodowe, zdrowotne i finansowe osób niepełnosprawnych. Zgodnie ze zgłoszonym przez PiS projektem ustawy, środki finansowe z funduszu będą mogły zostać przeznaczone również na emerytury czy renty socjalne – z tych pieniędzy mogłoby być finansowane jednorazowe roczne świadczenie pieniężne dla emerytów i rencistów (tzw. 13 emerytura), a także renta socjalna czy zasiłek pogrzebowy. Dlatego też wnioskodawcy zaproponowali zmianę nazwy funduszu na Fundusz Solidarnościowy.</p>
      <related>
        <h4>Czytaj także:</h4>
        <a href="https://www.wprost.pl/polityka/10272053/europosel-pis-nagrany-w-niezrecznej-sytuacji-cwiczy-pan-kopniecie-a-la-bruce-lee.html"/>
      </related>
      <footer>Źródło: <a href="http://sejm.gov.pl/">Sejm</a></footer>
    </article>
  </body>
</html>