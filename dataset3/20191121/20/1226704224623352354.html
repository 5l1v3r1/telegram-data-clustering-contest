<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/regiony/banska-bystrica-opat-oceni-uspesn/431589-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-21T20:03:00+00:00"/>
    <meta property="og:title" content="Banská Bystrica opäť ocení úspešných športovcov"/>
    <meta property="og:description" content="Banskobystričania môžu návrhy zasielať do 13. januára budúceho roka na adresu mestského úradu alebo elektronicky na email."/>
  </head>
  <body>
    <article>
      <h1>Banská Bystrica opäť ocení úspešných športovcov</h1>
      <h2>Banskobystričania môžu návrhy zasielať do 13. januára budúceho roka na adresu mestského úradu alebo elektronicky na email.</h2>
      <address><time datetime="2019-11-21T20:03:00+00:00">21 Nov 2019, 20:03</time> by <a rel="author">TASR</a></address>
      <p>Banská Bystrica 21. novembra (TASR) – Mesto Banská Bystrica sa po roku opäť chystá oceniť úspešných športovcov. Svojich favoritov môžu navrhnúť aj obyvatelia a magistrát od nich očakáva tiež návrhy na úspešné športové kolektívy, mládežnícke alebo seniorské, a rovnako na pracovníkov, ktorí sa osobitne zaslúžili o šírenie dobrého mena mesta pod Urpínom v oblasti športu. TASR o tom informovala hovorkyňa banskobystrického primátora Dominika Mojžišová.</p>
      <p>Banskobystričania môžu návrhy zasielať do 13. januára budúceho roka na adresu mestského úradu alebo elektronicky na email: filip.tomasovic@banskabystrica.sk. V prípade nominácie je potrebné vyplniť formulár, ktorý je k dispozícii na webovej stránke mesta www.banskabystrica.sk, na www.emsbb.sk, prípadne priamo v klientskom centre.</p>
      <p><i>"Ani teraz nebude chýbať kategória Víťaz internetového hlasovania. V čase od 1. do 10. februára 2020 môžu občania na webe mesta odovzdať svoj hlas najlepšiemu športovcovi či kolektívu,"</i> dodala Mojžišová.</p>
    </article>
  </body>
</html>