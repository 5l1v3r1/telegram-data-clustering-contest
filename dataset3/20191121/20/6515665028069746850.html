<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3362201/advokati-epstajna-upozorili-princa-endrua-bilo-bi-bolje-da-saradjuje-sa-americkim-vlastima"/>
    <meta property="og:site_name" content="kurir.rs"/>
    <meta property="article:published_time" content="2019-11-21T20:07:00+00:00"/>
    <meta property="og:title" content="ADVOKATI EPSTAJNA UPOZORILI PRINCA ENDRUA: Bilo bi bolje da sarađuje sa američkim vlastima (VIDEO)"/>
    <meta property="og:description" content="Advokati Džefrija Epstajna kažu da bi britanski princ Endru trebalo da razgovara sa američkim istražiteljima, nakon što se on povukao iz javnog života zbog, kako je naveo loše procene njegovih veza sa osuđenim seksualnim prestupnikom."/>
  </head>
  <body>
    <article>
      <h6 class="kicker">poruka</h6>
      <h1>ADVOKATI EPSTAJNA UPOZORILI PRINCA ENDRUA: Bilo bi bolje da sarađuje sa američkim vlastima (VIDEO)</h1>
      <address>
        <time datetime="2019-11-21T20:07:00+00:00">21 Nov 2019, 20:07</time>
      </address>
      <p>
        <b>Advokati Džefrija Epstajna kažu da bi britanski princ Endru trebalo da razgovara sa američkim istražiteljima, nakon što se on povukao iz javnog života zbog, kako je naveo "loše procene njegovih veza" sa osuđenim seksualnim prestupnikom.</b>
      </p>
      <p>Američki advokat Glorija Olred rekla je da princ Endru treba da kontaktira sa američkim vlastima "bez uslovljavanja i bez odlaganja", prenosi AP.</p>
      <p>Britanski princ Endru objavio je juče da sa "odriče svih svojih javnih dužnosti u doglednoj buducnosti", navodeći da su kontroverze oko njegovog nepromišljenog odnosa sa Epstajnom, koji je osuđen zbog podvođenja maloletnica, donele velike probleme kraljevskoj porodici.</p>
      <p>On je u saopštenju istakao da je spreman da pruži pomoć bilo kojoj nadležnoj službi u istrazi, ako je potrebno.</p>
      <p>Olred je za BBC rekal da je princ trebalo da bude jasniji.</p>
      <p>Ona je zapitala da li Endru insistira da mu bude uručen nalog za svedočenje ili je spreman da razgovara sa istražnim organima bez zvaničnog poziva.</p>
      <figure>
        <iframe src="https://www.youtube.com/embed/Vnzlu-Sn4Kk" width="640" height="360" data-service="Youtube" scrolling="no"/>
      </figure>
      <p>Nije jasno da li američke vlasti istražuju Endrua zbog bilo kakvog zločina, navodi AP i dodaje da su mnoga sudska dokumenta u vezi sa Epstajnovim slučajem još zapečaćena i nedostupna javnosti.</p>
      <p>Pokušaji britanskog princa Endrua da razjasni svoje prijateljske odnose s finansijerom pedofilom Džefrijem Epstajnom u intervjuu koji je dao pre nekoliko dana za BBC izazvali su mnoga negativna reagovanja.</p>
      <p>On je kategorički odbacio navode da je imao seksualni odnos sa Amerikankom Virdžinijom Roberts, koja ga je optužila za seksualno zlostavljanje u vreme kada je bila maloletna, a višesatni intervju odmah je postao udarna tema na društvenim mrežama.</p>
      <p>Kurir.rs/Tanjug Foto:</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3361647/sok-princ-endru-kaznjen-zbog-epstajna-kraljica-elizabeta-donela-brutalan-akt-video"/>
        <a href="https://www.kurir.rs/planeta/3361379/ona-bi-mogla-da-otkrije-istinu-o-epstajnu-zrtve-kaze-da-je-bila-njegova-madam-a-sada-se-svi-pitaju-gde-je-nestala"/>
        <a href="https://www.kurir.rs/planeta/3361211/nije-sam-hteo-pred-kamere-otkriveno-ko-je-osramocenog-princa-endrua-naterao-na-katastrofalni-intervju-video"/>
        <a href="https://www.kurir.rs/planeta/3360655/jos-jedna-zena-optuzila-epstajna-za-seksualno-zlostavljanje-pozvala-je-princa-endrua-da-progovori-o-svemu-foto-video"/>
      </related>
    </article>
  </body>
</html>