<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%83%cf%85%cf%81%ce%af%ce%b1-%ce%b5%cf%80%cf%84%ce%ac-%ce%ac%ce%bc%ce%b1%cf%87%ce%bf%ce%b9-%ce%bd%ce%b5%ce%ba%cf%81%ce%bf%ce%af-%ce%ba%ce%b1%ce%b9-30-%cf%84%cf%81%ce%b1%cf%85%ce%bc%ce%b1%cf%84.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-21T20:42:56+00:00"/>
    <meta property="og:title" content="Συρία: Επτά άμαχοι νεκροί και 30 τραυματίες σε επιθέσεις ανταρτών με ρουκέτες στο Χαλέπι"/>
    <meta property="og:description" content="Επιθέσεις με ρουκέτες δέχτηκε το Χαλέπι, όπου τουλάχιστον 7 άμαχοι έχασαν τη ζωή τους και πάνω από 30 τραυματίστηκαν."/>
  </head>
  <body>
    <article>
      <h1>Συρία: Επτά άμαχοι νεκροί και 30 τραυματίες σε επιθέσεις ανταρτών με ρουκέτες στο Χαλέπι</h1>
      <address>
        <time datetime="2019-11-21T20:42:56+00:00">21 Nov 2019, 20:42</time>
      </address>
      <p>
        <b>Επιθέσεις με ρουκέτες δέχτηκε το Χαλέπι, όπου τουλάχιστον 7 άμαχοι έχασαν τη ζωή τους και πάνω από 30 τραυματίστηκαν.</b>
      </p>
      <p>Η κρατική τηλεόραση, αναφερόμενη σε παρατάξεις ανταρτών και τζιχαντιστών που δρουν στο δυτικό τμήμα της επαρχίας στο Χαλέπι μετάδωσε πως… «Επτά άμαχοι σκοτώθηκαν και 30 άλλοι τραυματίστηκαν σε επίθεση με ρουκέτα που εκτόξευσαν τρομοκρατικές οργανώσεις».</p>
      <p>Πέντε γειτονιές στην πόλη, συμπεριλαμβανομένης της Σαλαχεντίνε, επλήγησαν από μια ομοβροντία ρουκετών, σύμφωνα με το κρατικό μέσο ενημέρωσης.</p>
      <p>Το Συριακό Παρατηρητήριο Ανθρωπίνων Δικαιωμάτων επιβεβαίωσε την επίθεση, τονίζοντας στο Γαλλικό Πρακτορείο πως «μια ρουκέτα, με προέλευση το δυτικό τμήμα του Χαλεπιού, έπεσε σε ένα αυτοκίνητο στη Σαλαχεντίνε, σκοτώνοντας τέσσερα άτομα που επέβαιναν σε αυτό».</p>
      <p>Οι τζιχαντιστές της οργάνωσης Χάγιατ Ταχρίρ αλ-Σαμ (HTS), πρώην συριακό παρακλάδι της Αλ Κάιντα, έχουν παρουσία στο δυτικό τμήμα της περιοχής του Χαλεπιού, που γειτνιάζει με την επαρχία Ιντλίμπ, όπου εδρεύουν μικρές αντάρτικες παρατάξεις.</p>
      <p>Ο απολογισμός των νεκρών μπορεί να αυξηθεί καθώς κάποιοι από τους τραυματίες είναι «σε κρίσιμη κατάσταση», πρόσθεσε ο διευθυντής του Παρατηρητηρίου Ραμί Αμπντέλ Ραχμάν.</p>
      <p>Το Χαλέπι, που ανακατέλαβαν οι δυνάμεις του Σύρου προέδρου Μπασάρ αλ Άσαντ στα τέλη του 2016 γίνεται σποραδικά σκηνή επιθέσεων ισλαμικών παρατάξεων.</p>
    </article>
  </body>
</html>