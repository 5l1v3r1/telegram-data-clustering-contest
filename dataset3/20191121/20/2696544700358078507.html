<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/elet/20191121_nemeth_sandor_hit_gyulekezete"/>
    <meta property="og:site_name" content="HVG.hu"/>
    <meta property="article:published_time" content="2019-11-21T20:48:00+00:00"/>
    <meta property="og:title" content="Helyesbítés: A hvg.hu-hoz Németh Sándor néven érkezett közleményt nem Németh Sándor írta"/>
    <meta property="og:description" content="A Hit Gyülekezete közleményben cáfolta a Németh Sándornak tulajdonított szavakat."/>
  </head>
  <body>
    <article>
      <h1>Helyesbítés: A hvg.hu-hoz Németh Sándor néven érkezett közleményt nem Németh Sándor írta</h1>
      <address><time datetime="2019-11-21T20:48:00+00:00">21 Nov 2019, 20:48</time> by <a rel="author">hvg.hu</a></address>
      <p>
        <b>A Hit Gyülekezete közleményben cáfolta a Németh Sándornak tulajdonított szavakat.</b>
      </p>
      <p>A hvg.hu csütörtökön délután "Németh Sándor, Hit Gyülekezete" aláírással, a gyülekezet e-mailjére hasonlító címről levelet kapott. Ennek szerzője kommentárt kívánt fűzni korábbi híradásunkhoz, amelyben beszámoltunk róla, hogy <a href="https://hvg.hu/elet/20191120_Nemeth_Sandor_A_jogazas_demonokat_energizal">egy videófelvétel szerint a Hit Gyülekezetét vezető Németh Sándor szerint a jógázás démonokat energizál</a>. A hozzászólásnak helyt adtunk, ám csütörtök este a Hit Gyülekezete közleményben jelentette ki, hogy Németh Sándor ilyen levelet nem írt, tehát cáfolják a csütörtöki levélben szereplő, Németh Sándornak tulajdonított mondatokat. Az érintettől és olvasóinktól elnézést kérünk.</p>
      <related>
        <a href="https://hvg.hu/elet/20191120_Nemeth_Sandor_A_jogazas_demonokat_energizal"/>
        <a href="https://hvg.hu/elet/20191121_Breking_befogtak_a_jogamatracrol_elszabadult_demonokat"/>
      </related>
    </article>
  </body>
</html>