<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191121_04728757"/>
    <meta property="og:site_name" content="De Standaard"/>
    <meta property="article:published_time" content="2019-11-21T20:53:00+00:00"/>
    <meta property="og:title" content="De jacht is open: AC Milan doet Zlatan Ibrahimovic contractvoorstel, ook José Mourinho zou op de loer liggen"/>
    <meta property="og:description" content="AC Milan wil zijn aanvalslinie versterken met zijn gewezen spits Zlatan Ibrahimovic. Italiaanse media als La Gazzetta dello Sport en Sky Sports Italia meld..."/>
  </head>
  <body>
    <article>
      <h1>De jacht is open: AC Milan doet Zlatan Ibrahimovic contractvoorstel, ook José Mourinho zou op de loer liggen</h1>
      <address>
        <time datetime="2019-11-21T20:53:00+00:00">21 Nov 2019, 20:53</time>
      </address>
      <p>
        <b>AC Milan wil zijn aanvalslinie versterken met zijn gewezen spits Zlatan Ibrahimovic. Italiaanse media als La Gazzetta dello Sport en Sky Sports Italia melden donderdag dat de Zweed een contractvoorstel voor zes maanden op zak heeft. In Engeland zien ze nieuwbakken Tottenham-trainer José Mourinho echter nog een poging doen de deal te kapen.</b>
      </p>
      <p><b>LEES OOK (N+)</b>. <a href="https://www.nieuwsblad.be/cnt/dmf20191121_04729179">Op de presentatie van José Mourinho bij Tottenham: een dag vol verbazing, dure kussens en … bescheidenheid</a></p>
      <p>Milan startte al gesprekken op met Mino Raiola, de manager van Ibrahimovic. De 38-jarige spits maakte vorige week zijn afscheid van LA Galaxy bekend. Hij voetbalde eerder bij Milan tussen 2010 en 2012. In 61 wedstrijden maakte de Zweed 42 doelpunten. Met zijn vele treffers had Ibrahimovic een ruim aandeel in de landstitel van 2011.</p>
      <p>De Milanezen zouden bereid zijn Ibrahimovic 6,6 miljoen euro te betalen voor een contract van anderhalf seizoen. De traditieclub kan een goalgetter best gebruiken want na twaalf speeldagen staat Milan pas veertiende in de Serie A.</p>
      <p>In Engeland meldt <a href="https://www.telegraph.co.uk/football/2019/11/21/tottenham-linked-veteran-forward-zlatan-ibrahimovic-following/">The Telegraph</a> echter dat José Mourinho eraan zou denken de deal te kapen. The Special One haalde Zlatan in 2016 ook al transfervrij naar Manchester United. Nochtans gaf Mourinho bij zijn voorstelling aan tevreden te zijn over de huidige kern van Tottenham.</p>
    </article>
  </body>
</html>