<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/swiat/10272047/konflikt-w-rodzinie-krolewskiej-ostatnia-deklaracja-meghan-i-harryego-miala-dolac-oliwy-do-ognia.html"/>
    <meta property="og:site_name" content="Wprost"/>
    <meta property="article:published_time" content="2019-11-21T20:28:00+00:00"/>
    <meta property="og:title" content="Konflikt w rodzinie królewskiej? Ostatnia deklaracja Meghan i Harry'ego miała dolać oliwy do ognia"/>
    <meta property="og:description" content="O konflikcie albo chłodnych relacjach pomiędzy księżną Kate, a księżną Meghan zagraniczne media spekulują od miesięcy. Jak informuje People, atmosfera w rodzinie królewskiej miała się pogorszyć m.in. po emisji dokumentu „Harry i Meghan: Afrykańska wyprawa”."/>
  </head>
  <body>
    <article>
      <h1>Konflikt w rodzinie królewskiej? Ostatnia deklaracja Meghan i Harry'ego miała dolać oliwy do ognia</h1>
      <address>
        <time datetime="2019-11-21T20:28:00+00:00">21 Nov 2019, 20:28</time>
      </address>
      <p>
        <b>O konflikcie albo chłodnych relacjach pomiędzy księżną Kate, a księżną Meghan zagraniczne media spekulują od miesięcy. Jak informuje People, atmosfera w rodzinie królewskiej miała się pogorszyć m.in. po emisji dokumentu „Harry i Meghan: Afrykańska wyprawa”.</b>
      </p>
      <p>Niedawno światło dzienne ujrzał zrealizowany przez brytyjską telewizję <a href="https://www.wprost.pl/swiat/10262402/meghan-markle-ze-lzami-w-oczach-niewiele-osob-pytalo-mnie-czy-wszystko-ze-mna-w-porzadku.html">dokument „Harry i Meghan: Afrykańska wyprawa”.</a> Księżna opowiedziała w nim m.in. o tym, jak trudne jest dla niej radzenie sobie w roli wybranki Harry'ego i matki, gdy przez cały czas jest na świeczniku, a media nie dają jej spokoju od czasu, gdy zaczęła spotykać się z brytyjskim księciem. Z kolei książę Harry przyznał, że obecnie wraz z bratem Williamem „są na różnych ścieżkach”.</p>
      <related>
        <h4>Galeria:</h4>
        <a href="https://www.wprost.pl/galeria/14503/pierwsza-rocznica-slubu-meghan-i-harryego-sa-nowe-zdjecia-z-ceremonii.html"/>
      </related>
      <p>Jak informuje People, to właśnie emisja wspomnianego dokumentu miała wpłynąć negatywnie na relacje w brytyjskiej rodzinie królewskiej. Wspomniane źródło dodaje, powołując się na relacje anonimowych bliskich pary książęcej, że zarówno Meghan jak i Harry zmagają się z ciągłym „poczuciem izolacji od reszty rodziny”. Jeden z informatorów wspomnianego źródła stwierdził, że przyczyn zmian w stosunkach między braćmi należy upatrywać wraz z nadejściem nowych etapów w ich życiu. – Często tak bywa w każdej rodzinie, że gdy jedno z rodzeństwa wychodzi za mąż, następuje okres ponownego wzajemnego dopasowywanie się. Ludzie mają nowe priorytety i różne cele – powiedział.</p>
      <p>Oliwy do ognia dolała ponoć także decyzja Harry’ego i Meghan, którzy zgodnie z ustaleniami People, mieli postanowić, że spędzą święta Bożego Narodzenia nie z rodziną królewską, a w towarzystwie matki Meghan.</p>
      <related>
        <h4>Czytaj także:</h4>
        <a href="https://www.wprost.pl/prime-time/10271181/oszalamiajaca-ksiezna-kate-na-gali-w-londynie-wybrala-suknie-od-alexandra-mcqueena.html"/>
      </related>
      <footer>Źródło: People</footer>
    </article>
  </body>
</html>