<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/21/culture/viennezika-vals-sti-xristougenniatiki-athina/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-21T20:46:06+00:00"/>
    <meta property="og:title" content="Βιεννέζικα βαλς στη Xριστουγεννιάτικη Αθήνα"/>
    <meta property="og:description" content="Στο Μέγαρο Μουσικής Αθηνών Σάββατο και Κυριακή 7 και 8 Δεκεμβρίου, αντιστοίχως"/>
  </head>
  <body>
    <article>
      <h1>Βιεννέζικα βαλς στη Xριστουγεννιάτικη Αθήνα</h1>
      <h2>Στο Μέγαρο Μουσικής Αθηνών Σάββατο και Κυριακή 7 και 8 Δεκεμβρίου, αντιστοίχως</h2>
      <address><time datetime="2019-11-21T20:46:06+00:00">21 Nov 2019, 20:46</time> by <a rel="author">ΤοΒΗΜΑ Team</a></address>
      <p>Τα Χριστούγεννα πλησιάζουν και οι καθιερωμένες ετήσιες συναυλίες του Johann Strauss Ensemble θα ανοίξουν και πάλι την εορταστική αυλαία των ημερών στο Μέγαρο Μουσικής Αθηνών!</p>
      <p>Ο μαέστρος Russell McGregor και οι σολίστ της ορχήστρας Johann Strauss Ensemble, με το μουσικό τους μπρίο, την δεξιοτεχνία και τις αυθεντικές ερμηνείες τους στα βάλς και στις πόλκες των συνθετών της οικογένειας Στράους, θα ενθουσιάσουν για άλλη μια φορά το αθηναϊκό κοινό που κάθε χρόνο αποθεώνει τις μοναδικές συναυλίες τους.</p>
      <p>
        <a href="https://www.in.gr/2019/11/21/greece/eksarxeia-ta-eksi-ypo-katalipsi-ktiria-pou-thelei-na-ekkenosei-el/">Εξάρχεια : Τα έξι υπό κατάληψη κτίρια που θέλει να εκκενώσει η ΕΛ.ΑΣ.</a>
      </p>
      <p>Το φετινό εορταστικό πρόγραμμα, γεμάτο μουσικές εκπλήξεις, πλαισιώνεται από τους εξαιρετικούς τραγουδιστές της Εθνικής Λυρικής Σκηνής Βασιλική Καραγιάννη (σοπράνο) και Γιάννη Χριστόπουλο (τενόρο) καθώς και από  την Musica, Χορωδία των Φίλων της Μουσικής.</p>
      <p>Η ανθοστόλιστη σκηνή του Μεγάρου Μουσικής Αθηνών θα γεμίσει από βιεννέζικους χορούς, πασίγνωστες μελωδίες και θα ταξιδέψει τους ακροατές στην ονειρεμένη Βιέννη με αγαπημένα χορωδιακά και άριες από την Νυχτερίδα του Στράους.</p>
      <p>Η Ορχήστρα Δωματίου Johann Strauss Ensemble ιδρύθηκε το 1985 από τους εξαιρετικούς μουσικούς της αυστριακής Ορχήστρας Μπρούκνερ και πολύ γρήγορα απέκτησε διεθνή φήμη με περιοδείες σε όλες τις μεγάλες πόλεις της Ευρώπης (Παρίσι, Λονδίνο, Μαδρίτη, Ρώμη, Βρυξέλλες, Βερολίνο, Ζυρίχη, Αμβούργο, Ζάλτσμπουργκ, Βιέννη κ.α.), στην Ιαπωνία, στη Ρωσία και στην Αυστραλία. Η ορχήστρα διακρίνεται για την πλούσια δισκογραφία της, ενώ από το 2003 διευθυντής της είναι ο βιολονίστας Russell McGregor.</p>
      <p>Χαρακτηριστικό των συναυλιών του Johann Strauss Ensemble είναι η ερμηνεία της βιεννέζικης μουσικής με τον τρόπο που ο σπουδαίος συνθέτης και βιολονίστας Γιόχαν Στράους πρώτος καθιέρωσε, καθώς ήταν συγχρόνως ο σολίστ και ο διευθυντής της ορχήστρας ενθουσιάζοντας το κοινό με τη χορευτική και μελωδική μουσική του.</p>
      <p>
        <a href="https://www.in.gr/2019/11/22/greece/tourkiko-sxedio-kata-tis-elladas-moxlo-metanasteytiko/">Τουρκικό σχέδιο κατά της Ελλάδας με μοχλό το μεταναστευτικό</a>
      </p>
    </article>
  </body>
</html>