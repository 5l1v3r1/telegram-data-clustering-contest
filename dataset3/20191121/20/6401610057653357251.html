<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/peilkoning-maurice-de-hond-mark-rutte-en-vvd-gaan-aankomende-tweede-kamerverkiezingen-keihard-verliezen/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-21T20:00:18+00:00"/>
    <meta property="og:title" content="Peilkoning Maurice de Hond: Mark Rutte en VVD gaan aankomende Tweede Kamerverkiezingen keihard VERLIEZEN"/>
    <meta property="og:description" content="Ditmaal geen peiling van de bekendste opiniepeiler van heel Nederland, maar een Fingerspitzengefühl. Maar niemand die méér werkt met data omtrent verkiezingen, dus hij kan het weten. Dus voor wat het waard is: Mark Rutte zal bij de aankomende Tweede Kamerverkiezingen plat op z’n smoelwerk gaan, zo voorspelt niemand minder dan Maurice de Hond. Dikke vette pech voor VVD-premier Mark Rutte, die met een grote grijns nu al zo’n jaar of negen aan de touwtjes van Nederland trekt. Het laatste uurtje van z’n lange regeringstermijn heeft bijna geslagen, meent Maurice de Hond. En als we iemand graag geloven, dan is het wel een peiler. Want peilers staan nogal voor joker als ze er flink naastzitten wat betreft hun voorspellingen. Gelukkig zit De Hond doorgaans altijd flink dichtbij de werkelijke uitslag, dus dat geeft hem een geloofwaardigheid. En die heeft hij hard nodig, want hij doet in de meest recente aflevering van Café Weltschmerz een best wel gedetailleerde voorspelling over de uitslag van de Tweede Kamerverkiezingen…"/>
  </head>
  <body>
    <article>
      <h1>Peilkoning Maurice de Hond: Mark Rutte en VVD gaan aankomende Tweede Kamerverkiezingen keihard VERLIEZEN</h1>
      <address><time datetime="2019-11-21T20:00:18+00:00">21 Nov 2019, 20:00</time> by <a rel="author">Tim Engelbart</a></address>
      <p>
        <b>Ditmaal geen peiling van de bekendste opiniepeiler van heel Nederland, maar een Fingerspitzengefühl. Maar niemand die méér werkt met data omtrent verkiezingen, dus hij kan het weten. Dus voor wat het waard is: Mark Rutte zal bij de aankomende Tweede Kamerverkiezingen plat op z’n smoelwerk gaan, zo voorspelt niemand minder dan Maurice de Hond.</b>
      </p>
      <figure>
        <iframe src="https://www.youtube.com/embed/RD8s4mA59iw" width="560" height="315" data-service="Youtube" scrolling="no"/>
      </figure>
      <p>Dikke vette pech voor VVD-premier Mark Rutte, die met een grote grijns nu al zo’n jaar of negen aan de touwtjes van Nederland trekt. Het laatste uurtje van z’n lange regeringstermijn heeft bijna geslagen, meent Maurice de Hond. En als we iemand graag geloven, dan is het wel een peiler. Want peilers staan nogal voor joker als ze er flink naastzitten wat betreft hun voorspellingen. Gelukkig zit De Hond doorgaans altijd flink dichtbij de werkelijke uitslag, dus dat geeft hem een geloofwaardigheid.</p>
      <p>En die heeft hij hard nodig, want hij doet in de meest recente aflevering van Café Weltschmerz een best wel gedetailleerde voorspelling over de uitslag van de Tweede Kamerverkiezingen van 2021. Die zullen voor het eerst sinds 2010 niet gewonnen worden door de VVD. Er zal echter een kongsi van allerlei verschillende partijen uit de bus komen rollen, en die moeten het land dan op een nieuwe manier leiden. De Hond ziet dat <a href="https://www.youtube.com/watch?v=RD8s4mA59iw"><b>als volgt voor zich</b></a>:</p>
      <blockquote>“Einde van Kabinet Rutte en chaos in politiek Den Haag, dat is de prognose van Maurice de Hond. Een vooruitblik op de kamerverkiezingen in 2021 en de mogelijke oplossingen.<br/>Een volstrekt onwerkbare verkiezingsuitslag in 2021 dreigt. Maar er is ook een oplossing: maak een kort regeerakkoord met alle zeven partijen, laat ze allemaal een minister leveren en hun plannen presenteren. Waarbij de kiezer referenda een nee-stem van de kamer kan terugdraaien.”</blockquote>
      <p>Dus. Bookmark dit artikel, en bewaar het nog even anderhalf jaar. Dan zien we in maart 2021 wel of we De Hond een schouderklopje moeten geven voor zijn vooruitziende blik, of dat we hem vierkant moeten uitlachen. Tot dan!</p>
    </article>
  </body>
</html>