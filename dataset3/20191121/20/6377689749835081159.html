<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.footboom.com/ukrainian/high/1574368303-ruslan-kostyshyn-hra-nam-vdaietsia-nemaie-provalnykh-matchiv-de-my-b-vyhliadaly-pohano.html"/>
    <meta property="og:site_name" content="Footboom.com"/>
    <meta property="article:published_time" content="2019-11-21T20:53:00+00:00"/>
    <meta property="og:title" content="Руслан Костишин: &quot;Гра нам вдається, немає провальних матчів, де ми б виглядали погано&quot;"/>
    <meta property="og:description" content="Напередодні матчу 15-го туру FAVBET Ліги &quot;Колос&quot; — &quot;Десна&quot;, головний тренер ковалівського клубу Руслан Костишин відповів на кілька питань."/>
  </head>
  <body>
    <article>
      <h1>Руслан Костишин: "Гра нам вдається, немає провальних матчів, де ми б виглядали погано"</h1>
      <address>
        <time datetime="2019-11-21T20:53:00+00:00">21 Nov 2019, 20:53</time>
      </address>
      <p>Напередодні матчу 15-го туру FAVBET Ліги "Колос" — "Десна", головний тренер ковалівського клубу Руслан Костишин відповів на кілька питань.</p>
      <p>
        <b>— Руслане Володимировичу, які акценти робили в цій паузі, яка була викликана грою збірної?</b>
      </p>
      <p>— Головний акцент — це забиті голи. Гра нам вдається, немає провальних матчів, де ми б виглядали погано. Але ми не можемо забити гол у цих матчах і це залишає певний неприємний осад. Оскільки ми всі знаємо, що без голів не буває перемог. І як би гарно ти не грав, якщо не забивати голи, то максмум зіграєш внічію. Одним словом, більше працювали над якістю завершення атак.</p>
      <p>
        <b>— Попередній матч був проти "Зорі", тепер "Десна". Певно не просто грати за таким графіком, тим паче, що є і травмовані і дискваліфіковані гравці?</b>
      </p>
      <p>— Прем’єр-Ліга для наших хлопців поки що дається важко. Якщо травми, то вони серйозні. З іншого боку всі грають і з "Зорею", і з "Десною". Ми для того и виходили до УПЛ аби грати такі матчі з такими суперниками. Без цього зростання клубу неможливе.</p>
      <p>
        <b>— Що найбільше турбує перед "Десною"?</b>
      </p>
      <p>— Глобально нічого не турбує. Хлопці виглядають гарно. Хіба що травми та дискваліфікації деяких гравців, проте це футбол і без цього він неможливий. В такій ситуації інші гравці отримають свій шанс. Це наша філософія — дати шанс кожному, хто пройшов з клубом цей непростий шлях. І якщо ви подивитесь, то побачите, що не залишилось жодного гравця з минулого сезону, який би не зіграв у стартовому складі бодай матч. А вже в кінці чемпіонату буде видно, як ми виглядали, як команда в цілому.</p>
      <related>
        <h4>Читайте также:</h4>
        <a href="https://www.footboom.com/ukrainian/high/1574265426--kolos-naiblyzhchym-chasom-pidsylytsia-islandskym-forvardom-vilkhamssonom-i-ne-tilky.html"/>
      </related>
    </article>
  </body>
</html>