<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392254-%d7%a8%d7%90%d7%a9-%d7%9e%d7%9e%d7%a9%d7%9c%d7%94-%d7%aa%d7%97%d7%aa-%d7%9b%d7%aa%d7%91-%d7%90%d7%99%d7%a9%d7%95%d7%9d-%d7%9b%d7%97%d7%9c%d7%95%d7%9f-%d7%95%d7%93%d7%99%d7%9b%d7%98%d7%a8-%d7%99%d7%a4"/>
    <meta property="og:site_name" content="סרוגים"/>
    <meta property="article:published_time" content="2019-11-21T20:34:05+00:00"/>
    <meta property="og:title" content="כתב אישום לראש ממשלה: כך הצהירו השרים בעבר"/>
    <meta property="og:description" content="שר האוצר משה כחלון וסגן שר הביטחון אבי דיכטר התבטאו בעבר כי ראש ממשלה תחת כתב אישום אינו יכול לכהן. מאז הם הספיקו לחזור בהם, ומה חושבים שאר חברי הממשלה על נתניהו?"/>
  </head>
  <body>
    <article>
      <h1>כתב אישום לראש ממשלה: כך הצהירו השרים בעבר</h1>
      <h2>שר האוצר משה כחלון וסגן שר הביטחון אבי דיכטר התבטאו בעבר כי ראש ממשלה תחת כתב אישום אינו יכול לכהן. מאז הם הספיקו לחזור בהם, ומה חושבים שאר חברי הממשלה על נתניהו?</h2>
      <address><time datetime="2019-11-21T20:34:05+00:00">21 Nov 2019, 20:34</time> by <a rel="author">, חדשות סרוגים</a></address>
      <p>ראש ממשלה תחת <u><a href="https://www.srugim.co.il/391995-%d7%9e%d7%a0%d7%93%d7%9c%d7%91%d7%9c%d7%99%d7%98-%d7%94%d7%9b%d7%a8%d7%99%d7%a2-%d7%9b%d7%aa%d7%91-%d7%90%d7%99%d7%a9%d7%95%d7%9d-%d7%a0%d7%92%d7%93-%d7%a8%d7%90%d7%a9-%d7%94%d7%9e%d7%9e%d7%a9%d7%9c">כתב אישום</a></u>. הארכיון לא שוכח את ההצהרות וההבטחות של הפוליטיקאים. בדיקת סרוגים מעלה כי שר האוצר משה כחלון וסגן שר הביטחון אבי דיכטר הצהירו בעבר כי הם אינם רואים כיצד יכול נתניהו לתפקד בשעה שמוגש נגדו כתב אישום.</p>
      <figure>
        <img src="https://www.srugim.co.il/i/wp-content/uploads/2019/11/%D7%A0%D7%90%D7%A9%D7%9D-%D7%A0%D7%AA%D7%A0%D7%99%D7%94%D7%95__w1980.jpg"/>
      </figure>
      <h4>עוד באותו נושא</h4>
      <h4>שוחד, מרמה והפרת אמונים: כתב האישום המלא</h4>
      <p>לכתבה המלאה בסרוגים &gt;</p>
      <p>במרץ 2018, התראיין משה כחלון, אז עוד יו"ר כולנו, לאולפן שישי בערוץ 12, ואמר: "יש אדם אחד ויש חוק אחד. יש חוק שאומר שהיועמ"ש מחליט אם יוגש כתב אישום. ימצו את התהליכים, ואם היועץ המשפטי לממשלה יודיע שהוא מגיש כתב אישום, 'ראש הממשלה לא יוכל להמשיך לכהן כראש הממשלה תחת כתב האישום. זו תשובתי.</p>
      <figure>
        <iframe data-src="https://twitter.com/TizkoretZe/status/1197583913524350976?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <img src="https://www.srugim.co.il/i/wp-content/uploads/2018/03/%D7%9B%D7%97%D7%9C%D7%95%D7%9F__w1980.jpg"/>
      </figure>
      <h4>עוד באותו נושא</h4>
      <h4>יש גבול לתמיכה: כחלון מציב לנתניהו קו אדום</h4>
      <p>לכתבה המלאה בסרוגים &gt;</p>
      <p>בליכוד יכולים לומר מה שהם רוצים, אני אומר לך מה אומרים בכולנו. אם מתחיל משפט נגד ראש הממשלה הוא לא יכול לכהן, הוא לא צריך אותי בשביל זה, לדעתי הוא עצמו יקום וילך."</p>
      <p>בינתיים, נערכו הבחירות לכנסת ה-21, כולנו נחתכה ביותר מחצי וירדה מ-10 מנדטים ל-4 בלבד. כחלון חבר לנתניהו – תחת כתב אישום ונבלע בליכוד, ואז בבחירות לכנסת ה-22 כבר דיבר אחרת. כשהזכירו לו את ההבטחה ההיא אמר: "זה לא משנה כרגע"</p>
      <figure>
        <iframe data-src="https://twitter.com/YakiAdamker/status/1171378695535255555?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>חבר ממשלה נוסף שהתבטא נגד כהונת נתניהו תחת כתב אישום הוא סגן שר הביטחון הטרי, אבי דיכטר מהליכוד. בעבר כשהיה רק יו"ר ועדת חוץ ובטחון אמר דיכטר בראיון ברדיו כי "ראש ממשלה או שר ביטחון שמוגש נגדם כתב אישום — דרך המלך אומרת שעליהם לעזוב את תפקידם, אלא אם יש סיבה מיוחדת אחרת. אני מקווה שזה לא יקרה".</p>
      <p>אז כחלון, כנראה לא יתפטר ביום ראשון בבוקר, וכך נראה גם שדיכטר ימצא "סיבה מיוחדת אחרת". אבל מה בנוגע לשאר החברות בממשלה. ליהדות התורה יש את סגן שר הבריאות ליצמן, בעצמו נמצא תחת המלצה לכתב אישום, הוא גם כנראה לא הולך לשום מקום. בש"ס שיגרו הערב הודעת תמיכה בנתניהו כשהם מקווים שיצא זכאי.</p>
      <h3>במפלגות הסרוגות</h3>
      <p>בימין החדש, כבר הודיעו כי לאחר הגשת כתב האישום, יקיימו דיון בסיעה לראות האם זו עילה לפרוש מן הממשלה או לא. הדברים נאמרו אמנם כשבנט היה שר החינוך ושקד שרת המשפטים: "אנחנו בימין החדש נמתין להחלטת היועץ לאחר שימוע ורק אז נתכנס בסיעה ונקבל החלטה. החוק קובע שראש ממשלה לא חייב להתפטר עד אחרי פסק דין חלוט, והרציונל הוא שרוצים ביקורת שיפוטית על ההחלטה שיכולה להחליף שלטון. אנחנו נתכנס בסיעה, ונדון לפי כל העובדות שיהיו לפנינו. בשלב זה, אנחנו נמליץ באופן ברור לנשיא ריבלין על בנימין נתניהו להרכבת הממשלה הבאה".</p>
      <p>בישיבת הממשלה שאחרי ההודעה על המלצות לכתב אישום לבנט לא היה מה לומר בעניין</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>היו"ר השני של 'הימין החדש', ח"כ איילת שקד אמרה את זה יותר במפורש: "נתניהו צריך להמשיך לכהן כראש ממשלה גם אם יוגש נגדו כתב אישום. מצד החוק, אם יוגש כתב אישום ראש הממשלה לא צריך להתפטר"</p>
      <p>בבית היהודי ובאיחוד הלאומי כבר חזרו ואמרו כי "נתניהו זכאי עד שתוכח אשמתו".</p>
      <figure>
        <img src="https://www.srugim.co.il/i/wp-content/uploads/2019/02/2__w1980.jpeg"/>
      </figure>
      <h4>עוד באותו נושא</h4>
      <h4>סמוטריץ' והרב פרץ: "נתניהו זכאי עד שתוכח אשמתו"</h4>
      <p>לכתבה המלאה בסרוגים &gt;<br/>6</p>
    </article>
  </body>
</html>