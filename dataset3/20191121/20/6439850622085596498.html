<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/462286/%e0%a6%b8%e0%a6%bf%e0%a6%b2%e0%a7%87%e0%a6%9f%e0%a7%87-%e0%a6%ac%e0%a7%87%e0%a6%81%e0%a6%a7%e0%a7%87-%e0%a6%aa%e0%a7%87%e0%a6%9f%e0%a6%be%e0%a6%a8%e0%a7%8b-%e0%a6%b8%e0%a7%87%e0%a6%87-%e0%a6%87%e0%a6%89%e0%a6%aa%e0%a6%bf-%e0%a6%b8%e0%a6%a6%e0%a6%b8%e0%a7%8d%e0%a6%af"/>
    <meta property="og:site_name" content="Daily Janakantha"/>
    <meta property="article:published_time" content="2019-11-21T20:39:00+00:00"/>
    <meta property="og:title" content="সিলেটে বেঁধে পেটানো সেই ইউপি সদস্য আটক"/>
    <meta property="og:description" content="অনলাইন রিপোর্টার ॥ সিলেটের জকিগঞ্জ উপজেলায় বিচারের নামে বেঁধে পেটানো সেই ইউনিয়ন পরিষদ সদস্যকে আটক করেছে পুলিশ। বৃহস্পতিবার বিকেলে কানাইঘাট সীমান্ত এলাকা থেকে তাকে আটক করা হয় বলে সিলেটের অতিরিক্ত পুলিশ সুপার মাহবুব আলম জানিয়েছেন। আটক আব্দুস সালাম জকিগঞ্জ উপজেলার কাজলশাহ ইউনিয়ন পরিষদ ..."/>
  </head>
  <body>
    <article>
      <h1>সিলেটে বেঁধে পেটানো সেই ইউপি সদস্য আটক</h1>
      <address>
        <time datetime="2019-11-21T20:39:00+00:00">21 Nov 2019, 20:39</time>
      </address>
      <figure>
        <img src="http://www.dailyjanakantha.com/files/201911/1574372383_57.jpg"/>
      </figure>
      <p>অনলাইন রিপোর্টার ॥ সিলেটের জকিগঞ্জ উপজেলায় বিচারের নামে বেঁধে পেটানো সেই ইউনিয়ন পরিষদ সদস্যকে আটক করেছে পুলিশ। বৃহস্পতিবার বিকেলে কানাইঘাট সীমান্ত এলাকা থেকে তাকে আটক করা হয় বলে সিলেটের অতিরিক্ত পুলিশ সুপার মাহবুব আলম জানিয়েছেন। আটক আব্দুস সালাম জকিগঞ্জ উপজেলার কাজলশাহ ইউনিয়ন পরিষদ সদস্য।</p>
      <p>পুলিশ কর্মকর্তা মাহবুব জানান, “সালাম আটগ্রাম গুচ্ছগ্রামের গিয়াস উদ্দিন আফজাল নামে এক যুবককে বাঁশের সঙ্গে ঝুলিয়ে নির্মমভাবে নির্যাতন করছেন এমন একটি ভিডিও সামাজিক যোগাযোগ মাধ্যমে ছড়িয়ে পড়েছে।</p>
      <p>“ভিডিওটি তিন-চার মাস আগের। ঘটনাটি কেউ পুলিশকে না জানানোর কারণে এত দিন কোনো ব্যবস্থা নেওয়া যায়নি। বুধবার পুলিশ ভিডিওটি দেখে খোঁজখবর নেয়। আর আফজালকে থানায় অভিযোগ দিতে বলা হয়।”২৪ সেকেন্ডের এই ভিডিওতে দেখা যাচ্ছে, সালাম বাঁশের সঙ্গে ঝুলিয়ে আফজালকে বেধড়ক পেঠাচ্ছেন। আর লোকজন দাঁড়িয়ে দাঁড়িয়ে দেখছে।</p>
      <p>পুলিশ কর্মকর্তা মাহবুব বলেন, “সালামের বিরুদ্ধে মানুষকে নির্যাতনের আরও অভিযোগ পাওয়া গেছে। পুলিশ সব অভিযোগ খতিয়ে দেখছে।”</p>
    </article>
  </body>
</html>