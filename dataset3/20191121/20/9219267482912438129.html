<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392253-%d7%a0%d7%aa%d7%a0%d7%99%d7%94%d7%95-%d7%99%d7%95%d7%a6%d7%90-%d7%9c%d7%9e%d7%9c%d7%97%d7%9e%d7%94-%d7%95%d7%91%d7%9e%d7%9c%d7%97%d7%9e%d7%94-%d7%99%d7%a9-%d7%a0%d7%a4%d7%92%d7%a2%d7%99%d7%9d"/>
    <meta property="og:site_name" content="סרוגים"/>
    <meta property="article:published_time" content="2019-11-21T20:25:15+00:00"/>
    <meta property="og:title" content="נתניהו יוצא למלחמה ובמלחמה כולם נפגעים"/>
    <meta property="og:description" content="בנאומו התקיף נתניהו יוצא למלחמת חייו, אך היא לא מלחמה פרטית במלחמה הזו כולנו שותפים והיא בין מוסדות המדינה השונים. זה מסוכן ומבהיל כאחד. תחשבו לעומק רק על"/>
  </head>
  <body>
    <article>
      <h1>נתניהו יוצא למלחמה ובמלחמה כולם נפגעים</h1>
      <h2>בנאומו התקיף נתניהו יוצא למלחמת חייו, אך היא לא מלחמה פרטית במלחמה הזו כולנו שותפים והיא בין מוסדות המדינה השונים. זה מסוכן ומבהיל כאחד. תחשבו לעומק רק על הסלוגן לחקור את החוקרים</h2>
      <address><time datetime="2019-11-21T20:25:15+00:00">21 Nov 2019, 20:25</time> by <a rel="author">https://www.facebook.com/profile.php?id=100004079718415</a></address>
      <p>זהו באמת אחד הימים העצובים שידעה <u><a href="https://www.srugim.co.il/391995-%d7%9e%d7%a0%d7%93%d7%9c%d7%91%d7%9c%d7%99%d7%98-%d7%94%d7%9b%d7%a8%d7%99%d7%a2-%d7%9b%d7%aa%d7%91-%d7%90%d7%99%d7%a9%d7%95%d7%9d-%d7%a0%d7%92%d7%93-%d7%a8%d7%90%d7%a9-%d7%94%d7%9e%d7%9e%d7%a9%d7%9c">מדינת ישראל</a></u>. ראש הממשלה, מהמוכשרים שידעה ישראל, מואשם בשוחד והפרת אמונים.</p>
      <p>זה לא משנה באיזה צד אתם, זהו יום קשה. בנאומו התקיף והמיליטנטי היה אפשר לומר שנתניהו נהג כשמשון שאמר תמות נפשי עם פלישתים, רק שהפלישתים היו אויבים וכאן זו מלחמה מבית. ניתן לדמות זאת יותר כאטלס מהמיתולוגיה היוונית שעומד ומחזיק את השמיים ומחליט שבשמים ובארץ קשרו קשר נגדו והחליט לנעוץ את זרועותיו חזק יותר עד שיהרסו כולם יחד.</p>
      <figure>
        <img src="https://www.srugim.co.il/i/wp-content/uploads/2019/11/55456541__w204h120q80.png"/>
      </figure>
      <h4>עוד באותו נושא</h4>
      <h3>נתניהו יוצא למלחמה: "צריך לחקור את החוקרים"</h3>
      <p>לכתבה המלאה בסרוגים &gt;<br/>40</p>
      <p>כי המדינה היא גם מערכת המשפט בה מעולם לא טיפל עד שחרכה את שולי גלימתו, כך גם זכויות נחקרים וחשודים לא זכו ליחס מצדו. הפרקליטות היא פרקליטות המדינה, והמשטרה היא משטרת ישראל. אלו לא גורמים זרים ועוינים. וכאן אנו במלחמת כל בכל.</p>
      <p>זהו רגע קשה. נתניהו צודק, שהוא לא עשה כמעשה אריאל שרון, וחתך שמאלה כדי לקבל איתרוג, הוא גם צודק שהתקשורת לא הייתה מאוזנת. אבל הוא גם הטה את כל כובד משקלו, רמס כל חוק ונורמה. גם כשניסה לתקן הוא דאג קודם כל לאינטרס הפוליטי הצר שלו עצמו, ולא דאג לגיוון ואיזון בתקשורת כפי שאמר היום בנאומו.</p>
      <p>אצל נתניהו נראה היה שחל הכלל, "המדינה זה אני" ואחריו הימין זה אני. הוא באמת אחד מבניה המוכשרים ביותר של מדינת ישראל. הוא באמת נכס לימין, ומנהיג דגול. אבל הדרך בה נהג ראש ממשלה בישראל, על פי כתב האישום, הייתה לשים את האינטרסים שלו, ביחסי תן קח עם וואלה ועסקת אלוביץ'. וזו אשמה חמורה שתתברר בבית המשפט.</p>
      <p>אני באמת מאחל לו בלב שלם שיצא זך כשלג ונקי בשבילו, בשביל משפחתו ובשביל כולנו. אבל אי אפשר להתעלם מכתב אישום שכזה שנעשה בידי יועץ ממשלתי שנתניהו עצמו מינה, אדם שהיה מזכיר הממשלה שלו. כך היה גם עם מפכ"ל המשטרה סגן ראש השב"כ לשעבר איש ימין דתי ומתנחל לשעבר.</p>
      <p>זה לא יאמן שהאשטאג שיש בטוויטר שלו, של ראש ממשלת ישראל הוא #לחקוראתהחוקרים, כפי שאמר בנאומו התקיף היום. כאילו המאפיה שולטת במדינה שאותה הוא עצמו מוביל. עם כל הישגיו של נתניהו זה נראה כאילו הוא מוביל פה למלחמת אזרחים, זה נראה כאילו שאת כל העצמה המדינית שנתן לנו נתניהו בעשור האחרון הוא מוכן לדרדר יחד איתו.</p>
      <p>המציאות היא מורכבת. ובעוד הציבור נחלק לרק ביבי רודפים אותו ורק לא ביבי שיעוף הביתה. יש המוני ישראלים שבעיקר נבוכים היום. שרואים ראש ממשלה נאבק ברשויות האכיפה ולא יודעים את נפשם</p>
    </article>
  </body>
</html>