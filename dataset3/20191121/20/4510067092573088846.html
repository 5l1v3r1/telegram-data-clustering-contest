<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-3/o-comedie-fabuloas-marca-maia-morgensternn-luna-noiembrie-la-oradea-152266.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-21T20:24:00+00:00"/>
    <meta property="og:title" content="O comedie fabuloasă marca Maia Morgenstern, la Oradea"/>
    <meta property="og:description" content="Pe 27 noiembrie va avea loc la Casa de Cultură a Sindicatelor din Oradea un spectacol de teatru cu o distribuţie de excepție, ce le include pe renumitele Maia Morgenstern și Carmen Tănase, precum și pe Jawad Mohammad Shahbazimoghadam, Florina Gleznea și Viviana Gherasim."/>
  </head>
  <body>
    <article>
      <h1>O comedie fabuloasă marca Maia Morgenstern, la Oradea</h1>
      <address><time datetime="2019-11-21T20:24:00+00:00">21 Nov 2019, 20:24</time> by <a rel="author" href="https://www.ebihoreanul.ro/contact/Elena%20Marinescu#redactia_form" target="_blank">Elena Marinescu</a></address>
      <figure>
        <img src="https://www.ebihoreanul.ro/modules/news/files/maiamorgenstern22102019.jpg"/>
        <figcaption>(credit foto: Oana Monica Nae, sursa: Facebook)</figcaption>
      </figure>
      <p>Pe 27 noiembrie va avea loc la Casa de Cultura a Sindicatelor din Oradea un spectacol de teatru cu o distribuţie de excepție, ce le include pe renumitele Maia Morgenstern și Carmen Tănase, precum și pe Jawad Mohammad Shahbazimoghadam, Florina Gleznea și Viviana Gherasim.</p>
      <p>Strălucitoare și surprinzătoare, Maia Morgenstern și Carmen Tanase vă invită la COCKTAIL, o petrecere magică menită să împlinească marele vis al protagonistelor. Cele două femei frumoase, fermecătoare și pline de viață decid să refuze rutina, să risipească umbrele și să spulbere neîmplinirile trecutului, sperând fiecare la o nouă șansă în dragoste, cu convingerea că pentru iubire nu e niciodată prea târziu.</p>
      <p>Sunteţi invitați la teatru pentru a lua parte la cea mai nouă comedie: COCKTAIL, un spectacol plin de umor, despre două prietene temperamentale, care împart de câțiva ani același apartament, însă în niciun caz nu împart aceleași principii de viață.</p>
      <p>Biletele se găsesc la casa de bilete a Casei de Cultură a Sindicatelor Oradea, precum și online pe www.blt.ro, de unde se pot comanda atât bilete electronice, cât şi bilete fizice (cu plata online cu cardul sau ramburs la curier).</p>
      <p>Comandă direct, accesând <a href="https://www.blt.ro/cocktail-teatru.html">acest link</a>!</p>
      <p> </p>
    </article>
  </body>
</html>