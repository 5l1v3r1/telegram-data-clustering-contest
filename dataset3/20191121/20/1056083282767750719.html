<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100001/%D9%88%D8%AC%D9%88%D8%AF-%DB%B1%DB%B6%DB%B1-%DA%A9%D8%AA%D8%A7%D8%A8%D8%AE%D8%A7%D9%86%D9%87-%D8%A8%D8%A7-%DB%B2%DB%B5%DB%B4-%D9%87%D8%B2%D8%A7%D8%B1-%D8%AC%D9%84%D8%AF-%DA%A9%D8%AA%D8%A7%D8%A8-%D8%AF%D8%B1-%D9%85%D8%B3%D8%A7%D8%AC%D8%AF-%D9%84%D8%B1%D8%B3%D8%AA%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-21T20:41:51+00:00"/>
    <meta property="og:title" content="وجود ۱۶۱ کتابخانه با ۲۵۴ هزار جلد کتاب در مساجد لرستان"/>
    <meta property="og:description" content="ایسنا/لرستان مدیرستاد هماهنگی کانون‌های مساجد لرستان از وجود ۱۶۱ کتابخانه در مساجد استان خبر داد و گفت: از این تعداد کتابخانه، ۵۹ باب آن کتابخانه باز و ۱۰۲ باب آن مخزن‌دار است و در مجموع ۲۵۴ هزار و ۷۱۶ جلد کتاب در این کتابخانه‌ها موجود است."/>
  </head>
  <body>
    <article>
      <h1>وجود ۱۶۱ کتابخانه با ۲۵۴ هزار جلد کتاب در مساجد لرستان</h1>
      <address><time datetime="2019-11-21T20:41:51+00:00">21 Nov 2019, 20:41</time> by <a rel="author">زهره گودرزی</a></address>
      <p>ایسنا/لرستان مدیرستاد هماهنگی کانون‌های مساجد لرستان از وجود ۱۶۱ کتابخانه در مساجد استان خبر داد و گفت: از این تعداد کتابخانه، ۵۹ باب آن کتابخانه باز و ۱۰۲ باب آن مخزن‌دار است و در مجموع ۲۵۴ هزار و ۷۱۶ جلد کتاب در این کتابخانه‌ها موجود است.</p>
      <p>محمد ابدالی‌پور در جمع خبرنگاران، با گرامی‌داشت هفته کتاب و کتاب‌خوانی، اظهار کرد: در مساجد لرستان تعداد ۱۰۲ کتابخانه مخزن‌دار و ۵۹ کتابخانه باز فعال است.</p>
      <p>وی تصریح کرد: از مجموع این تعداد کتابخانه‌ مخزن‌دار مساجد لرستان تعداد ۵۸ کتابخانه شهری و ۴۳ کتابخانه روستایی است و تعداد ۱۳۶ کتابدار در ۱۰۱ کتابخانه مخزن‌دار مسجد استان مشغول فعالیت هستند.</p>
      <p>ابدالی‌پور با بیان این‌که ۲۴۲ هزار و ۶۱۶ جلد کتاب در کتابخانه‌های مخزن‌دار لرستان موجود است، اضافه کرد: از مجموع کتابخانه‌های مخزن‌دار مساجد استان، تعداد سه کتابخانه درجه یک، ۲ کتابخانه درجه ۲، ۱۰ کتابخانه درجه سه و ۲۹ کتابخانه درجه چهار و ۵۷ کتابخانه درجه پنج هستند.</p>
      <p>مدیرستاد هماهنگی کانون‌های فرهنگی و هنری مساجد لرستان با بیان این‌که ۸۹۶۸ مترمربع مساحت در اختیار کتابخانه‌های مساجد استان است، افزود: بیش‌از ۱۵ هزار و ۲۱۱ عضو ثابت از خدمات کتابخانه‌های مساجد استان بهره‌مند هستند.</p>
      <p>وی با اشاره به فعالیت تعداد ۵۹ کتابخانه باز در مساجد لرستان، بیان کرد: از مجموع کتابخانه‌های باز استان تعداد ۳۲ کتابخانه روستایی و ۲۷ کتابخانه شهری هستند و بیش‌از ۱۲ هزار و ۱۰۰ جلد کتاب در کتابخانه‌های باز استان موجود است.</p>
      <p>انتهای پیام</p>
    </article>
  </body>
</html>