<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gadget.ro/xiaomi-super-charge-turbo-tehnologia-de-incarcare-rapida-la-100w-va-fi-implementata-pe-telefoane-din-2020/"/>
    <meta property="og:site_name" content="Gadget.ro"/>
    <meta property="article:published_time" content="2019-11-21T20:30:00+00:00"/>
    <meta property="og:title" content="Xiaomi Super Charge Turbo – tehnologia de încărcare rapidă la 100W va fi implementată pe telefoane din 2020"/>
    <meta property="og:description" content="În primăvara acestui an cei de la Xiaomi prezentau primele informaţii despre Xiaomi Super Charge Turbo. Aceasta este o tehnologie de încărcare rapidă a bateriei la 100W, adică este capabilă să înca…"/>
  </head>
  <body>
    <article>
      <h1>Xiaomi Super Charge Turbo – tehnologia de încărcare rapidă la 100W va fi implementată pe telefoane din 2020</h1>
      <address><time datetime="2019-11-21T20:30:00+00:00">21 Nov 2019, 20:30</time> by <a rel="author" href="https://www.gadget.ro/author/cosmin-musat/" target="_blank">Cosmin Mușat</a></address>
      <p>În primăvara acestui an cei de la Xiaomi prezentau primele informaţii despre <a href="https://www.gadget.ro/xiaomi-super-charge-turbo-tehnologia-ce-incarca-o-baterie-de-4000-mah-de-la-0-la-100-in-doar-17-minute/">Xiaomi Super Charge Turbo.</a> Aceasta este o tehnologie de încărcare rapidă a bateriei la 100W, adică <b>este capabilă să încarce un acumulator de 4000 mAh de la 0 la 100% în doar 17 minute.</b></p>
      <p>Chiar dacă până în prezent nu au mai apărut noutăţi despre această tehnologie, acest lucru nu înseamnă că Xiaomi nu a lucrat la ea. Se pare că producătorul chinez a ajuns în acel punct în care Xiaomi Super Charge Turbo poate fi implementată la nivel comercial, astfel că <i>din 2020 o vom putea vedea la lucru pe o serie limitată de modele</i> (foarte probabil pe cele tip flagship sau pe cele tip ediţii speciale).</p>
      <p>Conform declaraţiilor oferite de reprezentaţii Xiaomi în cadrul Xiaomi Developer Conference, tehnologia Xiaomi Super Charge Turbo este stabilă, sigură şi utilizează două baterii pentru un randament mai bun (la un total de 4000 mAh se folosesc două baterii a 2000 mAh fiecare).</p>
      <figure>
        <iframe src="https://www.youtube.com/embed/g1tuqXEr_No" width="630" height="345" data-service="Youtube" scrolling="no"/>
      </figure>
      <footer>Sursa: <a href="https://www.gizmochina.com/2019/11/21/xiaomis-100w-super-charge-turbo-wired-fast-charge-technology-to-arrive-in-devices-next-year/">gizmochina.com</a></footer>
    </article>
  </body>
</html>