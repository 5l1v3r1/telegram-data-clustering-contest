<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legia.net/news/legia-odrzucila-oferte-za-karbownika/75827"/>
    <meta property="og:site_name" content="Legia.Net"/>
    <meta property="article:published_time" content="2019-11-21T20:15:00+00:00"/>
    <meta property="og:title" content="Legia odrzuciła ofertę za Karbownika"/>
    <meta property="og:description" content="Legia Warszawa odrzuciła ofertę za Michała Karbownika – informuje dziennikarz „Super Expressu”, Piotr Koźmiński. Młodzieżowiec przebojem wdarł się do PKO Ekstraklasy i jak na razie wygląda na boisku niezwykle obiecująco."/>
  </head>
  <body>
    <article>
      <h1>Legia odrzuciła ofertę za Karbownika</h1>
      <address><time datetime="2019-11-21T20:15:00+00:00">21 Nov 2019, 20:15</time> by <a rel="author">Maciej Ziółkowski</a></address>
      <p>
        <b>Legia Warszawa odrzuciła ofertę za Michała Karbownika – informuje dziennikarz „Super Expressu”, Piotr Koźmiński. Młodzieżowiec przebojem wdarł się do PKO Ekstraklasy i jak na razie wygląda na boisku niezwykle obiecująco.</b>
      </p>
      <p><a href="https://legia.net/historia/zawodnicy/michal-karbownik/664">Michał Karbownik</a> z przytupem wkroczył do pierwszego zespołu Legii Warszawa. 18-latek zanotował cztery asysty w ośmiu ligowych starciach i spisuje się do tej pory bardzo solidnie. „Karbo” został również wybrany, <a href="https://legia.net/news/michal-karbownik-pilkarzem-pazdziernika/75664">w naszym głosowaniu</a>, najlepszym piłkarzem października spośród wszystkich graczy "Wojskowych". </p>
      <p>Wcześniej zawodnik był ustawiany w środku pola, lecz od jakiegoś czasu występuje na pozycji lewego defensora, gdzie radzi sobie równie dobrze i wzbudził zainteresowanie różnych klubów. Jak pisze „Super Express” na swoich łamach, stołeczna ekipa odrzuciła ostatnio propozycję pozyskania Karbownika za pięć milionów euro.</p>
      <p>Więcej na ten temat znajduje się <a href="https://sport.se.pl/pilka-nozna/ekstraklasa/legia-mogla-zarobic-grube-miliony-na-wielkim-talencie-ale-odrzucila-oferte-aa-nutr-scXn-QsUo.html">w tym miejscu</a>.</p>
    </article>
  </body>
</html>