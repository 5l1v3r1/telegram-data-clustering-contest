<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/21/world/epimenoun-oi-ipa-gia-tin-pithanotita-kyroseon-stin-tourkia/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-21T20:03:48+00:00"/>
    <meta property="og:title" content="Επιμένουν οι ΗΠΑ για την πιθανότητα κυρώσεων στην Τουρκία"/>
    <meta property="og:description" content="Μιλώντας σε δημοσιογράφους, ο αξιωματούχος των ΗΠΑ ανέφερε ότι εξακολουθεί να είναι πιθανή η επιβολή αμερικανικών κυρώσεων εις βάρος της Τουρκίας για την αγορά των S-400"/>
  </head>
  <body>
    <article>
      <h6 class="kicker">Λόγω S-400</h6>
      <h1>Επιμένουν οι ΗΠΑ για την πιθανότητα κυρώσεων στην Τουρκία</h1>
      <h2>Μιλώντας σε δημοσιογράφους, ο αξιωματούχος των ΗΠΑ ανέφερε ότι εξακολουθεί να είναι πιθανή η επιβολή αμερικανικών κυρώσεων εις βάρος της Τουρκίας για την αγορά των S-400</h2>
      <address><time datetime="2019-11-21T20:03:48+00:00">21 Nov 2019, 20:03</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Η Τουρκία πρέπει να «ξεφορτωθεί» το ρωσικό αντιπυραυλικό σύστημα S-400 που αγόρασε από την Μόσχα, δήλωσε ένας αξιωματούχος του Στέιτ Ντιπάρτμεντ για να ξεπεραστεί η αντιπαράθεση με την Ουάσινγκτον, καθώς η απόκτησή τους θέτει, σύμφωνα με τον αξιωματούχο, μια απειλή για όλες τις αμυντικές ικανότητες του ΝΑΤΟ.</p>
      <p>Μιλώντας σε δημοσιογράφους, ο αξιωματούχος ανέφερε ότι εξακολουθεί να είναι πιθανή η επιβολή αμερικανικών κυρώσεων εις βάρος της Τουρκίας για την αγορά των S-400.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>«Γνωρίζουν ότι έχουν την επιλογή να προχωρήσουν και την επιλογή να απαλλαγούν από τους S-400» σημείωσε.</p>
      <p>Ωστόσο, παράλληλα σήμερα, ο τούρκος υπουργός Άμυνας Χουλουσί Ακάρ δήλωσε σε βουλευτές σε μια επιτροπή της τουρκικής βουλής ότι η Άγκυρα θα ενεργοποιήσει, όπως είναι προγραμματισμένο το ρωσικό σύστημα πυραυλικής άμυνας, μόλις το σχετικό στρατιωτικό προσωπικό ολοκληρώσει την εκπαίδευσή του.</p>
      <p>Η εκπαίδευση βρίσκεται σε εξέλιξη για τον χειρισμό του εξοπλισμού αντιπυραυλικής άμυνας.</p>
      <p>«Μόλις η διαδικασία αυτή ολοκληρωθεί, θα διεξάγουμε τις προγραμματισμένες δραστηριότητες (στους S-400)» τόνισε.</p>
      <p>Πηγή: ΑΠΕ-ΜΠΕ</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>