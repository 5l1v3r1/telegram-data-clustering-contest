<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gadget.ro/opozitia-din-marea-britanie-promite-internet-de-mare-viteza-gratuit-tuturor/"/>
    <meta property="og:site_name" content="Gadget.ro"/>
    <meta property="article:published_time" content="2019-11-21T20:48:22+00:00"/>
    <meta property="og:title" content="Opoziţia din Marea Britanie promite internet de mare viteză gratuit tuturor"/>
    <meta property="og:description" content="Observ că oamenii politici au derapaje din ce în ce mai necontrolate nu doar în România, ci şi în ţările cu aşa zise democraţii puternice. Cea mai nouă astfel de ispravă vine din Marea Britanie, ac…"/>
  </head>
  <body>
    <article>
      <h1>Opoziţia din Marea Britanie promite internet de mare viteză gratuit tuturor</h1>
      <address><time datetime="2019-11-21T20:48:22+00:00">21 Nov 2019, 20:48</time> by <a rel="author" href="https://www.gadget.ro/author/cosmin-musat/" target="_blank">Cosmin Mușat</a></address>
      <p>Observ că oamenii politici au derapaje din ce în ce mai necontrolate nu doar în România, ci şi în ţările cu aşa zise democraţii puternice. Cea mai nouă astfel de ispravă vine din Marea Britanie, acolo unde pe 12 decembrie vor fi organizate alegeri generale anticipate.</p>
      <p>În lupta din ce în ce mai absurdă dintre partide, un reprezentant al opoziţiei (Jeremy Corbyn, liderul Partidului Laburist) a declarat că <b>partidul său intenţionează să ofere internet de mare viteză gratuit tuturor (cetăţeni + companii)</b>, dacă va câştiga alegerile.</p>
      <p>Pentru a-şi justifica nebunia, Jeremy Corbyn a spus că Partidul Laburist va naţionaliza reţeaua fixă a British Telecom (Openreach) şi va investi peste 20 de miliarde de lire sterline în infrastructura de comunicaţii necesară. Banii vor veni din taxele aplicate giganţilor precum Google, Amazon sau Facebook.</p>
      <p>Foarte probabil ca această promisiune să fie una speculativă pentru perioada alegerilor, implementarea reală a acesteia fiind mai mult o utopie.</p>
      <footer>Sursa:<a href="https://www.euronews.com/2019/11/15/labour-vows-to-nationalise-some-of-bt-in-free-broadband-plan"> euronews.com</a></footer>
    </article>
  </body>
</html>