<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/politiki/tsipras-apo-nikaia-stin-kyvernisi-einai-akraia-neofileleytheroi-akraia-anikanoi-kai-akraia-xediantropoi-vinteo/"/>
    <meta property="og:site_name" content="TheCaller.Gr"/>
    <meta property="article:published_time" content="2019-11-21T20:11:40+00:00"/>
    <meta property="og:title" content="Τσίπρας από Νίκαια: Στην κυβέρνηση είναι ακραία νεοφιλελεύθεροι, ακραία ανίκανοι και ακραία ξεδιάντροποι (ΒΙΝΤΕΟ)"/>
    <meta property="og:description" content="Επίθεση εξαπέλυσε ο Αλέξης Τσίπρας στην κυβέρνηση, κάνοντας λόγο για «ακραία συντηρητικούς, ακραία νεοφιλελεύθερους, ακραία ανίκανους και ακραία"/>
  </head>
  <body>
    <article>
      <h1>Τσίπρας από Νίκαια: Στην κυβέρνηση είναι ακραία νεοφιλελεύθεροι, ακραία ανίκανοι και ακραία ξεδιάντροποι (ΒΙΝΤΕΟ)</h1>
      <address>
        <time datetime="2019-11-21T20:11:40+00:00">21 Nov 2019, 20:11</time>
      </address>
      <p>«Είδαμε πράγματα που δεν τα φανταζόμασταν για το 2019 – 2020, όπως την εισβολή σε κινηματογραφική αίθουσα. Έβγαλαν έξω 16άρηδες, μετά οδήγησαν 300 νέα παιδιά έξω από ένα κλάμπ λες και ήταν σε καρτέλ της Κολομβίας, δεν πήγαν να χτυπήσουν την εγκληματικότητα εκεί που πρέπει. Μετά είδαμε το επικοινωνιακό σόου στα Εξάρχεια με τις μωρομάνες και ούτε εκεί χτύπησαν τα ναρκωτικά. Και μετά στην <b>ΑΣΟΕΕ</b> είδαμε εικόνες με τους φοιτητές περικυκλωμένους από τα ΜΑΤ, εικόνες που δεν τις βλέπει κανείς ούτε στη Λατινική Αμερική και μια απρόκλητη και βάναυση επίθεση σε γονείς των προσαχθέντων στα δικαστήρια», είπε ο Αλέξης Τσίπρας.</p>
      <p>Ο Αλέξης Τσίπρας αναφερόμενος στην πολιτική που ακολουθεί το υπουργείο Προστασίας του Πολίτη είπε ο Μιχάλης Χρυσοχοΐδης είναι «νεοδεξιός αλλά και πολύ αδέξιος».</p>
      <p>«Θα είμαστε μέσα στους αγώνες, δίπλα στους πολίτες, δίπλα στους νέους, τους εργάτες, τους εργαζόμενους. Δίπλα στον λαό που αγωνίζεται. Αν νομίζουν ότι ο ΣΥΡΙΖΑ θα γίνει κόμμα του χεριού τους να το ξεχάσουν» τόνισε για την απόφασή του να πάει στην πορεία.</p>
      <h4>«Ξεδιάντροπη η κυβέρνηση για τον Ποινικό Κώδικα»</h4>
      <p>«Ξεδιάντροπη η κυβέρνηση για την αλλαγή ποινικών κωδίκων» είπε επίσης. «Θέλουν να αθωωθούν για τα θαλασσοδάνεια και την αποδέσμευση των χρημάτων των καταχραστών του δημοσίου ή όσοι κατηγορούνται για διαφθορά σε 18 μήνες αν δεν έχει τελεσιδικίσει η υπόθεσή τους θα παραγράφονται. Εδώ στην Ελλάδα "σιωπή των αμνών" παρά την ερώτησή μου στον Πρωθυπουργό, σε αντίθεση με την FT που έδωσε στην είδηση αυτή δημοσιότητα γιατί είναι μια είδηση που συγκλονίζει διεθνώς».</p>
      <figure>
        <iframe src="https://www.youtube.com/embed/MKLlGKyRvxw" width="640" height="360" data-service="Youtube" scrolling="no"/>
      </figure>
    </article>
  </body>
</html>