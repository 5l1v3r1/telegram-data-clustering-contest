<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/247055/dancila-se-lauda-cu-ce-a-facut-in-sanatate-ce-omite-insa.html"/>
    <meta property="og:site_name" content="Wall-Street"/>
    <meta property="article:published_time" content="2019-11-21T20:00:11+00:00"/>
    <meta property="og:title" content="Dancila se lauda cu ce a facut in sanatate. Ce omite, insa?"/>
    <meta property="og:description" content="In cadrul unei conferinte de presa din 19 noiembrie 2019, Viorica Dancila, sefa PSD si candidat la Presedintia Romaniei, l-a acuzat pe Presedintele tarii, Klaus Iohannis, ca din vina lui sistemul de sanatate nu este performant, in timp ce guvernul pe care l-a condus ea “a marit salarii si a dotat spitale”. Ce este adevar si ce este fals?"/>
  </head>
  <body>
    <article>
      <h1>Dancila se lauda cu ce a facut in sanatate. Ce omite, insa?</h1>
      <address>
        <time datetime="2019-11-21T20:00:11+00:00">21 Nov 2019, 20:00</time>
      </address>
      <p>
        <b>In cadrul unei conferinte de presa din 19 noiembrie 2019, Viorica Dancila, sefa PSD si candidat la Presedintia Romaniei, l-a acuzat pe Presedintele tarii, Klaus Iohannis, ca din vina lui sistemul de sanatate nu este performant, in timp ce guvernul pe care l-a condus ea “a marit salarii si a dotat spitale”. Ce este adevar si ce este fals?</b>
      </p>
      <p>Dancila a declarat de mai multe ori ca a “crescut salariile medicilor” si ca a dotat spitalele judetene cu aparatura moderna.</p>
      <p>
        <i>“Ma refer la computere tomograf si aparatura de rezonanta magnetica. Am achizitionat peste 800 de ambulante noi. Am finalizat licitatia pentru achizitionarea de incubatoare pentru toate maternitatile din tara<b>”.</b></i>
      </p>
      <figure>
        <iframe src="https://www.youtube.com/embed/-xn4xiprvm4" width="640" height="360" data-service="Youtube" scrolling="no"/>
      </figure>
      <p>Apoi, intr-unul din multiplele atacuri la adresa lui Klaus Iohannis, aceasta a spus ca „singurul lucru pe care l-a facut Klaus Iohannis in domeniul sanatatii a fost sa afecteze programul de rezidentiat, a blocat Guvernul, a blocat numirea ministrului pentru Educatie si astfel a realizat ce stie cel mai bine – sa blocheze”, a spus, taios, sefa PSD care a guvernat Romania in ultimii trei ani, avand si larga majoritate in Parlament.</p>
      <p>Totodata, Dancila a subliniat ca singurul sau regret este ca nu a fost lasata sa indeplineasca "decat 80% din ceea ce a promis PSD in campanie", aceasta fiind o dezinformare a acesteia. In realitate, PSD a realizat sub 40% din ceea ce a promis.</p>
      <h3>Ce omite Viorica Dancila?</h3>
      <p>In primul rand, este de subliniat ceva ce pare “sa scape” multor romani – atributiile limitate ale presedintelui. In cazul sanatatii, presedintele tarii NU ARE ATRIBUTII in domeniul politicilor de sanatate, asa cum nu are nici in infrastructura sau educatie.</p>
      <p>Da, presedintele poate iesi in presa si sa transmita mesaje pe aceasta tema, insa are nevoie de sprijinul Guvernului si Parlamentului pentru a le pune in aplicare. Din pacate, in ultimii trei ani, aproape toate mesajele presedintelui statului s-au lovit de zidul PSD care a refuzat, in unele situatii, chiar si invitatiile sale pentru a discuta pe diferite teme.</p>
      <p>Vezi aici <a href="https://funky.ong/wp-content/uploads/2019/11/Ce-poate-face-un-Presedinte.pdf">o analiza privind puterile si atributiile constitutionale ale presedintelui tarii.</a></p>
      <p>Cu toate acestea, nu tot ce a declarat Dancila este fals.</p>
      <p>
        <a href="https://www.wall-street.ro/articol/Politic/247089/opinie-campania-prezidentiala-reflecta-perfect-candidatii-pentru-cotroceni.html">Citeste si:<br/>Campania prezidentiala reflecta perfect candidatii pentru Cotroceni</a>
      </p>
      <figure>
        <img src="https://img.wall-street.ro/image_thumbs/thumbs/425/425ded119ef2cedb5f589dc2e7550fcc-400x250-00-65.jpg?v=1574410711"/>
      </figure>
      <h3>Salariile medicilor au fost, intr-adevar, marite</h3>
      <p>Salariile medicilor au crescut prin trei puncte:</p>
      <p>
        <a href="http://legislatie.just.ro/Public/DetaliiDocument/190446#id_artA278_ttl">Legea cadru nr. 153 din 28 iunie 2017 privind salarizarea personalului platit din fonduri publice</a>
      </p>
      <p>Modificarile aduse prin<a href="http://legislatie.just.ro/Public/DetaliiDocumentAfis/195564"> OUG nr. 91 din 6 decembrie 2017 pentru modificarea si completarea Legii-cadru nr. 153/2017 privind salarizarea personalului platit din fonduri publice</a></p>
      <p><a href="http://legislatie.just.ro/Public/DetaliiDocumentAfis/199164">Legea nr. 79 din 28 martie 2018 privind aprobarea Ordonantei de urgenta a Guvernului nr. 91/2017 pentru modificarea si completarea Legii-cadru nr. 153/2017 privind salarizarea personalului platit din fonduri publice</a>. Aceasta ordonanta de urgenta a fost modificata de Guvern, in mandatul lui Mihai Tudose.</p>
      <p>Modificarile au fost realizate in Parlament, unde PSD, dupa cum spuneam, a avut majoritate comfortabila.</p>
      <p>Pe de alta parte, Viorica Dancila spune, in aceeai conferinta, ca nu are nicio vina pe marginea legilor justitiei/actiunilor Parlamentului, pentru ca “nu sunt membru al Parlamentului Romaniei”.</p>
      <p>
        <a href="https://www.wall-street.ro/articol/Politic/247003/alegeri-prezidentiale-2019-romanii-voteaza-al-cincilea-presedinte-al-romaniei-viorica-dancila-versus-klaus-iohannis.html">Citeste si:<br/>PREZIDENTIALE: Iohannis vs. Dancila - educatie, politica si experienta</a>
      </p>
      <figure>
        <img src="https://img.wall-street.ro/image_thumbs/thumbs/d46/d467f626e92b3cfcb67464cbd25298e2-400x250-00-65.jpg?v=1574244050"/>
      </figure>
      <p>Este important de mentionat ca, desi salariile de la stat au fost, in general, marite, <b>puterea de cumparare a leului a scazut drastic</b> din cauza politicilor economice si fiscale deficitare ale PSD - deficit bugetar record, deficit comercial ridicat, inflatie galopanta si un curs leu-euro care a muscat, si el, din puterea de cumparare. Toate acestea au dus la scumpiri double digit in unele cazuri.</p>
      <h3>Aparatura din spitale – dotari realizate printr-un contract din 2014</h3>
      <p>Lucrurile se complica cand vorbim despre dotarea spitalelor judetene cu aparatura de rezonanta magnetica si computere tomograf. Conform Guvernului, in perioada martie-decembrie 2018 au fost livrate si instalate 14 computere tomograf, 21 RMN si 21 PACS in majoritatea Spitalelor Judetene de urgenta sau clinice din tara si au fost cheltuite 17,5 milioane euro.</p>
      <p>Pe site-ul programului de imprumut, se observa ca, de fapt, inca nu sunt finalizate achizitiile pentru toate spitalele judetene, in 28 iunie 2019 fiind <a href="http://www.ms.ro/programe/banca-internationala-pentru-reconstructie-si-dezvoltare-nr-8362-ro/#0cb2e19wth">lansata o procedura pentru inca doua spitale</a>.</p>
      <p>Asadar afirmatia lui Dancila este partial adevarata – da, s-au facut unele dotari in aceasta zona, insa limitat si, mai mult, licitatiile au fost realizate <a href="http://legislatie.just.ro/Public/DetaliiDocument/164136">in cadrul unui imprumut contractat inca din 2014</a>!</p>
      <p>
        <b>“Am achizitionat 800 de ambulante!”</b>
      </p>
      <p><a href="https://www.agerpres.ro/sanatate/2019/10/11/raed-arafat-65-de-noi-ambulante-vor-deservi-smurd-bucuresti-ilfov-inseamna-dublarea-numarului-actual--384078">Pe pagina IGSU exista o licitatie inca din 2017</a> pentru un acord-cadru pentru cumpararea de ambulante. Insa, conform lui Raed Arafat, aceste ambulante…”vor veni”.</p>
      <p>
        <a href="https://www.wall-street.ro/articol/Social/247018/legea-lui-liviu-dragnea-si-a-lui-serban-nicolae-privind-repatrierea-aurului.html">Citeste si:<br/>Legea lui Dragnea privind repatrierea aurului, trimisa in Parlamament</a>
      </p>
      <figure>
        <img src="https://img.wall-street.ro/image_thumbs/thumbs/a27/a27ce4a716660bbc2b4e309029e51418-400x250-00-65.jpg?v=1574252154"/>
      </figure>
      <p>Raportul de implementare a programului de guvernare pe 2018, publicat in <a href="https://gov.ro/fisiere/programe_fisiere/Raportul_masurilor_indeplinite_anul_in_2018_din_Programul_de_Guvernare.pdf">aprilie 2019</a> vorbea de asemenea de <i>“300 buc. ambulante tip B 4×2 in valoare de 109.553 mii lei (FEN); 122 buc. ambulante tip B 4×4 in valoare de 46.376 mii lei (120 din FEN si 2 din buget de stat)”</i></p>
      <h3>Promisiunile de pe hartie – complet ignorate</h3>
      <p>Viorica Dancila a amestecat, pe lista realizarilor, masuri indeplinite cand aceasta inca nu avea nicio putere de decizie (inainte de a deveni premier si fara a fi membru in Parlamentul Romaniei). Asadar, pentru o imagine completa privind bilantul in domeniul sanatatii este corect sa ne raportam inclusiv la promisiunile din programul de guvernare prezentat in alegerile generale din decembrie 2016 si cu care partidul sau a castigat mandatele care au dus inclusiv la numirea sa ca premier.</p>
      <p>Printre principalele promisiuni COMPLET neonorate regasim, conform <a href="http://Factual.ro/">Factual.ro</a>, in imaginile de mai jos. Mai mult, Dancila spune ca a cheltuit 13 milioane de euro pe “studii de fezabilitate”, insa nici macar n-a inceput constructia UNUI spital din cele 8 promise.</p>
      <figure>
        <img src="https://img.wall-street.ro/image_thumbs/thumbs/a13/a13989ae7603b4398828dede40c466b6-760x0-00-65.jpg?v=1574328155"/>
      </figure>
      <figure>
        <img src="https://img.wall-street.ro/image_thumbs/thumbs/3f9/3f9fd667d18218766bad71f73fe06306-760x0-00-65.jpg?v=1574328170"/>
      </figure>
      <figure>
        <img src="https://img.wall-street.ro/image_thumbs/thumbs/87f/87fb572ca854a80dfa7433e80b214086-760x0-00-65.jpg?v=1574328182"/>
      </figure>
      <h3>Examenele de rezidentiat NU au fost blocate de Iohannis</h3>
      <p>PSD a acuzat tot pe Iohannis pentru blocarea examenului de rezidentiat, insa si aceasta afirmatie a fost mincinoasa. PSD si Viorica Dancila au spus ca blocarea a venit ca urmare a faptului ca Iohannis nu ar fi numit un ministru al Educatiei.</p>
      <p>Solutia a fost gasita la nivel legislativ in Comisia de Educatie a Senatului, iar Senatul a adoptat, in sedinta plenului din 22 octombrie 2019, in unanimitate, <a href="http://www.cdep.ro/pls/proiecte/upl_pck.proiect?cam=2&amp;idp=17942">propunerea legislativa pentru modificarea OG 18/2009</a> privind organizarea si finantarea rezidentiatului, prin care s-a stabilit o modalitate de a solutiona „criza rezidentiatului”.</p>
    </article>
  </body>
</html>