<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dailyweb.pl/asystent-google-z-nowymi-funkcjami-dla-uzytkownikow-g-suite/"/>
    <meta property="og:site_name" content="DailyWeb"/>
    <meta property="article:published_time" content="2019-11-21T20:05:29+00:00"/>
    <meta property="og:title" content="Asystent Google z nowymi funkcjami dla użytkowników G Suite"/>
    <meta property="og:description" content="Asystent Google ma pozwolić na wykonywanie służbowych zadań bez względu na miejsce i bez potrzeb otwierania aplikacji z G Suite"/>
  </head>
  <body>
    <article>
      <h1>Asystent Google z nowymi funkcjami dla użytkowników G Suite</h1>
      <address><time datetime="2019-11-21T20:05:29+00:00">21 Nov 2019, 20:05</time> by <a rel="author">Marika Kowalska</a></address>
      <h4>W ostatnim czasie Google bardzo ciężko pracuje nad udoskonaleniem wielu swoich funkcji. Zaledwie kilka dni temu mówiłam Wam o rozszerzeniu Asystenta dla Google Maps, który będzie wymawiał nazwy miejsc w rodzimym języku. Teraz nadeszła pora także na G Suite, czyli oprogramowanie wykorzystywane przez duże firmy, rozszerzające zdolność korzystania z usług takich jak Gmail czy Google Drive. Jak ma wyglądać jego integracja z Asystentem Google?</h4>
      <p>G Suite oferuje firmom dostęp do większej przestrzeni w chmurze, tworzenie adresów z nazwą własnej domeny, a także ciągłej pomocy technicznej. Dodanie do pakietu Asystenta Google może nie tylko zwiększyć zainteresowanie rozszerzeniem abonamentu w przedsiębiorstwach, ale również uprościć wykonywanie wielu zadań pracownikom. Za jego pomocą można by korzystać, chociażby z maila czy kalendarza, wyszukiwać zapisane informacje oraz wiele więcej.</p>
      <h3>Jak w nowej roli sprawdzi się Asystent Google?</h3>
      <p>Dokładnie dzisiaj na blogu Google pojawiła się informacja o nowej funkcji na G Suite w wersji beta. Mowa oczywiście o Asystencie ułatwiającym wyszukiwanie wiadomości, wydarzeń czy biznesowych zapisków. Do tej pory zaprezentowano zaledwie kilka zwrotów, jakie są rozpoznawane przez AI. Wśród nich pojawiły się takie zapytania jak:</p>
      <ul>
        <li> Utwórz/Anuluj/Zaplanuj wydarzenie,</li>
        <li> Wyślij notatkę do uczestników wydarzenia,</li>
        <li>Wyślij e-mail,</li>
        <li> Umów na spotkanie.</li>
      </ul>
      <p>Asystent Google ma pozwolić na wykonywanie służbowych zadań bez względu na miejsce. Czy nie byłoby ciekawiej, gdyby wystarczyło dyktować do telefonu, co ma zapisać i komu wysłać? Niestety na ten moment wersja beta dostępna jest tylko dla administratorów G Suite.</p>
      <figure>
        <video src="https://dailyweb.pl/wp-content/uploads/2019/11/02_CalQuery.gif" autoplay="" loop=""/>
      </figure>
      <h3>Czy da się zintegrować ze sobą kilka kont?</h3>
      <p>Niestety Asystent Google nie został jeszcze przygotowany na to, by szukać odpowiedzi na różnych kontach. Trzeba ręcznie przełączyć użytkownika, by móc napisać maila z konta firmowego czy prywatnego. Prace nad nowym narzędziem na pewno potrwają jeszcze kilka miesięcy, a po testach przedsiębiorców zostanie wprowadzonych wiele ulepszeń. Cały czas mam nadzieję, że najnowsze funkcje, jakie prezentuje w ostatnim czasie Google, niedługo będą ogólnodostępne. Ograniczenie usług do posiadaczy G Suite może wpłynąć na ograniczenie zysków, jakie firma mogłaby mieć z dopuszczenia pojedynczych osób do wykupienia abonamentu na usługę premium.</p>
      <p>Źródło: <a href="https://gsuiteupdates.googleblog.com/2019/11/use-google-assistant-with-your-g-suite.html">Google Blog</a></p>
      <related>
        <h4>Powinieneś zobaczyć:</h4>
        <a href="https://dailyweb.pl/asystent-google-z-nowym-panelem-eksploruj-juz-dostepny/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/asystent-google-nadchodza-zmiany-w-interfejsie-bedzie-latwiej/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/asystent-google-takze-na-chromebook-sprawdzcie-wszystkie-jego-funkcje/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/asystent-google-pozwoli-na-przesylanie-powiadomien-najblizszym/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/skype-w-przegladarkach-z-nowymi-funkcjami-nagrywanie-i-rozmowy-w-hd/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/google-tworzy-wtyczke-do-wordpress-z-funkcjami-analytics-search-console-i-innymi/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/google-za-chwile-wlaczy-domyslnie-tryb-poufny-w-gmail/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/dysk-google-zyskuje-rozszerzony-tryb-offline/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/google-tasks-rosnie-w-sile-dochodza-terminowe-powiadomienia-i-import-z-inboxa-gmaila-i-asystenta/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/google-zapowiada-nowego-znacznie-szybszego-asystenta-google/?utm_source=RelatedP&amp;utm_medium=RelatedP&amp;utm_campaign=RelatedP"/>
      </related>
    </article>
  </body>
</html>