<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/belfold/tarsadalombiztositasi-jarulek-tobbet-fizet-aki-feleslegesen-kockaztat/xjnrdc3"/>
    <meta property="og:site_name" content="Blikk.hu"/>
    <meta property="article:published_time" content="2019-11-21T20:19:00+00:00"/>
    <meta property="og:title" content="Társadalombiztosítási járulék: többet fizet, aki feleslegesen kockáztat"/>
    <meta property="og:description" content="Budapest — Több társadalombiztosítási járulékot kellene fizetnie annak, aki nem megy el az ingyenes szűrésekre – legalábbis ezt javasolja Lázár János (44), aki a nem dohányzók védelméért felelős miniszterelnöki biztosként vázolta fel népegészségügyi terveit egy minapi konferencián."/>
  </head>
  <body>
    <article>
      <h1>Társadalombiztosítási járulék: többet fizet, aki feleslegesen kockáztat</h1>
      <address><time datetime="2019-11-21T20:19:00+00:00">21 Nov 2019, 20:19</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b><b>Budapest </b>— Több társadalombiztosítási járulékot kellene fizetnie annak, aki nem megy el az ingyenes szűrésekre – legalábbis ezt javasolja Lázár János (44), aki a nem dohányzók védelméért felelős miniszterelnöki biztosként vázolta fel népegészségügyi terveit egy minapi konferencián.</b>
        </i>
      </p>
      <p>A Népszava tudósítása szerint a The Economist Intelligence Unit (EIU) elemzőcég szerdai rendezvényén a volt kancelláriaminiszter a daganatos megbetegedések visszaszorítását szorgalmazta, különösen a három leghalálosabb, a tüdő-, az emlő- és vastagbélrák megelőzését hangsúlyozva.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>– Ha az állam megteremtené a feltételeket, hogy az egyéb daganatok szűrését is megoldaná,<i> </i><b>akkor már föl lehetne tenni a kérdést, hogy az, aki nem jelenik meg az ingyenes szűréseken, mennyi tb-járulékot fizessen </b>– fogalmazott.</p>
      <p>A tüdőszűrés 40 év felett ingyenes, mammográfiára pedig minden 45 és 65 éves nő kétévente kap behívót, ám sokan nem élnek a lehetőséggel. Az ingyenes vastagbélszűrés pedig tavaly óta biztosítva van az 50–70 év közötti lakosoknak.</p>
    </article>
  </body>
</html>