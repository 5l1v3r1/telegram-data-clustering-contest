<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/suspilstvo/troie-ukrainskykh-voiniv-distaly-boiovi-travmy-203251.html"/>
    <meta property="og:site_name" content="5 канал"/>
    <meta property="article:published_time" content="2019-11-21T20:03:00+00:00"/>
    <meta property="og:title" content="Троє українських воїнів дістали бойові травми"/>
    <meta property="og:description" content="Противник здійснив два обстріли по укріпленнях об'єднаних сил: біля Водяного та неподалік Невельського"/>
  </head>
  <body>
    <article>
      <h1>Троє українських воїнів дістали бойові травми</h1>
      <address>
        <time datetime="2019-11-21T20:03:00+00:00">21 Nov 2019, 20:03</time>
      </address>
      <p>Терористи на Донбасі від початку доби чотири рази порушили режим припинення вогню, внаслідок чого бойові травми дістали троє українських військовослужбовців, повідомляє <a href="https://www.facebook.com/pressjfo.news/">прес-центр Операції Об'єднаних сил</a>.</p>
      <p>Зокрема, противник обстріляв позиції наших підрозділів з ПТРК, озброєння БМП, гранатометів різних систем і великокаліберних кулеметів. Два обстріли позицій українських захисників бойовики здійснили в районі відповідальності оперативно-тактичного угруповання "Північ": неподалік населених пунктів Шуми та Кіндрашівка-Нова.</p>
      <p>Також у районі відповідальності оперативно-тактичного угруповання "Схід" противник здійснив два обстріли по укріпленнях об'єднаних сил: біля Водяного та неподалік Невельського.</p>
      <p>Нагадаємо, у середу поранень унаслідок обстрілів противника <a href="https://www.5.ua/regiony/na-donbasi-okupanty-trychi-porushyly-tyshu-poraneni-6-ukrainskykh-viiskovykh-203184.html">зазнали шестеро військовослужбовців</a> зі складу Операції Об'єднаних сил.</p>
    </article>
  </body>
</html>