<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/sport/trener-emery-mozno-nasadi-xhaku-uz-v/431595-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-21T20:42:00+00:00"/>
    <meta property="og:title" content="Tréner Emery možno nasadí Xhaku už v sobotu proti Southamptonu"/>
    <meta property="og:description" content="Je v lepšom mentálnom rozpoložení, v takom, čo mu umožní nastúpiť, keď ho budeme potrebovať, uviedol tréner Unai Emery."/>
  </head>
  <body>
    <article>
      <h1>Tréner Emery možno nasadí Xhaku už v sobotu proti Southamptonu</h1>
      <h2>Je v lepšom mentálnom rozpoložení, v takom, čo mu umožní nastúpiť, keď ho budeme potrebovať, uviedol tréner Unai Emery.</h2>
      <address><time datetime="2019-11-21T20:42:00+00:00">21 Nov 2019, 20:42</time> by <a rel="author">TASR</a></address>
      <p>Londýn 21. novembra (TASR) - Bývalý kapitán Granit Xhaka by sa mohol vrátiť do zostavy londýnskeho Arsenalu v sobotnom stretnutí najvyššej anglickej futbalovej súťaže so Southamptonom. Pripustil to tréner Unai Emery, ktorý vzal švajčiarskemu stredopoliarovi kapitánsku pásku za rozhnevanú reakciu na striedanie v októbrovom zápase proti Crystal Palace.</p>
      <p><i>"Je v lepšom mentálnom rozpoložení, v takom, čo mu umožní nastúpiť, keď ho budeme potrebovať. Vo štvrtok ráno sme absolvovali veľmi konštruktívny rozhovor. Poctivo trénoval už pred reprezentačnou prestávkou a teraz opäť. Cíti, že jeho tím je momentálne Arsenal. Rozhodneme sa v piatok, no chceme ho naspäť,"</i> citovala Emeryho agentúra DPA.</p>
    </article>
  </body>
</html>