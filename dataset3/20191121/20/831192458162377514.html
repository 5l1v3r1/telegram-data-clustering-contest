<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/chamos-stis-fylakes-domokoy-evale-narkotika-sta-apokryfa-tis-gia-na-ta-paei-ston-syzygo-tis-kai-vrethike-me-cheiropedes/"/>
    <meta property="og:site_name" content="europost.gr"/>
    <meta property="article:published_time" content="2019-11-21T20:35:13+00:00"/>
    <meta property="og:title" content="Χαμός στις Φυλακές Δομοκού: Έβαλε ναρκωτικά στα απόκρυφά της για να τα πάει στον σύζυγό της και βρέθηκε με χειροπέδες!"/>
    <meta property="og:description" content="Προσπάθησε να τα περάσει στις φυλακές Δομοκού όπου είναι φυλακισμένος ο 31χρονος σύζυγός της, αλλά τελικά... βρέθηκε με χειροπέδες. Δεν ήταν η πρώτη φορά που η 22χρονη επισκεπτόταν τον κρατούμενο σύζυγό της στις φυλακές. Αυτή τη"/>
  </head>
  <body>
    <article>
      <h1>Χαμός στις Φυλακές Δομοκού: Έβαλε ναρκωτικά στα απόκρυφά της για να τα πάει στον σύζυγό της και βρέθηκε με χειροπέδες!</h1>
      <address>
        <time datetime="2019-11-21T20:35:13+00:00">21 Nov 2019, 20:35</time>
      </address>
      <p>Προσπάθησε να τα περάσει στις φυλακές Δομοκού όπου είναι φυλακισμένος ο 31χρονος σύζυγός της, αλλά τελικά… βρέθηκε με χειροπέδες.</p>
      <p>Δεν ήταν η πρώτη φορά που η 22χρονη επισκεπτόταν τον κρατούμενο σύζυγό της στις φυλακές. Αυτή τη φορά όμως είχε και μια «παραγγελία» η οποία τελικά δεν έφτασε στον προορισμό της, αφού εγινε «τσακωτή» με τα ναρκωτικά στο εσώρουχο.</p>
      <p>Ο έλεγχος έγινε από την εξωτερική φρουρά των φυλακών Δομοκού, σε συνεργασία με αστυνομικούς του Α.Τ. Δομοκού. Σύμφωνα με το ρεπορτάζ τα ναρκωτικά ήταν επιμελώς κρυμμένα μέσα στο εσώρουχο της 22χρονης.</p>
      <p>Πιο συγκεκριμενα βρέθηκαν και κατασχέθηκαν, τρεις νάιλον συσκευασίες που περιείχαν ποσότητες κάνναβης, συνολικού βάρους (39,6) γραμμαρίων, καθώς και μία νάιλον συσκευασία που περιείχε φαρμακευτικά σκευάσματα, η χημική σύσταση των οποίων θα διερευνηθεί εργαστηριακά.</p>
      <p>Από τους αστυνομικούς του Αστυνομικού Τμήματος Δομοκού, συνελήφθη η 22χρονη, καθώς και ο 31χρονος σύζυγός της κρατούμενος των φυλακών, ο οποίος εκτίει ποινή φυλάκισης για παραβάσεις νομοθεσίας περί ναρκωτικών.<br/>Προανάκριση διενεργήθηκε από το Αστυνομικό Τμήμα Δομοκού, ενώ οι συλληφθέντες θα οδηγηθούν στον κ. Εισαγγελέα Πρωτοδικών Λαμίας.</p>
    </article>
  </body>
</html>