<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/prp/investimenti-dieci-anni-bassi-ritorni/"/>
    <meta property="og:site_name" content="Trend Online"/>
    <meta property="article:published_time" content="2019-11-21T20:18:00+00:00"/>
    <meta property="og:title" content="UBS: prepararsi a 10 anni di bassi ritorni e tanta volatilità"/>
    <meta property="og:description" content="Secondo la banca elvetica, un decennio che si annuncia &quot;trasformativo&quot; consegnerà agli investitori ritorni molto inferiori al passato,"/>
  </head>
  <body>
    <article>
      <h1>UBS: prepararsi a 10 anni di bassi ritorni e tanta volatilità</h1>
      <h2>Secondo la banca elvetica, un decennio che si annuncia "trasformativo" consegnerà agli investitori ritorni molto inferiori al passato,</h2>
      <address><time datetime="2019-11-21T20:18:00+00:00">21 Nov 2019, 20:18</time> by <a rel="author" href="https://www.trend-online.com/faro-maltese/" target="_blank">Faro Maltese</a></address>
      <p>Per la maggior parte delle classi d'investimento il prossimo sarà un decennio di "bassi ritorni e più elevata volatilità" rispetto ai dieci anni appena trascorsi, con la conseguenza che gli investitori desiderosi di ottenere guadagni più robusti “potrebbero essere costretti ad aumentare le loro allocazioni negli asset più rischiosi, come le azioni".</p>
      <h3>Investimenti: prepararsi a 10 anni di bassi ritorni e tanta volatilità</h3>
      <p>E' l'avvertimento lanciato dagli analisti di UBS, che in un nuovo report hanno fissato una serie di previsioni al 2030 sulla base di una serie di trend di riferimento in un'ottica di lungo periodo, che includono un calo della popolazione in età lavorativa nelle economie avanzate (-25 milioni secondo la stima della banca elvetica), una tendenza alla deglobalizzazione e un “meno favorevole contesto politico” per le fasce di popolazione ad alto reddito: tutti componenti di un decennio da definirsi "trasformativo", terminato il quale gli investitori si troveranno di fronte un mondo profondamente cambiato.</p>
      <h3>UBS, per le azioni ritorni annuali del 4-6%</h3>
      <p>Se pure non mancheranno in questa prospettiva delle opportunità - i maggiori temi di investimento di lungo periodo indicati sono la trasformazione digitale, le terapie genetiche e la crisi idrica - con queste premesse gli esperti di UBS prevedono che l'azionario delle economie avanzate registrerà nell'orizzonte temporale considerato ritorni annuali del 4-6%: "molto più bassi" rispetto alla media sperimentata nelle ultime due decadi, per via di una crescita economica modesta, di una contrazione dei margini di profitto e della tendenza all'invecchiamento. Anche se comunque superiori alla maggior parte delle altre scelte d'investimento (soprattutto sui mercati azionari emergenti, che promettono ritorni annuali del 9% grazie a migliori prospettive di crescita dei profitti).</p>
      <footer>
        <a href="https://www.trend-online.com/prp/investimenti-dieci-anni-bassi-ritorni/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>