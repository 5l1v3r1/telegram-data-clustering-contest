<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/banksy-aposyrthike-apo-ti-dimoprasia-to-klemmeno-glypto-o-potis/2920533/"/>
    <meta property="og:site_name" content="Newsit.gr"/>
    <meta property="article:published_time" content="2019-11-21T20:45:28+00:00"/>
    <meta property="og:title" content="Banksy: Αποσύρθηκε από τη δημοπρασία το κλεμμένο γλυπτό ο “Πότης”"/>
    <meta property="og:description" content="Το θρυλικό κλεμμένο έργο του Banksy ο “Πότης” γλύτωσε την τελευταία στιγμή τη δημοπρασία από τον οίκο Sotheby's."/>
  </head>
  <body>
    <article>
      <h1>Banksy: Αποσύρθηκε από τη δημοπρασία το κλεμμένο γλυπτό ο “Πότης”</h1>
      <h2>Το θρυλικό κλεμμένο έργο του Banksy ο “Πότης” γλύτωσε την τελευταία στιγμή τη δημοπρασία από τον οίκο Sotheby's.</h2>
      <address><time datetime="2019-11-21T20:45:28+00:00">21 Nov 2019, 20:45</time> by <a rel="author">Newsit Newsroom</a></address>
      <p>Ο “Πότης” είναι ένα δημιούργημα του Banksy το 2004 και ενώ βάδιζε προς την δημοπρασία την Τρίτη 19 Νοεμβρίου, μια ώρα πριν την έναρξη της διαδικασίας απέσυρε το γλυπτό, η αξία του οποίου αποτιμάται σε 1,3 εκατομμύρια δολάρια. Η ανακοίνωση του βρετανικού οίκου ήταν λακωνική: «Το έργο αποσύρθηκε, σε συμφωνία με τον αποστολέα».</p>
      <p>Σύμφωνα με τον Sotheby’s, αρχικά ο Banksy τοποθέτησε το γλυπτό σε μια μικρή πλατεία στο Σόχο, το 2004, ενώ από το βάθρο του, το αφαίρεσε ο Άντι Λινκ, γνωστός ως AK47 και επικεφαλής της σατιρικής καλλιτεχνικής ομάδας Art Kieda.</p>
      <p>Μάλιστα για να αποφύγει τις όποιες κατηγορίες για κλοπή το δήλωσε στην αστυνομία ως “καλλιτεχνικό εύρημα” και στη συνέχεια ήρθε σε επαφή με τον Banksy ζητώντας λίτρα 5.000 λίρες Αγγλίας ή ένα πρωτότυπο έργο τέχνης για να καλύψει τα έξοδά του.</p>
      <p>«Όσο με αφορά, πες του ότι θα του δώσω αρκετά χρήματα για πετρέλαιο και σπίρτα και να το κάψει το αναθεματισμένο» ήταν η απάντηση του δημιουργού του γλυπτού.</p>
      <p>Το 2007 το έργο «απελευθέρωσαν» από τον κήπο του Άντι Λινκ στο East End κάποιοι συνεργάτες του Στιβ Λαζαρίντες, του πρώην ατζέντη του Banksy και για τα επόμενα οκτώ χρόνια έμεινε σε αποθήκη ώσπου πέρασε στην κατοχή του σημερινού ιδιοκτήτη του, το 2014.</p>
      <p>Αυτό μάλιστα φέρεται να είναι και ο ανώνυμος «αποστολέας» στον οποίο αναφέρεται και η ανακοίνωση του Sotheby’s.</p>
      <p>«Δεν καταλαβαίνω πώς ο Sotheby’s μπορεί να πωλήσει αυτό το έργο, όταν έχω τέτοιες αποδείξεις» είπε ο Λινκ στην εφημερίδα The Guardian. Ο οίκος δημοπρασιών ανταπάντησε πως ήταν «ικανοποιημένος ότι ο πωλητής είχε το νομικό δικαίωμα να βάλει σε δημοπρασία το έργο». Απέφυγε όμως να διευκρινίσει το κατά πόσον επηρεάστηκε η απόφαση του αποστολέα για την απόσυρση του γλυπτού από τα όσα ανέφερε ο Άντι Λινκ για τα δικαιώματά του επί του έργου του Banksy.</p>
    </article>
  </body>
</html>