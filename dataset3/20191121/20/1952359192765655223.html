<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191121_04729290?utm_source=feedburner&amp;utm_medium=feed&amp;utm_campaign=Feed%3A+nieuws%2Fsnelnieuws+%28Nieuwsblad.be%3A+Snelnieuws%29"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-21T20:18:00+00:00"/>
    <meta property="og:title" content="Infoavond over asielcentrum in Bilzen verloopt sereen: “Al hebben we natuurlijk niet iedereen kunnen overtuigen”"/>
    <meta property="og:description" content="De infoavond van het Rode Kruis over het toekomstige asielcentrum in Grote Spouwen (Bilzen) verloopt donderdagavond op een serene manier, op een handvol ac..."/>
  </head>
  <body>
    <article>
      <h1>Infoavond over asielcentrum in Bilzen verloopt sereen: “Al hebben we natuurlijk niet iedereen kunnen overtuigen”</h1>
      <address>
        <time datetime="2019-11-21T20:18:00+00:00">21 Nov 2019, 20:18</time>
      </address>
      <p>Bilzen - <b>De infoavond van het Rode Kruis over het toekomstige asielcentrum in Grote Spouwen (Bilzen) verloopt donderdagavond op een serene manier, op een handvol actievoerders na. Alleen inwoners van Grote en Kleine Spouwen zijn welkom op de infoavond om te vermijden dat er een manifestatie zou plaatsvinden.</b></p>
      <p>De inwoners van Spouwen kregen een persoonlijke uitnodiging voor de infosessie over het asielzoekerscentrum. Andere mensen en ook de pers worden niet toegelaten. De infoavond verloopt in twee sessies - om 19 uur en om 21 uur - omdat de zaal niet groot genoeg is om alle inwoners tegelijk te binnen te laten. Buurtbewoners krijgen ook de kans om hun vragen te stellen. Vragen die niet aan bod komen, worden later gebundeld en beantwoord.</p>
      <related>
        <a href="https://www.nieuwsblad.be/cnt/dmf20191115_04718855"/>
      </related>
      <p>“Alles verloopt heel goed en ordelijk. We hebben twee keer een volle zaal: 160 mensen op de eerste sessie en 180 mensen op de tweede. We hebben natuurlijk niet iedereen kunnen overtuigen”, zegt burgemeester Johan Sauwens (Trots op Bilzen). “Er zijn vooral sprekers van het Rode Kruis en Fedasil, en ook Jolein Martens, die is aangesteld door het Agentschap Inburgering en Integratie om de contactpersoon te zijn tussen de bevolking en de instanties.”</p>
      <p>
        <b>Vragen</b>
      </p>
      <p>Het Rode Kruis en het stadsbestuur willen op die manier de betrokken inwoners op een serene manier informeren. “We gaven uitleg over de werking van zo’n asielcentrum en alles wat daarbij komt kijken. Ook de dagbesteding en wijze van begeleiding en opvolging van de asielzoekers kwamen aan bod”, vertelt Hilde Van Gastel, manager humanitaire diensten van het Rode Kruis.</p>
      <related>
        <a href="https://www.nieuwsblad.be/cnt/dmf20191112_04712486"/>
      </related>
      <p>Buurtbewoners krijgen ook de kans om hun vragen te stellen. “Die vragen zullen gebundeld en beantwoord worden op de website van de stad Bilzen. Zo heeft iedereen toegang tot de meest recente informatie”, aldus verbindingsofficier Jolein Martens.</p>
      <p>
        <b>Openingsdatum</b>
      </p>
      <p>Het is nog onzeker wanneer het asielcentrum na de brandstichting in de nacht van 10 op 11 november daadwerkelijk kan opengaan. Dat zal wel zeker niet tegen de oorspronkelijke datum van 15 december gebeuren. “Zodra wij ingelicht worden over de openingsdatum, informeren we eerst de buurtbewoners”, benadrukt Sauwens. “In tussentijd doen we er alles aan om ons zo goed mogelijk voor te bereiden. We zien ook dat er verschillende burgerinitiatieven ontstaan rond verdraagzaamheid en een warm samenzijn, en dat kunnen we na alle gebeurtenissen alleen maar aanmoedigen.”</p>
      <related>
        <a href="https://www.nieuwsblad.be/cnt/dmf20191115_04718913"/>
      </related>
      <figure>
        <img src="https://static.nieuwsblad.be/Assets/Images_Upload/2019/11/21/724b2fd8-0c9c-11ea-9005-c5feac6d461c_web_scale_0.1333333_0.1333333__.jpg?nomaxheight=513&amp;nomaxwidth=767&amp;scale=both"/>
        <figcaption>
          <cite>Foto: Tom Palmaers</cite>
        </figcaption>
      </figure>
      <figure>
        <img src="https://static.nieuwsblad.be/Assets/Images_Upload/2019/11/21/6ef8232c-0c9c-11ea-9005-c5feac6d461c_web_scale_0.1333333_0.1333333__.jpg?nomaxheight=513&amp;nomaxwidth=767&amp;scale=both"/>
        <figcaption>
          <cite>Foto: Tom Palmaers</cite>
        </figcaption>
      </figure>
    </article>
  </body>
</html>