<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Finante-Banci/247049/cosmin-vladimirescu-mastercard-fintech-ul-romanesc-a-inceput-sa-devina-vizibil-pe-harta-europei.html"/>
    <meta property="og:site_name" content="Wall-Street"/>
    <meta property="article:published_time" content="2019-11-21T20:00:11+00:00"/>
    <meta property="og:title" content="Cosmin Vladimirescu, Mastercard: FinTech-ul romanesc a inceput sa devina vizibil pe harta Europei"/>
    <meta property="og:description" content="Daca in urma cu cativa ani putini ar fi pariat pe traiectoria pozitiva a ecosistemului FinTech romanesc, tara noastra a inceput sa fie vizibila pe harta Europei, astfel ca interesul jucatorilor europeni devine din ce in ce mai puternic, sustine Cosmin Vladimirescu, country manager al Mastercard Romania, companie care a sustinut, in ultimii ani, prin investitii si parteneriate diferite, FinTech-uri locale."/>
  </head>
  <body>
    <article>
      <h1>Cosmin Vladimirescu, Mastercard: FinTech-ul romanesc a inceput sa devina vizibil pe harta Europei</h1>
      <address><time datetime="2019-11-21T20:00:11+00:00">21 Nov 2019, 20:00</time> by <a rel="author">Razvan Enache</a></address>
      <p>
        <b>Daca in urma cu cativa ani putini ar fi pariat pe traiectoria pozitiva a ecosistemului FinTech romanesc, tara noastra a inceput sa fie vizibila pe harta Europei, astfel ca interesul jucatorilor europeni devine din ce in ce mai puternic, sustine Cosmin Vladimirescu, country manager al Mastercard Romania, companie care a sustinut, in ultimii ani, prin investitii si parteneriate diferite, FinTech-uri locale.</b>
      </p>
      <p>
        <b>De altfel, Mastercard a fost si principalul sustinator al primei harti a FinTech-ului romanesc, realizata de <a href="https://www.futurebanking.ro/2020/">Future Banking</a>. Puteti descarca gratuit raportul <a href="https://www.futurebanking.ro/2020/front/assets/download/WSRO-FinTechMap-v1.0.pdf">AICI</a>.</b>
      </p>
      <p>In Romania, Mastercard organizeaza sau colaboreaza cu organizatori de evenimente la care sunt invitate startup-urile de tip FinTech pentru a-si prezenta ideile sau produsele, astfel incat cele mai interesante solutii sa beneficieze ulterior de sprijinul specialistilor din Mastercard.</p>
      <p>Volt este un astfel de exemplu. Prima aplicatie de plati peer-to-peer din Romania, care permite utilizatorilor sa realizeze transferuri de bani din si catre orice card bancar emis in Romania, direct de pe smartphone, a intrat pe radarul Mastercard in 2017, discutia pornind in momentul in care compania se afla inca la stadiul de idee. La fel s-a intamplat si in cazul Pago, aplicatia romaneasca de plata a facturilor.</p>
      <p>"Le-am dat o mana de ajutor in definirea modelului de business, in integrarea platilor <a href="http://www.retail.ro/cataloage-electronice/index.html">electronice</a>, in optimizarea experientei de utilizare si, ulterior, in promovarea serviciului catre consumatori. In prezent, continuam colaborarea cu Volt si phyre, ale caror business-uri urmeaza un trend ascendent, in timp ce Pago a obtinut noi investitii pentru scalarea business-ului. Iar acest lucru ne demonstreaza inca o data ca intuim corect potentialul de dezvoltare si, totodata, reusim sa oferim un ajutor real companiilor, astfel incat acestea sa aiba parte de succes comercial", a declarat Cosmin Vladimirescu, country manager Mastercard Romania.</p>
      <p>
        <a href="https://www.wall-street.ro/articol/Finante-Banci/246066/clientii-paypal-din-romania-isi-vor-putea-transfera-fondurile-pe-cardurile-mastercard-in-cateva-secunde.html">Citeste si:<br/>Parteneriat intre PayPal si Mastercard pentru clientii din Romania</a>
      </p>
      <figure>
        <img src="https://img.wall-street.ro/image_thumbs/thumbs/096/0967c40208c52af5bb8bc3be3551efac-400x250-00-65.jpg?v=1571914140"/>
      </figure>
      <blockquote>La nivel global, suntem in cautarea mixului perfect de solutie ready-made (nu doar idee sau prototip), echipa si succes comercial. Important de retinut este ca intotdeauna am fost foarte deschisi la idei si solutii, atata timp cat sunt aliniate cu aceste criterii - Cosmin Vladimirescu, Mastercard</blockquote>
      <p>Printre parteneriatele Mastercard cu FinTech-uri europene se numara cele cu Pago, Volt, phyre, Monzo, N26, Revolut, Starling si Transferwise.</p>
      <p>In plus, Vladimirescu sesizeaza faptul ca in piata de venture capital exista foarte multi bani si ar fi foarte bine pentru ecosistem daca si mai multi investitori ar sprijini FinTech-urile atunci cand acestea se afla la inceput de drum si au cu adevarat nevoie, si nu doar atunci cand planul lor deja incepe sa dea rezultate.</p>
      <p>"Ecosistemul FinTech continua sa evolueze de la an la an, piata din Romania prezentand numeroase oportunitati interesante tuturor antreprenorilor din acest sector. In aceeasi masura, piata locala ii intampina pe acestia cu o serie de provocari specifice, pe care, insa, le pot combate cu succes prin colaborarea cu alti actori din industria financiar-bancara sau prin implicarea activa a comunitatilor", a explicat Cosmin Vladimirescu.</p>
      <p>
        <a href="https://www.wall-street.ro/articol/Finante-Banci/245974/mastercard-nu-lasa-revolutul-doar-pe-mana-celor-de-la-visa-in-sua.html">Citeste si:<br/>Mastercard nu lasa Revolut doar pe mana celor de la Visa in SUA</a>
      </p>
      <figure>
        <img src="https://img.wall-street.ro/image_thumbs/thumbs/bd5/bd56a2dcb25c7de1507268d333d4bbe8-400x250-00-65.jpg?v=1571740447"/>
      </figure>
      <p>Pentru startup-uri si FinTech-uri, Mastercard a dezvoltat doua programe de sprijiin:</p>
      <ul>
        <li>Start Path, prin intermediul caruia conectam partenerii potriviti cu startup-urile potrivite, pentru a construi impreuna viitorul comertului</li>
        <li>Accelerate, pentru a sutine ambitiile actorilor din sectorul FinTech prin pachete de asistenta, care includ accesul la idei, instrumente, tehnologii si investitii care sustin inovatia.</li>
      </ul>
      <blockquote>Sunt ferm convins ca indiferent de obstacolele intalnite, este necesar ca atat FinTech-urile, cat si restul actorilor din industria financiar-bancara, sa continue sa deserveasca cel mai important “element” din aceasta ecuatie – consumatorii.</blockquote>
      <p>In ultimii ani, Mastercard a incheiat mai multe parteneriate cu FinTech-uri care activeaza in segmente diverse de piata, de la securitate, loyalty, travel, omnichannel retail, peer-to-peer si pana la analytics si incluziune financiara.</p>
      <p>
        <a href="https://www.wall-street.ro/articol/Finante-Banci/245495/transfer-de-bani-in-aplicatia-viber-solutia-a-fost-dezvoltata-impreuna-cu-libra-internet-bank-si-va-fi-disponibila-in-romania.html">Citeste si:<br/>Transfer de bani in aplicatia Viber: cum functioneaza</a>
      </p>
      <figure>
        <img src="https://img.wall-street.ro/image_thumbs/thumbs/1b9/1b991e0f30bf3b9be7b968f104d7a60b-400x250-00-65.jpg?v=1570608612"/>
      </figure>
    </article>
  </body>
</html>