<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/entertainment/apple-a-anulat-in-ultimul-moment-premiera-mondiala-a-the-banker-de-la-festivalul-american-film-institute-1922404521002019110819176233"/>
    <meta property="og:site_name" content="News.ro"/>
    <meta property="article:published_time" content="2019-11-21T08:45:00+00:00"/>
    <meta property="og:title" content="Apple a anulat în ultimul moment premiera mondială a „The Banker” de la festivalul American Film Institute"/>
    <meta property="og:description" content="Apple Inc a anulat în ultimul moment premiera mondială a filmului „The Banker”, producţie originală, pentru că anchetează anumite probleme privind lungmetrajul, a anunţat miercuri compania."/>
  </head>
  <body>
    <article>
      <h1>Apple a anulat în ultimul moment premiera mondială a „The Banker” de la festivalul American Film Institute</h1>
      <address><time datetime="2019-11-21T08:45:00+00:00">21 Nov 2019, 08:45</time> by <a rel="author">Patricia Marinescu</a></address>
      <p>
        <b>Apple Inc a anulat în ultimul moment premiera mondială a filmului „The Banker”, producţie originală, pentru că anchetează anumite probleme privind lungmetrajul, a anunţat miercuri compania.</b>
      </p>
      <p>„The Banker”, regizat de George Nolfi, urma să aibă joi premiera la festivalul American Film Institute (AFI).</p>
      <p>Într-un comunicat citat de Reuters, compania a transmis: „Am achiziţionat «The Banker» la începutul acestui an, fiind impresionaţi de povestea educativă şi amuzantă a filmului despre schimbarea socială şi educaţia financiară. Săptămâna trecută, ne-au fost aduse în atenţie anumite probleme legate de film. Noi, împreună cu cineaştii, avem nevoie de timp să analizăm aceste chestiuni şi să decidem cei mai buni paşi pe care să îi facem. În consecinţă, nu mai lansăm «The Banker» la AFI Fest”.</p>
      <p>Filmul este bazat pe povestea reală a doi oameni de afaceri afro-americani din anii 1960 care au căutat să sprijine oamenii să depăşească barierele rasiale în domeniul bancar. Din distribuţie fac parte Anthony Mackie şi Samuel L. Jackson.</p>
      <p>Apple achiziţionează producţii pentru a le difuza pe Apple TV+, serviciul de streaming lansat de companie luna aceasta.</p>
      <p>„The Banker” este programat să fie lansat în cinematografe pe 6 decembrie, înainte de a fi disponibil pe platformă. Apple nu a precizat dacă va fi menţinută această dată.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>