<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187696/"/>
    <meta property="og:site_name" content="Janam TV"/>
    <meta property="article:published_time" content="2019-11-21T08:23:08+00:00"/>
    <meta property="og:title" content="ക്ലാസ് മുറിയിൽ വിദ്യാർത്ഥിനി പാമ്പ് കടിയേറ്റ് മരിച്ച സംഭവം; വയനാട് എംപി മുഖ്യമന്ത്രിക്ക് കത്തയച്ചു"/>
    <meta property="og:description" content="ന്യൂഡൽഹി: സ്കൂൾ വികസനത്തിന് അനുവദിക്കുന്ന ഫണ്ടുകൾ കൃത്യമായി ഉപയോഗിക്കുന്നുണ്ടെന്ന് ഉറപ്പുവരുത്തണമെന്ന് ആവശ്യപ്പെട്ട് വയനാട് എംപി രാഹുൽ ഗാന്ധി മുഖ്യമന്ത്രി"/>
  </head>
  <body>
    <article>
      <h1>ക്ലാസ് മുറിയിൽ വിദ്യാർത്ഥിനി പാമ്പ് കടിയേറ്റ് മരിച്ച സംഭവം; വയനാട് എംപി മുഖ്യമന്ത്രിക്ക് കത്തയച്ചു</h1>
      <address><time datetime="2019-11-21T08:23:08+00:00">21 Nov 2019, 08:23</time> by <a rel="author">Janam TV Web Desk</a></address>
      <p>ന്യൂഡൽഹി: സ്കൂൾ വികസനത്തിന് അനുവദിക്കുന്ന ഫണ്ടുകൾ കൃത്യമായി ഉപയോഗിക്കുന്നുണ്ടെന്ന് ഉറപ്പുവരുത്തണമെന്ന് ആവശ്യപ്പെട്ട് വയനാട് എംപി രാഹുൽ ഗാന്ധി മുഖ്യമന്ത്രി പിണറായി വിജയന് കത്തയച്ചു. ബത്തേരിയിൽ അഞ്ചാം ക്ലാസ് വിദ്യാർത്ഥിനി പാമ്പ് കടിയേറ്റ് മരിച്ച സാഹചര്യത്തിലാണ് കത്തയച്ചത്.</p>
      <p>നേരത്തെ, സ്കൂളിലെ കുഴി അടക്കുന്നത് തങ്ങളുടെ ജോലിയല്ലെന്ന വാദവുമായി പൊതുമരാമത്ത് മന്ത്രി ജി സുധാകരൻ രംഗത്തെത്തിയിരുന്നു. ക്ലാസ് മുറിയിൽ മാളമുണ്ടോ എന്നത് വിദ്യാഭ്യാസ വകുപ്പോ എന്‍ജിനിയറോ വന്ന് നോക്കേണ്ട കാര്യമല്ലെന്നും അത് പിടിഎയുടെ പണിയാണ്. അവർക്ക് അവിടെ വേറെ എന്താണ് പണിയെന്നും സുധാകരൻ ചോദിച്ചിരുന്നു.</p>
      <p>ബത്തേരി ഗവ. സര്‍വജന വൊക്കേഷണല്‍ ഹയര്‍ സെക്കന്‍ഡറി സ്‌കൂളിലെ അഞ്ചാം ക്ലാസ് വിദ്യാർത്ഥിനിയായ ഷഹ്ലയ്ക്കാണ് ക്ലാസ് മുറിയിൽ വച്ച് പാമ്പ് കടിയേറ്റത്. കുട്ടിയുടെ അവസ്ഥ മോശമായിട്ടും അധ്യാപകര്‍ ആശുപത്രിയിലേക്ക് കൊണ്ടുപോകാന്‍ തയ്യാറായില്ലെന്ന ആരോപണവും ഉയർന്നിരുന്നു.</p>
    </article>
  </body>
</html>