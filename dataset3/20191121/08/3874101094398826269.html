<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/apple-windows-10-icin-yeni-bir-itunes-gelistirebilir_85130.html"/>
    <meta property="og:site_name" content="CHIP Online"/>
    <meta property="article:published_time" content="2019-11-21T08:00:00+00:00"/>
    <meta property="og:title" content="Apple, Windows 10 için Yeni Bir iTunes Geliştirebilir"/>
    <meta property="og:description" content="Apple, daha önce dokunmayacağını söylediği yazılımının Windows sürümünü yenilemek için düğmeye basmış gibi görünüyor!"/>
  </head>
  <body>
    <article>
      <h1>Apple, Windows 10 için Yeni Bir iTunes Geliştirebilir</h1>
      <h2>Apple, daha önce dokunmayacağını söylediği yazılımının Windows sürümünü yenilemek için düğmeye basmış gibi görünüyor!</h2>
      <address><time datetime="2019-11-21T08:00:00+00:00">21 Nov 2019, 08:00</time> by <a rel="author">CHIP Online</a></address>
      <p>Apple, bu senenin başlarında iTunes'un macOS sürümünü şu üç uygulamaya bölmüştü: Podcasts, Music ve Apple TV. Firma bunu yaparken iTunes'un Windows sürümünde bir değişiklik olmayacağın söylemişti, ancak bu durumda bir değişiklik olabilir. Firmanın LinkedIn'de verdiği ilan, Windows için "<b><i>yeni nesil medya uygulamaları</i></b>" geliştirmek istediğini gösteriyor.</p>
      <p>İlanın devamında şunlar yazıyor: "<i>Müziği seviyorsanız ve kod yazma konusunda tutkuluysanız ve milyonlarca kullanıcıya hizmet eden birinci sınıf mühendislik ekipleriyle çalışmak istiyorsanız, Media Apps ekibi sizin için uygun bir yer.</i>" Buradan Windows'ta çalışacak yeni bir Apple Music uygulamasının yolda olduğu anlamı çıkabilir. LinkedIn'de bir <b>UWP uygulamasından</b> bahsedildiğinden firma, Xbox'a giriş yapmak istiyor da olabilir.</p>
      <p>Apple son zamanlarda hizmetlerini kendi cihazlarının dışına genişletmek için sıkı bir biçimde çalışıyor. Örneğin Apple TV+, iOS, tvOS ve macOS'a ek olarak Samsung Smart TV'ler, Roku ve Fire TV cihazları için de sunuluyor.</p>
    </article>
  </body>
</html>