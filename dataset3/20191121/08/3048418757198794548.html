<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/21/briefje-van-jan-aan-mark-rutte-8/"/>
    <meta property="og:site_name" content="ThePostOnline"/>
    <meta property="article:published_time" content="2019-11-21T08:31:00+00:00"/>
    <meta property="og:title" content="BRIEFJE VAN JAN – Aan Mark Rutte"/>
    <meta property="og:description" content="Als u nou gewoon even aan Sjaan in Irak vraagt of zij een screenshot kan sturen..."/>
  </head>
  <body>
    <article>
      <h1>BRIEFJE VAN JAN – Aan Mark Rutte</h1>
      <h2>Als u nou gewoon even aan Sjaan in Irak vraagt of zij een screenshot kan sturen...</h2>
      <address><time datetime="2019-11-21T08:31:00+00:00">21 Nov 2019, 08:31</time> by <a rel="author" href="https://www.tpo.nl/author/jan-dijkgraaf" target="_blank">Jan Dijkgraaf</a></address>
      <p>Beste meneer Rutte,</p>
      <p>Ik begrijp dat het kabinet van iedereen die in de bijstand zit <a href="https://nos.nl/artikel/2311340-tegenprestatie-in-de-bijstand-wordt-in-alle-gemeenten-verplicht.html"><b>een tegenprestatie</b></a> gaat verlangen.</p>
      <p>Dat lijkt me een slecht plan.</p>
      <p>De afgelopen jaren hebben we namelijk bij een aantal experimenten op dat gebied al kunnen zien waar dat toe leidt.</p>
      <p>Bent u bekend met de voornamelijk hoog opgeleide blanke <a href="https://www.zeit.de/wirtschaft/2019-11/extinction-rebellion-co-founder-roger-hallam-holocaust"><b>Holocaust-wegwuivers van Extinction Rebellion</b></a>? Dat zijn van die bijstandtrekkers die zich vastlijmen aan het wegdek en aan de gebouwen van bedrijven omdat ze denken dat dat een betere bijdrage aan de wereld is dan dat ze voor een salaris de billen van bejaarden gaan wassen.</p>
      <p>Zo is er ook een groepje <a href="https://www.briefjevanjan.nl/aan-jerry-a/"><b>vooral Engels lullende zwarte bijstandtrekkers</b></a> dat onder de naam KOZP door het land trekt om het toneelstuk ‘Black Panthers in the Lowlands’ op te voeren, vooral op plekken waar veel jonge kinderen zijn, zodat ze die een posttraumatische stressstoornis kunnen bezorgen. En sommige van die lui schrijven ook woorden van letters en noemen zich dan dichter. Dat vinden ze nuttiger dan pakjes bezorgen in een bestelwagen of –als ze geen rijbewijs hebben– ‘orderpicken’ in een ‘warehouse’.</p>
      <p>Grappig detail: ze lullen Engels, maar eentje vertelde mij dat hij weigerde als ‘orderpicker’ te werken omdat het eerste deel van dat woord hem <a href="https://www.briefjevanjan.nl/aan-sylvana-hillegonda-simons/"><b>“deed terugdenken aan vroeger”</b></a>.</p>
      <p>Ik bedoel maar: als alle steuntrekkers zo zijn als die lui van Extinction Rebellion en KOZP en de ‘iets doen voor je poen-regel’ wordt algemeen ingevoerd, raken alle kindjes zwaar getraumatiseerd en komt vanwege files en dichte deuren bij bedrijven de hele economie op z’n gat te liggen.</p>
      <p>Slecht plan.</p>
      <p>Nu ik u toch spreek over <a href="https://tpo.nl/2019/11/20/mark-rutte-en-de-rest-van-het-kabinet-heeft-meer-tijd-nodig-voor-terughalen-herinneringen-aan-bombardement-irak/"><b>werkverschaffing</b></a>: ik begrijp dat er bij de ministeries van Defensie en Buitenlandse Zaken allemaal computers en laptops uit de kelders worden gehaald om uit te zoeken wie u wanneer persoonlijk op de hoogte bracht van die circa 70 burgerdoden door Nederlandse bommen en granaten op Irak.</p>
      <p>Terwijl het zoveel sneller kan.</p>
      <p>Ik snap dat ú de relevante sms’jes heeft weggegooid.</p>
      <p>Want u bewaart níks dat eventueel gezeik kan opleveren. Vraag maar aan die dividendbelastinggast van Unilever.</p>
      <p>Maar als u nou gewoon even aan <a href="https://www.briefjevanjan.nl/aan-jeanine-hennis-plasschaert-3/"><b>Sjaantje in Irak</b></a> vraagt of zij een screenshot van haar mobieltje kan maken, dan is het toch klaar?</p>
      <p>Dan hoeft u alleen nog maar even het rituele dansje in de Tweede Kamer te doen en kunt u verder met het het verwelkomen van oorlogsmisdadigers van Islamitische Staat uit Turkije en ‘het vlot trekken van bouwprojecten’ in <a href="https://tinyurl.com/gelukkigisfryslanalbuitenland"><b>dit ontzettend gave land</b></a>.</p>
      <p>Groet,</p>
      <p>JanD</p>
      <p>
        <b>
          <i>Wil je dat het dagelijkse ‘Briefje van Jan’ ook in 2020 blijft verschijnen? Doe dan een vaste maandelijkse donatie via <a href="https://jndkgrf.backme.org/">Back me</a> of een incidentele gift via <a href="https://bunq.me/mevrouwDijkgraaf">Bunq me</a>.</i>
        </b>
      </p>
      <figure>
        <video src="https://tpo.nl/wp-content/uploads/2019/11/backme.gif" autoplay="" loop=""/>
      </figure>
    </article>
  </body>
</html>