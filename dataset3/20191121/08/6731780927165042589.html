<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/21/mamma-scomparsa-palermo-claudia-stabile-marito/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-21T08:25:01+00:00"/>
    <meta property="og:title" content="Mamma scomparsa a Palermo, Claudia Stabile: “Sono scappata da mio marito”"/>
    <meta property="og:description" content="Claudia Stabile ha deciso di spiegare i motivi che l’hanno portata a scappare da casa e promette che sarà presente per i suoi figli. A fine ottobre Claudia Stabile è scomparsa dalla sua casa di Campo Fiorito (Palermo). La donna non ha lasciato alcun biglietto e la sua auto è stata trovata nei pressi dell’aeroporto. …"/>
  </head>
  <body>
    <article>
      <h1>Mamma scomparsa a Palermo, Claudia Stabile: “Sono scappata da mio marito”</h1>
      <address><time datetime="2019-11-21T08:25:01+00:00">21 Nov 2019, 08:25</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/11/Claudia-Stabile.jpg"/>
      </figure>
      <p>Claudia Stabile ha deciso di spiegare i motivi che l’hanno portata a scappare da casa e promette che sarà presente per i suoi figli.</p>
      <p>A fine ottobre <a href="https://www.viagginews.com/2019/10/30/claudia-stabile-chi-e-mamma-scomparsa-corleone/"><b>Claudia Stabile</b></a> è scomparsa dalla sua casa di <b>Campo Fiorito</b> (Palermo). La donna non ha lasciato alcun biglietto e la sua auto è stata trovata nei pressi dell’aeroporto. A <b><a href="https://www.viagginews.com/2019/10/30/claudia-stabile-dove-si-trova-donna-scomparsa-sicilia/">denunciarne la scomparsa</a></b> è stato il marito, preoccupato che potesse essere successo qualcosa alla moglie. D’altronde, come ha sostenuto chi la conosce bene, non avrebbe <a href="https://www.viagginews.com/2019/11/13/claudia-stabile-scomparsa-denunciata-marito/"><b>mai lasciato i figli</b></a>. Per settimane gli investigatori hanno indagato in cerca di indizi che potessero portare a conoscere la verità. Di lei si è parlato anche a ‘<b>Chi l’ha visto?</b>‘, ed è stato proprio l’appello lanciato sul programma Rai a spingerla a parlare.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Claudia Stabile: “Sono scappata da mio marito”</h3>
      <p>La donna, dopo aver visto in televisione i <b>disegni</b> della figlia, ha deciso di palesarsi e assicurare che sta bene tramite una mail inviata al suo avvocato. In quel messaggio scriveva che avrebbe accettato l’<b>intervista</b> per spiegare il motivo del suo allontanamento. Claudia si sentiva infelice accanto al marito ed ha voluto allontanarsi per riacquistare serenità ed equilibrio: “Quando sono arrivata all’aeroporto già mi sentivo libera”. Ma spiega che non ha voluto abbandonare i <b>figli</b>: “Io sono andata via da lui, ma amo tanto i miei figli. E non li ho portati con me per quello che è successo tre anni fa”.</p>
      <p>Sì perché Claudia si era allontanata una prima volta nel 2016, portando con sé la figlia e quando è tornata in <b>Italia</b> è stata accusata di <b>sottrazione di minore</b>. Adesso si è allontanata da sola per andare in cerca di un lavoro in <b>Germania</b> e dare ai figli la possibilità di scegliere con chi vogliono stare: “Voglio combattere per tutti e tre e darò loro la possibilità di scegliere con chi vogliono stare e dove si sentono più protetti. A Campofiorito che futuro possono avere? Sono tutti e tre intelligentissimi”. Nei prossimi mesi infatti Claudia inizierà le pratiche per la separazione, rimanere con il marito non era più una opzione contemplabile: “Io non potevo nemmeno prendere i miei figli per andare al mare o al cinema. Lui doveva avere il controllo di tutto e questa è una cosa che nessuna donna può sopportare. Noi dobbiamo essere libere come gli uomini”.</p>
      <figure>
        <img src="https://www.viagginews.com/wp-content/uploads/2019/11/Claudia-Stabile-1.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/21/francesca-polverini-modella-ricattata-social/"/>
        <a href="https://www.viagginews.com/2019/11/21/fedez-choc-ferro-tiziano/"/>
        <a href="https://www.viagginews.com/2019/11/21/romina-carrisi-scatto-spacca-fans-cattivo-gusto/"/>
      </related>
    </article>
  </body>
</html>