<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/21/7103311/"/>
    <meta property="og:site_name" content="Європейська правда"/>
    <meta property="article:published_time" content="2019-11-21T08:25:56+00:00"/>
    <meta property="og:title" content="Скандал з &quot;друзями Путіна&quot; в Австрії: 3 осіб затримали у зв'язку з відео, що повалило уряд"/>
    <meta property="og:description" content="Австрійські прокурори затримали трьох осіб у зв’язку з відео, яке повалило австрійський уряд на початку цього року. "/>
  </head>
  <body>
    <article>
      <h1>Скандал з "друзями Путіна" в Австрії: 3 осіб затримали у зв'язку з відео, що повалило уряд</h1>
      <address>
        <time datetime="2019-11-21T08:25:56+00:00">21 Nov 2019, 08:25</time>
      </address>
      <p>Австрійські прокурори затримали трьох осіб у зв’язку з відео, яке повалило австрійський уряд на початку цього року. </p>
      <p>Про це повідомляє "Європейська правда" з посиланням на <a href="https://www.dw.com/en/">DW</a>.</p>
      <p>Прокурор Томас Вессей заявив у середу, що влада здійснила арешти та обшукувала нерухомість у вівторок, але відмовився надавати додаткові деталі.</p>
      <p>Прокуратура вирішить, чи продовжувати діяти проти цих осіб, у четвер, повідомляє австрійська газета Wiener Zeitung.</p>
      <p>Незрозуміло, ким є ці підозрювані, а також у чому саме їх звинувачують.</p>
      <p>Скандал у травні повалив уряд Себастьяна Курца та закінчився відставкою лідера ультраправих Гайнца-Крістіана Штрахе через так звану <a href="https://www.eurointegration.com.ua/articles/2019/05/19/7096348/"><b>"справу Ібіци"</b></a>. </p>
      <p>Оприлюднені відеозаписи демонстрували, як Штрахе на іспанському острові домовлявся з нібито племінницею російського олігарха про співпрацю, обіцяючи їй державні контракти в обмін на підтримку партії.</p>
      <p>Як відомо, у грудні 2016 року "Партія свободи", яку очолював Штрахе, підписала п'ятирічний контракт про співпрацю з путінською "Єдиною Росією". Члени партії неодноразово заявляли про необхідність скасування санкцій проти РФ, а також незаконно відвідували анексований Росією Крим.</p>
      <related>
        <a href="https://www.eurointegration.com.ua/news/2019/11/13/7102980/"/>
      </related>
    </article>
  </body>
</html>