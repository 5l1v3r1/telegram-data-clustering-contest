<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Moshtna-akciya-sreshtu-goreneto-na-gumi-v-Plovdiv-915618"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-21T08:27:00+00:00"/>
    <meta property="og:title" content="Мощна акция срещу горенето на гуми в Пловдив!"/>
    <meta property="og:description" content="Само за два дни от коритото на река Марица са извадени хиляди излезли от употреба автомобилни гуми. ..."/>
  </head>
  <body>
    <article>
      <h1>Мощна акция срещу горенето на гуми в Пловдив!</h1>
      <address>
        <time datetime="2019-11-21T08:27:00+00:00">21 Nov 2019, 08:27</time>
      </address>
      <p>Само за два дни от коритото на река Марица са извадени хиляди излезли от употреба автомобилни гуми. Акцията е по инициатива на кмета на район "Източен“ <a href="https://www.plovdiv24.bg/novini/persons/4508.html">Иван Стоянов</a> и се осъществява със съдействието на ОП "Чистота“. Събраните гуми се извозват на площадката на общинската фирма "Инсинератор Пловдив".</p>
      <p>"Преди изборите обещах да работя за намаляване на обгазяването на района и целия град от горенето на стари гуми. Ще бъда строг и безкомпромисен към нарушителите, защото една от важните ми мисии е да достигнем европейските норми за запрашеност на въздуха – не повече от 35 дни годишно с превишение на фините прахови частици, а изгарянето на гуми е сред основните източници на замърсяване“, коментира <a href="https://www.plovdiv24.bg/novini/persons/4508.html">Иван Стоянов</a>.</p>
      <p>Вече са проверени 6-те вулканизатора на територията на района. Направено е запитване до РИОСВ дали те имат сключени договори с лицензирани фирми за събиране на този тип отпадъци и в кои дни се извършва извозването им. Съвместни екипи от районната администрация, Шесто районно управление и Общинския инспекторат ще контролират дали се предава цялото количество излезли от употреба гуми.</p>
      <p>"Целта е да преустановим нерегламентираното изхвърляне на гуми в речното корито, където жители на квартала ги горят, за да вземат метала. Затова започваме проверки и на пунктовете за вторични суровини“, заяви кметът на "Източен“ <a href="https://www.plovdiv24.bg/novini/persons/4508.html">Иван Стоянов</a>.</p>
    </article>
  </body>
</html>