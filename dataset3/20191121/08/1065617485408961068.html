<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa/il-tempo/festa-del-bambino-gesu-florenzi-e-immobile-festeggiano-in-vaticano/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-21T08:35:12+00:00"/>
    <meta property="og:title" content="Festa del Bambino Gesù, Florenzi e Immobile festeggiano in Vaticano"/>
    <meta property="og:description" content="Una serata di beneficenza presso l’aula Paolo VI per celebrare il secolo e mezzo di attività dell'ospedale"/>
  </head>
  <body>
    <article>
      <h1>Festa del Bambino Gesù, Florenzi e Immobile festeggiano in Vaticano</h1>
      <h2>Una serata di beneficenza presso l’aula Paolo VI per celebrare il secolo e mezzo di attività dell’ospedale</h2>
      <address><time datetime="2019-11-21T08:35:12+00:00">21 Nov 2019, 08:35</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Centocinquant’anni e ancora molto da fare. Come riporta <i>Il Tempo</i>, <b>grande serata di beneficenza, ieri, presso l’aula Paolo VI del Vaticano</b>. Per celebrare il secolo e mezzo di attività dell’ospedale pediatrico Bambino Gesù di Roma sono accorse tante star, dello spettacolo, della musica e dello sport. A guidare queste ultime, il capitano della Roma Alessandro <b>Florenzi</b> e quello della Lazio Ciro <b>Immobile</b>, divisi in campo ma sempre uniti nella solidarietà. Tra i tantissimi artisti presenti, oltre al conduttore dell’evento Amadeus, Pippo Baudo, Tiziana Rivale, Francesco Renga, Fabio Rovazzi e Alessandra Amoroso. Al centro dell’evento, le storie, le vite, le emozioni, dei bambini. “Desidero ringraziare tutti gli artisti – ha dichiarato Mariella Enoc, presidente del Bambino Gesù – abbiamo davanti una grande sfida e possiamo farcela solo con l’aiuto di tutti”.</p>
    </article>
  </body>
</html>