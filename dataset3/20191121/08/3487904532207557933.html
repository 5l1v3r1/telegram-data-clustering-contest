<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/ta-diskola-gia-ton-fant-sip-archizoun-meta-tis-epitichies"/>
    <meta property="og:site_name" content="Metrosport.gr"/>
    <meta property="article:published_time" content="2019-11-21T08:00:00+00:00"/>
    <meta property="og:title" content="Τα δύσκολα για τον Φαν’τ Σιπ αρχίζουν μετά τις επιτυχίες"/>
    <meta property="og:description" content="Ο Βασίλης Μάστορας αρθρογραφεί για τον αποκλεισμό της Εθνικής από την τελική φάση του Euro που μοιάζει με αυτοκτονία"/>
  </head>
  <body>
    <article>
      <h1>Τα δύσκολα για τον Φαν’τ Σιπ αρχίζουν μετά τις επιτυχίες</h1>
      <h2>Ο Βασίλης Μάστορας αρθρογραφεί για τον αποκλεισμό της Εθνικής από την τελική φάση του Euro που μοιάζει με αυτοκτονία</h2>
      <address><time datetime="2019-11-21T08:00:00+00:00">21 Nov 2019, 08:00</time> by <a rel="author">Βασίλης  Μάστορας</a></address>
      <p>Ο αποκλεισμός της Εθνικής από την τελική φάση του Euro 2020 για μόνο τέσσερις βαθμούς, μοιάζει με αυτοκτονία. Βαθμούς τους οποίους θα μπορούσε η Εθνική να τους πάρει απλώς αν δεν έχανε στην Αθήνα από την Αρμενία και κέρδιζε το Λιχνενστάιν. Βατός στόχος για μία κανονίκη Εθνική ομάδα.</p>
      <p>Οπως αυτή δηλαδή που κατάφερε μέσα σε σύντομο χρόνο να δημιουργήσει ο Φαν’τ Σιπ. Ομάδα που έχει ποδοσφαιριστές που γυαλίζει το μάτι τους, παίζει σύγχρονο ποδόσφαιρο και δημιούργησε προσδοκίες για τη συνέχεια. Ομάδα η οποία πιέζει ψηλά, οι παίκτες της κυνηγούν την μπάλα όταν την χάνουν και δημιουργούν πολλές τελικές φάσεις.</p>
      <p>Οι Φινλανδοί το πάλεψαν, έδειξαν ότι ήθελαν να τελειώσουν τη διοργάνωση με ψηλά το κεφάλι αλλά δεν τα κατάφεραν γιατί η Εθνική είχε όλες τις απαιτούμενες αρετές για να φθάσει στο 3 στα 3. Αποτέλεσμα το οποίο απλώς επιβεβαιώνει ότι η πρόκριση ήταν στα μέτρα τής Εθνικής.</p>
      <p>Η προκριματική φάση του Παγκοσμίου Κυπέλλου τού Κατάρ θα έχει πολλαπλάσιο βαθμό δυσκολίας, γιατί η Εθνική θα υποχωρήσει μία θέση στα γκρουπ δυναμικότητας. Η ομάδα του Φαν’τ Σιπ όμως έχει πείσει ότι θα είναι ανταγωνιστική με οποιονδήποτε αντίπαλο και ότι θα παλέψει όλους τους αγώνες. Οφείλουμε όμως για να βγάλουμε ασφαλή αποτελέσματα να τη δούμε και στους αγώνες που οι διεθνείς θα λειτουργήσουν κάτω από πίεση.</p>
      <p>Υπάρχει όμως ακόμη ένα ζήτημα. Τι θα κάνει ο Ολλανδός με τους Παπασταθόπουλο, Μανωλά και Μήτρογλου. Τα βαριά ονόματα για τα οποία δεν είπε ποτέ ότι δεν θα τους ξανακαλέσει. Κι αν επιστρέψουν στην Εθνική τι θα γίνει με τους παίκτες που πήραν άριστα στους τέσσερεις τελευταίους αγώνες; Θα αδικηθούν ή ο Φαν’τ Σιπ έχει την ικανότητα να διαχειριστεί την καυτή πατάτα;</p>
      <p>
        <b>FOCUS</b>
      </p>
      <p>Πάρτι διαπλοκής γίνεται για τις ηγετικές θέσεις της ΕΡΤ3 που παραδοσιακά έχουν άρωμα πολιτικής παρέμβασης. Και στη μάχη εξουσίας εμπλέκεται η “σιδηρά κυρία”, παρότι για ξεκάρφωμα δηλώνει ότι δεν καίγεται για τη γενική διεύθυνση και κάποιοι βουλευτές της πόλης. Ο καθένας για του δικούς του λόγους. Περισσότερα προσεχώς με ονόματα και διευθύνσεις.</p>
      <p>*Από την έντυπη έκδοση της Metrosport (20/11)</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/to-stavroudaki-tis-smaragdas"/>
        <a href="http://www.metrosport.gr/article/pos-pistevi-olimpiakos-pos-kivernisi-mpori-na-allaxi-tin-epo"/>
        <a href="http://www.metrosport.gr/article/etimazan-souper-kompina-tous-epiasan-me-ti-gida-stin-plati"/>
        <a href="http://www.metrosport.gr/article/mpravo-ston-fereira-mono-ofeli-tha-echi-apo-tis-anichtes-proponisis"/>
        <a href="http://www.metrosport.gr/article/tis-kakomiras-teriazi-ston-paok-kiriakos-papadopoulos"/>
        <a href="http://www.metrosport.gr/article/to-didimo-tha-metaniosi-pikra-gia-ti-sigkalipsi-pou-parechi"/>
      </related>
    </article>
  </body>
</html>