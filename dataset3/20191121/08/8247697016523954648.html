<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://iauto.lv/zinas/pasaule/33283-continental-likvides-5500-darbavietas"/>
    <meta property="og:site_name" content="iAuto"/>
    <meta property="article:published_time" content="2019-11-21T08:37:00+00:00"/>
    <meta property="og:title" content="&quot;Continental&quot; likvidēs 5500 darbavietas"/>
    <meta property="og:description" content="Vācijas riepu un automašīnu komplektējošo detaļu ražotājs &quot;Continental&quot; trešdien paziņoja, ka līdz 2028.gadam likvidēs 5500 darbavietas, tādējādi cenšoties samazināt izdevumus."/>
  </head>
  <body>
    <article>
      <h1>"Continental" likvidēs 5500 darbavietas</h1>
      <address><time datetime="2019-11-21T08:37:00+00:00">21 Nov 2019, 08:37</time> by <a rel="author">Nozare.lv</a></address>
      <p>Vācijas riepu un automašīnu komplektējošo detaļu ražotājs "Continental" trešdien paziņoja, ka līdz 2028.gadam likvidēs 5500 darbavietas, tādējādi cenšoties samazināt izdevumus.</p>
      <p>Darbavietu likvidēšana, kas ietekmēs Vāciju, Itāliju un ASV, atbalstīs uzņēmuma "steidzami nepieciešamo tehnoloģisko pāreju, kas tādējādi stiprinās mūsu konkurētspēju un turpmāko dzīvotspēju," norāda "Continental" vadītājs Elmārs Degenharts.</p>
      <p>Kompānija noteikusi sev mērķi no 2023.gada izdevumus samazināt par 500 miljoniem eiro gadā.</p>
      <p>"Continental" līdz 2024.gadam slēgs vienu rūpnīcu Vācijā un vienu ASV, uzņēmumam pārtraucot ražot benzīna un dīzeļdzinējiem paredzētos hidrauliskos komponentus.</p>
      <p>"Continental" pasaulē nodarbina 244 000 cilvēku.</p>
      <p>Šā gada trešajā ceturksnī uzņēmums cieta tīros zaudējumus 1,99 miljardu eiro apmērā.</p>
    </article>
  </body>
</html>