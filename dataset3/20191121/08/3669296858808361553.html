<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/ekonomi/3600-ek-gostergede-son-durum-ne-ek-gosterge-kime-ne-zaman-verilecek"/>
    <meta property="og:site_name" content="CNN Türk"/>
    <meta property="article:published_time" content="2019-11-21T08:09:14+00:00"/>
    <meta property="og:title" content="3600 ek göstergede son durum ne? Ek gösterge kime ne zaman verilecek?"/>
    <meta property="og:description" content="3600 ek gösterge haberleri süreçteki son durumu..."/>
  </head>
  <body>
    <article>
      <h1>3600 ek göstergede son durum ne? Ek gösterge kime ne zaman verilecek?</h1>
      <h2>3600 ek gösterge haberleri süreçteki son durumu araştıran kapsama giren kamu görevlilerinin gündeminde yer almaya devam ediyor. Ek göstergenin yasalaşmasıyla birlikte hem maaşlarında, hem tazminatlarında hem de emekli aylıklarında artış alacak kişiler gelecek yeni açıklamayı beklemeyi sürdürüyor. Peki, 3600 ek gösterge ne zaman yasalaşacak ve ek gösterge kime verilecek?</h2>
      <address>
        <time datetime="2019-11-21T08:09:14+00:00">21 Nov 2019, 08:09</time>
      </address>
      <p>Ek gösterge kapsamına giren yaklaşık 1 milyon 600 bin kamu görevlisi göstergenin hangi tarihte yasalaşacağını araştırmayı sürdürüyor. Ek göstergenin Meclis’e gelerek yasalaşmasının ardından Resmi Gazete’de yayınlanmasıyla birlikte maaşlardaki artış kesinleşecek. Peki, <a href="https://www.cnnturk.com/haberleri/ek-gosterge-kimleri-kapsiyor">ek gösterge kimleri kapsıyor</a>, süreçte son durum ne?</p>
      <p>
        <b>MEMUR MAAŞLARI NE KADAR ARTACAK?</b>
      </p>
      <p>Ek göstergenin yasalaşması durumunda memur maaşlarına 40 – 50 arası emekli maaşlarına ise 500 ile 750 TL arasında zam gelecek.</p>
      <p>
        <b>EK GÖSTERGE KİME VERİLECEK?</b>
      </p>
      <p>Ek gösterge durumu yaklaşık 280 bin polis, 1.1 milyon öğretmen, 110 bin hemşire ve 110 bin din görevlisi olmak üzere toplamda 1 milyon 600 bin kişiyi etkileyecek.</p>
      <p>
        <b>ÖMER ÇELİK’TEN SEVİNDİREN AÇIKLAMA</b>
      </p>
      <p><a href="https://www.cnnturk.com/haberleri/ak-parti">AK Parti</a> Sözcüsü Ömer Çelik, polis, öğretmen, din adamı ve hemşirelere verilen 3 bin 600 ek gösterge sözü hakkındaki soruyu şu şekilde cevapladı:</p>
      <p>"Bu konudaki yaklaşımız pozitif bir yaklaşımdır. Herhangi bir şekilde negatif ele aldığımız konu yok. Arkadaşlarımız çalışıyorlar, bu çalışmalarda polis, hemşire, din görevlisi ve öğretmenlere 3 bin 600 ek gösterge verilmesiyle ilgili yapılacak düzenleme söz konusu. Bu düzenlemede çalışılan konu, bunun ekonomik disiplinle uygun takvime yerleştirilmesi. İkincisi personel sisteminde meslekler arası dengeler gözetilerek bunun yapılması. Ekonomik faaliyetin mali disiplin içinde uygun bir takvime yerleştirilmesi için ve meslekler arası dengeler gözetildiği için bütünsel bir çalışma yapılıyor. Zamanlaması Sayın Bakan tarafından açıklanacaktır. Bu konuda zaten karar verilmiştir. Pozitif yaklaşımımız sürmektedir."</p>
      <p>
        <b>3600 EK GÖSTERGE NE ZAMAN VERİLECEK?</b>
      </p>
      <p>Konuyla ilgili resmi bir tarih açıklaması gelmese de çalışmaların tamamlanmasının ardından ek gösterge müjdesinin yeni yılda duyurulması bekleniyor.</p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/ekonomi/3600-ek-gosterge-ne-zaman-yasalasacak-maas-artisi-kimleri-kapsayacak"/>
        <a href="https://www.cnnturk.com/turkiye/3600-ek-gosterge-kimleri-kapsayacak-ek-gosterge-ne-zaman-cikacak"/>
        <a href="https://www.cnnturk.com/video/ekonomi/3600-ek-gosterge-kimleri-kapsiyor-yasalasirsa-memur-maaslari-ne-kadar-artacak"/>
      </related>
    </article>
  </body>
</html>