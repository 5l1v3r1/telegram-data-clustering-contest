<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019520/%D8%AF%D8%B4%D9%85%D9%86-%D8%A8%D8%A7%D9%88%D8%B1-%D8%AC%D9%88%D8%A7%D9%86%D8%A7%D9%86-%D8%B1%D8%A7-%D9%87%D8%AF%D9%81-%D9%82%D8%B1%D8%A7%D8%B1-%D8%AF%D8%A7%D8%AF%D9%87-%D8%A7%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-21T08:48:21+00:00"/>
    <meta property="og:title" content="دشمن باور جوانان را هدف قرار داده است"/>
    <meta property="og:description" content="ایسنا/زنجان مدیرکل آموزش و پرورش استان زنجان گفت: ذات تعلیم و تربیت مبتنی بر آینده است."/>
  </head>
  <body>
    <article>
      <h6 class="kicker">در همایش بسیج عنوان شد:</h6>
      <h1>دشمن باور جوانان را هدف قرار داده است</h1>
      <address><time datetime="2019-11-21T08:48:21+00:00">21 Nov 2019, 08:48</time> by <a rel="author">مریم نوری</a></address>
      <p>ایسنا/زنجان مدیرکل آموزش و پرورش استان زنجان گفت: ذات تعلیم و تربیت مبتنی بر آینده است.</p>
      <p>ابراهیم رفیعی پیش از ظهر امروز در همایش بسیج در رابطه با رابطه معلم بودن و بسیجی بودن، اظهار کرد: معلمی و بسیجی به هم دیگر آراسته‌اند؛ به‌طوری‌که ذات تعلیم و تربیت مبتنی بر آینده است.</p>
      <p>وی افزود: آموزش و پرورش موضوعی را برای آینده ترسیم می‌کند و دانش‌آموزان را برای آینده، تعلیم و تربیت می‌کند.</p>
      <p>این مسئول با اشاره به اینکه اکنون در دوره انفجار داده‌ها و اطلاعات قرار داریم، تصریح کرد: امروزه افرادی که از نظر فناوری پیش قدم باشند، دارای قدرت بیشتری هستند.</p>
      <p>رفیعی با اشاره به اینکه موضوع تعلیم و تربیت آینده کشور را تعیین می‌کند، ادامه داد: موضوع تعلیم و تربیت ابتدا آینده کشور را تعیین می‌کند. در سند تحول آینده مطلوبی ترسیم شده است.</p>
      <p>مدیرکل آموزش و پرورش استان زنجان در رابطه با دین مبین اسلام، اظهار کرد: دین مبین اسلام اولین دینی است که با  کلمه خواندن آغاز می‌شود و تفکر در مورد هستی مورد توجه او است.</p>
      <p>وی خاطرنشان کرد: معجزه دین مبین اسلام، کتاب، آموزش و تعلیم و تربیت و دانایی است. امروز قدرت در دانایی بوده یک خرد با ذهن با کیفیت و غنی شده می‌تواند جهانی را دگرگون کند.</p>
      <p>فرمانده سپاه انصارالمهدی (عج) استان زنجان در ادامه این همایش اظهار کرد: حضرت امام (ره) برای حفظ اتقلاب اسلامی و مشارکت عمومی بسیج را تشکیل داد و همه معادلات دشمن را بر هم زد.</p>
      <p>سردار جهانبخش کرمی افزود: سرنوشت جنگ را باورها و اعتقادات دینی و روحیه جهادی، رزمندگان اسلام رقم زد نه سلاح و تجهیزات و جنگی.</p>
      <p>این مسئول تصریح‌کرد: مقام معظم رهبری به تعلیم و تربیت دانش‌آموزان و آینده‌سازان میهن اسلامی تاکید دارند که این نشان‌دهنده اهمیت این موضوع است.</p>
      <p>فرمانده سپاه انصارالمهدی (عج) استان زنجان ادامه داد: با توجه به فتنه‌های اخیر، دشمن در جنگ فرهنگی و نرم با همه توان وارد شده است.</p>
      <p>وی افزود: بسیج و سپاه باید به آموزش‌ و پروش کمک کرده و طرح سند تحول بنیادین که به تایید رهبری رسیده است، اهداف آن را محقق کنند.</p>
      <p>این مسئول خاطرنشان کرد: دشمنان امروز باورهای دینی و اعتقادات جوانان را مورد هدف قرار داده‌اند و باید ما در این زمینه تلاش کنیم.</p>
      <p>انتهای پیام</p>
    </article>
  </body>
</html>