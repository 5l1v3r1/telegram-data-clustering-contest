<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/21/lifearts/h-proti-xristoustenniatiki-karta-tou-kosmou-sto-mouseio-karolou-ntikens-sto-londino/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-21T08:42:57+00:00"/>
    <meta property="og:title" content="H πρώτη χριστουστεννιάτικη κάρτα του κόσμου στο Μουσείο Κάρολου Ντίκενς στο Λονδίνο"/>
    <meta property="og:description" content="H πρώτη χριστουστεννιάτικη κάρτα του κόσμου στο Μουσείο Κάρολου Ντίκενς στο Λονδίνο"/>
  </head>
  <body>
    <article>
      <h6 class="kicker">Του 1843</h6>
      <h1>H πρώτη χριστουστεννιάτικη κάρτα του κόσμου στο Μουσείο Κάρολου Ντίκενς στο Λονδίνο</h1>
      <h2>Η πρώτη, παγκοσμίως, έντυπη χριστουγεννιάτικη κάρτα, μια εικαστική δημιουργία του 1843, η οποία οδήγησε στη συνέχεια στη γέννηση μιας παγκόσμιας βιομηχανίας, εκτέθηκε στο Μουσείο του Καρόλου Ντίκενς στο Λονδίνο, όπως αναφέρει σε σημερινό δημοσίευμά της η Guardian</h2>
      <address><time datetime="2019-11-21T08:42:57+00:00">21 Nov 2019, 08:42</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Η πρώτη, παγκοσμίως, έντυπη χριστουγεννιάτικη κάρτα, μια εικαστική δημιουργία του 1843, η οποία οδήγησε στη συνέχεια στη γέννηση μιας παγκόσμιας βιομηχανίας, εκτέθηκε στο Μουσείο του Καρόλου Ντίκενς στο Λονδίνο, όπως αναφέρει σε σημερινό δημοσίευμά της η Guardian.</p>
      <p>Σε σχέδιο του Χένρι Κόουλ και εικονογράφηση του Τζον Κάλκοτ, η ζωγραφισμένη στο χέρι κάρτα, η οποία δημιουργήθηκε την ίδια χρονιά που κυκλοφόρησε το έργο του Καρόλου Ντίκενς «Χριστουγεννιάτικη Ιστορία», δείχνει μια οικογένεια να απολαμβάνει ένα ποτήρι κρασί καθισμένη γύρω από το τραπέζι και συνοδεύεται από το μήνυμα: «Ευχές για Χαρούμενα Χριστούγεννα και Ευτυχισμένος ο Νέος Χρόνος».</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Είχε σταλεί από κάποιον γιο στους γονείς του. Από τις 1.000 που τυπώθηκαν αρχικά, διασώθηκαν οι 21 και μία δόθηκε δανεική στο μουσείο από έναν έμπορο βιβλίων στο Σαν Φρανσίσκο.</p>
      <p>Οι Ντίκενς και Κόουλ, που εργάζονταν παράλληλα χωρίς να γνωρίζει ο ένας τον άλλον, συνέβαλαν στη δημιουργία της δημοφιλούς παράδοσης.</p>
      <p>Η έφορος του μουσείου Λουίζα Πράις είπε: «Αυτή ήταν μια αληθινά σημαντική χρονιά για την εξέλιξη της σύγχρονης γιορτής των Χριστουγέννων. Η χριστουγεννιάτικη κάρτα είναι ένα σημαντικό τμήμα των Χριστουγέννων μας σήμερα. Και η ‘Χριστουγεννιάτικη Ιστορία’ είναι μια σημαντική ιστορία που βλέπουμε κάθε χρόνο την περίοδο των Χριστουγέννων».</p>
      <figure>
        <iframe data-src="https://twitter.com/DickensMuseum/status/1197093818669158400?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>