<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/colpo-39-anca-catturata-salerno-30enne-romena-anca-maria-murg-219616.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-21T08:39:00+00:00"/>
    <meta property="og:title" content="Catturata a salerno la romena anca maria murg - era una delle latitanti pi"/>
    <meta property="og:description" content="COLPO D'ANCA - CATTURATA A SALERNO LA 30ENNE ROMENA ANCA MARIA MURG - ERA UNA DELLE LATITANTI PIÙ PERICOLOSE D’EUROPA, IN FUGA DA 12 ANNI: NEL 2007 AVEVA UCCISO IN ROMANIA UN 18ENNE MASSACRANDOLO CON UNA MAZZA DA BASEBALL E CON UNA PIETRA, FINENDOLO POI CON UN COLPO DI TACCO ALLA TESTA…"/>
  </head>
  <body>
    <article>
      <h1>Catturata a salerno la romena anca maria murg - era una delle latitanti pi</h1>
      <address>
        <time datetime="2019-11-21T08:39:00+00:00">21 Nov 2019, 08:39</time>
      </address>
      <p>
        <b>
          <b>COLPO D'ANCA - CATTURATA A SALERNO LA 30ENNE ROMENA ANCA MARIA MURG - ERA UNA DELLE LATITANTI PIÙ PERICOLOSE D’EUROPA, IN FUGA DA 12 ANNI: NEL 2007 AVEVA UCCISO IN ROMANIA UN 18ENNE MASSACRANDOLO CON UNA MAZZA DA BASEBALL E CON UNA PIETRA, FINENDOLO POI CON UN COLPO DI TACCO ALLA TESTA…</b>
        </b>
      </p>
      <hr/>
      <p>
        <b>Ferruccio Pinotti per <a href="http://www.corriere.it/">www.corriere.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-256041/1241191.htm">
          <img src="https://cdn-static.dagospia.com/img/foto/11-2019/anca-maria-murg-1241191.jpg"/>
        </a>
        <figcaption>ANCA MARIA MURG</figcaption>
      </figure>
      <p>Uccise un 18enne a colpi di mazza da baseball e con un una pietra, finendolo poi con un colpo di tacco alla testa. Ed era per questo una delle latitanti più pericolose d’Europa, ma la sua corsa è finita in Italia. I carabinieri del Nucleo Investigativo di Napoli hanno localizzato e arrestato a Scafati (Salerno) Anca Maria Murg, 30enne di origine romena. Era tra i latitanti più ricercati in ambito europeo. Sfuggiva dal 2010 da un mandato di arresto europeo emesso dalle autorità romene per una sentenza definitiva del Tribunale di Hunedoara (Romania) che la condannò a 20 anni di reclusione per omicidio volontario aggravato in concorso.</p>
      <p>
        <b>LA NOTTE DEL DELITTO</b>
      </p>
      <figure>
        <a href="https://www.dagospia.com/mediagallery/Dago_fotogallery-256041/1241190.htm">
          <img src="https://cdn-static.dagospia.com/img/foto/11-2019/anca-maria-murg-1241190.jpg"/>
        </a>
        <figcaption>ANCA MARIA MURG</figcaption>
      </figure>
      <p>Nella notte del 16 settembre 2007, in una discoteca della località montana di Tampa (nei pressi di Brasov, Carpazi orientali), la donna discusse con un 18enne. Ben presto però il litigio sfociò in qualcosa di infinitamente peggiore. Lei lo colpì con calci e pugni, poi con una mazza da baseball e con un masso. Gli inflisse il colpo fatale calpestandogli il capo con il tacco della scarpa. Il ragazzo morì in ospedale due giorni dopo. La donna è stata catturata dopo una lunga attività investigativa anche in collaborazione con il Servizio di Cooperazione Internazionale. Ora è in carcere in attesa dell’estradizione.</p>
    </article>
  </body>
</html>