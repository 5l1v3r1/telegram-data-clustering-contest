<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/21/francesca-polverini-modella-ricattata-social/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-21T08:14:01+00:00"/>
    <meta property="og:title" content="Francesca Polverini | la modella ricattata sui social | “Un incubo tremendo”"/>
    <meta property="og:description" content="La influencer e modella romana Francesca Polverini parla del grave ricatto subito da un hacker anonimo, una cosa che le ha portato tantissimo stress. La modella Francesca Polverini vittima di un ricatto. Tutta colpa di uno o più hacker che hanno preso possesso in maniera indebita dei suoi profili social. Ne parla lei stessa, svelando …"/>
  </head>
  <body>
    <article>
      <h1>Francesca Polverini | la modella ricattata sui social | “Un incubo tremendo”</h1>
      <address><time datetime="2019-11-21T08:14:01+00:00">21 Nov 2019, 08:14</time> by <a rel="author">Salvatore Lavino</a></address>
      <figure>
        <img src="https://www.viagginews.com/wp-content/uploads/2019/11/Francesca-Polverini.jpg"/>
        <figcaption>La modella Francesca Polverini FOTO viagginews</figcaption>
      </figure>
      <p>
        <b>La influencer e modella romana Francesca Polverini parla del grave ricatto subito da un hacker anonimo, una cosa che le ha portato tantissimo stress.</b>
      </p>
      <p>La modella <b>Francesca Polverini</b> vittima di un ricatto. Tutta colpa <a href="https://www.viagginews.com/2019/10/23/sacerdote-padova-foto-luci-rosse-whatsapp-genitori/">di uno o più hacker</a> che hanno preso possesso<a href="https://www.viagginews.com/2019/06/12/chi-lha-visto-truffe-romantiche-mafia-nigeriana/"> in maniera indebita dei suoi profili social</a>. Ne parla lei stessa, svelando di avere attraversato un periodo molto stressante per via di questa cosa, che le ha scatenato molta preoccupazione. La 35enne romana è anche<a href="https://www.viagginews.com/2019/11/13/francesca-taje-chi-e-tifosa-juventus-influencer/"> una influencer molto affermata</a> su Facebook ed Instagram, dove conta migliaia e migliaia di followers. A Leggo, la Polverini spiega di avere visto all’improvviso tutte le sue password cambiare. Un malintenzionato aveva modificato tutto quanto, cancellando anche temporaneamente il suo profilo Instagram. Da qui il ricatto da parte dell’estorsore, che aveva un profilo turco. Per due giorni, in maniera ininterrotta, questi le ha inviato messaggi dal tono vessatorio e di aperte minacce. E ha richiesto dei soldi per non rivendere lo spazio Instagram di Francesca Polverini.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <h3>Francesca Polverini: “Non ho voluto piegarmi”</h3>
      <p>Il criminale ha chiesto 300 euro in bitcoin oppure con versamento su conto criptato, per non farsi tracciare. Come se non bastasse, era riuscito anche ad accedere ai dati personali nello smartphone della donna. Lei dice di avere subito provveduto ad inoltrare una denuncia ai carabinieri. Inoltre ha avvertito i responsabili di Instagram, lamentando però non poche difficoltà comunicative. “La mia agenzia mi ha detto che in quelle condizioni sarebbe stato più difficile lavorare. Ma io non avevo intenzione di pagare per qualcosa di mio. Non volevo cedere”. Alla fine l’hacker si è piegato, sparendo per sempre. Non prima di avere lasciato un messaggio pieno di insulti alla Polverini. E va detto che a lei è andata meglio che a tanti altri, i quali hanno visto le proprie immagini personali su siti web per adulti con tanto di recapiti telefonici privati. “Noi con i social ci lavoriamo, quando accade una cosa così ti manca il respiro”.</p>
      <figure>
        <img src="https://www.viagginews.com/wp-content/uploads/2019/11/polverini-francesca.jpg"/>
        <figcaption>FOTO viagginews</figcaption>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/21/fedez-choc-ferro-tiziano/"/>
        <a href="https://www.viagginews.com/2019/11/21/romina-carrisi-scatto-spacca-fans-cattivo-gusto/"/>
        <a href="https://www.viagginews.com/2019/11/21/mamma-morta-tevere-gemelline-medico/"/>
      </related>
    </article>
  </body>
</html>