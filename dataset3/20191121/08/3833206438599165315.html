<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/915631.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-21T08:56:00+00:00"/>
    <meta property="og:title" content="Много неприятно! Тежка травма спря Крис Добрев от дебют в Порто"/>
    <meta property="og:description" content="Крилото на Ботев (Пловдив) Кристиан Добрев, който в края на август премина под наем във втория отбор..."/>
  </head>
  <body>
    <article>
      <h1>Много неприятно! Тежка травма спря Крис Добрев от дебют в Порто</h1>
      <address>
        <time datetime="2019-11-21T08:56:00+00:00">21 Nov 2019, 08:56</time>
      </address>
      <p>Крилото на Ботев (Пловдив) <a href="https://www.plovdiv24.bg/sport/persons/5184.html">Кристиан Добрев</a>, който в края на август премина под наем във втория отбор на Порто, все още не е дебютирал за португалския тим. Бургазлията е счупил неотдавна костица на глезена. Това се е случило на последната тренировка преди неговия дебют за формацията до 19 години на “драконите".</p>
      <p>На Добрев са били изписани поне 40 дни почивка, което означава, че няма да е на разположение до края на годината. Крис е под наем в Порто за целия настоящ сезон. Той преподписа с Ботев, но в договора му имаше клауза да бъде преотстъпен на португалския клуб.</p>
      <p>"За голяма жалост Крис получи контузията точно на тренировката преди да направи дебюта си. Надяваме се през януари вече да е готов за игра и да се включи активно в отбора. Също така Добрев ще е от полза на националите до 19 години в елитния кръг на евроквалификациите. Бях с юношите, за да им гледам мачовете в Турция", каза агентът на футболиста <a href="https://www.plovdiv24.bg/sport/persons/1047.html">Милен Георгиев</a>, цитиран от "Тема спорт".</p>
    </article>
  </body>
</html>