<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/21/Bedre-for-troverdigheten-for-saken-at-hun-ikke-er-sammen-med-Petter-Stordalen-20441630.ece"/>
    <meta property="og:site_name" content="adressa.no"/>
    <meta property="article:published_time" content="2019-11-21T08:22:46+00:00"/>
    <meta property="og:title" content="Bedre for troverdigheten for saken at hun ikke er sammen med Petter Stordalen"/>
    <meta property="og:description" content="Gunhild Stordalen ble i natt hedret med pris på «Global Leadership Awards». I den forbindelse har hun latt seg intervjue av NRK."/>
  </head>
  <body>
    <article>
      <h1>Bedre for troverdigheten for saken at hun ikke er sammen med Petter Stordalen</h1>
      <h2>Gunhild Stordalen:</h2>
      <address><time datetime="2019-11-21T08:22:46+00:00">21 Nov 2019, 08:22</time> by <a rel="author">Aagot Opheim</a></address>
      <p>Gunhild Stordalen ble i natt hedret med pris på «Global Leadership Awards». I den forbindelse har hun latt seg intervjue av NRK.</p>
      <aside><a href="https://www.adressa.no/nyheter/innenriks/2019/11/21/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/21/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/21/javascript:void(0);">Del denne artikkelen på e-post</a></aside>
      <p>I intervjuet med <a href="https://www.nrk.no/urix/gunhild-stordalen-tildelt-prestisjetung-pris-1.14789782">NRK</a> forteller hun om hvorfor hun vil vi skal spise grønnere, bærekraft, om organisasjonen Eat og om forholdet og bruddet med Petter Stordalen.</p>
      <p>På spørsmål om hun tror det blir enklere å leve i samsvar med egne prinsipper om bærekraft når hun ikke lenger er sammen med Petter Stordalen svarer hun:</p>
      <p>- Uten Petter Stordalen hadde aldri EAT eller å få matsystemet på FNs agenda vært mulig. Og det er fantastisk at han fortsatt vil være med og bidra, men jeg tror absolutt at det kommer til å være lettere for min egen troverdighet i forhold til saken vi jobber med, sier Stordalen til NRK.</p>
      <p>
        <b>LES OGSÅ: <a href="https://www.adressa.no/nyheter/innenriks/2019/11/10/Stordalen-paret-flytter-fra-hverandre-%E2%80%93-Vi-%C3%B8nsker-tid-til-%C3%A5-gj%C3%B8re-det-vi-brenner-for-hver-for-oss-20360329.ece">Stordalen-paret flytter fra hverandre: – Vi ønsker tid til å gjøre det vi brenner for hver for oss</a></b>
      </p>
      <h3>Begrunnelse for prisen</h3>
      <p>Stordalen har blant annet fått kritikk for bruk av privatfly og flotte biler.</p>
      <p>Prisen hun fikk i natt blir delt ut av United Nations Foundation, en privat stiftelse som arbeider tett med FN.</p>
      <p>«Legen og miljøforkjemperen Gunhild Stordalen for sitt banebrytende arbeid med å forvandle det globale matsystemet og dets innvirkning på planeten, gjennom samarbeid mellom vitenskap, politikk og næringsliv uten profitt», står det i begrunnelsen.</p>
      <p>
        <b>LES OGSÅ GJESTEKOMMENATREN: <i><a href="https://www.adressa.no/pluss/meninger/2019/02/08/Jakten-p%C3%A5-klimaverstingene-18429473.ece">Jakten på klimaverstingene</a></i></b>
      </p>
      <h3>Bruddet ble kjent nylig</h3>
      <p>10. november ble det kjent at Gunhild og Petter Stordalen flytter fra hverandre. De sendte da ut en pressemelding om bruddet der det sto:</p>
      <p>«Det føles rart å sende ut informasjon om noe så privat, men for å unngå rykter og spekulasjoner, velger vi å være åpne om at vi fra midten av november kommer til å flytte fra hverandre».</p>
      <p>De skriver videre i pressemeldingen at de har «stått side om side i ekstreme opp- og nedturer, som gjør at vi alltid vil ha et helt unikt forhold». Gunhild Stordalen ble diagnostisert med den livstruende sykdommen systemisk sklerodermi i 2014.</p>
      <p>– Men vi har begge jobbprosjekter som har gjort at vi har sett mindre til hverandre. Vi har sammen funnet ut at vi ønsker tid til å gjøre det vi brenner for hver for oss, sier Gunhild Stordalen.</p>
      <p>Paret grunnla The Stordalen Foundation i 2011, før Gunhild Stordalen gikk videre og etablerte <a href="https://eatforum.org/person/dr-gunhild-a-stordalen-2/">Eat </a>to år senere.</p>
      <p>
        <b>LES OGSÅ: <a href="https://www.adressa.no/pluss/okonomi/2019/02/03/Vegetarb%C3%B8lge-hos-matvarekjedene-18377811.ece">Vegetarbølge hos matvarekjedene</a></b>
      </p>
    </article>
  </body>
</html>