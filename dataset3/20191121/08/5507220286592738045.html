<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187684/"/>
    <meta property="og:site_name" content="Janam TV"/>
    <meta property="article:published_time" content="2019-11-21T08:15:31+00:00"/>
    <meta property="og:title" content="പുതിയ സാങ്കേതിക വിദ്യകളെക്കുറിച്ച് പഠിക്കണം ; മുഖ്യമന്ത്രിയും കൂട്ടരും ജപ്പാനിലേയ്ക്ക്"/>
    <meta property="og:description" content="തിരുവനന്തപുരം : സംസ്ഥാനത്തെ വിവിധ വികസന പദ്ധതികള്‍ക്ക് പണം കണ്ടെത്താനും പുതിയ സാങ്കേതിക വിദ്യകളേക്കുറിച്ച് പഠിക്കാനുമായി മുഖ്യമന്ത്രിയും രണ്ട്"/>
  </head>
  <body>
    <article>
      <h1>പുതിയ സാങ്കേതിക വിദ്യകളെക്കുറിച്ച് പഠിക്കണം ; മുഖ്യമന്ത്രിയും കൂട്ടരും ജപ്പാനിലേയ്ക്ക്</h1>
      <address><time datetime="2019-11-21T08:15:31+00:00">21 Nov 2019, 08:15</time> by <a rel="author">Janam TV Web Desk</a></address>
      <p>തിരുവനന്തപുരം : സംസ്ഥാനത്തെ വിവിധ വികസന പദ്ധതികള്‍ക്ക് പണം കണ്ടെത്താനും പുതിയ സാങ്കേതിക വിദ്യകളേക്കുറിച്ച് പഠിക്കാനുമായി മുഖ്യമന്ത്രിയും രണ്ട് മന്ത്രിമാരും ജപ്പാനും കൊറിയയും സന്ദർശിക്കും . ഇതിനായി സംഘം വെള്ളിയാഴ്ച പുറപ്പെടും. .</p>
      <p>വ്യവസായ മന്ത്രി ഇ.പി ജയരാജനും ഗതാഗത വകുപ്പുമന്ത്രി എകെ ശശീന്ദ്രനുമാണ് മുഖ്യമന്ത്രിക്കൊപ്പം വിദേശ സന്ദര്‍ശനത്തിനു പോകുന്നത്. ആസൂത്രണ കമ്മീഷന്‍ ഉപാദ്ധ്യക്ഷന്‍ വികെ പ്രേമചന്ദ്രനും ചീഫ് സെക്രട്ടറി അടക്കമുള്ള മറ്റ് ഉന്നതോദ്യോഗസ്ഥരും മുഖ്യമന്ത്രിയെ അനുഗമിക്കും.</p>
      <p>13 ദിവസത്തെ സന്ദര്‍ശനത്തിനാണ് സംഘം പുറപ്പെടുന്നത്. ഗതാഗത വികസനം, മത്സ്യബന്ധനം ഉള്‍പ്പെടെയുള്ള മേഖലകളില്‍ വിദേശസഹായം തേടാനും ഉദ്ദേശ്യമുണ്ട് .</p>
      <p>അതേ സമയം സാമ്പത്തിക പ്രതിസന്ധിക്കിടെ മുഖ്യമന്ത്രി വിദേശ സന്ദര്‍ശനം നടത്തുന്നതിന് കടുത്ത എതിർപ്പ് ഉയർന്നിട്ടുണ്ട്.മുഖ്യമന്ത്രിയായ ശേഷം ഗള്‍ഫ്, യൂറോപ്യന്‍ രാജ്യങ്ങളിലും അമേരിക്കയിലും പിണറായി വിജയന്‍ സന്ദര്‍ശനം നടത്തിയിരുന്നു.</p>
    </article>
  </body>
</html>