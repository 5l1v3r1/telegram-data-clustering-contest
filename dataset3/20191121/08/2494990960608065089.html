<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/sport/2019/11/21/news/italia-stati-uniti-coppa-davis-eliminazione-matteo-berrettini-fabio-fognini-tennis-1243687/"/>
    <meta property="og:site_name" content="Il Tempo"/>
    <meta property="article:published_time" content="2019-11-21T08:15:13+00:00"/>
    <meta property="og:title" content="L'Italia è fuori dalla Coppa Davis. Ko con gli Usa, niente ripescaggi"/>
    <meta property="og:description" content="Finisce malissimo il percorso azzurro in Coppa Davis. L'Italia è fuori dal prestigioso trofeo per nazionali del tennis: dopo il ko con il Canada, a Madrid gli azzurri hanno perso 2-1 con gli Stati Uniti e sono esclusi anche dai ripescaggi. La certezza dell'eliminazione era già arrivata..."/>
  </head>
  <body>
    <article>
      <h6 class="kicker">TENNIS</h6>
      <h1>L'Italia è fuori dalla Coppa Davis. Ko con gli Usa, niente ripescaggi</h1>
      <address>
        <time datetime="2019-11-21T08:15:13+00:00">21 Nov 2019, 08:15</time>
      </address>
      <p>Finisce malissimo il percorso azzurro in <b>Coppa Davis</b>. L'<b>Italia</b> è fuori dal prestigioso trofeo per nazionali del <b>tennis</b>: dopo il ko con il Canada, a Madrid gli azzurri hanno perso 2-1 con gli Stati Uniti e sono esclusi anche dai ripescaggi. La certezza dell'eliminazione era già arrivata con la rinuncia dell'Australia al doppio contro il Belgio che ha così vinto 6-0, 6-0 e ha matematicamente condannato la squadra italiana.</p>
      <p>La sfida del gruppo F contro gli Usa è stata persa dagli azzurri per 2-1. Dopo la vittoria di <b>Fabio Fognini</b> su <b>Opelka</b>, <b>Matteo Berrettini</b> ha perso l'altro singolare 5-7, 7-6 (5), 6-2 contro Taylor Fritz, facendo sfumare il necessario e auspicato 3-0 azzurro che era necessario per sperare di passare ai quarti come una delle due migliori seconde. Poi è arrivata la sconfitta nel doppio, con <b>Simone Bolelli</b> e Fognini che hanno ceduto a Sam Querrey e Jack Sock dopo tre set: 6-7(4-7) 7-6(7-2) 6-4 il punteggio. Una sconfitta amara per gli azzurri che contrasta con i risultati ottenuti nel circuito da Berrettini e non solo.</p>
    </article>
  </body>
</html>