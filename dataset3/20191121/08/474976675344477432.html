<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/obserwator-mediow/121131/afera-w-resorcie-finansow-rz-ujawnia-nowe-fakty.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-21T08:03:00+00:00"/>
    <meta property="og:title" content="Afera w resorcie finansów. &quot;Rz&quot; ujawnia nowe fakty"/>
    <meta property="og:description" content="Krzysztof B. został usunięty z Ministerstwa Finansów z powodu złamania przepisów antykorupcyjnych. Tyle że prokuratura nie potwierdziła tych zarzutów – informuje &quot;Rzeczpospolita&quot;."/>
  </head>
  <body>
    <article>
      <h1>Afera w resorcie finansów. "Rz" ujawnia nowe fakty</h1>
      <address>
        <time datetime="2019-11-21T08:03:00+00:00">21 Nov 2019, 08:03</time>
      </address>
      <h4>Krzysztof B. został usunięty z Ministerstwa Finansów z powodu złamania przepisów antykorupcyjnych. Tyle że prokuratura nie potwierdziła tych zarzutów – informuje "Rzeczpospolita".</h4>
      <p>Były wicedyrektor Departamentu Kontroli Celnej, Podatkowej i Kontroli Gier Krzysztof B., dziś przebywający w areszcie pod zarzutem kierowania grupą przestępczą wyłudzającą VAT, został zwolniony z pracy w Ministerstwie Finansów z powodu podejrzenia, że nie pozbył się udziałów i kontroli w ośmiu spółkach – ustaliła "Rz".</p>
      <p>Gazeta wyjaśnia, że to poważny zarzut złamania ustawy antykorupcyjnej, której podlega osoba publiczna. W sprawie nastąpił jednak zaskakujący zwrot. Oto szczegóły.</p>
      <p>Doniesienie ws. Krzysztofa B. złożył w styczniu generalny inspektor kontroli skarbowej. Ale to śledztwo prowadzone przez policję pod nadzorem warszawskiej prokuratury wykazało, że zarzut wobec niego był bezpodstawny. Sprawę umorzono "wobec braku znamion czyny zabronionego" – czytamy w dzienniku.</p>
      <p>Przypomnijmy, że Krzysztof B. to jeden z tych urzędników, który był <a href="https://www.dorzeczy.pl/obserwator-mediow/120765/mafia-vat-w-ministerstwie-nowe-bulwersujace-doniesienia.html">częścią mafii VAT-owskiej działającej w resorcie finansów</a>. W grupie działał też Arkadiusz B., były szef szkoły skarbowej. Obaj są byłymi podwładnymi Mariana Banasia z czasów, gdy ten pracował w MF.</p>
      <footer>/ Źródło: <a href="http://www.rp.pl/">Rzeczpospolita<br/></a>/ dcy</footer>
      <figure>
        <a href="https://www.pkobp.pl/?utm_source=do_rzeczy&amp;utm_medium=stopka&amp;utm_campaign=FF&amp;utm_term=pazdziernik">
          <img src="https://dorzeczy.pl/dorzeczy/_i/ad/ad-stripe-795x230-pko-2019-02.jpg"/>
        </a>
      </figure>
      <related>
        <h4>Czytaj także</h4>
        <a href="https://www.dorzeczy.pl/obserwator-mediow/121029/seksafera-na-podkarpaciu-nowe-szokujace-informacje.html"/>
      </related>
    </article>
  </body>
</html>