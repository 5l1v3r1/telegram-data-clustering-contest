<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/volodimir_ostapchuk_prokomentuvav_sviy_vihid_iz_shou_tantsi_z_zirkami_2019_n1237120"/>
    <meta property="og:site_name" content="24 Канал"/>
    <meta property="article:published_time" content="2019-11-21T08:48:00+00:00"/>
    <meta property="og:title" content="Володимир Остапчук прокоментував свій вихід із шоу &quot;Танці з зірками 2019&quot;"/>
    <meta property="og:description" content="У 13 випуску шоу &quot;Танці з зірками 2019&quot; популярний український телеведучий Володимир Остапчук покинув проєкт. Чоловік вирішив прокоментувати свій вихід у соціальних мережах."/>
  </head>
  <body>
    <article>
      <h1>Володимир Остапчук прокоментував свій вихід із шоу "Танці з зірками 2019"</h1>
      <address><time datetime="2019-11-21T08:48:00+00:00">21 Nov 2019, 08:48</time> by <a rel="author" href="https://24tv.ua/anastasiya_manyuhina_tag6233/" target="_blank">Анастасія Манюхіна</a></address>
      <p>
        <b>У 13 випуску шоу "Танці з зірками 2019" популярний український телеведучий Володимир Остапчук покинув проєкт. Чоловік вирішив прокоментувати свій вихід у соціальних мережах.</b>
      </p>
      <p>Володимир Остапчук, який раніше приголомшив заявою про<a href="https://24tv.ua/lifestyle/zhittya_neperedbachuvane__druzhina_ostapchuka_prokomentuvala_yihnye_rozluchennya_pislya_12_rokiv_shlyubu_n1226068"> розлучення з дружиною Оленою Войченко після 12 років шлюбу</a>, прокоментував вихід з "Танців з зірками" на своїй сторінці в інстаграмі.</p>
      <blockquote>Читайте також:<a href="https://24tv.ua/lifestyle/hto_peremozhe_na_tantsyah_z_zirkami_2019_vasha_dumka_n1231712"> Хто переможе на "Танцях з зірками 2019": Ваша думка</a></blockquote>
      <p>У 13 випуску учасники <a href="https://24tv.ua/lifestyle/tantsi_z_zirkami_divitisya_online_vsi_vipuski_tag5708/">"Танців з зірками 2019"</a> мали пройти три етапи, зокрема зіркові пари проєкту станцювали разом із суддями шоу. Володимир Остапчук та Ілона Гвоздьова, які танцювали з Франсіско Гомесом залишили шоу "Танці з зірками" за крок до фіналу.</p>
      <p>Володимир подякував своїй групі підтримки, суддям і учасникам проєкту. "Ми як дитячий табір, просто за кимось батьки приїжджали на тиждень раніше. Ви всі найкращі у своїй галузі і не побоялися прийти і спробувати себе в чомусь новому", – зауважив він.</p>
      <figure>
        <embed-post data-src="https://www.instagram.com/p/B4-p3FdBBg2" data-service="Instagram"/>
      </figure>
      <p>Остапчук пожартував з того, що на "Танцях" потрібно мовчати і його жодні знання іноземних мов, дикція, ерудиція та імпровізація не стали в пригоді ніяк.</p>
      <blockquote>Читайте також: <a href="https://24tv.ua/lifestyle/ofitsiyno_volodimir_ostapchuk_rozluchayetsya_z_druzhinoyu_pislya_12_rokiv_shlyubu_n1224299">Офіційно: Володимир Остапчук розлучається з дружиною після 12 років шлюбу</a></blockquote>
      <p>Телеведучий також подякував своїй партнерці на паркеті Ілоні Гвоздьовій: "Спасибі за те, що не дивлячись на сильні потрясіння в моєму житті і складності на проєкті, ти залишилася в першу чергу людиною, а потім вже танцюристом".</p>
      <aside>Спасибі хейтерам, за ваші "не стрибати", "йди додому", "поводься нормально" і особливо за поради як влаштувати моє особисте життя. Ваш гнів – мій найкращий стимул... Без вас я став би нудотним і нецікавим. І найголовніше – спасибі моїм рідним і близьким. За нічні дзвінки, за ранкові стусани і денні розбори польотів. Мої дітки, Олена, мама, тато, родичі, рідна Умань, Україна та інші країни – я вдячний вам за те, що зараз я абсолютна щаслива людина,<cite>– заявив Остапчук.</cite></aside>
      <figure>
        <embed-post data-src="https://www.instagram.com/p/B5GGBANBwDr" data-service="Instagram"/>
      </figure>
      <p>
        <b>"Танці з зірками 2019" 13 випуск: дивіться онлайн – виступ Володимира Остапчука та Ілони Гвоздьової</b>
      </p>
      <figure>
        <iframe src="https://www.youtube.com/embed/if5z9AVqSWo" width="560" height="315" data-service="Youtube" scrolling="no"/>
      </figure>
      <p><b>Що відомо про проєкт "Танці з зірками"?</b>Це шоу, у якому зіркові учасники разом із професійними танцюристами змагаються за перемогу. Їхні виступи оцінює журі, а також глядачі, які голосують за улюблені пари. У 2019 році суддівські крісла зайняли прима-балерина Катерина Кухар, знамениті хореографи Григорій Чапкіс, Влад Яма та Франциско Гомес.<br/><br/>Вперше проєкт "Танці з зірками" на українському телебаченні з'явився у вересні 2006 року на телеканалі 1+1. Вийшло 4 сезони, після чого шоу більше не транслювали. Після 6 років перерви, у 2017 році легендарний проєкт "Танці з зірками" повернувся на телеканал "1+1". Тоді ж перемогу отримала співачка Наталія Могилевська та хореограф Ігор Кузьменко. Після цього було проведено ще один сезон, де перемогу отримав комік Ігор Ласточкін та хореограф Ілона Гвоздьова.</p>
    </article>
  </body>
</html>