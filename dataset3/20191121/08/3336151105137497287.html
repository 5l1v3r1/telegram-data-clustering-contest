<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/soyledigi-ismi-unutacagima-soz-verdim-21111912.html"/>
    <meta property="og:site_name" content="OdaTV"/>
    <meta property="article:published_time" content="2019-11-21T08:11:00+00:00"/>
    <meta property="og:title" content="&quot;Söylediği ismi unutacağıma söz verdim&quot;"/>
    <meta property="og:description" content="Rahmi Turan’ın yazısının ardından CHP’liler “Saray'a Erdoğan'ın huzuruna çıkan” ismin açıklanmasını istedi."/>
  </head>
  <body>
    <article>
      <h1>"Söylediği ismi unutacağıma söz verdim"</h1>
      <h2>Rahmi Turan’ın yazısının ardından CHP’liler “Saray'a Erdoğan'ın huzuruna çıkan” ismin açıklanmasını istedi.</h2>
      <address>
        <time datetime="2019-11-21T08:11:00+00:00">21 Nov 2019, 08:11</time>
      </address>
      <p>Sözcü gazetesi yazarı Rahmi Turan, dünkü köşesinde, Saray'a yakın bir haber kayağından gelen haberi aktardığı yazısında, kaynağının "Sana müthiş bir haber vereceğim. Bomba gibi bir haber" dediğini ve 9 Kasım günü CHP'li çok önemli bir ismin Saray'a Erdoğan'ın huzuruna çıktığını iddia etmişti.</p>
      <p>Söz konusu kaynağın, Erdoğan'ın CHP'li isme, “Türkiye'nin güvenliği için senin CHP Genel Başkanı olman gerekir” dediğini ve "Düşün, karar ver. Memleketin iyiliği için bu gerekli. Ben de yardımcı olurum!" şeklinde sözler söylediğini aktaran Turan, kaynağının isim de verdiğini ancak o CHP'li ismi aradığını ve ulaşamadığı için isim açıklamayacağını ifade etmişti.</p>
      <p>Rahmi Turan’ın yazısının ardından CHP’liler “Saray'a Erdoğan'ın huzuruna çıkan” ismin açıklanmasını istedi.</p>
      <p>
        <b>“PEKİ KİM O KİŞİ?”</b>
      </p>
      <p>Gözlerin çevrildiği Rahmi Turan, bugünkü yazısında ise “Dünkü ‘Müthiş haber’ başlıklı yazım büyük gürültü koparttı. Soran sorana: ‘9 Kasım akşamı Külliye'de (Saray'da) AKP Genel Başkanı ve Cumhurbaşkanı Erdoğan ile görüşen CHP'li kim?’ ‘Haber doğru mu?’ diye soranlar da var. Saray'a yakın haber kaynağıma bir kez daha sordum: ‘Yanılmış olmayasın?’ Kesin bir ifade ile: ‘Yüzde yüz doğru!’ diye teminat verdi” ifadelerini kullandı.</p>
      <p>“Peki kim o kişi?” diyen Turan şöyle devam etti: </p>
      <p>“Haber kaynağım kopan gürültü üzerine dün ‘Ortalığın bu kadar hararetleneceğini düşünmemiştim. Şimdi belki de işimden gücümden olacağım!’ diye endişeye kapıldı. Ben de ona, söylediği ismi unutacağıma dair söz verdim. Saray'ı kim ziyaret ettiyse medeni cesaret gösterip kendisi açıklamalı. Ya da AKP Genel Başkanı Erdoğan'a sorulmalı. İşin aslı nedir?</p>
      <p>Parti genel başkanı olduğu gibi aynı zamanda Cumhurbaşkanı olarak da görev yapan Erdoğan'ın yapacağı açıklama bire bir doğru olacaktır.</p>
      <p>Koskoca Cumhurbaşkanı yanlış söz söyleyecek değil herhalde… Onun açıklaması tüm tereddütleri bitirir!</p>
      <p>Erdoğan'ın cevabı şu şıklardan biri olacaktır:</p>
      <p>a) ‘Haber doğru değildir’ diyebilir.</p>
      <p>b) ‘Haber doğrudur ama o kişinin kim olduğu bizim özel konumuzdur’ diyerek isim açıklamayabilir.</p>
      <p>c) ‘Kamuoyunun bilmesinde yarar var’ diyerek o ismi açıklayabilir.”</p>
      <p>
        <b>Odatv.com</b>
      </p>
      <figure>
        <a href="https://odatv.com/senin-chp-genel-baskani-olman-gerekir-yardimci-olurum-20111934.html">
          <img src="https://odatv.com/images2/2019_11/2019_11_21/senin-chp-genel-baskani-olman-gerekir-yardimci-olurum-20111934_m2.jpg"/>
        </a>
      </figure>
      <figure>
        <a href="https://www.odakitap.com/kisi/rahmi-turan">
          <img src="https://odatv.com/images2/2019_11/2019_11_21/yeni_banner_2.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>27,223 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/chpnin-11i-ve-inonunun-meshur-ogudu-04111924.html"/>
        <a href="https://odatv.com/chpde-degisik-bir-seyler-oluyor-04101943.html"/>
        <a href="https://odatv.com/diyarbakirdaki-annelere-chpden-kritik-destek-artik-yeter-06091957.html"/>
        <a href="https://odatv.com/chpde-bayram-sonrasi-seferberlik-02081922.html"/>
        <a href="https://odatv.com/chpli-baskanin-fotografi-tepki-cekti-24071910.html"/>
        <a href="https://odatv.com/chp-ilce-baskani-olduruldu-25041939.html"/>
        <a href="https://odatv.com/chp-sokaga-cikiyor-22041941.html"/>
        <a href="https://odatv.com/erdogana-bir-davet-daha-30011931.html"/>
        <a href="https://odatv.com/tum-adaylarin-aciklanacagi-tarih-29011901.html"/>
        <a href="https://odatv.com/chpnin-chp-varken-baska-rakibe-ihtiyaci-yok-16111821.html"/>
        <a href="https://odatv.com/chpde-rantci-istemiyoruz-sesleri-13111830.html"/>
        <a href="https://odatv.com/chpden-secim-genelgesi-01101842.html"/>
        <a href="https://odatv.com/chpde-on-secim-olacak-mi-20091837.html"/>
        <a href="https://odatv.com/chpnin-oyu-hangi-partiye-gitti-02091837.html"/>
        <a href="https://odatv.com/chpli-eski-baskana-saldiri-27081828.html"/>
        <a href="https://odatv.com/chpde-adamci-olmayan-alti-okcular-da-var-10071853.html"/>
        <a href="https://odatv.com/erdogana-balkon-konusmasini-erteleten-kazada-son-durum-01071822.html"/>
        <a href="https://odatv.com/chpde-kurultay-cagrisi-27061835.html"/>
        <a href="https://odatv.com/kim-bu-chpnin-zubukleri-05061835.html"/>
        <a href="https://odatv.com/sistemi-tikayacak-herhangi-bir-gelismeye-izin-vermeyiz-15051806.html"/>
      </related>
    </article>
  </body>
</html>