<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prazsky.denik.cz/pozary/obrazem-hasici-praha-shorel-autobus-pozar-bez-zraneni-imperial-porici-20191121.html"/>
    <meta property="og:site_name" content="Pražský deník"/>
    <meta property="article:published_time" content="2019-11-21T08:39:00+00:00"/>
    <meta property="og:title" content="OBRAZEM: V centru Prahy shořel autobus, požár se obešel bez zranění"/>
    <meta property="og:description" content="/VIDEO/ Kousek od hotelu Imperial v pražské ulici Na Poříčí ve středu pozdě večer vzplanul výletní autobus. Při požáru, který podle hasičského záchranného sboru hlavního města způsobila technická závada, naštěstí nebyl nikdo zraněn. Materiální škodu vyčíslili pražští hasiči na jeden a půl milionu korun."/>
  </head>
  <body>
    <article>
      <h1>OBRAZEM: V centru Prahy shořel autobus, požár se obešel bez zranění</h1>
      <address><time datetime="2019-11-21T08:39:00+00:00">21 Nov 2019, 08:39</time> by <a rel="author">Michael Bereň</a></address>
      <p>Krátce po půl jedenácté večer nedaleko Florence zasahovala jednotka pražských hasičů z centrální stanice a na místo vyrazila i posilová jednotka z Holešovic. Hasiči s plameny bojovali pomocí 2C proudů. Požár dostali pod kontrolu za deset minut.</p>
      <figure>
        <iframe src="https://www.youtube.com/embed/acCl0c09xm4" width="630" height="354" data-service="Youtube" scrolling="no"/>
      </figure>
      <p>„Plameny vnitřní část autobusu (soukromého dopravce) zcela zničily, zplodiny hoření poškodily fasádu vedlejšího domu. Zásah omezil i provoz tramvají v obou směrech. Pracovníci dopravního podniku zkontrolovali, zda nedošlo k poškození trolejového vedení,“ uvedl v tiskové zprávě mluvčí pražských hasičů Martin Kavka.</p>
      <p>Zásah trval zhruba hodinu. Před půlnocí se všechny hasičské jednotky vrátily na základny a tramvaje i autobusy městské hromadné dopravy mohly opět jezdit po své pravidelné trase.</p>
      <figure>
        <img src="https://g.denik.cz/63/8a/img-2403_denik-150-3x2.jpg"/>
      </figure>
      <aside>
        <a href="https://prazsky.denik.cz/pozary/prazskou-rozhlednu-doubravka-poskodil-nad-ranem-pozar-20191120.html">Pražskou rozhlednu Doubravka poškodil nad ránem požár Přečíst článek ›</a>
      </aside>
    </article>
  </body>
</html>