<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tennis.bg/article/nadal-otpravi-ostri-kritiki-kum-programata-za-kupa-dejvis/16746/"/>
    <meta property="og:site_name" content="Tennis.bg"/>
    <meta property="article:published_time" content="2019-11-21T08:20:00+00:00"/>
    <meta property="og:title" content="Надал отправи остри критики към програмата за Купа &quot;Дейвис&quot;"/>
    <meta property="og:description" content="Световният №1 и носител на 19 титли от Шлема Рафел Надал отправи остри критики към програмата на Купа &quot;Дейвис&quot;. Неофициалното отборно световно първенство по тенис…"/>
  </head>
  <body>
    <article>
      <h1>Надал отправи остри критики към програмата за Купа "Дейвис"</h1>
      <address><time datetime="2019-11-21T08:20:00+00:00">21 Nov 2019, 08:20</time> by <a rel="author">Калоян Пламенов</a></address>
      <figure>
        <img src="https://tennis.bg/uploaded/thumbs/3eb299ee3dc8913eab17dfea6768acf4.jpg"/>
      </figure>
      <p>Световният №1 и носител на 19 титли от Шлема Рафел Надал отправи остри критики към програмата на Купа "Дейвис". <br/><br/>Неофициалното отборно световно първенство по тенис при мъжете се играе при нов формат, като в столицата на Испания Мадрид са събрани 18 държави, разпределени в шест групи. <br/><br/>Победителите в тях и двата най-добри втори отбора ще се класират за четвъртфиналите. <br/><br/>Според Матадора обаче има неща, които не са обмислени добре. Основният проблем е свързан с графика на провеждане на срещите. Поводът за негодуванието му стана късният час на провеждане на последната среща между Испания и Русия от група В. <br/><br/>Сблъсъкът на двойки се игра след полунощ, а домакините все пак ликуваха с 2:1 победи. В герои за иберийците сепревърнаха Марсел Гранойерс и Фелисиано Лопес, които надделяха над Карен Хачанов и Андрей Рубльов с 6:4, 7:6.<br/><br/>"За мен негативът от този формат е това, че последният мач започва в 00:45 ч. на следващия ден. Това създава големи проблеми на нас играчите, а също и на хората, които са дошли в залата, защото следващият ден е работен. Прави цялата ситуация сложна", коментира Матадора. <br/><br/>"Форматът като цяло те изправя пред предизвикателство, тъй като всяка грешка те поставя в ситуация, в която не искаш да бъдеш. След като загубихме първия мач, бяхме под напрежение, Франция например страда много срещу Япония. <br/><br/>"Правиш грешка в един мач на сингъл и след това всичко може да се случи в този на двойки. От тази гледна точка всичко е красиво, но в същото време много опасно с водещите отбори", коментира Рафа, който постигна 25-ата си победа за националния тим на Испания след 6:3, 7:6 над Хачанов.</p>
      <related>
        <h4>Виж още:</h4>
        <a href="https://tennis.bg/article/nadal-oburna-tsitsipas-sled-zdrava-bitka-i-zapazi-shansove-za-polufinal-v-london/16700/"/>
        <a href="https://tennis.bg/article/karlos-moia-davam-99-ot-10-za-sezona-na-nadal-toj-be-pochti-perfekten/16729/"/>
        <a href="https://tennis.bg/article/nadal-i-avtomobilen-gigant-otbeliazaha-15-godini-partnorstvo-video/16735/"/>
      </related>
    </article>
  </body>
</html>