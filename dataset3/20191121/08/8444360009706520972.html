<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/ntitroit-agnostos-gazose-me-sfaires-astynomikous-enas-nekros/2920295/"/>
    <meta property="og:site_name" content="Newsit.gr"/>
    <meta property="article:published_time" content="2019-11-21T08:29:15+00:00"/>
    <meta property="og:title" content="Ντιτρόιτ: Άγνωστος “γάζωσε” με σφαίρες αστυνομικούς – Ένας νεκρός"/>
    <meta property="og:description" content="Ένας αστυνομικός στο Ντιτρόιτ τραυματίστηκε θανάσιμα και ένας άλλος σοβαρά χθες Τετάρτη (20.11.2019) στη διάρκεια εφόδου σε κατοικία της δυτικής πλευράς της πόλης, σύμφωνα με όσα ανακοίνωσαν οι αρχές."/>
  </head>
  <body>
    <article>
      <h1>Ντιτρόιτ: Άγνωστος “γάζωσε” με σφαίρες αστυνομικούς – Ένας νεκρός</h1>
      <h2>Ένας αστυνομικός στο Ντιτρόιτ τραυματίστηκε θανάσιμα και ένας άλλος σοβαρά χθες Τετάρτη (20.11.2019) στη διάρκεια εφόδου σε κατοικία της δυτικής πλευράς της πόλης, σύμφωνα με όσα ανακοίνωσαν οι αρχές.</h2>
      <address><time datetime="2019-11-21T08:29:15+00:00">21 Nov 2019, 08:29</time> by <a rel="author">Newsit Newsroom</a></address>
      <p>Ο βετεράνος αστυνομικός τραυματίστηκε θανάσιμα στον λαιμό και ο δεύτερος αστυνομικός τραυματίστηκε σοβαρά στο πόδι, είπε στους δημοσιογράφους ο επικεφαλής της αστυνομίας Τζέιμς Κρεγκ.</p>
      <p>Άλλοι αστυνομικοί ανταπέδωσαν τα πυρά και πυροβόλησαν τον άγνωστο ένοπλο, ο οποίος συνελήφθη και νοσηλεύεται σε κρίσιμη κατάσταση.</p>
      <p>“Σήμερα είναι μια τραγική ημέρα για την οικογένεια της αστυνομίας του Ντιτρόιτ. Καθώς ξεκίνησαν να κατεβαίνουν τις σκάλες (του σπιτιού), ο ύποπτος, οπλισμένος με ένα αυτόματο όπλο, άρχισε να πυροβολεί εναντίον των αστυνομικών”.</p>
      <p>Το 2018, 55 αστυνομικοί έπεσαν νεκροί από σφαίρες την ώρα του καθήκοντος, σύμφωνα με στατιστικά στοχεία που δόθηκαν στη δημοσιότητα από την Ομοσπονδιακή Υπηρεσία Ερευνών.</p>
    </article>
  </body>
</html>