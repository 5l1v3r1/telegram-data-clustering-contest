<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/maserati-mmxx-2020-novy-sportak-jde-proti-vsem-zvykum-dneska"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-21T08:00:00+00:00"/>
    <meta property="og:title" content="Maserati jde proti všem zvykům dneška. Světu ukázalo nový sporťák, nikoliv SUV"/>
    <meta property="og:description" content="Automobilka Maserati reagovala na rostoucí oblibu SUV už před lety modelem Levante, o kasovní trhák se ale zrovna nejedná. Vydala se proto proti současnému proudu a vyrobila to, co jí jde nejlépe."/>
  </head>
  <body>
    <article>
      <h1>Maserati jde proti všem zvykům dneška. Světu ukázalo nový sporťák, nikoliv SUV</h1>
      <h2>Automobilka Maserati reagovala na rostoucí oblibu SUV už před lety modelem Levante, o kasovní trhák se ale zrovna nejedná. Vydala se proto proti současnému proudu a vyrobila to, co jí jde nejlépe.</h2>
      <address><time datetime="2019-11-21T08:00:00+00:00">21 Nov 2019, 08:00</time> by <a rel="author">Vladimír Kadera</a></address>
      <p>Včera se ve večerních hodinách začaly objevovat špionážní fotografie nového Maserati. Na nový model automobilka už nějakou dobu láká, bohužel jsme o něm zatím moc  nevěděli. A najednou se odněkud objevila série fotografií testovací muly před centrem Maserati v italské Modeně.</p>
      <related>
        <a href="https://www.autorevue.cz/maserati-levante-je-prodejni-propadak-presto-dostane-motor-z-ferrari"/>
      </related>
      <p>Spekulace o podvrhu se rozplynuly následnou informací od samotné automobilky. <i>„První testovací mula pro vývoj nového pohonného ústrojí Maserati právě opustila brány naší továrny v Modeně“</i>, stálo na Tweetu přímo od automobilky. K tomu se rovnou objevila i tisková zpráva, abychom si nemuseli nic domýšlet z fotografií. O dílo špiona tedy nejde.</p>
      <related>
        <a href="https://www.autorevue.cz/maserati-opet-svolava-nove-vozy-levante-poctvrte-za-ctyri-mesice"/>
      </related>
      <p>Zatím víme, že jde o testovací mulu, na které se testuje hlavně pohonné ústrojí. Automobilka upozorňuje, že v útrobách maskovaného dravce se skrývají zcela nové vnitřnosti vlastní výroby. Vývoj a následná výroba probíhá v režii Maserati a stane se základem pro další <a href="https://www.autorevue.cz/maserati-zmenilo-plany-melo-by-setrit-misto-toho-ale-ukaze-novy-sportak">nové modely značky.</a></p>
      <related>
        <a href="https://www.autorevue.cz/sest-let-pote-maserati-vyrobilo-100000-kusu-sedanu-ghibli-model-ceka-dalsi-facelift"/>
      </related>
      <p>Co všechno si pro nás automobilka přichystala, se dozvíme v květnu příštího roku. Název vozu je prozatím MMXX (v římských číslicích 2020). Pod maskováním se na první pohled skrývá pěkná kompaktní bestie. Design ale rozebírat nebudeme, automobilka totiž upozorňuje, že finální vývoj se dotkne i karoserie. Hotové auto tak může vypadat úplně jinak. Zatím <a href="https://www.autorevue.cz/test-alfa-romeo-4c-spider">vzdáleně připomíná Alfu Romeo 4C</a>.</p>
      <related>
        <h4>Určitě si přečtěte</h4>
        <a href="https://www.autorevue.cz/10-spolehlivych-motoru-drzaku-jejichz-koupi-neslapnete-vedle"/>
        <a href="https://f1sport.auto.cz/clanek/v-unoru-do-prahy-dorazi-romain-grosjean"/>
        <a href="https://www.autorevue.cz/v-cesku-byla-spatrena-temer-neznama-skoda-scala-muze-jezdit-i-za-1-kc/km"/>
        <a href="https://www.auto.cz/opel-corsa-prijizdi-na-cesky-trh-diky-slevam-ji-poridite-od-289-990-kc-132145"/>
        <a href="https://www.autorevue.cz/techto-20-motoru-obejdete-v-bazaru-sirokym-obloukem"/>
        <a href="https://www.autorevue.cz/peugeot-908-rc-wiki-historie-motor-v12-hdi-lmp1"/>
        <a href="https://www.autorevue.cz/cesi-se-zblaznili-do-pistaciove-fabie-existuje-ale-neco-mnohem-raritnejsiho"/>
        <a href="https://www.autorevue.cz/v-cine-zarizli-dotace-na-elektromobily-nasledek-na-sebe-nenechal-dlouho-cekat"/>
        <a href="https://www.autorevue.cz/skoda-kamiq-oficialne-vybava-rozmery-dojmy-motory"/>
        <a href="https://www.autorevue.cz/slabym-skodam-kamiq-a-scala-je-konec-nyni-mohou-mit-az-181-koni-a-305-nm"/>
        <a href="https://www.autorevue.cz/zmerili-jsme-benzin-s-oktanovym-cislem-95-98-a-100-vysledek-prekvapil"/>
        <a href="https://www.autorevue.cz/barum-czech-rally-zlin-2019-program-vstupenky-mapa-rz-a-dalsi-informace"/>
      </related>
    </article>
  </body>
</html>