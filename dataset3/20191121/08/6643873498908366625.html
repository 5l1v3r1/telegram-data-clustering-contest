<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/utenriks/i/Op1bwO/kina-ber-trump-stanse-kongressvedtak-om-hongkong"/>
    <meta property="og:site_name" content="Bergens Tidende"/>
    <meta property="article:published_time" content="2019-11-21T08:47:31+00:00"/>
    <meta property="og:title" content="Kina ber Trump stanse Kongressvedtak om Hongkong"/>
    <meta property="og:description" content="Midt i de viktige forhandlingene om handelskrigen har USA og Kina havnet i splid om et Kongressvedtak om Hongkong."/>
  </head>
  <body>
    <article>
      <h1>Kina ber Trump stanse Kongressvedtak om Hongkong</h1>
      <h2>Midt i de viktige forhandlingene om handelskrigen har USA og Kina havnet i splid om et Kongressvedtak om Hongkong.</h2>
      <address><time datetime="2019-11-21T08:47:31+00:00">21 Nov 2019, 08:47</time> by <a rel="author">NTB</a></address>
      <p>– Vi oppfordrer USA til å forstå situasjonen, stanse feiltakelsene før det er for sent, hindre dette forslaget fra å bli til lov og umiddelbart slutte å blande seg inn i Hongkongs og Kinas interne anliggende, sier Geng, som er talsperson for det kinesiske utenriksdepartementet, på en pressekonferanse torsdag.</p>
      <p>Representantenes hus vedtok lovforlaget med 401 mot 1 stemme onsdag, dagen etter at Senatet enstemmig vedtok loven om menneskerettigheter og demokrati i Hongkong. Lovforslaget innebærer at den amerikanske presidenten årlig skal vurdere handelsstatusen USA har innvilget Hongkong.</p>
      <p>Forslaget sendes nå til president Donald Trump, som ventes å skrive under, opplyser en kilde til AFP.</p>
      <h3>Blir sett på som støtte</h3>
      <p>– Vi fordømmer sterkt og motsetter oss signeringen av Hongkong-relaterte lovforslag, sier Geng.</p>
      <p>Han advarer om at USA blander seg inn i Hongkong og Kinas interne anliggender.</p>
      <p>– Hvis USA er bestemt på å handle alene, vil Kina ta i bruk effektive midler for å bestemt kjempe mot, sier Geng.</p>
      <p>Kongressvedtaket blir sett på som en støtte til de enorme demonstrasjonene som har herjet Hongkong siden juni.</p>
      <h3>Usikkert hva reaksjonen blir</h3>
      <p>Det er usikkert hvordan Kina vil reagere dersom lovforslaget om Hongkong går gjennom. De to landene er for tiden fastlåst i en handelskrig.</p>
      <p>Kina sa torsdag at de fortsatt anstrenger seg for å komme til enighet med USA i handelskonflikten etter at Trump har anklaget dem for å ikke gjøre nok.</p>
      <p>Det er 18 måneder siden USAs president Donald Trump påførte Kina straffetoll på flere milliarder dollar, noe som førte til det som har blitt omtalt som en handelskrig.</p>
      <related>
        <h4>Les også</h4>
        <a href="https://www.bt.no/utenriks/i/9veg1w/kina-kaller-amerikansk-diplomat-inn-paa-teppet-etter-at-senatet-vedtok"/>
        <a href="https://www.bt.no/utenriks/i/OpXG63/universitetet-er-blitt-en-slagmark"/>
        <a href="https://www.bt.no/utenriks/i/2GgL8y/hongkongs-ledelse-sier-demonstranter-maa-overgi-seg"/>
        <a href="https://www.bt.no/utenriks/i/awemPd/hoeyesterett-i-hongkong-mener-maskeforbudet-strider-med-grunnloven"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/QoXpK8/slik-blir-lysfesten-2019"/>
        <a href="https://www.bt.no/btmeninger/debatt/i/OpXwbV/min-fitte-er-flott"/>
        <a href="https://www.bt.no/sport/i/zGwLO4/nordmannen-som-hadde-verdensrekorden-om-marerittskaden-kan-vaere-slu"/>
        <a href="https://www.bt.no/btmeninger/debatt/i/jdx6aw/bybanen-maa-stoppe-i-helseparken"/>
        <a href="https://www.bt.no/innenriks/i/xPzRAp/norge-reagerte-ikke-paa-dom-fengselsstraffene-fikk-fortsette-vitner"/>
        <a href="https://www.bt.no/nyheter/direkte/i/aweljA/politikken-direkte"/>
      </related>
      <ol>
        <li>
          <a href="https://www.bt.no/tag/Hongkong">Hongkong</a>
        </li>
        <li>
          <a href="https://www.bt.no/tag/USA">USA</a>
        </li>
        <li>
          <a href="https://www.bt.no/tag/Kina">Kina</a>
        </li>
        <li>
          <a href="https://www.bt.no/tag/Demokrati">Demokrati</a>
        </li>
        <li>
          <a href="https://www.bt.no/tag/Donald_Trump">Donald Trump</a>
        </li>
      </ol>
    </article>
  </body>
</html>