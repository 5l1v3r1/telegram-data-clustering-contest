<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/stil/bivanje/clanek/trik-za-popolno-ocvrto-jajce-250490"/>
    <meta property="og:site_name" content="Slovenske novice"/>
    <meta property="article:published_time" content="2019-11-21T08:31:00+00:00"/>
    <meta property="og:title" content="Trik za popolno ocvrto jajce"/>
    <meta property="og:description" content="Čeprav jajca na oko ali jajčno omleto vedno pripravljate v posebni, samo temu namenjeni ponvi, se glavna sestavina zajtrka ali malice skoraj vedno prilepi na njeno dno. Če je ponev poškodovana, j..."/>
  </head>
  <body>
    <article>
      <h1>Trik za popolno ocvrto jajce</h1>
      <h2>Jajca se tako ne bodo prijela na dno, prav tako vam po obroku ne bo treba drgniti ostankov s posode.</h2>
      <address><time datetime="2019-11-21T08:31:00+00:00">21 Nov 2019, 08:31</time> by <a rel="author">M. F.</a></address>
      <p>Čeprav jajca na oko ali jajčno omleto vedno pripravljate v posebni, samo temu namenjeni ponvi, se glavna sestavina zajtrka ali malice skoraj vedno prilepi na njeno dno.<br/><br/>Če je ponev poškodovana, je zadeva še verjetnejša, na srečo pa obstaja trik, ki vam bo pomagal, da boste vselej spekli popolna jajca.</p>
      <h3>Peki papir ni le za peko v pečici</h3>
      <p>Dno ponve obložite s peki papirjem in štedilnik vključite na srednjo vrednost. Na papir nato položite košček masla ali kanček olja, počakajte, da se segreje, dodajte cela ali stepena jajca, jih pokrijte s pokrovko in počakajte, da se lepo zapečejo.<br/><br/>Pečena prestavite na krožnik. Jajca se tako ne bodo prijela na dno, prav tako vam po obroku ne bo treba drgniti ostankov s posode. Dovolj bo, če boste ponev le splaknili z vodo in jo do naslednjič pospravili v omaro.</p>
    </article>
  </body>
</html>