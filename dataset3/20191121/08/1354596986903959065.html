<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.emerce.nl/nieuws/kaspersky-gaat-klantgegevens-uit-vs-canada-opslaan-zwitserland"/>
    <meta property="og:site_name" content="Emerce"/>
    <meta property="article:published_time" content="2019-11-21T08:00:00+00:00"/>
    <meta property="og:title" content="Kaspersky gaat klantgegevens uit VS en Canada opslaan in Zwitserland"/>
    <meta property="og:description" content="Online beveiliger Kaspersky boekt naar eigen zeggen vooruitgang met de verhuizing van zijn infrastructuur naar Zwitserland. Ook de gegevens van klanten uit de VS en Canada worden verplaatst. Daarnaast maakt het bedrijf bekend dat in januari 2020 het eerste Latijns-Amerikaanse Transparency Center geopend zal worden in São Paulo, Brazilië."/>
  </head>
  <body>
    <article>
      <h1>Kaspersky gaat klantgegevens uit VS en Canada opslaan in Zwitserland</h1>
      <address><time datetime="2019-11-21T08:00:00+00:00">21 Nov 2019, 08:00</time> by <a rel="author">Redactie Emerce</a></address>
      <p>
        <b>Online beveiliger Kaspersky boekt naar eigen zeggen vooruitgang met de verhuizing van zijn infrastructuur naar Zwitserland. Ook de gegevens van klanten uit de VS en Canada worden verplaatst. Daarnaast maakt het bedrijf bekend dat in januari 2020 het eerste Latijns-Amerikaanse Transparency Center geopend zal worden in São Paulo, Brazilië.</b>
      </p>
      <p>Kaspersky wordt door overheden gewantrouwd vanwege zijn Russische oorsprong. Om iedere schijn weg te nemen, zijn zogeheten transparantiecentra opgericht. Daarnaast worden kernprocessen van Rusland naar Zwitserland verplaatst. De Europese gebruikers zijn als eerste overgezet. De volgende stap is nu om ook gegevens van Amerikaanse en Canadese klanten te verplaatsen naar Zwitserland.</p>
      <p>Nu precies een jaar geleden opende Kaspersky zijn eerste Transparency Center in Zürich; een locatie waar geautoriseerde partners inzicht kunnen krijgen in de softwarebroncodes.</p>
      <p>Daarnaast kondigt Kaspersky aan een nieuw Transparency Center te gaan openen in Latijns-Amerika, in São Paulo, Brazilië. Dit is de vierde, na Zwitserland, Spanje en Maleisië.</p>
      <related>
        <h4>Gerelateerde items</h4>
        <a href="https://www.emerce.nl/nieuws/kaspersky-opent-weer-nieuw-transparantiecentrum"/>
        <a href="https://www.emerce.nl/nieuws/kaspersky-lab-opent-eerste-transparency-center"/>
        <a href="https://www.emerce.nl/nieuws/belgen-blijven-kaspersky-software-gewoon-gebruiken"/>
      </related>
    </article>
  </body>
</html>