<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/schoften-plegen-groepsmishandeling-in-gorinchem-politie-start-onderzoek/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-21T08:00:33+00:00"/>
    <meta property="og:title" content="Schoften plegen groepsmishandeling in Gorinchem! Politie start onderzoek"/>
    <meta property="og:description" content="De straten van Gorinchem worden onveilig gemaakt door gewelddadige lafbekken. Zo zijn er filmpjes op social media verschenen van een groep ‘jongeren’, waarop de meest walgelijke geweldsdelicten te zien zijn. De koude rillingen lopen over je rug bij het zien van de beelden. De slachtoffers worden vreselijk toegetakeld. Zo is er op zo’n filmpje te zien dat een jongen in elkaar wordt geslagen en als hij op de grond ligt, nog een paar trappen tegen zijn hoofd krijgt. En als het dan toch lukt om jezelf te verdedigen, dan ben je al helemaal de pineut. Zo is er op een ander filmpje te zien dat één van de slachtoffers een klap terug geeft, waarna leden van deze gewelddadige groep op het slachtoffer duiken. Want dat is natuurlijk hoe ze te werk gaan, in groepsverband. “Alle slachtoffers worden eerst ingesloten, waarna ze worden ’gepakt’ en tegen de grond worden gewerkt. Er is ook meerdere keren luid gejuich hoorbaar. De beelden zouden van recente datum zijn en in Gorinchem zijn opgenomen, al kon een woordvoerster van…"/>
  </head>
  <body>
    <article>
      <h1>Schoften plegen groepsmishandeling in Gorinchem! Politie start onderzoek</h1>
      <address><time datetime="2019-11-21T08:00:33+00:00">21 Nov 2019, 08:00</time> by <a rel="author">Olivier Smits</a></address>
      <p>
        <b>De straten van Gorinchem worden onveilig gemaakt door gewelddadige lafbekken. Zo zijn er <a href="https://twitter.com/HarkMaat/status/1197178897995091968">filmpjes</a> op social media verschenen van een groep ‘jongeren’, waarop de meest walgelijke geweldsdelicten te zien zijn. De koude rillingen lopen over je rug bij het zien van de beelden.</b>
      </p>
      <p>De slachtoffers worden vreselijk toegetakeld. Zo is er op zo’n filmpje te zien dat een jongen in elkaar wordt geslagen en als hij op de grond ligt, nog een paar trappen tegen zijn hoofd krijgt.</p>
      <p>En als het dan toch lukt om jezelf te verdedigen, dan ben je al helemaal de pineut. Zo is er op een ander filmpje te zien dat één van de slachtoffers een klap terug geeft, waarna leden van deze gewelddadige groep op het slachtoffer duiken. Want dat is natuurlijk hoe ze te werk gaan, in <a href="https://www.telegraaf.nl/nieuws/383488553/ophef-om-filmpjes-groepsmishandeling-tieners"><b>groepsverband</b></a>.</p>
      <blockquote>“Alle slachtoffers worden eerst ingesloten, waarna ze worden ’gepakt’ en tegen de grond worden gewerkt. Er is ook meerdere keren luid gejuich hoorbaar. De beelden zouden van recente datum zijn en in Gorinchem zijn opgenomen, al kon een woordvoerster van de politie Rotterdam daar woensdagavond geen details over geven.”</blockquote>
      <p>Deze malloten zijn blijkbaar nog trots op hun daden ook, want ‘er is ook meerdere keren luid gejuich hoorbaar’. Maar even serieus, dan ben je toch niet goed snik!</p>
      <p>De beelden zijn momenteel in handen van de politie en er wordt een onderzoek gestart. Hopelijk wordt deze kwestie niet afgedaan met een lullig foei-gesprekje. Deze kornuiten kunnen namelijk niet hard genoeg worden aangepakt door het Nederlandse rechtssysteem.</p>
    </article>
  </body>
</html>