<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/gopro-10-godina-poslovanja/"/>
    <meta property="og:site_name" content="PC Press"/>
    <meta property="article:published_time" content="2019-11-21T08:10:44+00:00"/>
    <meta property="og:title" content="GoPro: 10 godina poslovanja"/>
    <meta property="og:description" content="Za GoPro je cela 2019. u znaku desetogodišnjice poslovanja koju obeležavamo i pozitivnih promena koje smo uveli i koje ćemo tek sprovesti U sredu, 2. oktobra 2019, u Bitef Art Cafe‑u, zajedno s naš…"/>
  </head>
  <body>
    <article>
      <h1>GoPro: 10 godina poslovanja</h1>
      <address><time datetime="2019-11-21T08:10:44+00:00">21 Nov 2019, 08:10</time> by <a rel="author" href="https://pcpress.rs/author/pcpress/" target="_blank">PC Press</a></address>
      <p>Za GoPro je cela 2019. u znaku desetogodišnjice poslovanja koju obeležavamo i pozitivnih promena koje smo uveli i koje ćemo tek sprovesti U sredu, 2. oktobra 2019, u Bitef Art Cafe‑u, zajedno s našim zaposlenima, klijentima, partnerima i prijateljima firme, uz odličnu muziku i veselu atmosferu, proslavili smo deceniju GoPro poslovanja i nove poslovne pohode.</p>
      <figure>
        <img src="https://i1.wp.com/pcpress.rs/wp-content/uploads/2019/10/BRK_4202.jpg"/>
      </figure>
      <p><a href="https://pcpress.rs/PCout/?url=https://www.linkedin.com/in/petar-miljkovi%C4%87-05207310/?originalSubdomain=rs">Petar Miljković, direktor GoPro‑a</a>, pozdravio je sve goste i podelio nekoliko zanimljivih informacija o GoPro‑u:</p>
      <p>„<b>Za 10 godina, naša kuća je prošla put koji često nije bio lak, ali je uvek bio ispravan</b>. GoPro je nastao na viziji da kompanija može da postoji i radi i da ceo proces bude lep i ugodan za ljude koji u njoj rade, a pre svega da donese vrednost onima koji nam poklone poverenje da im svojim rešenjima pomognemo da budu uspešniji.</p>
      <p>Mi smo <b>firma koja se vodi vrednostima i procesima</b>. Vrednosti delimo među sobom, a procese stalno unapređujemo. Važno mi je da svi prisutni znaju da nam je na prvom mestu zadovoljstvo zaposlenih, a odmah zatim zadovoljstvo klijenata, jer duboko verujemo da zadovoljni zaposleni čine klijente zadovoljnima.</p>
      <related>
        <a href="https://pcpress.rs/vertiv-proglasen-globalnim-liderom-na-trzistu-it-uredaja-za-daljinsko-upravljanje/"/>
      </related>
      <p>U narednom periodu <b>planiramo da rastemo kao i dosad: u skladu s realnošću i mogućnostima, stalno i stabilno, ni premalo, ni previše</b>. Takođe, planiramo da ne menjamo način rada, odnosno da sa svim klijentima ulazimo u ravnopravan odnos, koji mora da bude fer za sve. I dalje će svi moći da očekuju od nas da uvek dobiju savet za koji smatramo da je najbolji za vas, naše cenjene klijente i partnere.</p>
      <figure>
        <img src="https://i1.wp.com/pcpress.rs/wp-content/uploads/2019/10/DUL_3223.jpg"/>
      </figure>
      <p>Planiramo i da <b>nastavimo s jačanjem našeg prisustva globalno</b>. S ponosom mogu da istaknem da za sada još samo u Australiji nemamo klijente i da su naš kvalitet, znanje, posvećenost i pristup poslu prepoznati u celom svetu, ne samo u Srbiji i bivšoj SFRJ.</p>
      <p><b>Nastavićemo da ulažemo u naše zaposlene, u njihovo znanje i veštine.</b> Smatramo da su naše koleginice i kolege naša najveća vrednost, i iskoristiću ovu priliku da zahvalim i porodicama i prijateljima naših zaposlenih na podršci koju im pružaju. Zauzvrat, mi ćemo se uvek truditi da vam kući dolaze na vreme i da ih kod kuće ne muče nikakve brige s posla.</p>
      <p>Pored posla, nama su važne i porodične vrednosti, imamo dosta dece u GoPro‑u, od pre neki dan i novu bebu, nekoliko bračnih parova, i nekoliko trudnica koje su večeras s nama. Želimo da ih bude što više i da naše koleginice i kolege, dok gradimo zajedno našu firmu, grade i svoje porodice.</p>
      <related>
        <a href="https://pcpress.rs/bizit-2019-everything-smart/"/>
      </related>
      <p>Takođe, nastavićemo da pomažemo i onima kojima je pomoć vrlo potrebna. Pre svega, mislim na decu, koja su jedna od najosetljivijih grupa, ali i na sve one kojima možemo da pomognemo. Drago mi je što večeras vidim i predstavnike organizacija s kojima sarađujemo po tom pitanju.</p>
      <p>Na kraju, <b>želim da zahvalim svim našim zaposlenima, našim klijentima i partnerima. Naravno, bez vas ne bismo bili tu gde jesmo. Hvala vam na poverenju</b> – trudićemo se da ga uvek opravdamo i da sutra budemo bolji nego što smo danas.“</p>
      <figure>
        <img src="https://i2.wp.com/pcpress.rs/wp-content/uploads/2019/10/BRK_4363.jpg"/>
      </figure>
      <p>Uručene su zahvalnice našim <b>najvažnijim partnerima, kompanijama Microsoft i Žejn</b>, s kojima sarađujemo skoro od samog početka, sa željom da i ubuduće uspešno radimo kao i do sada. U ime kompanije Microsoft, zahvalnicu je primio gospodin Željko Vujinović, direktor kompanije Microsoft u Srbiji. Gospodin Vujinović od 2014. godine predvodi posvećen i dinamičan tim i svojom ekspertizom i bogatim iskustvom u oblasti informacionih tehnologija doprineo je uspešnom razvoju kompanije, ali i srpskog digitalnog tržišta.</p>
      <p>Zahvalnicu za kompaniju Žejn, primio je gospodin Ernest Žejn, vlasnik kompanije. Kompanija predstavlja slovenačko‑nemačku grupaciju koja, kroz svoj proizvod ShakeSpeare sistem za upravljanje dokumentima i poslovnim procesima, digitalizuje i transformiše rad i poslovanje mnogih kompanija širom Evrope.</p>
      <related>
        <a href="https://pcpress.rs/rezultati-istrazivanja-ey-preduzetnicki-barometar-i-novi-ciklus-programa-ey-preduzetnik-godine-2019-u-srbiji/"/>
      </related>
      <figure>
        <img src="https://i2.wp.com/pcpress.rs/wp-content/uploads/2019/10/goprofb.jpg"/>
      </figure>
      <p>Kao odgovorni član društva, GoPro je oduvek bio aktivno uključen u društveno odgovorne projekte, posebno one okrenute deci. Od samog osnivanja, kompanija puno ulaže u društveno odgovorne vrednosti. Zaposleni takođe dele ove vrednosti, pa su iz tog razloga sve akcije koje je kompanija organizovala u tom smislu, imale punu podršku i zalaganje celog GoPro tima. Na to je naša firma veoma ponosna.</p>
      <p>Predstavnici Fondacije „SOS dečjih sela“, s kojima smo organizovali i podržali niz humanitarnih akcija, pozdravili su goste i pozvali ih da se priključe projektima koje njihova organizacija vodi, u meri u kojoj je to moguće.</p>
      <p>Korisna adresa: <a href="https://pcpress.rs/PCout/?url=http://GoPro.rs">GoPro.rs</a></p>
      <p>Tagovi: <a href="https://pcpress.rs/tag/biznis/">biznis</a>, <a href="https://pcpress.rs/tag/gopro/">Gopro</a>, <a href="https://pcpress.rs/tag/it-biznis/">it biznis</a>, <a href="https://pcpress.rs/tag/poslovanje/">Poslovanje</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/profesionalno-za-profesionalce/"/>
        <a href="https://pcpress.rs/vreme-je-za-plate-gopro-payroll/"/>
        <a href="https://pcpress.rs/gopro-sistem-efikasnog-poslovanja-u-pkc-group/"/>
      </related>
    </article>
  </body>
</html>