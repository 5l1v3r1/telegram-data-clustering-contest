<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/barcellona-scomparsa-la-22enne-ilenia-cucchi/"/>
    <meta property="og:site_name" content="fanpage.it"/>
    <meta property="article:published_time" content="2019-11-21T08:27:11+00:00"/>
    <meta property="og:title" content="Barcellona, scomparsa la 22enne Ilenia Cucchi"/>
    <meta property="og:description" content="Da una settimana non si hanno notizie della 22enne Ilenia Cucchi. La ragazza, originaria di Talamona (Sondrio), ha fatto perdere le sue tracce da Barcellona, dove vive da due anni. 'Non c'è motivo di pensare che si sia spostata dalla città senza avvertire - dicono i parenti - speriamo di poterla ritrovare presto'."/>
  </head>
  <body>
    <article>
      <h1>Barcellona, scomparsa la 22enne Ilenia Cucchi</h1>
      <h2>Da una settimana non si hanno notizie della 22enne Ilenia Cucchi. La ragazza, originaria di Talamona (Sondrio), ha fatto perdere le sue tracce da Barcellona, dove vive da due anni. “Non c’è motivo di pensare che si sia spostata dalla città senza avvertire – dicono i parenti – speriamo di poterla ritrovare presto”.</h2>
      <address><time datetime="2019-11-21T08:27:11+00:00">21 Nov 2019, 08:27</time> by <a rel="author" href="https://www.fanpage.it/author/angela-marino/" target="_blank">Angela Marino</a></address>
      <p>Da sette lunghi giorni non si hanno notizie della 22enne <b>Ilenia Cucchi</b>. La ragazza, originaria di <b>Talamona</b> (Sondrio), ha fatto perdere le sue tracce da <b>Barcellona</b>, dove vive da due anni. "Ilenia vive lì da tempo – spiega a  La Provincia di Sondrio Ramona Pisani – avevamo sue notizie costantemente ma da una settimana non contatta la famiglia e nemmeno i ragazzi di Barcellona che la conoscono e frequentano. Questo ci ha allarmato, insieme al fatto che da ora anche il suo telefono risulta staccato e non vi sono accessi a WhatsApp da giovedì scorso. Ci aveva detto che lavorava come cameriera- continua la cognata Ramona – ma in queste ore abbiamo scoperto che in realtà aveva cambiato diversi posti negli ultimi mesi". Ilenia, una ragazza dal carattere aperto e solare, ha un fisico molto minuto, è di statura media e ha i capelli castani tinti di verde. È stata vista per l’ultima volta in <b>Calle Ferladinia</b>, a Barcellona. Preoccupati dal suo lungo silenzio i familiari hanno sporto denuncia alle autorità italiane e allertato la Farnesina.</p>
      <figure>
        <img src="https://staticfanpage.akamaized.net/wp-content/uploads/2019/11/ilenia-e-scomparsa-da-giorni-aiutateci-a-ritrovarla_471a36b8-0bcc-11ea-ba2a-28d5e3ff5454_998_397_original.jpg"/>
      </figure>
      <p>Ramona e Denis, rispettivamente cognata e fratello, hanno lanciato un <b>appello</b> i social network. "Non c’è motivo di pensare che si sia spostata dalla città – spiega la cognata – ci è stato indicato qualche luogo che frequentava ultimamente e partiremo da quelle zone. Speriamo ovviamente di poterla ritrovare al più presto". Chiunque avesse notizie della ragazza è stato invitato a contattare i seguenti numeri di telefono: 3425178800 (Ramona, cognata) o 3481619410 (Denis, fratello).</p>
      <figure>
        <iframe data-src="https://www.google.com/maps/embed?pb=!1m18!1m12!1m3!1d2993.6462737886745!2d2.1630923509086344!3d41.38176930420466!2m3!1f0!2f0!3f0!3m2!1i1024!2i768!4f13.1!3m3!1m2!1s0x12a4a2f537e358b7%3A0x43a34472838f3599!2sCarrer%20de%20Ferlandina%2C%20Barcelona%2C%20Spagna!5e0!3m2!1sit!2sit!4v1574324474314!5m2!1sit!2sit" data-embed-type="--simple-iframe" width="600" height="450" data-service="GoogleMaps" scrolling="no"/>
      </figure>
    </article>
  </body>
</html>