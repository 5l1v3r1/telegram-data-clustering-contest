<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/business/detail/9620000111833"/>
    <meta property="og:site_name" content="MGR Online"/>
    <meta property="article:published_time" content="2019-11-21T08:01:00+00:00"/>
    <meta property="og:title" content="โรงไฟฟ้าหงสาหยุดผลิตชั่วคราว หลังเกิดแผ่นดินไหวในลาว"/>
    <meta property="og:description" content="โรงไฟฟ้าหงสาหยุดผลิตชั่วคราว หลังจากเกิดเหตุแผ่นดินไหว ขนาด 5.9 ริกเตอร์ เมื่อเวลา 04.03 น.ของวันนี้ ส่งผลให้ระบบป้องกันของโรงไฟฟ้าพลังความร้อนหงสาได้ทำงานอัตโนมัติและหยุดผลิตไฟฟ้าชั่วคราวนายกิจจา ศรีพัฑฒางกุระ กรรมการผู้จัดการใหญ"/>
  </head>
  <body>
    <article>
      <h1>โรงไฟฟ้าหงสาหยุดผลิตชั่วคราว หลังเกิดแผ่นดินไหวในลาว</h1>
      <address><time datetime="2019-11-21T08:01:00+00:00">21 Nov 2019, 08:01</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011570601.JPEG"/>
      </figure>
      <p>โรงไฟฟ้าหงสาหยุดผลิตชั่วคราว หลังจากเกิดเหตุแผ่นดินไหว ขนาด 5.9 ริกเตอร์ เมื่อเวลา 04.03 น.ของวันนี้ ส่งผลให้ระบบป้องกันของโรงไฟฟ้าพลังความร้อนหงสาได้ทำงานอัตโนมัติและหยุดผลิตไฟฟ้าชั่วคราว<br/><br/>นายกิจจา ศรีพัฑฒางกุระ กรรมการผู้จัดการใหญ่ บริษัท ราช กรุ๊ป จำกัด (มหาชน) หรือ RATCH แจ้งตลาดหลักทรัพย์ฯ ว่า เหตุการณ์แผ่นดินไหว ขนาด 5.9 ริกเตอร์ ที่เกิดขึ้นเมื่อเวลา 04.03 น.ของวันนี้ รวมทั้งอาฟเตอร์ช็อกที่เกิดขึ้นต่อเนื่อง โดยมีศูนย์กลางในเมืองหงสา แขวงไซยะบุรี สปป.ลาว ส่งผลให้ระบบป้องกันของโรงไฟฟ้าพลังความร้อนหงสาได้ทำงานอัตโนมัติ และโรงไฟฟ้าได้หยุดการเดินเครื่องผลิตกระแสไฟฟ้าเป็นการชั่วคราว<br/>  จากการตรวจสอบเบื้องต้นของบริษัท ไฟฟ้า หงสา จำกัด ไม่พบผู้บาดเจ็บและความเสียหายที่มีนัยสำคัญโดยโครงสร้างหลักของโรงไฟฟ้าไม่ได้รับผลกระทบ ขณะนี้บริษัทไฟฟ้า หงสา จำกัด อยู่ระหว่างการติดตามสถานการณ์อย่างใกล้ชิดร่วมกับหน่วยงานที่เกี่ยวข้อง<br/>  ด้านบริษัท บ้านปู เพาเวอร์ จำกัด (มหาชน) หรือ BPP แจ้งว่า โรงไฟฟ้าหงสา ไม่ได้รับรายงานผู้ได้รับบาดเจ็บหรือเสียชีวิต ทั้งนี้ ระบบนิรภัยของโรงไฟฟ้าทำงานด้วยการลดกำลังการผลิตลงและมีการระงับการเดินเครื่องของโรงไฟฟ้าเพื่อให้มีทีมวิศวกรตรวจสามารถเข้าตรวจสอบระบบการทำงานทั้งหมด จากการตรวจสอบเบื้องต้นเครื่องจักรและอุปกรณ์ที่สำคัญภายในโรงไฟฟ้ายังอยู่ในสภาพปลอดภัยและสามารถกลับมาเดินเครื่องได้ในระยะเวลาอันสั้น ทั้งนี้ คาดว่าจะสามารถดำเนินการตรวจสอบการทำงานของทุกระบบเพื่อที่จะสามารถเริ่มเดินเครื่องอย่างสมบูรณ์และปลอดภัย</p>
    </article>
  </body>
</html>