<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/economia/2019/11/21/fca-infondata-lazione-legale-promossa-da-general-motors-top10_20191121_090949/"/>
    <meta property="og:site_name" content="Askanews"/>
    <meta property="article:published_time" content="2019-11-21T08:09:49+00:00"/>
    <meta property="og:title" content="Fca: infondata l’azione legale promossa da General Motors"/>
    <meta property="og:description" content="Roma, 21 nov. (askanews) – Fiat Chrysler Automobiles definisce in una nota “infondata” l’azione legale promossa ieri da General Motors e “conferma che si difenderà con tutte le forze dalla causa” dicendosi “convinta che le accuse mosse da General Motors non siano altro che un tentativo senza basi di distogliere l’attenzione dalle sfide proprie di […]"/>
  </head>
  <body>
    <article>
      <h1>Fca: infondata l’azione legale promossa da General Motors</h1>
      <h2>"Manovra sconcertante"</h2>
      <address>
        <time datetime="2019-11-21T08:09:49+00:00">21 Nov 2019, 08:09</time>
      </address>
      <figure>
        <img src="http://www.askanews.it/wp-content/uploads/2019/11/20191121_090943_1E63881F.jpg"/>
      </figure>
      <p>Roma, 21 nov. (askanews) – Fiat Chrysler Automobiles definisce in una nota “infondata” l’azione legale promossa ieri da General Motors e “conferma che si difenderà con tutte le forze dalla causa” dicendosi “convinta che le accuse mosse da General Motors non siano altro che un tentativo senza basi di distogliere l’attenzione dalle sfide proprie di quella società”.</p>
      <p>“Questa sconcertante manovra – prosegue – viene in un momento in cui FCA sta dimostrando di essere un concorrente sempre più forte e continua a creare importante valore per tutti i suoi stakeholders, implementando con successo la propria strategia di lungo periodo. Ciò comprende il suo piano di fondersi con PSA, che per parte sua ha completato con successo il risanamento delle attività europee che ha recentemente acquistato dalla General Motors”.</p>
      <p>FCA “si occuperà di questo straordinario tentativo di creare un diversivo nei modi dovuti e continuerà a concentrarsi sul produrre risultati record e realizzare la sua entusiasmante visione del futuro dell’industria automobilistica. FCA ha fiducia che prevarrà nel difendersi da queste accuse in tribunale e intende avvalersi di tutte le tutele disponibili in risposta a questa causa senza fondamento”.</p>
      <p>Fgl/Int9</p>
    </article>
  </body>
</html>