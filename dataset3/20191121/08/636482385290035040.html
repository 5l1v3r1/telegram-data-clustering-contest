<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/tragedie-la-braila-mama-tata-si-fiul-lor-spulberati-de-o-masina-video-20096889"/>
    <meta property="og:site_name" content="Cancan.ro"/>
    <meta property="article:published_time" content="2019-11-21T08:11:09+00:00"/>
    <meta property="og:title" content="Tragedie la Brăila! Mamă, tată şi fiul lor, spulberaţi de o mașină VIDEO"/>
    <meta property="og:description" content="O căruță în care se afla o întreagă familie, mamă, tată şi fiu, a fost lovită în plin de o dubă, la volanul căreia se afla un şofer turc. Accidentul a"/>
  </head>
  <body>
    <article>
      <h1>Tragedie la Brăila! Mamă, tată şi fiul lor, spulberaţi de o mașină VIDEO</h1>
      <address><time datetime="2019-11-21T08:11:09+00:00">21 Nov 2019, 08:11</time> by <a rel="author">Cristian Blanuta</a></address>
      <p>
        <b>O căruță în care se afla o întreagă familie, mamă, tată şi fiu, a fost lovită în plin de o dubă, la volanul căreia se afla un şofer turc. Accidentul a avut loc între între localităţile Viziru şi Bordei Verde.</b>
      </p>
      <p>Miercuri seara, la ora 17.47, polițiștii au fost anunțați, prin apel la 112, de un participant la trafic asupra faptului că pe DJ 211 A, la intrarea în localitatea brăileană Viziru și localitatea Bordei Verde, a avut loc un accident cu victime.</p>
      <p>Un bărbat în vârstă de 47 de ani, cetățean turc, care conduceau o autoutilitară marca Renault pe DJ 211A, dinspre localitatea Bordei Verde spre localitatea Viziru, a observat târziu o căruță încărcată cu baloți de ciocani pe care a lovit-o în partea din spate. În urma impactului, căruța s-a răsturnat, iar cele 3 persoane care se aflau în ea au căzut pe partea carosabilă. Șoferul turc le-a spus polițiștilor că în momentul când a văzut căruța, care nu era semnalizată, din față venea un alt autoturism, din sens opus, așa că nu a putut depăși.</p>
      <figure>
        <iframe src="https://www.youtube.com/embed/eVfyxqHFook" width="500" height="375" data-service="Youtube" scrolling="no"/>
      </figure>
      <p>În urma accidentului a rezultat decesul unui bărbat în vârstă de 41 de ani din comuna brăileană Viziru. Celelalte două persoane aflate în căruță, un bărbat în vârstă de 25 de ani și o femeie în vârstă de 51 de ani, au suferit vătămări corporale grave.</p>
      <p>La fața locului au sosit mai multe echipaje de poliție, cinci ambulanțe SAJ și două ambulanțe SMURD. Celor două persoane li s-au efectuat manevre de resuscitare înainte de a fi transportate la spital.</p>
      <p>Șoferul autospecialei a fost testat cu aparatul etilotest, rezultatul fiind negativ.</p>
      <p>În cauză a fost întocmit dosar penal pentru ucidere din culpă și vătămare corporală din culpa, scrie realitateadebraila.net.</p>
    </article>
  </body>
</html>