<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/sport/j-hotel-juventus-video-3119735/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-21T08:25:56+00:00"/>
    <meta property="og:title" content="J-Hotel, la Juventus ha presentato ufficialmente il suo albergo VIDEO"/>
    <meta property="og:description" content="TORINO – La Juventus ha presentato ufficialmente lo J-Hotel, suo albergo ufficiale, attraverso questo comunicato stampa: “Un’inaugurazione… non ordinaria per un hotel unico. Si è da poco concluso il taglio del nastro ufficiale del primo albergo italiano nato in collaborazione con un Club calcistico, il J|Hotel. Un progetto reso possibile dall’incontro di Lindbergh Hotels, uno dei maggiori esponenti dell’imprenditoria turistica italiana, con la Juventus, che ha aperto i battenti lo scorso 24 agosto in una zona strategica di Torino, non distante dall’aeroporto di Caselle; nel cuore dell’area denominata J|Village, vicino all’Allianz Stadium, allo Juventus Training Center, al J|Medical e alla WINS-World International School.Antonio Conte, la lettera di minacce è partita da FirenzeDiego Costa salta Juventus-Atletico Madrid per infortunio Si diceva, una cerimonia non ordinaria: non un taglio del nastro, ma un vero e proprio unveiling, alla presenza di Capitan Chiellini («Questo Hotel è bellissimo e confortevole, ed…"/>
  </head>
  <body>
    <article>
      <h1>J-Hotel, la Juventus ha presentato ufficialmente il suo albergo VIDEO</h1>
      <address><time datetime="2019-11-21T08:25:56+00:00">21 Nov 2019, 08:25</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/j-hotel-ansa.jpg"/>
        <figcaption>Lo J-Hotel (immagine Ansa)</figcaption>
      </figure>
      <p>TORINO – La <a href="https://www.blitzquotidiano.it/sport/sarri-juventus-agnelli-baku-3045460/">Juventus</a> ha presentato ufficialmente lo J-Hotel, suo albergo ufficiale, attraverso questo comunicato stampa: “Un’inaugurazione… non ordinaria per un hotel unico. Si è da poco concluso il taglio del nastro ufficiale del primo albergo italiano nato in collaborazione con un Club calcistico, il J|Hotel.</p>
      <p>Un progetto reso possibile dall’incontro di Lindbergh Hotels, uno dei maggiori esponenti dell’imprenditoria turistica italiana, con la Juventus, che ha aperto i battenti lo scorso 24 agosto in una zona strategica di Torino, non distante dall’aeroporto di Caselle; nel cuore dell’area denominata J|Village, vicino all’Allianz Stadium, allo Juventus Training Center, al J|Medical e alla WINS-World International School.</p>
      <figure>
        <a href="https://www.blitzquotidiano.it/sport/antonio-conte-lettera-minacce-3119995/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/antonio-conte-lettera-minacce-3119995/">
          <img src="https://static.blitzquotidiano.it/wp/wp-content/uploads/2019/11/conte-ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/antonio-conte-lettera-minacce-3119995/">Antonio Conte, la lettera di minacce è partita da Firenze</a>
      </h3>
      <figure>
        <a href="https://www.blitzquotidiano.it/sport/diego-costa-juventus-atletico-3119949/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/diego-costa-juventus-atletico-3119949/">
          <img src="https://static.blitzquotidiano.it/wp/wp-content/uploads/2019/11/diego-costa-ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/diego-costa-juventus-atletico-3119949/">Diego Costa salta Juventus-Atletico Madrid per infortunio</a>
      </h3>
      <p>Si diceva, una cerimonia non ordinaria: non un taglio del nastro, ma un vero e proprio unveiling, alla presenza di Capitan Chiellini («Questo Hotel è bellissimo e confortevole, ed è per noi davvero una seconda casa, un luogo che sentiamo nostro. Oggi parte una nuova avventura, una svolta e un altro tassello di crescita per la Juventus», le sue parole), dei partner nel progetto e di Chef Davide Scabin, che al termine della fase più istituzionale ha dato il via alla cena di inaugurazione.</p>
      <p>Perché il J|Hotel è unico: intanto, un’intera ala è dedicata alle camere riservate alla Prima Squadra, mentre, nella sua offerta al pubblico, l’albergo vive su due anime.</p>
      <p>La prima, nei weekend, fortemente “Sport and Leisure oriented” che diventa “Total Sport” quando c’è la partita permettendo agli ospiti di prenotare il proprio biglietto per assistere ai match casalinghi della Juventus o di seguire le partite fuori casa all’interno di una Match Room dedicata.</p>
      <p>La seconda, durante la settimana, è decisamente “Business Oriented”.</p>
      <p>Lo stile del J|Hotel si inserisce perfettamente nel contesto che lo circonda ma, una volta all’interno, le scelte di interior design connotano un ambiente moderno, di respiro internazionale, caldo e confortevole caratterizzato da accoglienti zone living e dagli eleganti salotti della hall.</p>
      <p>Le centotrentotto camere da cui è composto sono suddivise in cinque tipologie: Comfort, Deluxe, Executive, J|Executive e Suite. Trentacinque di queste, come si diceva, sono assegnate in permanenza ai Giocatori della Prima Squadra.</p>
      <p>Agli ospiti è garantito un riposo “da campioni”: i letti sono gli stessi assegnati in uso ai giocatori della Prima Squadra. Nella maggior parte delle camere il frigo bar è incluso nella tariffa e in tutte è presente il collegamento a SKY per poter seguire i match anche in TV.</p>
      <p>La maggior parte delle camere si affaccia inoltre su un giardino “segreto” interno: questo trasmette a chi sceglie la permanenza all’interno della struttura, la percezione di trovarsi in un luogo fuori dal tempo e dallo spazio circostante.</p>
      <p>Anche per la ristorazione, la scelta è non ordinaria, e dalla duplice identità, grazie a Tàola Restaurant e Tàola Lounge. Il primo è un ristorante che può ospitare fino a cento persone mentre il secondo può accogliere circa settanta ospiti in un luogo informale e confortevole ideale per pranzi e colazioni di lavoro veloci e per gli aperitivi serali, caratterizzata da un allestimento che si ispira allo stile Urban Newyorkese con orari prolungati tutti i giorni, dalle 11 alle 23.30, ed estesi di un’ora in occasione dei match casalinghi.</p>
      <p>L’offerta gastronomica di entrambi i format è stata curata, come si diceva, da Chef Davide Scabin, che ha voluto interpretare – come ha confermato proprio durante l’inaugurazione – il Tàola Restaurant come un luogo dove ci si ferma dopo un lungo viaggio, mixando così piatti tradizionali e ricette internazionali, restando fedele alla tradizione piemontese (Tàola è proprio la traduzione di “tavola” in dialetto del Piemonte). Invece, l’offerta beverage è a cura di Barz8, con una particolare attenzione alla cocktellerie: i grandi cocktail classici “locali” sono reinterpretati in chiave moderna, con spunti gastronomici e una sezione di drink vegani.</p>
      <p>E poi ancora l’offerta per i business traveller e per meeting, eventi aziendali di formazione e aggiornamento, di incentive e di team bulding. J|Hotel è dotato di un centro congressi che si compone di sei sale meeting modulabili: quattro con capienza fino a trenta persone e una fino a cento.</p>
      <p>Tutte sono attrezzate con luce naturale, tecnologie e infrastrutture audio video e di information technology all’avanguardia, e predisposte con schermi o videoproiettori e microfoni. Inoltre, le sale possono essere configurate con diversi allestimenti per adattarsi alle esigenze delle Aziende” (video YouTube).</p>
      <figure>
        <iframe src="https://www.youtube.com/embed/JZrNhiaARbo" width="640" height="360" data-service="Youtube" scrolling="no"/>
      </figure>
    </article>
  </body>
</html>