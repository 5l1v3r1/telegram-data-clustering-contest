<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2822586-fond-socstrahuvanna-sklikae-pozacergove-zasidanna-dla-ponovlenna-viplat.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T08:35:00+00:00"/>
    <meta property="og:title" content="Фонд соцстрахування скликає позачергове засідання для поновлення виплат"/>
    <meta property="og:description" content="Голова правління Фонду соціального страхування України Володимир Саєнко ініціює термінове позачергове засідання для відновлення виплат матеріального забезпечення."/>
  </head>
  <body>
    <article>
      <h1>Фонд соцстрахування скликає позачергове засідання для поновлення виплат</h1>
      <h2>Голова правління Фонду соціального страхування України Володимир Саєнко ініціює термінове позачергове засідання для відновлення виплат матеріального забезпечення.</h2>
      <address>
        <time datetime="2019-11-21T08:35:00+00:00">21 Nov 2019, 08:35</time>
      </address>
      <p>Про це йдеться на сторінці Фонду у <a href="https://www.facebook.com/VDFSSU/photos/a.857869967637130/2534111743346269/?type=3&amp;theater">Facebook</a>.</p>
      <p>"У зв’язку з критичною ситуацією, яка склалася у Фонді соціального страхування України з фінансуванням коштів на виплату матеріального забезпечення застрахованим особам, голова правління Володимир Саєнко звернувся до членів правління щодо термінового проведення 26 листопада позачергового засідання правління Фонду", - йдеться у повідомленні.</p>
      <p>Як повідомляв Укрінформ, напередодні Фонд соціального страхування України повідомив, що призупинив перерахування коштів на виплату матеріального забезпечення застрахованим особам. Виплати буде відновлено, коли уряд затвердить зміни до <a href="https://www.ukrinform.ua/tag-budzet">бюджету</a> Фонду на 2019 рік.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2822300-v-uradi-sprostovuut-prizupinenna-viplati-likarnanih-i-dekretnih.html">В уряді спростовують призупинення виплати лікарняних і декретних</a>
      </blockquote>
      <p>Як відомо, за загальнообов'язковим державним соціальним страхуванням у зв'язку з тимчасовою втратою працездатності надаються такі види матеріального забезпечення: допомога по тимчасовій непрацездатності (включаючи догляд за хворою дитиною), допомога по вагітності та пологах і допомога на поховання.</p>
      <p>Водночас, у Міністерстві соціальної політики заявили, що інформація про призупинення фінансування виплат Фондом соціального страхування не відповідає дійсності. У відомстві гарантують поновлення виплат.</p>
    </article>
  </body>
</html>