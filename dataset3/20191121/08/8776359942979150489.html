<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zib.com.ua/ua/140130-dlya_pyanih_vodiiv_zbilshat_stroki_prityagnennya_do_vidpovid.html"/>
    <meta property="og:site_name" content="Закон и Бизнес"/>
    <meta property="article:published_time" content="2019-11-21T08:35:00+00:00"/>
    <meta property="og:title" content="Для п’яних водіїв збільшать строки притягнення до відповідальності"/>
    <meta property="og:description" content="Майже третина п’яних водіїв уникає покарання. А все через те, що законодавець установив досить короткий строк для притягнення до адміністративної відповідальності."/>
  </head>
  <body>
    <article>
      <h1>Для п’яних водіїв збільшать строки притягнення до відповідальності</h1>
      <address>
        <time datetime="2019-11-21T08:35:00+00:00">21 Nov 2019, 08:35</time>
      </address>
      <p>
        <i>
          <b>Майже третина п’яних водіїв уникає покарання. А все через те, що законодавець установив досить короткий строк для притягнення до адміністративної відповідальності.</b>
        </i>
      </p>
      <p>Як наслідок, із 30000 адміністративних проваджень, де переважно фігурують п’яні водії за кермом, цього року закрито понад 8200 і тільки 13000 визнано винними, а 1666 — притягнено до відповідальності. Як зазначено у пояснювальній записці, це також пов’язано з тим, що органи поліції несвоєчасно передають матеріали до суду, а іноді й самі судді свідомо затягують розгляд таких справ.</p>
      <p>Автори проекту «Про внесення змін до Кодексу України про адміністративні правопорушення щодо зміни строків накладення адміністративних стягнень…» (№<a href="http://w1.c1.rada.gov.ua/pls/zweb2/webproc4_1?pf3511=67417">2455</a>) пропонують вплинути на таку практику. А для цього слід установити, що адміністративне стягнення за вчинення правопорушення, передбаченого ст.130 КпАП, може бути накладено протягом одного року з дня його вчинення.</p>
      <p>Втім, навряд чи такі зміни виправлять ситуацію, якщо йдеться про свідоме затягування розгляду справ. Напевне, було б простіше притягувати до відповідальності як працівників органів поліції, так і суддів, які сприяють уникненню п’яними водіями передбачених законом стягнень.</p>
      <related>
        <h4>Матеріали за темою</h4>
        <a href="https://zib.com.ua/ua/140117-vidsogodni_za_perevezennya_ditey_bez_avtokrisla_shtrafuvatim.html"/>
        <a href="https://zib.com.ua/ua/140101-posvidchennya_vodiya_mozhna_bude_vidnoviti_onlayn.html"/>
        <a href="https://zib.com.ua/ua/139878-bezpeka_ditey_na_dorozi_shtraf_u_510_grn_chi_specremin_za_3.html"/>
        <a href="https://zib.com.ua/ua/issue/682/"/>
        <a href="https://zib.com.ua/ua/139846-u_kievi_obmezhili_shvidkist_ruhu_avto_perelik_dorig.html"/>
        <a href="https://zib.com.ua/ua/139756-avstriyci_otrimayut_viplati_za_vidmovu_vid_avtomobilya.html"/>
        <a href="https://zib.com.ua/ua/issue/681/"/>
        <a href="https://zib.com.ua/ua/139774-vodiyski_prava_v_telefoni_zavantazhiti_dodatok_mozhna_bude_v.html"/>
        <a href="https://zib.com.ua/ua/139631-avtoshkoli_mozhut_zrobiti_neobovyazkovimi_-_proekt_zakonu.html"/>
        <a href="https://zib.com.ua/ua/issue/679/"/>
        <a href="https://zib.com.ua/ua/130172-koli_vmikati_vimikati_denni_hodovi_vogni_blizhne_svitlo_far_.html"/>
        <a href="https://zib.com.ua/ua/139319-policeyskiy_ne_mozhe_vidmovitisya_vid_testu_na_alkogol_-vs.html"/>
        <a href="https://zib.com.ua/ua/issue/676/"/>
        <a href="https://zib.com.ua/ua/139350-verhovniy_sud_pyaniy_za_kermom__sche_ne_zlochinec.html"/>
        <a href="https://zib.com.ua/ua/issue/677/"/>
        <a href="https://zib.com.ua/ua/139227-svidkiv_porushennya_pdr_obovyazkovo_mae_dopitati_sud_-_vs.html"/>
        <a href="https://zib.com.ua/ua/issue/675/"/>
        <a href="https://zib.com.ua/ua/138911-u_britanii_hochut_zaboroniti_koristuvannya_mobilnim_za_kermo.html"/>
        <a href="https://zib.com.ua/ua/138666-posilenu_vidpovidalnist_za_evroblyahi_vidterminuyut.html"/>
        <a href="https://zib.com.ua/ua/issue/671/"/>
        <a href="https://zib.com.ua/ua/138625-stari_avtomobili_perestanut_puskati_do_barseloni.html"/>
        <a href="https://zib.com.ua/ua/issue/670/"/>
        <a href="https://zib.com.ua/ua/138610-strit_i_ful-haus_kabmin_viznachiv_novi_stavki_na_krasivi_avt.html"/>
        <a href="https://zib.com.ua/ua/138541-britanka_pridumala_yak_zmusiti_vodiiv_znizhuvati_shvidkist.html"/>
        <a href="https://zib.com.ua/ua/issue/669/"/>
        <a href="https://zib.com.ua/ua/138411-za_bezpidstavne_zaynyattya_misc_dlya_elektrokariv_uvedut_sht.html"/>
        <a href="https://zib.com.ua/ua/issue/668/"/>
        <a href="https://zib.com.ua/ua/136616-v_ugorschini_elektromobili_mozhna_bude_zaryadzhati_cherez_ko.html"/>
        <a href="https://zib.com.ua/ua/issue/650/"/>
        <a href="https://zib.com.ua/ua/136607-sud_frn_zobovyazav_vidshkoduvati_zbitki_vlasnikam_dizelnih_a.html"/>
        <a href="https://zib.com.ua/ua/136548-vs_nazvav_vidomstvo_scho_viznachae_serednorinkovu_vartist_av.html"/>
        <a href="https://zib.com.ua/ua/issue/649/"/>
        <a href="https://zib.com.ua/ua/javascript:void(0);"/>
      </related>
    </article>
  </body>
</html>