<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galeri/fenerbahce/fenerbahcede-ozan-tufan-soku-sozlesme-teklifini-kabul-etmedi-aziz-yildirim"/>
    <meta property="og:site_name" content="FotoMaç"/>
    <meta property="article:published_time" content="2019-11-21T08:39:36+00:00"/>
    <meta property="og:title" content="Fenerbahçe'de Ozan Tufan şoku: Sözleşme teklifini kabul etmedi! Aziz Yıldırım..."/>
    <meta property="og:description" content="Fenerbahçe'de ara transfer dönemi adına çalışmalar aralıksız sürerken sarı lacivertliler hiç tahmin etmedikleri bir durum karşısında adeta şoku yaşadı. Son dakika gelişmesi dahilinde Milli Takım'ın ve Fenerbahçe'nin başarılı orta saha oyuncusu Ozan Tufan, sezon sonu bitecek olan sözleşmesine binaen sarı lacivertlilerden bir teklif aldı. Teklifi hiç düşünmeden reddeden Ozan'ın bu kararı Fenerbahçe'de şok etkisi yarattı. Peki, o teklif neydi? Ozan Tufan Fenerbahçe'den kendisine yapılan teklifi neden kabul etmedi? İşte son dakika Fenerbahçe haberinin ayrıntıları..."/>
  </head>
  <body>
    <article>
      <h1>Fenerbahçe'de Ozan Tufan şoku: Sözleşme teklifini kabul etmedi! Aziz Yıldırım...</h1>
      <address>
        <time datetime="2019-11-21T08:39:36+00:00">21 Nov 2019, 08:39</time>
      </address>
      <p>
        <b>Fenerbahçe'de ara transfer dönemi adına çalışmalar aralıksız sürerken sarı lacivertliler hiç tahmin etmedikleri bir durum karşısında adeta şoku yaşadı. Son dakika gelişmesi dahilinde Milli Takım'ın ve Fenerbahçe'nin başarılı orta saha oyuncusu Ozan Tufan, sezon sonu bitecek olan sözleşmesine binaen sarı lacivertlilerden bir teklif aldı. Teklifi hiç düşünmeden reddeden Ozan'ın bu kararı Fenerbahçe'de şok etkisi yarattı. Peki, o teklif neydi? Ozan Tufan Fenerbahçe'den kendisine yapılan teklifi neden kabul etmedi? İşte son dakika Fenerbahçe haberinin ayrıntıları...</b>
      </p>
      <figure>
        <img src="https://iaftm.tmgrup.com.tr/5705f7/0/0/0/0/0/0?u=https://iftm.tmgrup.com.tr/album/2019/11/21/fenerbahcede-ozan-tufan-soku-sozlesme-teklifini-kabul-etmedi-aziz-yildirim-1574325560845.jpg&amp;mw=1000&amp;l=1"/>
        <figcaption>Devre arası transfer çalışmalarını sürdüren Fenerbahçe'de son dakika gelişmeleri yaşanmaya devam ediyor...</figcaption>
      </figure>
      <figure>
        <img src="https://iaftm.tmgrup.com.tr/1504b8/0/0/0/0/0/0?u=https://iftm.tmgrup.com.tr/album/2019/11/21/fenerbahcede-ozan-tufan-soku-sozlesme-teklifini-kabul-etmedi-aziz-yildirim-1574325565500.jpg&amp;mw=1000&amp;l=1"/>
        <figcaption>Sarı lacivertliler bir yandan takviye için hummalı bir çalışma yürütürken diğer yandan iç transfer konusunda hamleler yapıyor.</figcaption>
      </figure>
      <figure>
        <img src="https://iaftm.tmgrup.com.tr/61f9b8/0/0/0/0/0/0?u=https://iftm.tmgrup.com.tr/album/2019/11/21/fenerbahcede-ozan-tufan-soku-sozlesme-teklifini-kabul-etmedi-aziz-yildirim-1574325558636.jpg&amp;mw=1000&amp;l=1"/>
        <figcaption>Fenerbahçe, sezon sonunda sözleşmesi sona erecek futbolcuların durumlarına bakarken, kalmak istedikleriyle de masaya oturdu.</figcaption>
      </figure>
      <figure>
        <img src="https://iaftm.tmgrup.com.tr/126c2f/0/0/0/0/0/0?u=https://iftm.tmgrup.com.tr/album/2019/11/21/fenerbahcede-ozan-tufan-soku-sozlesme-teklifini-kabul-etmedi-aziz-yildirim-1574325572600.jpg&amp;mw=1000&amp;l=1"/>
        <figcaption>Bu isimlerin başında da son iki sezondur gösterdiği performansla fark yaratan Ozan Tufan geliyor.</figcaption>
      </figure>
      <figure>
        <img src="https://iaftm.tmgrup.com.tr/6b5048/0/0/0/0/0/0?u=https://iftm.tmgrup.com.tr/album/2019/11/21/fenerbahcede-ozan-tufan-soku-sozlesme-teklifini-kabul-etmedi-aziz-yildirim-1574325571859.png&amp;mw=1000&amp;l=1"/>
        <figcaption>Geçen sezonun ikinci yarısıyla birlikte çıkışa geçen futbolcu, hem Fenerbahçe'nin hem de A Milli Takımı'nın değişilmez ismi konuma geldi.</figcaption>
      </figure>
      <figure>
        <img src="https://iaftm.tmgrup.com.tr/79aeb3/0/0/0/0/0/0?u=https://iftm.tmgrup.com.tr/album/2019/11/21/fenerbahcede-ozan-tufan-soku-sozlesme-teklifini-kabul-etmedi-aziz-yildirim-1574325573123.jpg&amp;mw=1000&amp;l=1"/>
        <figcaption>Bu sezon sonunda mukavelesi bitecek olan sarı-lacivertlilerin milli futbolcusu Ozan Tufan son durumu itibariyle kıymete binmiş durumda...</figcaption>
      </figure>
      <figure>
        <img src="https://iaftm.tmgrup.com.tr/3b0847/0/0/0/0/0/0?u=https://iftm.tmgrup.com.tr/album/2019/11/21/fenerbahcede-ozan-tufan-soku-sozlesme-teklifini-kabul-etmedi-aziz-yildirim-1574325572601.png&amp;mw=1000&amp;l=1"/>
        <figcaption><b>TRANSFER RADARINDA...<br/></b>EURO 2020'de de birçok önemli kulübün yakından takip edeceği başarılı orta saha ile yapılan görüşmeler olumsuz sonuçlandı.</figcaption>
      </figure>
      <figure>
        <img src="https://iaftm.tmgrup.com.tr/ebe3c0/0/0/0/0/0/0?u=https://iftm.tmgrup.com.tr/album/2019/11/21/fenerbahcede-ozan-tufan-soku-sozlesme-teklifini-kabul-etmedi-aziz-yildirim-1574325569649.jpg&amp;mw=1000&amp;l=1"/>
        <figcaption><b>ŞARTLARI KABUL ETMEDİ!<br/></b>Milliyet'in haberine göre; Ozan, Fenerbahçe'de devam etmek istese de, kendisine önerilen şartları kabul etmedi.</figcaption>
      </figure>
      <figure>
        <img src="https://iaftm.tmgrup.com.tr/e26008/0/0/0/0/0/0?u=https://iftm.tmgrup.com.tr/album/2019/11/21/fenerbahcede-ozan-tufan-soku-sozlesme-teklifini-kabul-etmedi-aziz-yildirim-1574325584140.jpg&amp;mw=1000&amp;l=1"/>
        <figcaption>3 yıllık anlaşma yerine daha uzun süreli bir sözleşme bekleyen futbolcunun, ayrıca kendisine teklif edilen ücreti de düşük bulduğu öğrenildi.</figcaption>
      </figure>
      <figure>
        <img src="https://iaftm.tmgrup.com.tr/9e70d9/0/0/0/0/0/0?u=https://iftm.tmgrup.com.tr/album/2019/11/21/fenerbahcede-ozan-tufan-soku-sozlesme-teklifini-kabul-etmedi-aziz-yildirim-1574325572510.jpg&amp;mw=1000&amp;l=1"/>
        <figcaption>Maaş ücretlerini düşürmek için 1-1.5 milyon euro arasında teklifler yapan yönetimin önerisine olumsuz bakan Ozan, üç yıldan daha uzun süren bir sözleşme istiyor.</figcaption>
      </figure>
      <figure>
        <img src="https://iaftm.tmgrup.com.tr/77aa35/0/0/0/0/0/0?u=https://iftm.tmgrup.com.tr/album/2019/11/21/fenerbahcede-ozan-tufan-soku-sozlesme-teklifini-kabul-etmedi-aziz-yildirim-1574325576262.jpg&amp;mw=1000&amp;l=1"/>
        <figcaption>Milli futbolcunun ilk tercihi Fenerbahçe olsa da, futbolcuyu Avrupa'nın birçok kulübü de takibe almış durumda...</figcaption>
      </figure>
      <figure>
        <img src="https://iaftm.tmgrup.com.tr/e5f3b3/0/0/0/0/0/0?u=https://iftm.tmgrup.com.tr/album/2019/11/21/fenerbahcede-ozan-tufan-soku-sozlesme-teklifini-kabul-etmedi-aziz-yildirim-1574325572994.jpg&amp;mw=1000&amp;l=1"/>
        <figcaption><b>BEDAVA GİDEBİLİR!<br/></b>Sezon sonu sözleşmesi sona ereceği için bonservissiz ayrılma hakkı da söz konusu olan Ozan'ın gideceği takımda bu avantajını kullanarak yüksek ücret alması söz konusu...</figcaption>
      </figure>
      <figure>
        <img src="https://iaftm.tmgrup.com.tr/604648/0/0/0/0/0/0?u=https://iftm.tmgrup.com.tr/album/2019/11/21/fenerbahcede-ozan-tufan-soku-sozlesme-teklifini-kabul-etmedi-aziz-yildirim-1574325571332.jpg&amp;mw=1000&amp;l=1"/>
        <figcaption>Yönetim ise yeni yapılacak sözleşmelerde maaş skalasını düşürmeye çalışıyor. Artık 2 milyon euro ve üzerinde hiçbir oyuncuya garanti ücret vermek istemiyor.</figcaption>
      </figure>
      <figure>
        <img src="https://iaftm.tmgrup.com.tr/370b15/0/0/0/0/0/0?u=https://iftm.tmgrup.com.tr/album/2019/11/21/fenerbahcede-ozan-tufan-soku-sozlesme-teklifini-kabul-etmedi-aziz-yildirim-1574325573285.jpg&amp;mw=1000&amp;l=1"/>
        <figcaption><b>FFP SIKINTISI<br/></b>Bu yüzden oyunculara 1-1.5 milyon euro bandından teklifler yapılıyor. Finansal Fair Play nedeniyle maaş bütçe zorunluluğu yönetimi oldukça zorluyor.</figcaption>
      </figure>
      <figure>
        <img src="https://iaftm.tmgrup.com.tr/c665b1/0/0/0/0/0/0?u=https://iftm.tmgrup.com.tr/album/2019/11/21/fenerbahcede-ozan-tufan-soku-sozlesme-teklifini-kabul-etmedi-aziz-yildirim-1574325580790.jpg&amp;mw=1000&amp;l=1"/>
        <figcaption>Fenerbahçe Başkanı Ali Koç, iç transfer konusunda önceki yönetime göre farklı bir yol izliyor.</figcaption>
      </figure>
      <figure>
        <img src="https://iaftm.tmgrup.com.tr/01472a/0/0/0/0/0/0?u=https://iftm.tmgrup.com.tr/album/2019/11/21/fenerbahcede-ozan-tufan-soku-sozlesme-teklifini-kabul-etmedi-aziz-yildirim-1574325576461.jpg&amp;mw=1000&amp;l=1"/>
        <figcaption>Aziz Yıldırım Yönetimi, istisna olmadığı sürece sezon biter ve ardından oyuncularla masaya oturmayı tercih ederdi. Şampiyonluk gelmeden oyuncularla masaya oturmaya pek sıcak bakmazdı.</figcaption>
      </figure>
      <figure>
        <img src="https://iaftm.tmgrup.com.tr/dfe76e/0/0/0/0/0/0?u=https://iftm.tmgrup.com.tr/album/2019/11/21/fenerbahcede-ozan-tufan-soku-sozlesme-teklifini-kabul-etmedi-aziz-yildirim-1574325577300.jpg&amp;mw=1000&amp;l=1"/>
        <figcaption>Koç ise eski yönetimler gibi davranmıyor, sezon sonuna bırakmadan takımın ihtiyacı olan isimlere bir an önce en uygun şartlarda imza attırmaya çalışıyor.</figcaption>
      </figure>
    </article>
  </body>
</html>