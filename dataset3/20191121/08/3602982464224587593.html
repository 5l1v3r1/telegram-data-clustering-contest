<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/binnenland/zoet-berghuis-en-babel-mogen-mee-naar-ek/"/>
    <meta property="og:site_name" content="Sportnieuws"/>
    <meta property="article:published_time" content="2019-11-21T08:48:22+00:00"/>
    <meta property="og:title" content="‘Zoet, Berghuis en Babel mogen niet mee naar het EK’"/>
    <meta property="og:description" content="Nog ruim 6 maanden en dan begint het EK 2020. Voor die tijd moeten alle spelers zorgen dat ze fit blijven en vooral niet geblesseerd raken. Dan maken ze kans om tot de definitieve EK-selectie van bondscoach Ronald Koeman te behoren. Dat wil natuurlijk iedereen! Wij vroegen de lezers van Sportnieuws.nl om alvast hun ideale…"/>
  </head>
  <body>
    <article>
      <h1>‘Zoet, Berghuis en Babel mogen niet mee naar het EK’</h1>
      <address>
        <time datetime="2019-11-21T08:48:22+00:00">21 Nov 2019, 08:48</time>
      </address>
      <p>
        <b>Nog ruim 6 maanden en dan begint het EK 2020. Voor die tijd moeten alle spelers zorgen dat ze fit blijven en vooral niet geblesseerd raken. Dan maken ze kans om tot de definitieve EK-selectie van bondscoach Ronald Koeman te behoren. Dat wil natuurlijk iedereen! Wij vroegen de lezers van Sportnieuws.nl om alvast <a href="https://sportnieuws.nl/voetbal/binnenland/stem-stel-ek-voetbal-begint-nu-welke-23-spelers-neem-mee-poll/">hun ideale selectie samen te stellen</a>. Uit de meer dan 1500 stemmen per positie kwamen een paar opvallende namen.</b>
      </p>
      <p>Zo moet bij de keepers Jeroen Zoet van PSV thuisblijven. Het Sportnieuws-publiek ziet liever dat Jasper Cillessen, Marco Bizot (AZ) en <b>Tim Krul</b> meegaan. De doelman van Norwich City staat natuurlijk bij veel voetbalfans op het netvlies als de held van de penaltyserie tijdens het WK-duel met Costa Rica in 2014.</p>
      <figure>
        <iframe src="https://www.youtube.com/embed/tX91GWAEv7o" width="560" height="315" data-service="Youtube" scrolling="no"/>
      </figure>
      <p><b>Strootman</b><br/>Achterin zien we geen verrassingen. Daar komen de bekende namen voorbij. Pas op het middenveld is er weer een opvallende keuze. Ondanks alle kritiek die hij krijgt, zit <b>Kevin Strootman</b> 'gewoon' bij de selectie. Hij blijft Davy Klaassen van Werder Bremen nét voor. Een mooie opsteker voor de middenvelder van Olympique Marseille.<br/><br/><b>Geen Babel</b><br/>Voorin gaat de boel wel op de schop. De stemmers hebben geen zin meer in spelers als <b>Ryan Babel en Steven Berghuis</b>. Na hun debuut tegen Estland zien 'we' veel liever dat Koeman de AZ-talenten <b>Calvin Stengs en Myron Boadu</b> meeneemt. Ook is er geen plaats voor Luuk de Jong en Wout Weghorst. De spitsen zouden Memphis Depay, Donyell Malen en dus eventueel Boadu moeten zijn.<br/><br/><b>De ideale, 23-koppige selectie van Oranje voor het EK 2020:</b><br/><br/><b>Keepers:</b> Jasper Cillessen (Valencia), Marco Bizot (AZ) en Tim Krul (Norwich City).<br/><br/><b>Verdedigers:</b> Virgil van Dijk (Liverpool), Matthijs de Ligt (Juventus), Joël Veltman (Ajax), Daley Blind (Ajax), Denzel Dumfries (PSV), Nathan Aké (Bournemouth), Stefan de Vrij (Inter) en Patrick van Aanholt (Crystal Palace).<br/><br/><b>Middenvelders:</b> Georginio Wijnaldum (Liverpool), Frenkie de Jong (FC Barcelona), Donny van de Beek (Ajax), Davy Pröpper (Brighton), Kevin Strootman (Olympique Marseille) en Marten de Roon (Atalanta).<br/><br/><b>Aanvallers:</b> Quincy Promes (Ajax), Memphis Depay (Olympique Lyon), Donyell Malen (PSV), Calvin Stengs (AZ), Myron Boadu (AZ) en Steven Bergwijn (PSV).</p>
    </article>
  </body>
</html>