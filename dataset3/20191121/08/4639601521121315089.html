<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/21/sports/senario-gia-eyropaiko-teliko-sto-pagkritio/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-21T08:00:22+00:00"/>
    <meta property="og:title" content="Σενάριο για ευρωπαϊκό τελικό στο Παγκρήτιο"/>
    <meta property="og:description" content="Στη σημερινή συνεδρίαση της Εκτελεστικής Επιτροπής της ΕΠΟ θα τεθεί επί τάπητος η προοπτική της υποψηφιότητας για τον τελικό του νεοσύστατου Europa Conference League στο Ηράκλειο."/>
  </head>
  <body>
    <article>
      <h1>Σενάριο για ευρωπαϊκό τελικό στο Παγκρήτιο</h1>
      <h2>Στη σημερινή συνεδρίαση της Εκτελεστικής Επιτροπής της ΕΠΟ θα τεθεί επί τάπητος η προοπτική της υποψηφιότητας για τον τελικό του νεοσύστατου Europa Conference League στο Ηράκλειο.</h2>
      <address><time datetime="2019-11-21T08:00:22+00:00">21 Nov 2019, 08:00</time> by <a rel="author">ΤοΒΗΜΑ Team</a></address>
      <p>Ευρωπαϊκός τελικός στο Ηράκλειο; Είναι μία πιθανότητα σύμφωνα με όσα γράφει η εφημερίδα «Live Sport» στο φύλλο της Πέμπτης. Κυρίως σε επίπεδο προθέσεων, αφού ακόμα δεν υπάρχει καμία ειλημμένη απόφαση, ούτε συγκεκριμένος σχεδιασμός.</p>
      <p>Η πραγματική βάση του σεναρίου είναι ότι στη σημερινή (21/11) συνεδρίαση της Εκτελεστικής Επιτροπής της ΕΠΟ, θα τεθεί επί τάπητος η προοπτική να αναλάβει το Παγκρήτιο Στάδιο τη διεξαγωγή ενός τελικού του νεοσύστατου Europa Conference League, που θα διοργανώσει η UEFA.</p>
      <p>
        <a href="https://www.in.gr/2019/11/21/economy/syntaksi-poioi-dimosioi-ypalliloi-vgainoun-noritera-se-syntaksi/">Σύνταξη : Ποιοι δημόσιοι υπάλληλοι βγαίνουν νωρίτερα σε σύνταξη</a>
      </p>
      <p>Η διοργάνωση θα είναι η τρίτη στην ιεραρχία, μετά το Champions League και το Europa League και θα αρχίσει από τη σεζόν 2021-2022. Προορίζεται για τις ομάδες από τις χώρες με χαμηλή βαθμολογία στο ranking της UEFA και τα στάδιο που θα φιλοξενήσει τον τελικό θα έχει λιγότερες προϋποθέσεις, σε σχέσεις με τα αντίστοιχα event του Champions League και του Europa League.</p>
      <p>Το Παγκρήτιο έχει τις υποδομές και τη χωρητικότητα για ένα τέτοιο παιχνίδι, το Ηράκλειο είναι μεγάλη πόλη με αεροδρόμιο, οπότε και η Εκτελεστική Επιτροπή της Ομοσπονδίας θα διερευνήσει την τελεσφόρηση του εγχειρήματος.</p>
      <p>
        <a href="https://www.tovima.gr/2019/11/21/opinions/ena-pragmatika-kalo-neo/">Ενα πραγματικά καλό νέο!</a>
      </p>
    </article>
  </body>
</html>