<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-up-police-constable-result-49568-vacancies-2019-who-will-get-up-police-sipahi-job-if-candidates-gets-same-marks-know-uppbpb-rules-2860969.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-21T08:32:47+00:00"/>
    <meta property="og:title" content="UP Police Constable Result 2019: जानें बराबर मार्क्स के केस में किस उम्मीदवार को मिलेगी नौकरी"/>
    <meta property="og:description" content="UP Police Constable Result 2019: जो उम्मीदवार यूपी पुलिस 49568 सिपाही भर्ती लिखित परीक्षा में पास हो गए हैं उन्हें फाइनल सेलेक्शन लिस्ट के नियम जान लेने चाहिए। उन्हें पता होना चाहिए कि उन्हें जॉब..."/>
  </head>
  <body>
    <article>
      <h1>UP Police Constable Result 2019: जानें बराबर मार्क्स के केस में किस उम्मीदवार को मिलेगी नौकरी</h1>
      <address><time datetime="2019-11-21T08:32:47+00:00">21 Nov 2019, 08:32</time> by <a rel="author">लाइव हिन्दुस्तान टीम,नई दिल्ली</a></address>
      <p>UP Police Constable Result 2019: जो उम्मीदवार यूपी पुलिस 49568 सिपाही भर्ती लिखित परीक्षा में पास हो गए हैं उन्हें फाइनल सेलेक्शन लिस्ट के नियम जान लेने चाहिए। उन्हें पता होना चाहिए कि उन्हें जॉब कैसे मिलेगी। किन नियमों पर खरे उतरने के बाद उनका नाम फाइनल मेरिट लिस्ट में डाला जाएगा। अब पास उम्मीदवारों को डॉक्यूमेंट वेरिफिकेशन (डीवी), शारीरिक मानक परीक्षण (पीएसटी) व शारीरिक दक्षता परीक्षा (पीईटी) के लिए बुलाया जाएगा। पीईटी में पास उम्मीदवारों के लिखित परीक्षा में प्राप्तांक, प्रत्येक श्रेणी के अभ्यर्थियों की चयन सूची आरक्षण नीति को ध्यान में रखते हुए जारी की जाएगी। यानी मेरिट लिस्ट लिखित परीक्षा में प्राप्तांकों के आधार पर बनेगी। पीईटी में पास होने वाले उन उम्मीदवारों के जॉब पाने के चांस होंगे जिनके लिखित परीक्षा में अच्छे मार्क्स हैं। यह ध्यान रखें कि कोई वेटिंग लिस्ट जारी नहीं की जाएगी।</p>
      <p><b>अगर फाइनल मेरिट में अंक समान हो तो क्या होगा?</b><br/>अगर दो या उससे अधिक उम्मीदवारों के फाइनल मेरिट लिस्ट में अंक समान हैं तो जॉब उसे मिलेगी जिसकी आयु अधिक होगी। और अगर आयु और अंक दोनों समान हैं तो जॉब आपके नाम के पहले अक्षर (अंग्रेजी वर्णमाला- हाईस्कूल (10वीं) के नाम के अनुसार) तय की जाएगी। जिसका नाम का पहले वर्ण पहले आएगा उसे जॉब मिलेगी। </p>
      <h3>
        <a href="https://www.livehindustan.com/career/story-up-police-constable-result-2019-declared-check-upprpb-up-police-49568-sipahi-bharti-result-cut-off-merit-list-here-is-direct-link-2860052.html">UP Police constable Result 2019: यूपी पुलिस 49568 कांस्टेबल भर्ती रिजल्ट uppbpb.gov.in पर जारी</a>
      </h3>
      <p>उत्तर प्रदेश पुलिस भर्ती एवं प्रोन्नति बोर्ड ने पुलिस एवं पीएसी में सिपाही के 49568 पदों पर भर्ती के लिए कराई गई लिखित परीक्षा का परिणाम बुधवार देर शाम घोषित कर दिया। अब चयनित उम्मीदवारों को अभिलेखों की जांच और शारीरिक मानक परीक्षण किया जाएगा। अभ्यर्थियों में से कुल रिक्तियों की संख्या को देखते हुए मेरिट के आधार पर 2.5 गुना ज्यादा यानी 1,23,921 अभ्यर्थियों को शैक्षिक एवं अन्य अभिलेखों की जांच और शारीरिक मानक परीक्षण के लिए बुलाया है।  यदि अपेक्षित संख्या में अभ्यर्थी सफल नहीं होते हैं तो मेरिट के आधार पर अन्य अभ्यर्थियों को भी अभिलेखों की जांच एवं शारीरिक मानक परीक्षण के लिए बुलाया जाएगा।</p>
    </article>
  </body>
</html>