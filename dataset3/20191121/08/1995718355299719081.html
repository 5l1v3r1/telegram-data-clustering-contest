<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152668-stalo-zle-pislia-cukerok-na-rivnenschyni--masove-otruiennia-ditej"/>
    <meta property="og:site_name" content="ВолиньPost"/>
    <meta property="article:published_time" content="2019-11-21T08:18:00+00:00"/>
    <meta property="og:title" content="Стало зле після цукерок: на Рівненщині – масове отруєння дітей"/>
    <meta property="og:description" content="У Здовбиці на Рівненщині отруїлось 12 дітей"/>
  </head>
  <body>
    <article>
      <h1>Стало зле після цукерок: на Рівненщині – масове отруєння дітей</h1>
      <address>
        <time datetime="2019-11-21T08:18:00+00:00">21 Nov 2019, 08:18</time>
      </address>
      <p>У Здолбунівському районі на Рівненщині – масове отруєння дітей.<br/><br/>Так, 20 листопада, на лікарняне ліжко із гострим отруєнням потрапили 12 учнів Здовбицької загальноосвітньої школи, - пише ГУНП у Рівненській області.<br/><br/>Повідомлення про госпіталізованих дітей до поліції надійшло від медиків близько 15:30.<br/><br/>Як з’ясували поліцейські, п’ятикласників того дня пригостила цукерками однокласниця з нагоди дня народження, після чого дітям стало зле. Школярів доставили до районної лікарні із гострим отруєнням продуктами харчування у стані середньої тяжкості. Після надання допомоги їхньому життю нічого не загрожує. Наразі вони ще перебувають у медзакладі.<br/><br/>Слідчі за фактом порушення санітарних правил і норм щодо запобігання інфекційним захворюванням та масовим отруєнням у поліції розпочали досудове розслідування за частиною 1 статті 325 Кримінального кодексу України. <br/><br/>У рамках кримінального провадження поліцейські встановлюють усі обставини події та осіб, причетних до вчиненого злочину. Попередньо відомо, що цукерки купувалися на одному із ринків Рівного.</p>
    </article>
  </body>
</html>