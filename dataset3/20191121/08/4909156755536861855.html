<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davar1.co.il/200932/"/>
    <meta property="og:site_name" content="דבר העובדים בארץ ישראל"/>
    <meta property="article:published_time" content="2019-11-21T08:15:00+00:00"/>
    <meta property="og:title" content="כל כך פשוט כשזה בסרט"/>
    <meta property="og:description" content="ביום הקולנוע שמתקיים זו הפעם השביעית משתתפות כל רשתות הקולנוע בישראל וכל הסרטים המוצגים בימים אלו כלולים במבצע | בנוסף, יוקרנו מספר סרטים חדשים בהצגות בכורה | כל הפרטים בכתבה"/>
  </head>
  <body>
    <article>
      <h6 class="kicker">חגיגה לעיניים</h6>
      <h1>כל כך פשוט כשזה בסרט</h1>
      <h2>יום הקולנוע: אל תפספסו את ההזדמנות לראות היום סרטים ב-10 שקלים. <br/>ביום הקולנוע שמתקיים זו הפעם השביעית משתתפות כל רשתות הקולנוע בישראל וכל הסרטים המוצגים בימים אלו כלולים במבצע | בנוסף, יוקרנו מספר סרטים חדשים בהצגות בכורה | כל הפרטים בכתבה</h2>
      <address><time datetime="2019-11-21T08:15:00+00:00">21 Nov 2019, 08:15</time> by <a rel="author">דבר</a></address>
      <p>יום הקולנוע יתקיים מחר (חמישי) בפעם השביעית ובסגרתו ניתן יהיה לצפות בסרטים בבתי הקולנוע ברחבי הארץ בעשרה שקלים בלבד. כרטיס לסרטי תלת־ממד יעלה 14 שקלים.</p>
      <p>ביוזמה של התאחדות בתי הקולנוע ישתתפו כל רשתות הקולנוע בישראל ובהם רשתות יס פלאנט, סינמה סיטי, HOT CINEMA, בתי הקולנוע לב, רב חן, מובילנד, וכן בתי הקולנוע פרימיום סינמה אשקלון, בית גבריאל צמח וקולנוע אילת. כל הסרטים המוצגים משתתפים במבצע, ללא יוצא מן הכלל והם יוצגו ב-41 בתי קולנוע שכוללים כ־370 מסכים.</p>
      <p>ברשימת הסרטים שמוקרנים: "פורד נגד פרארי", "המלאכיות של צ'רלי", "שליחות קטלנית: גורל אפל", "דיוקן של נערה עולה באש" ו"הקרב על מידוויי". ברשימת הסרטים הישראליים שמוקרנים: "מחילה", "הרפתקה בשחקים", "פול גז", "בשורות טובות", "ימים נוראים", "המחשמלים" ו"אלוהי הפסנתר". כמו כן, יוקרנו ביום זה שורה של סרטים בהקרנות בכורה, ובהם "21 גשרים", "ידיד הדייגים", "האירי", עיר יתומה" ו"חטוף".</p>
      <p>מבצעי יום הקולנוע תקפים בכל שעות היום, בהתאם ללוח ההקרנות. בחלק מבתי קולנוע ההקרנות יתחילו ב־10:00 בבוקר ויימשכו עד לשעות הקטנות של הלילה.</p>
      <p>ביום הקולנוע בשנה שעברה פקדו את בתי הקולנוע יותר מ־250 אלף בני אדם ברחבי הארץ. מנכ"ל התאחדות ענף הקולנוע בישראל, דני כפרי, אמר כי "ההצלחה האדירה של ימי הקולנוע הקודמים הבהירה לנו שיש קהל ושיש דרישה רבה לצריכת קולנוע בישראל. זה יום שהפך למסורת ומאפשר לקהל לבוא ולחגוג קולנוע בסכום סמלי".</p>
      <p>למידע נוסף ניתן להיכנס לאתרי האינטרנט של רשתות הקולנוע השותפות ליום הקולנוע.​</p>
    </article>
  </body>
</html>