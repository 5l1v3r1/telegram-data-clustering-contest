<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ashdodnet.com/%d7%94%d7%91%d7%9c%d7%95%d7%92%d7%99%d7%9d/%d7%90%d7%a1%d7%98%d7%a8%d7%95%d7%9c%d7%95%d7%92%d7%99%d7%94/374"/>
    <meta property="og:site_name" content="אשדוד נט"/>
    <meta property="article:published_time" content="2019-11-21T08:05:00+00:00"/>
    <meta property="og:title" content="אסטרולוגיה - עוזי הכהן"/>
    <meta property="og:description" content="תחזית שבועית על פי התרולוגיה וקלפי הטארוט לשבוע שבין 22/11/19 ועד 28/11/19"/>
  </head>
  <body>
    <article>
      <h1>אסטרולוגיה - עוזי הכהן</h1>
      <address><time datetime="2019-11-21T08:05:00+00:00">21 Nov 2019, 08:05</time> by <a rel="author">עוזי הכהן</a></address>
      <h3>תחזית שבועית על פי התרולוגיה וקלפי הטארוט לשבוע שבין 22/11/19 ועד 28/11/19</h3>
      <p>
        <b>
          <u>טלה:</u>
        </b>
      </p>
      <p>
        <b>שבוע חיובי ניצב בפתח. דברים שלקו בסחבת ושהיו תקועים עד עתה, מקבלים תפנית חיובית ומתחילים לזוז... והשיפור יבוא בעיקר בנושאים שקשורים ב<a href="https://board.ashdodnet.com/%D7%94%D7%A6%D7%A2%D7%95%D7%AA-%D7%A2%D7%91%D7%95%D7%93%D7%94">עבודה</a>, פרנסה וקריירה. </b>
        <b>באופן כללי: </b>
        <b>המוטו של שבוע זה בא לומר לכם שעכשיו הזמן לפעול במרץ, בנחישות ומתוך מקום של אמונה שבורא עולם ברוב חסדו מלווה אתכם ותומך בכם בכול עת. עכשיו הזמן לקדם רעינות, לשפר עמדות ולנצל את התקופה הקרובה כדי לצבור כוחות של אמונה ביכולותיכם לפעול ולעשות הן מבחינת הקרירה והתעסוקה והן מבחינה של להטיב עם מצבכם הכלכלי והחומרי. </b>
        <b>חשוב לא להביט לאחור ולהקפיד ולצעוד קדימה.</b>
      </p>
      <p>
        <b>ב<a href="https://board.ashdodnet.com/%D7%94%D7%A6%D7%A2%D7%95%D7%AA-%D7%A2%D7%91%D7%95%D7%93%D7%94">עבודה</a>: מתרחשים תהליכים שמצריכים מכם להתנהג באופן קצת יותר אסרטיבי ונחוש. התנהגות שכזו תאפשר לכם לשמור על האינטרסים שלכם לבל יפגעו. נושא או פרויקט חדש בו אתם לוקחים חלק מצריך מכם השקעה של זמן ואנרגיה. הקלפים מראים שלמרות הקשיים, ההשקעה משתלמת.</b>
      </p>
      <p>
        <b>בבית: חוסר שיקול דעת עשוי להציב אתכם בעמדת התגוננות שאין בה צורך. חשיבה של - "סוף מעשה במחשבה תחילה", עשויה למנוע מכם את הצורך בהסברים והתנצלויות. זוגיות: לאחר תקופה שבה הזוגיות שלכם חוותה מהמורות וקשיים, אתם ניצבים השבוע בנקודה חדשה שבה יש לכם את היכולת ללבן כעסים ולברר מה בדיוק מפריע לכם לממש את הזוגיות עליה אתם חולמים. ההבנה שרק בשיחה פתוחה וגלויה תוכלו לסדר את הדברים היא נקודת המוצא לכל בעיותיכם. אם אינכם מסו<a href="https://www.ashdodnet.com/%d7%97%d7%93%d7%a9%d7%95%d7%aa-%d7%90%d7%a9%d7%93%d7%95%d7%93/59733/588">גלים</a> לעשות זאת בכוחות עצמכם, מומלץ לפנות לעזרתו של איש מקצוע שילווה, ידריך וייעץ.</b>
      </p>
      <p>
        <b>לרווקים: אנרגיה חדשה מזמנת לכם מצבים נאים וטובים לפגוש ולהכיר אנשים בני זוג חדשים. היכרות חדשה שהחלה על צג המחשב, מקבלת הזדמנות לצאת מהעולם הווירטואלי ולעבור לפסים מעשיים. השבוע חשוב להקפיד בכול הקשור לבטיחות ב<a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%9E%D7%95%D7%A8%D7%99%D7%9D-%D7%9C%D7%A0%D7%94%D7%99%D7%92%D7%94">נהיגה</a>, בנסיעה, ושימוש בדרך. <a href="https://www.ashdodnet.com/%d7%9e%d7%92%d7%96%d7%99%d7%9f-%d7%90%d7%a9%d7%93%d7%95%d7%93/%d7%9b%d7%9a-%d7%94%d7%a4%d7%9b%d7%94-%d7%94%d7%98%d7%99%d7%99%d7%9c%d7%aa-%d7%94%d7%97%d7%93%d7%a9%d7%94-%d7%91%d7%90%d7%a9%d7%93%d7%95%d7%93-%d7%9c%d7%98%d7%99%d7%99%d7%9c%d7%aa-%d7%97%d7%95%d7%9c-%d7%99%d7%9d-%d7%95%d7%99%d7%93%d7%90%d7%95-335460/14">טיול</a>, נסיעה או חופשה קצרה נראים באופק והדבר מומלץ בחום. שבוע טוב ואלוהים אתכם!!</b>
      </p>
      <p>
        <b> </b>
      </p>
      <p>
        <b>
          <u>הכוונה רוחנית:</u>
        </b>
        <b>אילו רק יכולנו להפסיק לומר "אני לא יכול" או "איני מסוגל", עולם חדש ונפלא היה נפתח בפנינו. נסו להוציא את ה"איני יכול" מהלקסיקון שלכם. עשו זאת ברצינות. בכל פעם שבה אתם אומרים "איני יכול", תנו ח"י שקלים לצדקה. מעניין כמה שקלים יצטברו לכם במשך החודש?</b>
      </p>
      <p>
        <b>
          <u> </u>
        </b>
      </p>
      <p>
        <b>
          <u>שור:</u>
        </b>
      </p>
      <p>
        <b>השבוע יש לפעול בנחישות וברגישות. מאבק פנימי בין השכל הישר לבין הרגש מצריך שיקול דעת וכדאי להתייעץ לפני שמקבלים החלטות. ביקורת עצמית מחמירה וספקות לגבי פעולה שבחרתם לנקוט יוצרים סביבכם חוסר שקט. כדי לייצב תהליכים, להרגיע את המצב ולקבל בחזרה את השליטה, יהיה עליכם להקשיב לקול ההיגיון ולפעול ולהפעיל שיקולים שכלתניים.</b>
      </p>
      <p>
        <b>רוח גבית מאפשרת לכם ליצור במהירות ותוך זמן קצר, את שינוי אותו אתם מבקשים לעצמכם. עכשיו הזמן שלכם להגדיל ראש, לתת גז ולהסתער קדימה להגשמת רצונותיכם.. עשייה או החלטה שלקחתם על עצמכם לבצע ולהוציא אל הפועל, מצריכים מכם אסרטיביות ונחישות. השבוע יש לכם נטייה להיגרר לוויכוחים שנובעים מחוסר סבלנות כלפי הסובבים אתכם. הקלפים ממליצים לכם להקשיב ולהימנע מלומר דברים אשר אתם עשויים להצטער על כך שנאמרו.</b>
      </p>
      <p>
        <b>ב<a href="https://board.ashdodnet.com/%D7%94%D7%A6%D7%A2%D7%95%D7%AA-%D7%A2%D7%91%D7%95%D7%93%D7%94">עבודה</a>: למרות חוסר היציבות ששורר, כל הסימנים סביבכם מצביעים על כך שהגיע העת להתקדם. הקלפים מראים שדווקא עכשיו, זו תקופה בעלת פוטנציאל לקידום ושינוי שיכולים לספק לכם את ההזדמנות. כל שעליכם לעשות הוא להיות יותר בטוחים בעצמכם ולהימנע מהיסוסים, חשיבה שלילית וחששות אשר מעכבים אתכם.</b>
      </p>
      <p>
        <b>זוגיות: מי מכם בני מזל שור שיסכימו וישכילו לוותר על עקשנות ואגו וימצאו בלבבם את היכולת להיות פתוחים וקשובים לצרכיו של בן הזוג, ימצאו את עצמם נהנים מחדוות הנתינה והקבלה אשר תבוא בעקבותיה. התבצרות עיקשת בעמדתכם הכועסת, עלולה להביא לרוחות מלחמה שאין בהן כל צורך. <a href="https://www.ashdodnet.com/%d7%9e%d7%92%d7%96%d7%99%d7%9f-%d7%90%d7%a9%d7%93%d7%95%d7%93/%d7%9b%d7%9a-%d7%94%d7%a4%d7%9b%d7%94-%d7%94%d7%98%d7%99%d7%99%d7%9c%d7%aa-%d7%94%d7%97%d7%93%d7%a9%d7%94-%d7%91%d7%90%d7%a9%d7%93%d7%95%d7%93-%d7%9c%d7%98%d7%99%d7%99%d7%9c%d7%aa-%d7%97%d7%95%d7%9c-%d7%99%d7%9d-%d7%95%d7%99%d7%93%d7%90%d7%95-335460/14">טיול</a> וחופשה נראים באופק. בנוסף, חשוב השבוע לנהוג במשנה זהירות בכביש ובדרך הן כנהגים והן כהולכי רגל. שבוע מבורך ואלוהים אתכם!!</b>
      </p>
      <p><b><u>הכוונה רוחנית:</u></b> <b>אנשים מאושרים הם אנשים שיודעים להתמודד עם תסכולים ברמה של לעבור הלאה ולחפש את הדבר המעניין הבא. אני אצטט משפט חכם ששמעתי פעם: "אם יש בידכם לימון .. עשו ממנו לימונדה...!" המציאות היא שיש לי לימון. הלימון הוא התסכול שלי וזוהי לגמרי הבחירה שלי אם להישאר עם הלימון או להפוך אותו למשהו טוב יותר עבורי, דהיינו הלימונדה..</b> <b>נוסיף קצת נענע, קצת קרח, ולרוויה. . .</b></p>
      <p>
        <b>
          <u>תאומים:</u>
        </b>
      </p>
      <p>
        <b> שבוע של מנוחה, הקלה וקצת רוגע. לאחרונה אתם השקעתם מאמץ רב בכל הקשור <a href="https://board.ashdodnet.com/%D7%94%D7%A6%D7%A2%D7%95%D7%AA-%D7%A2%D7%91%D7%95%D7%93%D7%94">לעבוד</a>ה וקריירה. למרות שנושא זה דורש את מירב זמנכם ותשומת לבכם ההשקעה בסופו של דבר, משתלמת! וממש עכשיו יש תקופת מימוש וב"ה תזכו לקטוף את פירות המאמץ שהושקע על ידכם. .</b>
      </p>
      <p>
        <b>בבית: לאחר תקופה רוגשת של חוסר שקט, יש קצת שלווה והדבר נובע מעצם העובדה שלאחרונה הגעתם  לתחושת השלמה עם מצב זה או אחר. שלמות זו, מקלה על תפקודכם ביום יום.</b>
      </p>
      <p>
        <b>ב<a href="https://board.ashdodnet.com/%D7%94%D7%A6%D7%A2%D7%95%D7%AA-%D7%A2%D7%91%D7%95%D7%93%D7%94">עבודה</a>: זהו שבוע טוב. אל תוותרו על הזדמנות להציג את היכולת שלכם. </b>
        <b>לאלו מכם שמחפשים <a href="https://board.ashdodnet.com/%D7%94%D7%A6%D7%A2%D7%95%D7%AA-%D7%A2%D7%91%D7%95%D7%93%D7%94">עבודה</a>: </b>
        <b>אל תיפול רוחכם, התחברות לאמונה בעצמכם וביכולותיכם היא המפתח לחזרה מהירה למעגל ה<a href="https://board.ashdodnet.com/%D7%94%D7%A6%D7%A2%D7%95%D7%AA-%D7%A2%D7%91%D7%95%D7%93%D7%94">עבודה</a>.</b>
      </p>
      <p>
        <b>כספים:</b>
        <b> יש לכם חשק לבזבז וזה טבעי. הרשו לעצמכם לעשות זאת אך הציבו לעצמכם את הגבולות ואל תחרגו מיכולותיכם. זוגיות: אלו מכם המחפשים זוגיות ייהנו השבוע מתחושה של אמון עצמי והקשבה לקולם הפנימי אשר ידריך אותם למחוז חפצם. זהו שבוע טוב לביסוסם של קשרים זמניים והפיכתם לדבר מוצק ויציב. לנשואים שביניכם שיבחרו לשלב בשגרת חייהם קצת אווירה של רוחניות ורומנטיקה צפוי שבוע מענג . . . לאלו מכם השוקלים יציאה ל<a href="https://www.ashdodnet.com/%d7%9e%d7%92%d7%96%d7%99%d7%9f-%d7%90%d7%a9%d7%93%d7%95%d7%93/%d7%9b%d7%9a-%d7%94%d7%a4%d7%9b%d7%94-%d7%94%d7%98%d7%99%d7%99%d7%9c%d7%aa-%d7%94%d7%97%d7%93%d7%a9%d7%94-%d7%91%d7%90%d7%a9%d7%93%d7%95%d7%93-%d7%9c%d7%98%d7%99%d7%99%d7%9c%d7%aa-%d7%97%d7%95%d7%9c-%d7%99%d7%9d-%d7%95%d7%99%d7%93%d7%90%d7%95-335460/14">טיול</a> או חופשה קצרה, הדבר מומלץ ביותר ואף יביא לעונג רב. שבוע טוב ואלוהים אתכם!!</b>
      </p>
      <p>
        <b> </b>
      </p>
      <p>
        <b> </b>
      </p>
      <p>
        <b>
          <u>הכוונה רוחנית:</u>
        </b>
        <b> אם אינכם לומדים מהשגיאות שלכם מה הטעם לעשות אותם ? – הפיקו לקחים !!</b>
      </p>
      <p>
        <b>
          <u> </u>
        </b>
      </p>
      <p>
        <b>
          <u> </u>
        </b>
      </p>
      <p>
        <b>
          <u>סרטן:</u>
        </b>
      </p>
      <p>
        <b> שבוע חיובי בפתח. תחושות הבלבול וחוסר הודאות שהיו מנת חלקכם בעת האחרונה מתפוגגות ונעלמות, ואיתן מוסרים גם ספקות, מחשבות ופחדים אשר מנעו מכם להתחבר לעשייה אמיתית למען עצמכם. ניתן לומר שהחלטה שקיבלתם לאחרונה הובילה אתכם לבחירה הנכונה. בחירה נכונה זו תשפיע בצורה חיובית על עתידכם. היו קשובים וחפשו את הסימנים שבדרך אשר יאשרו לכם ויעידו כי אתם בנתיב של צמיחה, שינוי והתקדמות.</b>
      </p>
      <p>
        <b>בבית: חוסר הסכמה כזה או אחר בין חברים, בני משפחה וידידים יצריך את התערבותכם ותתבקשו לחוות דעה, להמליץ על דרך פעולה ואפילו אף להכריע מי צודק. היו זהירים בעצותיכם ופעלו בהגינות וביושר אשר מאפיינים אתכם.</b>
      </p>
      <p>
        <b>זוגיות: יש לכם תחושה שהקשר הזוגי בו אתם מצויים כבר אינו מרגש אתכם כבעבר. כדי לחדש את הניצוץ שכהה, יהיה עליכם למצוא דרכים נוספות ליצירת מכנה משותף עם בן הזוג. </b>
        <b>יתכן שתנוחות שונות במעשה האהבה יחזירו לכם את החיוניות שאבדה... (</b>
        <b>שווה לנסות). חשוב לציין שגם הרשמה משותפת לסדנאות בעלות אוריינטציה רוחנית יכולה לתת לכם מענה. . .</b>
      </p>
      <p>
        <b>התיקון השבועי: עליכם ללמוד לגשר על פער בין הנשמה שלכם לגוף שלכם . גישור שכזה יצור ב"ה בעבורכם את האיזון הדרוש לחיים נוחים המשלבים בתוכם את היכולת לחיות בטבע ובאותה העת להיות מעל הטבע. השלב הבא בחייכם, הוא ללמוד ולסגל את היכולת המופלאה לתמרן בצורה יעילה בין רובד ארץ לרובד שמים. אם אינכם מבסו<a href="https://www.ashdodnet.com/%d7%97%d7%93%d7%a9%d7%95%d7%aa-%d7%90%d7%a9%d7%93%d7%95%d7%93/59733/588">גלים</a> לעשות זאת בכוחות עצמכם מצאו משהו שידריך אתכם איך לעשות זאת.  זו שבוע מוצלח ואלוהים אתכם!!</b>
      </p>
      <p>
        <b> </b>
      </p>
      <p><b><u>הכוונה רוחנית:</u></b> <b>ההנחה הבסיסית של היהדות היא שכל אדם נוצר בצלם אלוקים. עם נקודת פתיחה כה נשגבת, כבוד עצמי הוא זכותו המוּלדת של כל אדם. האדם נוצר עם נשמה - ניצוץ אלוהי של הקב"ה. כבוד עצמי הוא זכותו המוּלדת.</b></p>
      <p>
        <b>
          <u> </u>
        </b>
      </p>
      <p>
        <b>
          <u>אריה:</u>
        </b>
      </p>
      <p>
        <b>שבוע חיובי בפתח והקלה מסוימת מאפשרת לכם להתחיל ולצבור כוחות חדשים ולמרות שלעיתים שיש עייפות או חולשה כזו או אחרת, אתם לא מרימים ידיים ואינכם נכנעים לקשיים. התנהגותכם הנחושה, האמונה שבלבכם וכוח הרצון, יעזרו לכם ב"ה לממש תקווה, שאיפה ולהפוך חלום למציאות. אם יש לכם משאלת לב או בקשה כמוסה אותה אתם רוצים להגשים ולקבל, זהו השבוע לבקש זאת. תגמול ראוי בגין המאמץ וההשתדלות הרבה שהשקעתם בנושא או עשייה, הולך וקרב וזמן קטיפת הפירות על כך שהתמדתם באמונתכם ובמאמציכם נמצא ממש מעבר לפינה.</b>
      </p>
      <p>
        <b>בבית: בעיות/תקלות שקשורות במים מעסיקות אתכם. ב<a href="https://board.ashdodnet.com/%D7%94%D7%A6%D7%A2%D7%95%D7%AA-%D7%A2%D7%91%D7%95%D7%93%D7%94">עבודה</a>: זהו שבוע חיובי אך מעייף. היפתחות לקבלת עזרה מהסובבים אתכם תאפשר לכם לתפקד ביעילות רבה יותר. לאלו מכם שעוסקים באמנות על גווניה השונים, יהיה זה שבוע בעל השראה שעשויה להוביל לשינוי חיובי.</b>
      </p>
      <p>
        <b>צמיחה אישית: משיכה והתעניינות בעולם הרוח על היבטיו וגווניו השונים עולים על הפרק ומוחכם ולבכם מאותתים לכם שהם חשים צימאון לידע כזה או אחר שיאפשר לכם להמשיך ולצמוח. הרשמה ללמידה והעשרה כזו או אחרת תרווה את צימאונכם הרוחני. זוגיות: רצון לחום, למגע גוף (לא מין), ליחס אמפאטי ואוהב, לרומנטיקה, רצון לחוש נאהבים וחשובים למישהו. כן, אהבה זה דבר נפלא!! וחבל שרבים מכם אינם ממשים את האופציות שטמונות בזוגיות והדבר דומה למכונית בעלת חמשה הילוכים שהנהג בוחר לנסוע על הילוך שני בלבד. תהליך זה יוצר שחיקה ובזבוז מיותר של אנרגיה. רוצים שינוי? קחו אחריות!! זה לא קשה וזה לא הרבה לעשות מעשה קטן כדי שתוכלו לטעום שוב את טעם הדבש שיש לתא הזוגי לתת לכם.</b>
      </p>
      <p>
        <b>לרווקים שבניכם: היכרות שהחלה לא מזמן גורמת לכם להתנהג בצורה בה אתם מנסים כל העת לרצות את הצד שכנגד היות ואתם חוששים שמא תישארו לבד. תהליך זה גורם לעומס מנטאלי מיותר וחשוב שתמצאו את הזמן לטפל בכך. <a href="https://www.ashdodnet.com/%d7%9e%d7%92%d7%96%d7%99%d7%9f-%d7%90%d7%a9%d7%93%d7%95%d7%93/%d7%9b%d7%9a-%d7%94%d7%a4%d7%9b%d7%94-%d7%94%d7%98%d7%99%d7%99%d7%9c%d7%aa-%d7%94%d7%97%d7%93%d7%a9%d7%94-%d7%91%d7%90%d7%a9%d7%93%d7%95%d7%93-%d7%9c%d7%98%d7%99%d7%99%d7%9c%d7%aa-%d7%97%d7%95%d7%9c-%d7%99%d7%9d-%d7%95%d7%99%d7%93%d7%90%d7%95-335460/14">טיול</a> או חופשה קצרה עולים על הפרק. שבוע מבורך ואלוהים אתכם.</b>
      </p>
      <p>
        <b>
          <u> </u>
        </b>
      </p>
      <p><b><u>הכוונה רוחנית:</u></b><b> גילוי החוש הרוחני, הוא שמבדיל את האדם באופן מהותי מהחיה, שגם היא נבראה עם חמישה חושים. מתוך כל החי, האדם הוא היחידי שנברא עם היכולת לגלות בתוכו ולפתח את החוש הנסתר הזה. כאשר האדם מגלה בתוכו את החוש הנוסף הזה, הוא מתחיל להרגיש סביבו עולם רחב יותר, מבין את משמעות החיים, את הסיבה</b>.</p>
      <p>
        <b>
          <u> </u>
        </b>
      </p>
      <p>
        <b>
          <u>בתולה:</u>
        </b>
      </p>
      <p>
        <b>נכון, קצת לא טוב לכם.. בשבוע זה עליכם לזכור שאתם בחרתם  להיות במקום הזה. התחושה שחייכם או אושרכם או כספכם תלויים ברצונם הטוב של גורמים אחרים, יוצרת בלבכם תחושה אפרורית. זהו שבוע טוב להרהורים ומחשבות שבסופם יש להוציא אל הפעול תוכנית או עשייה שבשלב זה אתם קצת חוששים מיישומה.</b>
      </p>
      <p>
        <b>באופן כללי: השבוע הקרוב מוצא אתכם בשלב של חיפוש. חיפוש אחרי פתרון, חיפוש אחרי זוגיות, חיפוש אחרי משמעות וחיפוש אחר תשובות לשאלות שמבלי שתקבלו עליהן תשובות מניחות את הדעת, לא תוכלו להתקדם שלב נוסף בסולם חייכם.</b>
      </p>
      <p>
        <b>כדי שתוכלו למצוא את אותו חלק חסר בפזל שיסדר וישלים לכם את התמונה וגם יענה על שאלותיכם, יהיה עליכם להיפתח לעזרה מצד הסובבים אתכם. עשו זאת בלב שלם ומתוך ידיעה שתהליך זה של שיתוף או התייעצות הוא צורך חיוני בדרך למימוש שאיפותיכם בכל תחום ובכל עניין.</b>
      </p>
      <p>
        <b>ב<a href="https://board.ashdodnet.com/%D7%94%D7%A6%D7%A2%D7%95%D7%AA-%D7%A2%D7%91%D7%95%D7%93%D7%94">עבודה</a>: אינכם חשים בנוח. תחושת מתיחות או חוסר שביעות רצון בעיקר על רקע כספי מעיבה על מצב רוחכם. הקלפים ממליצים לכם לאמץ גישה פסיבית ולא להיגרר אחרי הלכי הרוח ששוררים כעת.</b>
      </p>
      <p>
        <b>לאלו מכם שמחפשים <a href="https://board.ashdodnet.com/%D7%94%D7%A6%D7%A2%D7%95%D7%AA-%D7%A2%D7%91%D7%95%D7%93%D7%94">עבודה</a>: יש לוותר על רגשי נחיתות ואגו שמונעים מכם להשתלב מחדש במעגל העשייה.</b>
      </p>
      <p>
        <b>זוגיות: כלפי חוץ אתם מציגים תמונה אופטימית אך בתוך לבכם אינכם מרוצים מהזוגיות שלכם ויש הרבה דברים שמציקים לכם. עליכם להיות כנים ולשאול את עצמכם האם אתם עושים את כל הדרוש על מנת לשפר ולתקן? הקלפים ממליצים לכם לא להיתפס לקוצו של יוד  ולוותר מתוך בחירה. הוויתור יאפשר לכם לזכות ברווח משמעותי יותר. לרווקים: היכרות שהחלה לא מזמן אינה מספקת לכם את מה שאתם באמת מחפשים. אל תתפשרו על רצונותיכם גם במחיר של ויתור על הקשר.</b>
      </p>
      <p>
        <b>כספים: לאחרונה בזבזתם קצת יותר ממה שאתם יכולים להרשות לעצמכם ומצב זה יוצר לחץ מסוים אשר מוביל לחשש ולחוסר שקט. הקפדה על כללי חיסכון בסיסיים תאפשר לכם להגיע לאיזון תוך זמן קצר. טיפ לשבוע טוב יותר: קריאת מזמור מ' בספר תהילים יפה לשבוע זה. שבוע מוצלח ואלוהים אתכם.</b>
      </p>
      <p>
        <b>
          <u> </u>
        </b>
      </p>
      <p>
        <b>
          <u> </u>
        </b>
      </p>
      <p>
        <b>
          <u>הכוונה רוחנית:</u>
        </b>
        <b> בכל פעם שאנו עומדים בפני אתגר ענק, הנטייה הראשונית שלנו היא לחשוב כי הסיטואציה מולה אנו מתמודדים היא קשה ומאימת. היהדות מלמדת שכגודל הקושי כך גודל השכר, לכן חייבת להיות הזדמנות חיובית שוות ערך שטמונה באותו האתגר. ככל שנלמד מהר יותר לחפש אחר ההזדמנויות החיוביות, כך השלילי יעלם מהר יותר מהתפיסה שלנו והאנרגיה שלנו תשתנה לטובה  הרבה יותר מהר .</b>
      </p>
      <p>
        <b>
          <u>מאזניים:</u>
        </b>
      </p>
      <p>
        <b>המון מחשבות מתרוצצות בראשם של בני מזל מאזניים. ניתן לומר שהשבוע אתם מוצאים את עצמכם מוצפים בתחושות אשר אומרות ומבשרות לכם כי סיימתם שלב כלשהו בחייכם. כעת אתם נדרשים לתכנן עבורכם נתיב חדש אשר יאפשר לכם להמשיך ולצמוח גם בפרק הבא של חייכם. סופה רגשית שהיסתיימה, מציבה אתכם על קו התחלה חדש.</b>
      </p>
      <p>
        <b>למרות העובדה כי הצלחתם לסיים את הפרק הנוכחי בהצלחה, אתם מתקשים לאתר ולמצוא את הנתיב החדש בו עליכם לצעוד ורבים מכם מוצאים את עצמם תקועים ועומדים במקום. עליכם לדעת ולהבין שעמידה במקום (גם כשהוא מקום טוב לכאורה) היא למעשה צעידה לאחור. האמונה כי יש בכוחכם להניע תהליכים ולמצוא את הנתיב החדש, היא המפתח להתקדמותכם. ניסיון העבר מוכיח כי כבר עמדתם במשימה זו בהצלחה ואין כל ספק שתוכלו לה שוב אז אל תפחדו לסיים את מה שצריך לסיים ולפנות באמונה לעבר האופק.  הגשמה עצמית: צורך בחזרה למרכז העשייה, תחושה שמיציתי וכעת אני צריך משהו חדש.. כול אלה מעידים כי הגיע העת להגשמה עצמית. הגשמה עצמית תאפשר לכם לפתוח נתיב חדש של עניין ועשייה ולכן אל תהססו לעשות זאת.</b>
      </p>
      <p><b>אם אינכם מצליחים לעשות זאת בכוחות עצמכם מומלץ לגשת לי<a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%99%D7%99%D7%A2%D7%95%D7%A5-%D7%98%D7%99%D7%A4%D7%95%D7%9C-%D7%95%D7%90%D7%99%D7%9E%D7%95%D7%9F">יעוץ</a> ולהכוונה ממקור חיצוני. לנשואים שביניכם: לאחרונה, כנראה עקב אילוצים נפשיים ורגשיים, אתם לוקים בחוסר מוטיבציה והדבר בא לידי ביטוי בשחיקה בזוגיות שמובילה לקרירות וחוסר חשק. כדי לחזק ולשפר את התקשורת עם בן הזוג, צאו <a href="https://www.ashdodnet.com/%d7%9e%d7%92%d7%96%d7%99%d7%9f-%d7%90%d7%a9%d7%93%d7%95%d7%93/%d7%9b%d7%9a-%d7%94%d7%a4%d7%9b%d7%94-%d7%94%d7%98%d7%99%d7%99%d7%9c%d7%aa-%d7%94%d7%97%d7%93%d7%a9%d7%94-%d7%91%d7%90%d7%a9%d7%93%d7%95%d7%93-%d7%9c%d7%98%d7%99%d7%99%d7%9c%d7%aa-%d7%97%d7%95%d7%9c-%d7%99%d7%9d-%d7%95%d7%99%d7%93%d7%90%d7%95-335460/14">לטייל</a> ונסו להתאהב ולהתלהב מחדש מבן זוגכם, אם אינכם מצליחים לעשות זאת מומלץ בחום לפנות לי<a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%99%D7%99%D7%A2%D7%95%D7%A5-%D7%98%D7%99%D7%A4%D7%95%D7%9C-%D7%95%D7%90%D7%99%D7%9E%D7%95%D7%9F">יעוץ</a> והכוונה של איש מקצוע שיעזור לכם להבין איך נכון וכדי לעשות.</b> <b>שבוע טוב יקרים ואלוהים אתכם!</b></p>
      <p><b><u>הכוונה רוחנית:</u></b> <b>על פי התרולוגיה, אמונה היא תרופת הפלא שמעניקה חיות, עוצמה ודחף לפעולה. עוד גורסת התרולוגיה שאמונה היא התרופה נגד כול כישלון ויש ביכולתה לסלק מגבלות פיזיות, רוחניות וחומריות כאחד . הגישה היהדות מלמדת שהאמונה היא האמצעי היחיד שדרכו יכול האדם לרתום את כול כוחות היקום ועוצמת הבריאה לעגלתו, ולהשתמש בהם לתועלתו. על פי הקבלה רק על ידי ענווה וצניעות  ניתן לזכות באמונת אמת שפותחת דלת לכול הטוב שקיים בעולמנו..</b></p>
      <p>
        <b>
          <u> </u>
        </b>
      </p>
      <p>
        <b>
          <u>עקרב:</u>
        </b>
      </p>
      <p>
        <b>האנרגיה סביבכם משתנה לטובה. עת של סגירת מעגל, סיום והתחלה חדשה. בשבוע זה תתכן, היכרות/מפגש עם אדם חיובי אשר ישפיע על חייכם לטובה היו קשובים ודרוכים במפג שכזה..באופן כללי: נתיבים חדשים נפתחים בעבורכם ועכשיו הזמן הנכון ביותר להתחיל וליצור את העתיד בקיומו אתם חפצים</b>
      </p>
      <p>
        <b>למרות הלחצים שקיימים, רבים מבני מזל עקרב נמצאים כעת בתקופה חיובית והתחושה הכללית שמפעמת בלבכם מבשרת לכם שהחלטות/בחירות שהתקבלו לאחרונה, הם החלטות/בחירות הנכונות ביותר בעבורכם והכיוון בו אתם צועדים נראה מעודד ומבטיח. ב<a href="https://board.ashdodnet.com/%D7%94%D7%A6%D7%A2%D7%95%D7%AA-%D7%A2%D7%91%D7%95%D7%93%D7%94">עבודה</a>: מעריכים את עשייתכם ואתם דמות חיובית אשר ניתן ללמוד ממנה. הקלפים מצביעים על כך שבקרוב יורחב תחום אחריותכם ויתכן כי תתבקשו לסייע ולקדם פרויקט חדש בנוסף לעשייתכם. עשו זאת בשמחה- תגמול ראוי לא יאחר לבוא. לאלו מכם שהחלו ב<a href="https://board.ashdodnet.com/%D7%94%D7%A6%D7%A2%D7%95%D7%AA-%D7%A2%D7%91%D7%95%D7%93%D7%94">עבודה</a> חדשה, אל חשש עשיתם את הצעד הנכון ויש לכם אפשרות נהדרת להתפתח ולהצליח. לאלו שפוטרו לאחרונה, אל חשש.</b>
      </p>
      <p>
        <b>תהליך הפיטורים איננו נעים אך למעשה ב"ה בעוד זמן מה תבינו שהוא הדבר הטוב ביותר שקרה לכם. נושאים שקשורים ב<a href="https://board.ashdodnet.com/%D7%94%D7%A6%D7%A2%D7%95%D7%AA-%D7%A2%D7%91%D7%95%D7%93%D7%94">עבודה</a>, שיתופי פעולה ובעסקים עם גורמים מעבר לים, צצים ועולים. זוגיות: זהו שבוע חיובי לחיזוק של מסגרות קימות. רבים מבני מזל עקרב חשים כי הדחפים והיצרים המיניים שמתקיימים בהם חזקים מתמיד ויש להם דחף עז לאהוב ולהיות נאהבים. לפנויים שביניכם זהו שבוע נהדר להביא לידי ביטוי את האיכויות בהן התברכתם. קשר שהחל לא מזמן עולה מדרגה.. לנשואים שביניכם- זהו שבוע נהדר לשים את המחלוקות מאחור ולנצל את הזמן לאהבה ,פינוקים, למיסוד וליציבות שיעשו רק טוב לקשר. <a href="https://www.ashdodnet.com/%d7%9e%d7%92%d7%96%d7%99%d7%9f-%d7%90%d7%a9%d7%93%d7%95%d7%93/%d7%9b%d7%9a-%d7%94%d7%a4%d7%9b%d7%94-%d7%94%d7%98%d7%99%d7%99%d7%9c%d7%aa-%d7%94%d7%97%d7%93%d7%a9%d7%94-%d7%91%d7%90%d7%a9%d7%93%d7%95%d7%93-%d7%9c%d7%98%d7%99%d7%99%d7%9c%d7%aa-%d7%97%d7%95%d7%9c-%d7%99%d7%9d-%d7%95%d7%99%d7%93%d7%90%d7%95-335460/14">טיול</a> או חופשה קצרה עולים על הפרק, גם <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%9E%D7%A9%D7%A8%D7%93%D7%99-%D7%A0%D7%A1%D7%99%D7%A2%D7%95%D7%AA">חו"ל</a> נלקח בחשבון. שבוע נהדר ואלוהים אתכם!!</b>
      </p>
      <p>
        <b> </b>
      </p>
      <p><b><u>הכוונה רוחנית:</u></b> <b>כל אחד מאתנו ניחן בסדרת כישרונות. מטרתנו בחיים היא להבין</b> <b>כיצד באפשרותנו להשתמש ב"מתנות" (וכן באתגרים) שהוענקו לנו, כדי למצות את מירב</b> <b>הפוטנציאל שלנו</b><b>.</b></p>
      <p>
        <b>
          <u>קשת:</u>
        </b>
      </p>
      <p>
        <b>רבים מכם שרויים בחיפוש אחר דרך, שביל או נתיב שיאפשר לכם למצוא את האור..תהליך זה של חיפוש ממושך, יוצר אצל רבים מכם עייפות נפשית שמלווה בתחושת זקנה שגורמים לרבים מכם להתכנס לתוך עצמם ולעתים אף להתנזרות מהנאות החיים הפשוטות.</b>
      </p>
      <p>
        <b>באופן כללי: </b>
        <b>דברים אותם אתם שומרים עמוק בבטן גורמים לכם לחוסר נוחות ולמתחים שבאים לידי ביטוי במצב רוח ירוד, עייפות וחוסר סבלנות כלפי הסובבים אתכם. הקלפים מלמדים שתחושות אלו נובעות בעיקר מעצם העובדה שרבים מכם חשים כי הם אינם נמצאים במקום בו הם באמת רוצים להיות, <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%90%D7%95%D7%9C%D7%9E%D7%95%D7%AA-%D7%95%D7%92%D7%A0%D7%99-%D7%90%D7%99%D7%A8%D7%95%D7%A2%D7%99%D7%9D">אולם</a> חוץ מלקטר ולהתלונן אינכם עושים דבר למען עצמכם. עליכם לדעת שהמהות היהודית היא לדבר מעט ולעשות הרבה ושאלוהים עוזר לכולם אך בעיקר הוא עוזר למי שעוזר לעצמו. כדי ליצור את השינוי ממליצים לכם הקלפים לבחור זמן קבוע שבו תעצרו ותבדקו מחדש את החיים שלכם.</b>
      </p>
      <p>
        <b>על פי התודעה היהודית- הזמן המיועד לכך הוא מידי שבוע לפני שבת, בכל חודש לפני ראש חודש ובכל שנה לפני ראש השנה. אתם יכולים לעשות זאת גם לפני יום ההולדת</b>
        <b> (אני עושה זאת מידי יום). ללא בדיקה חוזרת ונשנית אתם עלולים לטעות בחייכם ללא תכלית ולהתקדם ללא מטרה. התחברות לחשיבה חיובית ואימוץ גישה שבבסיסה אמונה שהכול לטובה תוביל ב"ה לשינוי.</b>
      </p>
      <p>
        <b>ב<a href="https://board.ashdodnet.com/%D7%94%D7%A6%D7%A2%D7%95%D7%AA-%D7%A2%D7%91%D7%95%D7%93%D7%94">עבודה</a>: מתיחות במקום עבודתכם יוצרת אווירה לא נעימה שמחזקת בלבכם את ההרגשה שעליכם למצוא <a href="https://board.ashdodnet.com/%D7%94%D7%A6%D7%A2%D7%95%D7%AA-%D7%A2%D7%91%D7%95%D7%93%D7%94">עבודה</a> חדשה. גם אם כך הם פני הדברים, חשוב לזכור שאין זה הזמן המתאים להמר ולקחת סיכונים ועליכם להתגבר ולשמר את המצב הקיים גם אם הוא לא כל כך לרוחכם. זוגיות: מאזן בוחן של זוגיותכם מעלה כי אינכם מצליחים להתחבר אל האש והלהט שאפיינו אתכם בעבר. תהליך זה נובע מעצם העובדה כי אתם בוחרים שלא להעלות לשיחה נושא או עניין שמפריע לכם. עליכם להבין שהדחקת הנושא גורמת לכעסים ולתחושת מרמור שמובילה לריחוק ולאווירה צוננת. תהליך זה של תסכול זוגי מסכן את זוגיותכם ועלול להוביל לסיומם של קשרים רופפים. השבוע יש נטייה להיגרר לוויכוחים עם חברים ובני משפחה, השתדלו להתווכח בתבונה וזכרו שלעיתים כדאי יותר להיות חכם מאשר צודק. בריאות: הליך בריאותי מעורר דאגה.</b>
      </p>
      <p><b> </b><b>טיפ לשבוע טוב יותר:</b><b> רק על-ידי נקיטת פעולה תוכלו להשיג</b> <b>מטרות,</b> <b>לשפר את עצמכם</b> <b>ולהתמלא באנרגיה. ללא פעולה, אתם יכולים להציב לכם מטרה, אך</b> <b>לא תגיעו לשום מקום,</b> <b> ועל זה אמרו חז"ל - אמרו מעט ועשו הרבה. </b><b>יום הולדת שמח ל<a href="https://www.ashdodnet.com/%D7%90%D7%99%D7%A8%D7%95%D7%A2%D7%99%D7%9D/%D7%97%D7%95%D7%92%D7%99%D7%9D">חוג</a>גים, שבוע טוב והשם עמכם!!</b></p>
      <p><b><u>הכוונה רוחנית:</u></b> <b>א"ַל-תְּבַהֵל עַל-פִּיךָ וְלִבְּךָ אַל-יְמַהֵר, לְהוֹצִיא דָבָר--לִפְנֵי הָאֱלֹהִים:  כִּי הָאֱלֹהִים בַּשָּׁמַיִם וְאַתָּה עַל-הָאָרֶץ, עַל-כֵּן יִהְיוּ דְבָרֶיךָ מְעַטִּים</b><b>.</b><b>" את העצה הזו מעניק לכם קהלת החכם באדם כדי לכם לשמוע בקולו...</b></p>
      <p>
        <b>
          <u>גדי:</u>
        </b>
      </p>
      <p>
        <b>שבוע מאתגר צפוי לבני מזל גדי רבים מביניכם יאלצו להתמודד עם ההבנה שעליהם להתפקח מאשליה כזו או אחרת שמקננת בליבכם. ההכרה וההתפקחות גורמת לכאב רב והתחושה של חלום שמתנפץ אינה מרפה. למרות תחושות אלו, הקלפים מצביעים על כך שעדיין לא מיציתם את כל האפשרויות על מנת לנסות ולהחיות את חזונכם. מי מכם שישכיל לומר ולבצע את הדברים הנכונים באומץ ואמונה לא יצטרך לוותר על חלומו. חברים קרובים שאתם סומכים עליהם עלולים לאכזב דווקא שאתם זקוקים להם. לכן הימנעו מלפתח ציפיות מוגזמות. משפחה והורות: אחד מבני הבית (ילדים בעיקר) זקוק לעזרתכם.</b>
      </p>
      <p>
        <b>בקשתו אינה מובעת במילים אלא במעשים שגורמים לכם לכעוס, אך זו דרכו לאותת לכם שהוא זקוק לתשומת לב ולעזרה. היו קשובים לפנייתם ועזרו להם. . </b>
        <b>מחשבות שקשורות בנושאים של הריון, לידה, הורות ואמהות מעסיקות את חלקכם בשבוע זה.</b>
      </p>
      <p>
        <b>ב<a href="https://board.ashdodnet.com/%D7%94%D7%A6%D7%A2%D7%95%D7%AA-%D7%A2%D7%91%D7%95%D7%93%D7%94">עבודה</a>:</b>
        <b> להימנע מרכילות ולשון הרע. יש ללמוד כיצד להתמודד ולהכיל אכזבה מבלי שהיא תשבור את רוחכם.</b>
      </p>
      <p><b>אהבה, זוגיות: גורמים חיצוניים (חברים, הורים וכדומה) משפיעים לרעה על זוגיותכם בכך שהם מתערבים יתר על המידה. חשוב שתדעו איפה להציב את הגבול. אתם משתוקקים לריגוש ולתשוקה ולרומן חדש אשר יסעיר ויכניס מעט אנרגיה ואדרנלין לחיי האהבה שלכם. דחף זה עלול להוביל את הנשואים שביניכם לחריגה מכללי התנהגות נאותה ולרעייה בשדות זרים. עליכם להקפיד ולהיזהר לבל תעשו מהלכים אשר יסכנו את שמכם ואת התא המשפחתי שלכם.</b> <b>בשבוע זה חשוב לזכור שלא כל הנוצץ זהב. </b><b>בריאות:</b><b> נטילת "תרופות" או צריכה של "משככי כאבים" שונים בצורה לא מוסכלת יוצרת מצב שמטלטל אתכם מבחינה מנטלית ואינו תורם ליציבותכם הרגשית. </b><b>לנוסעים לחופשה ל<a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%9E%D7%A9%D7%A8%D7%93%D7%99-%D7%A0%D7%A1%D7%99%D7%A2%D7%95%D7%AA">חו"ל</a>: </b><b>מומלץ להיעזר בהמון סבלנות ולהיזהר מהצעות מפתות.</b></p>
      <p><b>טיפ לשבוע טוב יותר: </b><b>זכרו שכדי להגשים חלום, צריך קודם כל להתעורר</b>..<b>שבוע טוב ואלוהים אתכם!!</b></p>
      <p>
        <b> </b>
      </p>
      <p>
        <b> </b>
      </p>
      <p>
        <b>
          <u>הכוונה רוחנית:</u>
        </b>
        <b> בכל פעם שאנו עומדים בפני אתגר ענק, הנטייה הראשונית שלנו היא לחשוב כי הסיטואציה מולה אנו מתמודדים היא קשה ומאימת. היהדות מלמדת שכגודל הקושי כך גודל השכר, לכן חייבת להיות הזדמנות חיובית שוות ערך שטמונה באותו האתגר. ככל שנלמד מהר יותר לחפש אחר ההזדמנויות החיוביות, כך השלילי יעלם מהר יותר מהתפיסה שלנו, והאנרגיה שלנו תשתנה לטובה  הרבה יותר מהר .</b>
      </p>
      <p>
        <b>
          <u>דלי:</u>
        </b>
      </p>
      <p>
        <b>תכליתו של השבוע הקרוב הוא התמקדות בחצי הכוס המלאה. זה נכון שלעיתים שקשה לכם ושסביבכם יש הרבה דברים שצריך לסדר אך הימנעות מחשיבה שלילית והתמקדות בדברים הטובים שמקיפים אתכם תסייע בידכם להיחלץ מתהליך הדכדוך ששורה עליכם.</b>
      </p>
      <p>
        <b>בבית: הרגשתכם הכללית היא שאתם נאלצים להתמודד לבד אל מול המון מטלות ואינכם מקבלים עזרה מספקת מהסובבים אתכם. הרשו לעצמכם להירגע מעט, פנו מעט זמן לעצמכם על מנת לחשוב ולסדר את הראש. במידה ואינכם מצליחים לעשות זאת בכוחות עצמכם, פנו לי<a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%99%D7%99%D7%A2%D7%95%D7%A5-%D7%98%D7%99%D7%A4%D7%95%D7%9C-%D7%95%D7%90%D7%99%D7%9E%D7%95%D7%9F">יעוץ</a>. הדבר עשוי לסייע לכם להאיר את דרככם.</b>
      </p>
      <p>
        <b><a href="https://board.ashdodnet.com/%D7%94%D7%A6%D7%A2%D7%95%D7%AA-%D7%A2%D7%91%D7%95%D7%93%D7%94">עבודה</a>: תחושת אכזבה, חוסר חשק ואפילו מועקה. תחושת הביטחון שמקום ה<a href="https://board.ashdodnet.com/%D7%94%D7%A6%D7%A2%D7%95%D7%AA-%D7%A2%D7%91%D7%95%D7%93%D7%94">עבודה</a> מעניק כבר איננה מספקת ורבים מכם חשים חוסר ודאות בכול הקשור <a href="https://board.ashdodnet.com/%D7%94%D7%A6%D7%A2%D7%95%D7%AA-%D7%A2%D7%91%D7%95%D7%93%D7%94">לעבוד</a>תם. לאלו מכם שלאחרונה פוטרו, אל יפלו פניכם, חשיבה אחרת יכולה מעז להוציא מתוק לכן אל ייאוש הרימו ראש וזיכרו, שאלוהים תמיד אתכם.</b>
      </p>
      <p>
        <b>כספים: השבוע רצוי לשמור את הכסף בתוך הארנק ולהימנע מבזבוז מיותר. התאפקות ודחיית סיפוקים למועד אחר תשפר את המאזן שלכם. זוגיות: אווירת קדרות ופסימיות משקפת את הפן הזוגי שלכם והדבר גורם לכם להתרחקות נפשית מבן הזוג. עליכם לדעת ולהבין כי דווקא ההתקרבות היא התרופה למצבכם. קירבה אמתית היא אחת מההנאות הגדולות ביותר שמציעים לנו החיים. בכל אחד מאתנו טמון פוטנציאל אדיר להעלאת רמת הקרבה והאינטימיות וזאת בתנאי שנהיה מוכנים לערוך כמה שינויים בהתנהגות הזוגית שלנו. במידה וגם כאן תשכילו להתמקד בדברים החיוביים שיש בזוגיות שלכם תוכלו מעז להוציא מתוק.</b>
      </p>
      <p>
        <b>לרווקים: אכזבה ממערכת יחסים גורמת לאווירה פיסימית. </b>
        <b>בריאות:</b>
        <b> טיפול במגע כמו למשל הילינג קבלי משולב בקריסטלים מומלץ מאוד בעבורכם ויכול בהחלט להשיב את רוחכם ולאזן את מצבכם הרגשי והפיזי. שבוע מבורך ואלוהים אתכם!!</b>
      </p>
      <p>
        <b> </b>
      </p>
      <p>
        <b>
          <u>הכוונה רוחנית:</u>
        </b>
        <b> לעולם לא תוכלו להשיג שלווה על ידי כניעה לגוף, נשמתכם פשוט לא תוותר. לכן הדרך היחידה לנצח היא לגרום לגוף לרצות את מה שהנשמה רוצה!</b>
      </p>
      <p>
        <b>
          <u> </u>
        </b>
      </p>
      <p>
        <b>
          <u>דגים:</u>
        </b>
      </p>
      <p>
        <b>שבוע של החלמה, ריפוי והתחזקות רוחנית ונפשית. גמישות מחשבתית היא מילת המפתח של שבוע זה. גמישות מחשבתית זו היכולת לשנות גישות והיבטים ולא להיצמד לגישה אחת בלבד</b>
        <b>.</b>
        <b> זכרו, רק השוטים והמתים אינם משנים את דעתם! נכונותכם להתחבר לחשיבה אחרת תאפשר לכם לרפא חלקים כואבים בנשמתכם ומתוך הבלבול וחוסר הודאות, לצאת לדרך חדשה. נושאים שקשורים בבריאות הגוף והנפש עולים על הפרק ורבים מבני מזל שור ימצאו את עצמם עסוקים וטרודים במצב בריאותם שלהם או במצב בריאותם של הסובבים אותם.</b>
      </p>
      <p>
        <b>ב<a href="https://board.ashdodnet.com/%D7%94%D7%A6%D7%A2%D7%95%D7%AA-%D7%A2%D7%91%D7%95%D7%93%D7%94">עבודה</a>: לאחר מאמץ רב שהשקעתם לאחרונה בקידומו של נושא או עשייה שחשובים לכם, ישנן תוצאות חיוביות שמעידות ש"הזורעים בדמעה, ברינה יקצורו". לאלו מכם ששוקלים להיכנס לשותפות עסקית כזו או אחרת, ממליצים הקלפים לעשות זאת ללא חשש. בכוחה של שותפות שכזו לסייע לכם לקדם נושא חשוב במהירות רבה יותר, דווקא בתקופה זו. זוגיות: חילוקי דעות עם בן הזוג אינם מתנהלים באופן הנכון.</b>
      </p>
      <p>
        <b>תהליך זה מסבך לכם את החיים ויוצר חוסר הרמוניה שאין בה כל צורך. הקלפים מייעצים לכם בחום לנסות ולאמץ גישה אחרת, גישה מתונה יותר שנותנת מקום גם לצרכיו ולרצונותיו של בן הזוג. לאלו מכם שישכילו לעשות זאת, צפוי שבוע חיובי מבחינה זוגית. לאלו מכם שיבחרו להתעלם- חשוב לזכור שהבעיה לא תעלם, אלא רק תחריף. לרווקים: זהו שבוע נהדר שיש בכוחו לסיים את פרק הרווקות שלכם. שבוע מבורך ואלוהים אתכם.</b>
      </p>
      <p>
        <b>
          <u> </u>
        </b>
      </p>
      <p><b><u>הכוונה רוחנית:</u></b> <b>שמחה אינה צומחת באופן מקרי. שמחה אמיתית מגיעה מתוך ההנאה שֶׁבִּצמיחה ובמימוש עצמי - כאשר אנו צולחים אתגר קשה או חווים רגע של התבהרות או הבנה חדשה ומעמיקה יותר.</b></p>
      <p>אנו מכבדים זכויות יוצרים ועושים מאמץ לאתר את בעלי הזכויות בצילומים המגיעים לידינו. אם זיהיתים בפרסומינו צילום שיש לכם זכויות בו, אתם רשאים לפנות אלינו ולבקש לחדול מהשימוש באמצעות כתובת המייל: info@isnet.co.il</p>
      <p>
        <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A4%D7%A8%D7%95%D7%99%D7%A7%D7%98%D7%99%D7%9D-%D7%97%D7%93%D7%A9%D7%99%D7%9D-%D7%9C%D7%91%D7%A0%D7%99%D7%99%D7%94?utm_content=LinksUnderArticles">דירות חדשות באשדוד- לחצו כאן</a>
      </p>
    </article>
  </body>
</html>