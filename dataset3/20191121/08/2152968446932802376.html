<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mestni-izbori-19/2019/11/21/deloto-za-kasirane-na-vota-v-sofiia-pochva-dnes.430312"/>
    <meta property="og:site_name" content="Dnes.bg"/>
    <meta property="article:published_time" content="2019-11-21T08:24:00+00:00"/>
    <meta property="og:title" content="Делото за касиране на вота в София почва днес"/>
    <meta property="og:description" content="Според Мая Манолова има сериозни нарушения | Dnes.bg"/>
  </head>
  <body>
    <article>
      <h1>Делото за касиране на вота в София почва днес</h1>
      <h2>Според Мая Манолова има сериозни нарушения</h2>
      <address><time datetime="2019-11-21T08:24:00+00:00">21 Nov 2019, 08:24</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>Делото за касиране на местния вот в София, по жалба на независимия кандидат за кмет Мая Манолова, е насрочено днес в Административния съд. <br/><br/>Жалбата в Общинската избирателна комисия бе внесена от инициативния комитет за издигането на Манолова на 11 ноември, след като балотажът беше спечелен от кмета Йорданка Фандъкова с малко над 20 хил. гласа.<br/><br/>Според Манолова има сериозни нарушения, сред които и сигнали за купуване на гласове. Възраженията на щаба бяха събрани и предадени в 14 класьора, пише Bulgaria  ON AIR.<br/><br/>ЦИК няма информация за тежки нарушения на изборния процес в София, които биха могли да предизвикат касиране на вота, заяви говорителят на комисията Александър Андреев по повод искането на Мая Манолова.<br/><br/>Административният съд трябва да реши дали внесените жалби и доказателства към тях са достатъчни за касирането на вота в столицата, уточни той.</p>
    </article>
  </body>
</html>