<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/sport/2019/11/21/coppa-davis-italia-fuori-il-doppio-termina-alle-4-03-di-notte-top10_20191121_093419/"/>
    <meta property="og:site_name" content="Askanews"/>
    <meta property="article:published_time" content="2019-11-21T08:34:19+00:00"/>
    <meta property="og:title" content="Coppa Davis, Italia fuori, il doppio termina alle 4.03 di notte"/>
    <meta property="og:description" content="Roma, 21 nov. (askanews) – L’Italia è fuori dalla Coppa Davis. Finisce nei round robin l’avventura azzurra nella nuova (e contestatissima) formula di Davis. A Madrid termina con Matteo Berrettini a pezzi (infortunio agli addominali) e sconfitto nel secondo match contro Taylor Fritz dopo la vittoria di Fognini contro Opelka nel primo match. Il doppio […]"/>
  </head>
  <body>
    <article>
      <h1>Coppa Davis, Italia fuori, il doppio termina alle 4.03 di notte</h1>
      <h2>Con gli Usa vince Fognini, vanno ko Berrettini e il doppio</h2>
      <address>
        <time datetime="2019-11-21T08:34:19+00:00">21 Nov 2019, 08:34</time>
      </address>
      <figure>
        <img src="http://www.askanews.it/wp-content/uploads/2019/11/20191121_093414_C03242DA.jpg"/>
      </figure>
      <p>Roma, 21 nov. (askanews) – L’Italia è fuori dalla Coppa Davis. Finisce nei round robin l’avventura azzurra nella nuova (e contestatissima) formula di Davis. A Madrid termina con Matteo Berrettini a pezzi (infortunio agli addominali) e sconfitto nel secondo match contro Taylor Fritz dopo la vittoria di Fognini contro Opelka nel primo match. Il doppio giocato all’1 e mezza di notte da Bolelli e Fognini, insieme vincitori dell’Australian Open nel 2015, si è chiuso con una vittoria in tre set per Querrey-Sock 7-6 6-7 6-4 e con la sconfitta 2-1 per l’Italia. Il match finito alle 4.03 entrerà nella storia come il secondo finito più tardi di sempre, dopo lo storico Baghdatis-Hewitt del 2008 in Australia (4.34) Stamattina sono in programma gli ultimi match del round robin, con Serbia e Francia che si disputano il primo posto del girone, con Germania-Cile e Gran Bretagna-Kazakistan, tutte sfide decisive per la caccia al secondo posto. (foto Supertennis tv) Adx/Int9</p>
    </article>
  </body>
</html>