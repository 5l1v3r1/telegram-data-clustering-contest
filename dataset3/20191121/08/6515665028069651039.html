<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/drustvo/3361785/jovankina-vila-od-750-kvadrata-bice-velelepna-rezidencija-posle-6-godina-od-smrti-pocela-sanacija-kuce-na-dedinju-foto"/>
    <meta property="og:site_name" content="kurir.rs"/>
    <meta property="article:published_time" content="2019-11-21T08:02:00+00:00"/>
    <meta property="og:title" content="JOVANKINA VILA OD 750 KVADRATA BIĆE VELELEPNA REZIDENCIJA: Posle 6 godina od smrti počela sanacija kuće na Dedinju FOTO"/>
    <meta property="og:description" content="BEOGRAD - Punih šest godina od smrti Jovanke Broz, počela je sanacija kuće na Dedinju u kojoj je živela, pišu Novosti.Direktor Republičke direkcije za imovinu Jovan Vorkapić rekao je za taj list da se zdanje sređuje kao reprezentativna državna vila.foto: Marina ..."/>
  </head>
  <body>
    <article>
      <h6 class="kicker">nužna sanacija krova i fasade, u cilju sprečavanja daljeg propadanja</h6>
      <h1>JOVANKINA VILA OD 750 KVADRATA BIĆE VELELEPNA REZIDENCIJA: Posle 6 godina od smrti počela sanacija kuće na Dedinju FOTO</h1>
      <address>
        <time datetime="2019-11-21T08:02:00+00:00">21 Nov 2019, 08:02</time>
      </address>
      <p>BEOGRAD - Punih šest godina od smrti Jovanke Broz, počela je sanacija kuće na Dedinju u kojoj je živela, pišu Novosti.</p>
      <p>Direktor Republičke direkcije za imovinu Jovan Vorkapić rekao je za taj list da se zdanje sređuje kao reprezentativna državna vila.</p>
      <figure>
        <img src="https://www.kurir.rs/data/images/2019/11/19/21/2057813_0610_ff.jpg?ver=1574319395"/>
        <figcaption>
          <cite>foto: Marina Lopičić</cite>
        </figcaption>
      </figure>
      <p>Na vili u Ulici kneza Aleksandra Karađorđevića 75 vrši se nužna sanacija delova krova i fasade, u cilju sprečavanja daljeg propadanja objekta do privođenja novoj nameni, kažu u Upravi za zajedničke poslove republičkih organa, koja od 2006. gazduje kućom od 750 kvadrata, navode Novosti.</p>
      <related>
        <h4>NE PROPUSTITE</h4>
        <a href="https://www.kurir.rs/vesti/drustvo/952887/sama-u-750-kvadrata-kuca-jovanke-broz-se-raspadala"/>
      </related>
      <p>List piše da se radovi finansiraju iz budžetskih sredstava opredeljenih za održavanje objekata u vlasništvu države.</p>
      <p>Kako se navodi, koliko će sve to trajati i koštati trenutno se ne može utvrditi, jer se, paralelno sa izvođenjem radova, vrši i "analiza stepena oštećenosti pojedinačnih građevinskih elemenata i procenjuje obim potrebnih intervencija".</p>
      <figure>
        <img src="https://www.kurir.rs/data/images/2019/11/19/21/2057811_0603-marina-lopicic_ff.jpg?ver=1574319408"/>
        <figcaption>
          <cite>foto: Marina Lopičić</cite>
        </figcaption>
      </figure>
      <p>Kada će radovi biti gotovi zavisi od stepena oštećenja i vremenskih uslova.</p>
      <p>Za ovu kuću u budžetu za 2019. izdvojeno je 15 miliona dinara, a novac je planiran, kako se navodi u u obrazloženju budžetske stavke, za kompletnu rekonstrukciju od podruma do krova, i zamenu metalne ograde i dvorišne kapije.</p>
      <p>Ukupna planirana izdvajanja iznose oko 34 miliona dinara.</p>
      <p>(Kurir.rs/Tanjug/Novosti)</p>
      <related>
        <h4>NE PROPUSTITE</h4>
        <a href="https://www.kurir.rs/vesti/drustvo/3361051/misterija-zdanja-u-kojem-je-zivela-titova-udovica-renovira-se-jovankina-vila-drzava-krije-troskove-i-novog-stanara"/>
        <a href="https://www.kurir.rs/vesti/drustvo/2372263/misterija-ko-pali-svetlo-u-kuci-jovanke-broz"/>
        <a href="https://www.kurir.rs/vesti/drustvo/3343637/iz-bia-procurio-tajni-dosije-jovanke-broz-pratili-su-svaki-njen-korak-posle-smrti-tita-bila-je-opasna-po-drzavu-kljucni-covek-je-bio-stane-dolanc-akciju-spijuniranja-nazvali-senka"/>
        <a href="https://www.kurir.rs/vesti/drustvo/2640509/cia-dokumenta-otkrivaju-evo-zasto-se-tito-razveo-od-jovanke-broz"/>
      </related>
    </article>
  </body>
</html>