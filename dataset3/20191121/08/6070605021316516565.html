<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/cultura/Brighton-estrenen-videoclip-estado-nacion_0_2348165245.html"/>
    <meta property="og:site_name" content="Ara.cat"/>
    <meta property="article:published_time" content="2019-11-21T08:06:50+00:00"/>
    <meta property="og:title" content="Brighton 64 estrenen el videoclip d''El estado de la nación'"/>
    <meta property="og:description" content="El realitzador Kikol Grau amplifica el contingut crític de la cançó amb imatges de violència i corrupció"/>
  </head>
  <body>
    <article>
      <h1>Brighton 64 estrenen el videoclip d''El estado de la nación'</h1>
      <h2>El realitzador Kikol Grau amplifica el contingut crític de la cançó amb imatges de violència i corrupció</h2>
      <address>
        <time datetime="2019-11-21T08:06:50+00:00">21 Nov 2019, 08:06</time>
      </address>
      <p>Vist l'estat de tot plegat, l'única opció és la demolició. Aquesta és la conclusió a la qual arriba el grup barceloní <a href="https://www.facebook.com/brighton64oficial">Brighton 64</a> a la cançó <i>El estado de la nación</i>, un avançament del disc <i>Como debe ser</i>, que publicarà la discogràfica BCore al desembre. Tanmateix, el propòsit és mirar de començar de zero per construir un món millor amb una mica de rock'n'roll.</p>
      <p>El to crític l'amplifica el videoclip que ha fet <a href="https://www.ara.cat/cultura/Kikol-Grau-punks-Valtonyc-Hassel_0_2035596452.html">Kikol Grau</a>. Realitzador de documentals sobre els grups Eskorbuto, Cicatriz i La Polla Records fets a partir de material d'arxiu i que són una revisió punk de la Transició, Grau converteix <i>El estado de la nación</i> en una esmena a la totalitat combinant imatges de violència i corrupció; de violència física com la de la policia contra manifestants i de violència simbòlica com la del Valle de los Caídos, i de corrupció lligant un reguitzell de casos en què polítics de tota mena han estafat la ciutadania. I sempre amb el muntatge trepidant que caracteritza els treballs de Kikol Grau. </p>
    </article>
  </body>
</html>