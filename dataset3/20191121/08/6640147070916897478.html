<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/xbox-game-studios-nuovi-giochi/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-21T08:41:00+00:00"/>
    <meta property="og:title" content="Xbox Game Studios: entro la fine dell'anno verranno annunciati nuovi giochi | Game Division"/>
    <meta property="og:description" content="Secondo Matt Booty, capo degli Xbox Game Studios, entro la fine dell'anno verranno annunciati altri nuovi giochi targati Xbox."/>
  </head>
  <body>
    <article>
      <h1>Xbox Game Studios: entro la fine dell'anno verranno annunciati nuovi giochi | Game Division</h1>
      <address>
        <time datetime="2019-11-21T08:41:00+00:00">21 Nov 2019, 08:41</time>
      </address>
      <p>Dopo il ricchissimo Inside Xbox a cui abbiamo assistito durante lo scorso X019 di Londra, sembra che Microsoft sia già pronta a mostrare<b> altri nuovi giochi targati Xbox Game Studios entro la fine di quest’anno</b>. Queste prossime presentazioni dovrebbero essere svelate sul palco della cerimonia di premiazione dei The Game Awards 2019, ultimo evento papabile per mostrare ciò che la casa di Redmond ha in cantiere.</p>
      <p>In un’intervista rilasciata alla redazione di Windows Central,<b> Matt Booty</b>, il capo di Xbox Game Studios ha parlato di come, finalmente, Microsoft abbia numerosi studi di sviluppo che stanno lavorando a una <b>mole di titoli mai vista prima d’ora nella storia di Xbox</b>. Inoltre Booty ha affermato che qualcuno di questi progetti verrà svelato proprio entro la fine del 2019.</p>
      <figure>
        <img src="https://www.tomshw.it/images/images/2019/09/xbox-game-studios-52642.768x432.jpg"/>
      </figure>
      <p>Leggi anche: <a href="https://www.tomshw.it/videogioco/shenmue-3-quarto-capitolo/">Shenmue 3: Yu Suzuki ha già le idee per un quarto capitolo, e anche per un quinto</a></p>
      <p>Il <b>capo degli Xbox Game Studios</b> ha dichiarato:<i> “Siamo giunti al momento in cui abbiamo Xbox Scarlett e xCloud sotto i riflettori. Quindi penso che sia proprio ora il momento giusto di dedicare molta energia allo sviluppo dei giochi, assicurandoci che tutti gli studi stiano lavorando bene ai propri prossimi progetti”. </i>Parlando più nel dettaglio su cosa stanno facendo gli studi, Booty ha affermato<i> “Tutti gli studi hanno qualcosa a cui stanno lavorando. Abbiamo diversi progetti senza non ancora annunciati, in particolare con il nostro team publisher. Abbiamo Halo, che è in sviluppo e che accompagnerà il lancio di Scarlett. Abbiamo tutti i nostri studi che lavorano sui loro progetti. Penso che si vedranno cose non ancora annunciate prima della fine dell’anno.”</i></p>
      <p>Come già accennato, la finestra più probabile dove verranno svelati questi nuovi titoli targati Xbox Game Studios sarà proprio durante i The Game Awards. Vi ricordiamo che la cerimonia di premiazione verrà trasmessa in diretta su tutti i canali ufficiali il prossimo 12 dicembre, alle 2:30 del mattino, orario italiano. <b>Cosa vi aspettate dai prossimi annunci Xbox?</b> Diteci cosa ne pensate nella sezione dedicata ai commenti.</p>
      <blockquote>Il 2020 si appresta ad essere un anno ricco di giochi Xbox Game Studios. Non farti trovare impreparato, acquista un Xbox One X in bundle con Gears 5 su Amazon a <a href="https://toms.it/FFy8Y">questo indirizzo</a>.</blockquote>
    </article>
  </body>
</html>