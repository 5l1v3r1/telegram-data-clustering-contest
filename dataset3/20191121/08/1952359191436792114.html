<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191121_04728586?utm_source=feedburner&amp;utm_medium=feed&amp;utm_campaign=Feed%3A+nieuws%2Fsnelnieuws+%28Nieuwsblad.be%3A+Snelnieuws%29"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-21T08:41:00+00:00"/>
    <meta property="og:title" content="Coldplay gaat niet op tournee met nieuwe album: “Niet goed voor klimaat”"/>
    <meta property="og:description" content="Coldplay zal niet op tournee gaan met hun nieuwe album. Dat heeft de zanger Chris Martin (42) bekendgemaakt. Die beslissing maakte de band omdat ze zich zo..."/>
  </head>
  <body>
    <article>
      <h1>Coldplay gaat niet op tournee met nieuwe album: “Niet goed voor klimaat”</h1>
      <address>
        <time datetime="2019-11-21T08:41:00+00:00">21 Nov 2019, 08:41</time>
      </address>
      <p>
        <b>Coldplay zal niet op tournee gaan met hun nieuwe album. Dat heeft de zanger Chris Martin (42) bekendgemaakt. Die beslissing maakte de band omdat ze zich zorgen maken over hun impact op het klimaat.</b>
      </p>
      <p>De Britse band Coldplay stelt vrijdag haar nieuwe album voor aan de wereld, maar zal niet op tournee gaan om dat album te promoten. “We nemen de tijd om te bekijken hoe onze tournee voordelig kan zijn voor het klimaat”, zei hij aan BBC News. “We moeten allemaal de beste manier vinden waarop we onze job doen en we willen dat onze tournees in de toekomst een positieve impact hebben.”</p>
      <p>De band zou naar eigen zeggen erg teleurgesteld zijn als ze dat niet volledig koolstofneutraal zouden kunnen doen. “We hebben ondertussen al heel wat grote tournees gedaan. Hoe veranderen we dat zodat het niet alleen maar nemen, maar toch vooral ook geven wordt?”</p>
      <related>
        <a href="https://www.nieuwsblad.be/cnt/dmf20191025_04684249"/>
      </related>
      <p>De band geeft het touren wel niet helemaal op. “We zullen nog wel op tournee gaan, maar de komende tijd niet”, liet de zanger weten. Om de fans toch niet te veel teleur te stellen zullen ze enkele liveoptredens uitzenden.</p>
    </article>
  </body>
</html>