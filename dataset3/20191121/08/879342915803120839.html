<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/21/novyna/bezpeka/zvedennya-oos-novi-obstrily-poraneno-7-vijskovosluzhbovcziv"/>
    <meta property="og:site_name" content="Слово і Діло"/>
    <meta property="article:published_time" content="2019-11-21T08:32:50+00:00"/>
    <meta property="og:title" content="Зведення ООС: нові обстріли, поранено 7 військовослужбовців"/>
    <meta property="og:description" content="На Донбасі 20 листопада, поранень внаслідок обстрілів зазнали 7 військовослужбовців зі складу Об'єднаних сил."/>
  </head>
  <body>
    <article>
      <h1>Зведення ООС: нові обстріли, поранено 7 військовослужбовців</h1>
      <address>
        <time datetime="2019-11-21T08:32:50+00:00">21 Nov 2019, 08:32</time>
      </address>
      <p>
        <b>20 листопада збройні формування Російської Федерації 7 разів порушили режим припинення вогню.</b>
      </p>
      <p>Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 мм, озброєння БМП, гранатометів різних систем та стрілецької зброї, з великокаліберними кулеметами включно, інформує штаб ООС.</p>
      <related>
        <a href="https://www.slovoidilo.ua/2019/11/20/pogljad/bezpeka/alternatyva-minskym-uhodam-koly-donbas-mozhut-vidryadyty-myrotvorcziv"/>
      </related>
      <p>У районі відповідальності оперативно-тактичного угруповання «Схід» російські окупаційні війська здійснили 4 обстріли:</p>
      <ul>
        <li>неподалік Березового – з гармат БМП-1 та великокаліберних кулеметів;</li>
        <li>поблизу Пищевика – з мінометів калібру 82 мм, гранатометів різних систем, великокаліберних кулеметів та іншої стрілецької зброї;</li>
        <li>біля Талаківки – з озброєння БМП-1, ручних протитанкових гранатометів та великокаліберних кулеметів.</li>
        <li>неподалік Мар'їнки – з підствольних гранатометів і стрілецької зброї.</li>
      </ul>
      <p>У районі відповідальності оперативно-тактичного угруповання «Північ» зафіксовано 3 ворожих обстріли:</p>
      <ul>
        <li>поблизу Південного – з підствольних гранатометів та стрілецької зброї;</li>
        <li>неподалік Гладосового – з автоматичних гранатометів та великокаліберних кулеметів;</li>
        <li>біля Новотошківського – зі стрілецької зброї.</li>
      </ul>
      <p>Вчора, 20 листопада, поранень внаслідок обстрілів зазнали 7 військовослужбовців зі складу Об'єднаних сил.</p>
      <p>В той час, як Україна всіма можливими дипломатичними шляхами намагається досягнути миру, російські окупанти цинічно порушують будь-які домовленості. Так, українська сторона, на одній з ділянок, вчора двічі запитувала «Тишу» для надання допомоги пораненим. Збройні формування Російської Федерації давали на це згоду, але підступно продовжували вести вогонь по наших позиціях.</p>
      <p>З початку цієї доби російські окупаційні війська вогневої активності не проявляли. Втрат не зафіксовано.</p>
      <p>Нагадаємо, <a href="https://www.slovoidilo.ua/2019/11/20/novyna/polityka/vms-rozpovily-pro-stan-povernutyx-rosiyeyu-korabliv">РФ 18 листопада передала Україні кораблі</a>, які були захоплені в Керченській протоці в листопаді 2018 року.</p>
      <p>Президент України Володимир <a href="https://www.slovoidilo.ua/2019/11/21/novyna/polityka/zelenskyj-povidomyv-skilky-chasu-potribno-remont-ukrayinskyx-korabliv">Зеленський заявив, що на ремонт українських військових катерів,</a> які прибули в Очаків після повернення з російського полону, знадобиться три місяці.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/20/pogljad/bezpeka/alternatyva-minskym-uhodam-koly-donbas-mozhut-vidryadyty-myrotvorcziv"/>
        <a href="https://www.slovoidilo.ua/2019/11/20/novyna/bezpeka/donbasi-otrymaly-poranennya-shestero-bijcziv-zsu-shtab-oos"/>
        <a href="https://www.slovoidilo.ua/2019/11/19/pogljad/bezpeka/osoblyvyj-status-donbasu-11-dniv-mozhe-pryskoryty-proces-chym-ce-nebezpechno"/>
        <a href="https://www.slovoidilo.ua/2019/11/21/novyna/bezpeka/uryad-sprostyv-poryadok-peretynu-kpvv-donbasi"/>
      </related>
    </article>
  </body>
</html>