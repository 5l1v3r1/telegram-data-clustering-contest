<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/music/artikel/4929306/coldplay-gaat-vanwege-het-milieu-voorlopig-niet-op-tournee"/>
    <meta property="og:site_name" content="RTL Boulevard"/>
    <meta property="article:published_time" content="2019-11-21T08:04:38+00:00"/>
    <meta property="og:title" content="Coldplay niet op tournee vanwege het milieu"/>
    <meta property="og:description" content="Slecht nieuws voor fans van Coldplay die buiten Groot-Brittannië wonen. De band is voorlopig niet van plan om te touren vanwege de impact op het milieu, vertelde frontman Chris Martin aan de BBC."/>
  </head>
  <body>
    <article>
      <h1>Coldplay niet op tournee vanwege het milieu</h1>
      <address>
        <time datetime="2019-11-21T08:04:38+00:00">21 Nov 2019, 08:04</time>
      </address>
      <p>Slecht nieuws voor fans van Coldplay die buiten Groot-Brittannië wonen. De band is voorlopig niet van plan om te touren vanwege de impact op het milieu, vertelde frontman Chris Martin aan de BBC.</p>
      <blockquote>"Onze volgende tournee wordt de best mogelijke versie van een tour op het gebied van milieu"</blockquote>
      <p>In plaats daarvan bedenkt de Britse band, die vrijdag zijn nieuwe album <i>Everyday Life</i> uitbrengt, een <a href="https://www.bbc.com/news/entertainment-arts-50490700">klimaatneutrale tournee</a>. "We nemen de tijd om te zien hoe onze tour actief kan bijdragen", zei Chris. "We moeten met z'n allen kijken naar wat de beste manier is waarop we ons werk kunnen doen."</p>
      <p>De zanger vindt dat alle muzikanten proactief moeten nadenken over de impact op het klimaat. "Onze volgende tournee wordt de best mogelijke versie van een tour op het gebied van milieu. We zouden teleurgesteld zijn als dit niet klimaatneutraal is."</p>
      <p>Coldplay is momenteel wel in Jordanië om zijn nieuwe dubbelalbum voor het eerst live te spelen. De band heeft daarvoor de plaat in tweeën geknipt. Het eerste deel, <i>Sunset,</i> begint donderdag tijdens zonsondergang terwijl het tweede deel<i> Sunrise </i>vrijdag tijdens zonsopgang wordt gespeeld.</p>
      <p>De laatste keer dat de Britten tourden, was in 2016 en 2017 met de <i>A Head Full of Dreams</i>-tournee. Die bestond uit 122 shows in vier continenten.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/music/artikel/4896511/coldplay-brengt-single-met-stromae-uit"/>
        <a href="https://www.rtlboulevard.nl/entertainment/music/artikel/4895136/coldplay-onthult-tracklist-nieuw-album-krantenadvertentie"/>
        <a href="https://www.rtlboulevard.nl/entertainment/music/artikel/4897266/coldplay-dropt-twee-singles-en-kondigt-nieuw-album-aan"/>
        <a href="https://www.rtlboulevard.nl/entertainment/music/artikel/4929396/camila-cabello-komt-volgend-jaar-naar-nederland"/>
        <a href="https://www.rtlboulevard.nl/entertainment/music/artikel/4929336/floor-jansen-zet-zich-voor-beter-muziekonderwijs"/>
        <a href="https://www.rtlboulevard.nl/entertainment/music/artikel/4929271/crowded-house-en-blof-op-concert-sea"/>
      </related>
      <related>
        <a href="https://www.rtlboulevard.nl/entertainment/music/artikel/4895816/chris-martin-nieuwe-album-reactie-op-alle-negativiteit"/>
      </related>
      <related>
        <a href="https://www.rtlboulevard.nl/entertainment/music/artikel/4897266/coldplay-dropt-twee-singles-en-kondigt-nieuw-album-aan"/>
      </related>
    </article>
  </body>
</html>