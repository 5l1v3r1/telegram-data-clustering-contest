<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svetandroida.cz/google-stadia-kvalita-her-4k/"/>
    <meta property="og:site_name" content="Svět Androida"/>
    <meta property="article:published_time" content="2019-11-21T08:00:45+00:00"/>
    <meta property="og:title" content="Žádné 4K: Google Stadia lže ohledně kvality obrazu. Ten je horší, než na Xboxu"/>
    <meta property="og:description" content="Google Stadia je ambiciózním projektem, který byl spuštěn teprve před pár dny. Google se již od představení této služby chlubil výkonným hardwarem,"/>
  </head>
  <body>
    <article>
      <h1>Žádné 4K: Google Stadia lže ohledně kvality obrazu. Ten je horší, než na Xboxu</h1>
      <address><time datetime="2019-11-21T08:00:45+00:00">21 Nov 2019, 08:00</time> by <a rel="author" href="https://www.svetandroida.cz/muj-profil/carny10/?profiletab=posts" target="_blank">Jakub Kárník</a></address>
      <p>Google Stadia je ambiciózním projektem, který byl spuštěn teprve <b>před pár dny</b>. Google se již od představení této služby chlubil výkonným hardwarem, na kterém hry poběží a říkal, že zvládne <b>streamovat všechny hry ve 4K a 60 snímcích za sekundu</b>. První recenze a testy však ukazují, že <b>to není pravda</b>.</p>
      <p>S prvními recenzemi uživatelů a velkých webů se ukazuje, že kvalita obrazu Stadie <b>není srovnatelná s ostatními platformami</b>. Částečně může být na vině <a href="https://www.svetandroida.cz/tag/streamovani-her/">streamování</a>, které ještě není dokonalé, ovšem tak tomu ve skutečnosti není. V recenzi The Verge se redaktoři ptají vývojářů ze studia Bungie, kteří stojí za Destiny 2 <b>na kvalitu obrazu</b>. Ty potvrzují, že verze hry na Stadii <b>není stejnou 4K verzí, jako na jiných platformách</b>. Destiny 2 se ve skutečnosti <b>vykresluje v 1080p a je upscalingem vylepšena na <a href="https://www.svetandroida.cz/tag/4k/">4K</a></b>. Jinými slovy tato hra ve 4K na Stadii neběží.</p>
      <figure>
        <iframe data-src="https://twitter.com/Nitomatta/status/1196485009315520512?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Podobný problém byl zaznamenán také u Red Dead Redemption 2. Server Eurogamer potvrdil, že hra je vykreslena <b>pouze ve 1440p a poté je na Chromecastu Ultra upscalována na 4K</b>. Rozdíl ve kvalitě je tak zřejmý již na první pohled, když vedle této verze srovnáte například 4K verzi na <b>Xboxu One X</b>. Stadia by měla být přibližně o <b>80 % rychlejší</b>, než konzole od Microsoftu a přesto hra běží pouze ve 1440p a 30 FPS. Před nedávnem byl také z oficiálního Twitteru Google Stadia <b>smazán tweet</b>, který říkal, že Red Dead Redemption 2 poběží ve 4K. To za nás není úplně dobrý start, strýčku Google.</p>
      <h3>Co říkáte na aktuální situaci okolo Google Stadia?</h3>
      <p>Zdroj: <a href="https://9to5google.com/2019/11/20/stadia-4k-games-quality/">9to5google.com</a></p>
      <related>
        <h4>Mohlo by vás zajímat</h4>
        <a href="https://www.mp.cz/mobilni-telefon-xiaomi-mi-9-6gb64gb-black-p-97935?utm_source=svetandroida&amp;utm_medium=banner-mi9-a&amp;utm_campaign=Xiaomi-listopad"/>
      </related>
      <related>
        <a href="https://www.mp.cz/chytre-hodinky-samsung-galaxy-watch-active-sm-r500n-stribrna-p-97269?utm_source=svetandroida&amp;utm_medium=banner-active-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/google-chrome-novy-prepinac-karet/"/>
      </related>
      <related>
        <a href="https://www.mp.cz/mobilni-telefon-samsung-galaxy-note10-n970fz-256gb-dual-sim-aura-black-p-102406?utm_source=svetandroida&amp;utm_medium=banner-note10-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/google-stadia-play-store/?utm_source=svetandroida&amp;utm_medium=mohlobyvaszajimat&amp;utm_campaign=2"/>
      </related>
      <related>
        <a href="https://www.svetandroida.cz/google-stadia-prvni-hry/?utm_source=svetandroida&amp;utm_medium=mohlobyvaszajimat&amp;utm_campaign=3"/>
      </related>
      <related>
        <a href="https://www.svetandroida.cz/pixel-4-telefony-video/?utm_source=svetandroida&amp;utm_medium=mohlobyvaszajimat&amp;utm_campaign=4"/>
      </related>
      <related>
        <a href="https://www.svetandroida.cz/youtuber-agraelus-prekonal-rekord/?utm_source=svetandroida&amp;utm_medium=mohlobyvaszajimat&amp;utm_campaign=5"/>
      </related>
      <related>
        <a href="https://www.svetandroida.cz/nvidia-shield-tv-2019-predstaveni/?utm_source=svetandroida&amp;utm_medium=mohlobyvaszajimat&amp;utm_campaign=6"/>
      </related>
      <related>
        <a href="https://www.svetandroida.cz/sony-remote-play-android/?utm_source=svetandroida&amp;utm_medium=mohlobyvaszajimat&amp;utm_campaign=7"/>
      </related>
      <related>
        <a href="https://www.svetandroida.cz/streamovani-her-xbox-android/?utm_source=svetandroida&amp;utm_medium=mohlobyvaszajimat&amp;utm_campaign=8"/>
      </related>
      <related>
        <a href="https://www.svetandroida.cz/google-herni-sekce/?utm_source=svetandroida&amp;utm_medium=mohlobyvaszajimat&amp;utm_campaign=9"/>
      </related>
      <related>
        <a href="https://www.svetandroida.cz/playstation-5-datum-vydani/?utm_source=svetandroida&amp;utm_medium=mohlobyvaszajimat&amp;utm_campaign=10"/>
      </related>
    </article>
  </body>
</html>