<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/chempion-ukrajini-z-gandbolu-stvoriv-sensaciyu-v-lizi-chempioniv-641381.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-21T08:08:20+00:00"/>
    <meta property="og:title" content="Чемпіон України з гандболу створив сенсацію в Лізі чемпіонів"/>
    <meta property="og:description" content="Запорізький «Мотор» вочевидь оживився після зміни тренера"/>
  </head>
  <body>
    <article>
      <h1>Чемпіон України з гандболу створив сенсацію в Лізі чемпіонів</h1>
      <address>
        <time datetime="2019-11-21T08:08:20+00:00">21 Nov 2019, 08:08</time>
      </address>
      <h4>Запорізький «Мотор» вочевидь оживився після зміни тренера</h4>
      <p>Український «Мотор» доводить готовність боротися з найсильнішими командами Європи. У дев’ятому турі Ліги чемпіонів запорожці на виїзді зіграли внічию з лідером групи В німецьким «Кілем».</p>
      <p>По ходу матчу перевага переходила від однієї команди до іншої. «Мотор» виграв перший тайм 17:16 і мав перевагу в три м'ячі по ходу другої половини. «Кіль» зрівняв рахунок і міг вирвати перемогу, але запорожці відбили атаку господарів на останніх секундах - 32:32.</p>
      <p>10 м'ячів у складі «Мотора» закинув Борис Пуховський. Німці так завзято проти нього захищалися, що на шматки розірвали рукав його футболки.</p>
      <p>«Мотор» вперше з початку сезону залишив останнє місце турнірної таблиці. Команда, яку після <a href="https://glavcom.ua/sport/news/gandbolniy-motor-iz-zaporizhzhya-zvilniv-trenera-yogo-misce-mozhe-zaynyati-olimpiyskiy-chempion-639510.html">відставки Миколи Степанця</a> на правах виконувача обов’язки очолив Ростислава Ланевич, зрівнялася за очками з БДУ імені Мєшкова (по 2 очка) і обійшла білорусів за різницею голів.</p>
      <related>
        <a href="https://glavcom.ua/sport/news/vice-prezident-gazprom-ligi-problem-z-vizitom-moskovskogo-spartaka-v-ukrajinu-ne-bude-618069.html"/>
      </related>
    </article>
  </body>
</html>