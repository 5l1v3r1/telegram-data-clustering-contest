<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3382396/yasar-buyukanit-kimdir"/>
    <meta property="og:site_name" content="Milli Gazete"/>
    <meta property="article:published_time" content="2019-11-21T08:50:00+00:00"/>
    <meta property="og:title" content="Yaşar Büyükanıt kimdir?"/>
    <meta property="og:description" content="TSK'nın 25'inci Genelkurmay Başkanı Orgeneral Yaşar Büyükanıt eşi Filiz Büyükanıt'ın vefatından 4 gün sonra hayatını kaybetti. Yaşar Büyükanıt kimdir? Büyükanıt'ın hayatı..."/>
  </head>
  <body>
    <article>
      <h1>Yaşar Büyükanıt kimdir?</h1>
      <h2>TSK'nın 25'inci Genelkurmay Başkanı Orgeneral Yaşar Büyükanıt eşi Filiz Büyükanıt'ın vefatından 4 gün sonra hayatını kaybetti. Yaşar Büyükanıt kimdir? Büyükanıt'ın hayatı...</h2>
      <address>
        <time datetime="2019-11-21T08:50:00+00:00">21 Nov 2019, 08:50</time>
      </address>
      <p>Türk Silahlı Kuvvetlerinin 25'inci Genelkurmay Başkanı olarak görev yapan Orgeneral <b>Yaşar Büyükanıt</b> eşi Filiz Büyükanıt'ın vefatından 4 gün sonra 79 yaşında hayatını kaybetti. Büyükanıt, bir süredir beyinde damar tıkanıklığı ve alt solunum yolu enfeksiyonuna bağlı olarak tedavi görüyordu.</p>
      <h3>YAŞAR BÜYÜKANIT KİMDİR?</h3>
      <p>01 Eylül 1940 tarihinde İstanbul'da doğdu. Tam adı Mehmet Yaşar Büyükanı'tır. yılında Kara Harp Okulundan, 1963 yılında Piyade Okulundan mezun olarak; 1970 yılına kadar Kara Kuvvetleri Komutanlığına bağlı çeşitli birliklerde Takım ve Bölük Komutanlığı yaptı.</p>
      <p>Orgeneral Yaşar Büyükanıt, 1972 yılında Kara Harp Akademisini kurmay subay olarak bitirdikten sonra; 6'ncı Piyade Tümeninde Harekât Şube Müdürlüğü, Kara Harp Akademisinde Öğretim Üyeliği, Belçika/Mons'ta Avrupa Müttefik Kuvvetler Komutanlığı Yüksek Karargâhında (SHAPE) İstihbarat Daire Temel İstihbarat Şubesi Kuvvet ve Sistem Kısım Amirliği, Genelkurmay Personel Daire General-Amiral Şubesinde Kısım Amirliği ve Şube Müdürlüğü, Kuleli Askerî Lisesi Komutanlığı ve Cumhurbaşkanlığı Muhafız Alay Komutanlığı görevlerini yürütmüştür.</p>
      <p>1988 yılında Tuğgeneralliğe terfi eden Büyükanıt, Tuğgeneral rütbesi ile 2'nci Zırhlı Tugay Komutanlığı ve İtalya/Napoli'de NATO Güney Avrupa Müttefik Kuvvetler Komutanlığında (AFSOUTH) İstihbarat Daire Başkanlığı yaptı.<br/>1992 yılında Tümgeneralliğe terfi ettikten sonra Genelkurmay Genel Sekreterliği ve Kara Harp Okulu Komutanlığı görevlerinde bulundu ve 1996 yılında Korgeneralliğe terfi etti. Korgeneral rütbesi ile 7'nci Kolordu Komutanlığı ve Genelkurmay Harekât Başkanlığı görevlerinde bulunduktan sonra 2000 yılında Orgeneralliğe yükseldi.</p>
      <p>Orgeneral rütbesi ile Genelkurmay II'nci Başkanlığı, 1'inci Ordu Komutanlığı ve Kara Kuvvetleri Komutanlığı görevlerinde bulundu. 28 Ağustos 2006 tarihinde Genelkurmay Başkanlığı görevine atanan Yaşar Büyükanıt, 30 Ağustos 2008 tarihinde emekliye ayrıldı. Türk Silahlı Kuvvetlerinin 25'inci Genelkurmay Başkanı olarak görev yapmıştır.</p>
      <p>Filiz Büyükanıt ile evli olan Orgeneral Yaşar Büyükanıt'ın bir çocuğu vardır. İngilizce bilmektedir.  Orgeneral Büyükanıt, eşi Filiz Büyükanıt'ın vefatından 4 gün sonra hayatını kaybetti.</p>
    </article>
  </body>
</html>