<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/ncr/story-cousin-brother-shot-on-dwarka-expressway-on-doubt-of-illicit-relations-with-his-wife-2860960.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-21T08:22:42+00:00"/>
    <meta property="og:title" content="गुरुग्राम : पत्नी से अवैध संबंध के शक में ममेरे भाई को एक्सप्रेसवे पर गोली मारी"/>
    <meta property="og:description" content="अवैध संबंधों के शक में सचिन को उसके ममेरे भाई ने गोली मार दी। घटना बुधवार दोपहर जब हुई वह स्कूटी पर सवार होकर सेक्टर-82 के नजदीक द्वारका एक्सप्रेसवे से गुजर रहा था। सूचना मिलते ही पुलिस मौके पर..."/>
  </head>
  <body>
    <article>
      <h1>गुरुग्राम : पत्नी से अवैध संबंध के शक में ममेरे भाई को एक्सप्रेसवे पर गोली मारी</h1>
      <address><time datetime="2019-11-21T08:22:42+00:00">21 Nov 2019, 08:22</time> by <a rel="author">गुरुग्राम | कार्यालय संवाददाता</a></address>
      <p>अवैध संबंधों के शक में सचिन को उसके ममेरे भाई ने गोली मार दी। घटना बुधवार दोपहर जब हुई वह स्कूटी पर सवार होकर सेक्टर-82 के नजदीक द्वारका एक्सप्रेसवे से गुजर रहा था। सूचना मिलते ही पुलिस मौके पर पहुंची। पुलिस ने घायल को सेक्टर-10 नागरिक अस्पताल पहुंचाया जहां उसकी हालत को देखते हुए दिल्ली के सफदरजंग अस्पताल रेफर कर दिया। पुलिस मामले की जांच कर रही है।</p>
      <p>मूलरूप से मेरठ निवासी संदीप गुरुग्राम की एक कंपनी में नौकरी करता है। उसके साथ उसका ममेरा भाई गाजियाबाद निवासी सचिन भी रहता है। सचिन को शक था कि संदीप के उसकी पत्नी के साथ अवैध संबंध थे। इसको लेकर उनके बीच पहले कई बार बहस भी हुई।</p>
      <p>बुधवार को संदीप जब अपनी स्कूटी से द्वारका एक्सप्रेसवे पर जा रहा था तभी सचिन ने उसे गोली मार दी, जो उसकी पीठ में जा लगी। घटना में घायल हुए संदीप को मौके पर छोड़कर वह फरार हो गया।</p>
      <p>राहगीरों ने इसकी सूचना पुलिस को दी। पुलिस ने मौके पर पहुंचकर उसे नागरिक अस्पताल में भर्ती करवाया। हालत गंभीर देखते हुए डॉक्टरों ने उसे दिल्ली के सफदरजंग अस्पताल रेफर कर दिया। सहायक पुलिस आयुक्त (अपराध) प्रीतपाल ने बताया कि घायल को अस्पताल में भर्ती करवाया गया है। मामले की जांच की जा रही है। </p>
    </article>
  </body>
</html>