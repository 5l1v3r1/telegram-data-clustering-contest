<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019521/%D8%B3%D8%AE%D9%86%DA%AF%D9%88%DB%8C-%D8%A7%D8%B1%D8%AA%D8%B4-%D9%85%D9%84%DB%8C-%D9%84%DB%8C%D8%A8%DB%8C-%D9%85%D9%88%D9%81%D9%82%DB%8C%D8%AA-%D8%B1%D9%88%D9%86%D8%AF-%D8%B3%DB%8C%D8%A7%D8%B3%DB%8C-%D8%AF%D8%B1-%DA%AF%D8%B1%D9%88-%D9%86%D8%A7%D8%A8%D9%88%D8%AF%DB%8C-%D8%AA%D8%B1%D9%88%D8%B1%DB%8C%D8%B3%D9%85"/>
    <meta property="og:site_name" content="ایسنا"/>
    <meta property="article:published_time" content="2019-11-21T08:55:02+00:00"/>
    <meta property="og:title" content="سخنگوی ارتش ملی لیبی: موفقیت روند سیاسی در گرو نابودی تروریسم است"/>
    <meta property="og:description" content="سخنگوی نیروهای موسوم به &quot;ارتش ملی لیبی&quot; به رهبری خلیفه حفتر تاکید کرد: هیچ روند سیاسی در لیبی موفق نمی‌شود مگر این که گروه‌های تروریستی نابود شوند، شبه‌نظامیان جنایتکار برچیده و خلع سلاح شوند."/>
  </head>
  <body>
    <article>
      <h1>سخنگوی ارتش ملی لیبی: موفقیت روند سیاسی در گرو نابودی تروریسم است</h1>
      <address><time datetime="2019-11-21T08:55:02+00:00">21 Nov 2019, 08:55</time> by <a rel="author">فاطمه نبید</a></address>
      <p>سخنگوی نیروهای موسوم به "ارتش ملی لیبی" به رهبری خلیفه حفتر تاکید کرد: هیچ روند سیاسی در لیبی موفق نمی‌شود مگر این که گروه‌های تروریستی نابود شوند، شبه‌نظامیان جنایتکار برچیده و خلع سلاح شوند.</p>
      <p>به گزارش ایسنا، به نقل از سایت شبکه خبری اسکای نیوز عربی، احمد المسماری،  سخنگوی نیروهای موسوم به ارتش ملی لیبی خاطرنشان کرد:  گروه‌های تروریستی موانعی را بر سر راه تشکیل دولت و ایجاد قدرت در طرابلس ایجاد می‌کنند.</p>
      <p>المسماری همچنین گفت: تا زمانی که روند امنیتی و نظامی به سرانجام نرسد، هیچ‌ گونه روند سیاسی و یا اقتصادی به موفقیت نمی‌رسد.</p>
      <p>سخنگوی نیروهای موسوم به ارتش ملی لیبی همچنین تاکید کرد: هیچ  روند سیاسی در لیبی موفق نمی‌شود مگر این که گروه‌های تروریستی نابود شوند، شبه‌نظامیان جنایتکار برچیده و خلع سلاح شوند.</p>
      <p>وی پیشتر گفته بود: هدف از عملیات نیروهای ارتش ملی لیبی در طرابلس نابودی گروه‌های تروریستی و جنایتکار در این منطقه است.</p>
      <p>چهارم آوریل درگیری‌هایی میان نیروهای ارتش ملی لیبی به رهبری خلیفه حفتر و دولت وفاق ملی به ریاست فایز السراج آغاز شد که تاکنون به کشته شدن صدها تن و زخمی شدن هزاران تن دیگر منجر شده است. این حملات تلاش‌های سازمان ملل برای برگزاری گفت‌وگو میان دو طرف درگیر در لیبی را به بن بست کشانده است.</p>
      <p>لیبی از زمان برکناری نظام معمر قذافی، دیکتاتور سابق این کشور شاهد بحران سیاسی و نظامی است.</p>
      <p>انتهای پیام</p>
    </article>
  </body>
</html>