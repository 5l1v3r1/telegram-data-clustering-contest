<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/21/android-fotoaparat-ma-chybu-ktera-ohrozuje-vase-soukromi/"/>
    <meta property="og:site_name" content="GizChina.cz"/>
    <meta property="article:published_time" content="2019-11-21T08:00:28+00:00"/>
    <meta property="og:title" content="Android fotoaparát má chybu, která ohrožuje vaše soukromí"/>
    <meta property="og:description" content="Výzkumníci z Checkmarx, zabývající se bezpečností operačních systémů, nedávno objevili chybu v několika aplikacích pro Android fotoaparát."/>
  </head>
  <body>
    <article>
      <h1>Android fotoaparát má chybu, která ohrožuje vaše soukromí</h1>
      <address><time datetime="2019-11-21T08:00:28+00:00">21 Nov 2019, 08:00</time> by <a rel="author" href="https://gizchina.cz/author/marek_kucera/" target="_blank">Hana Kučerová</a></address>
      <p>Ohodnoťte článek</p>
      <p>Výzkumníci z Checkmarx, zabývající se bezpečností <a href="https://gizchina.cz/2019/09/02/android-10-bude-distribuovan-jiz-od-zitrka/">operačních systémů</a> , nedávno objevili chybu v několika aplikacích pro Android fotoaparát. Díky nim mohou kyber útočníci nebo hackeři sledovat vás a vaše soukromá data přes kameru v telefonu. V době pokročilých funkcí fotoaparátů u mobilních telefonů je jakákoli chyba v těchto aplikacích nebezpečná, protože mobilní zařízení ukládají hromady dat, ať už s vaším vědomím nebo i bez něj. To je doslova zlatým dolem pro různé útočníky, kteří se díky dírám v zabezpečení mohou dostat k vašim soukromým datům.</p>
      <h3>Soukromá data v ohrožení</h3>
      <p>Chyba byla konkrétně dohledána u aplikace Google Camera a Samsung Camera, má označení CVE-2019-2234 a ovlivňuje foto aplikace, které nebyly aktualizovány od července/júla 2019. Android fotoaparát s touto chybou je tak snadno přístupný hackerům, kteří se do něj bez vašeho vědomí mohou napíchnout a přes kameru v telefonu vás sledovat. Vzhledem k tomu, že se mohou v celku jednoduše dostat i do galerie v telefonu, mohou ukrást i vaše fotky nebo videa, která zde máte uložena. A nejen to, mohou získat i informace o vaší poloze uložené v metadatech u mediálních souborů. Výzkumníci také zjistili, že útočníci mohou ovládat aplikace tak, aby fotoaparát pořizoval fotografie nebo videa prostřednictvím aplikace, která k tomu nemá oprávnění.</p>
      <figure>
        <img src="https://gizchina.cz/wp-content/uploads/2019/11/Google-camera.jpg"/>
      </figure>
      <p>Samozřejmě toto zjištění je natolik závažné, že <a href="https://www.checkmarx.com/blog/how-attackers-could-hijack-your-android-camera">výzkumníci z Checkmarx</a> ihned informovali společnost Google o svých zjištěních. Google tým na to konto vše prověřil a potvrdil, že tato chyba není jen u aplikací Google Camera nebo Samsung Camera, ale rozšířila se do širšího ekosystému Android. Okamžitě byly podniknuty opravné kroky k odstranění chyb. V červenci/júli proběhla bezpečnostní aktualizace a opravu této chyby poskytl Google také všem svým partnerům. K dnešnímu dni mají tedy Google i Samsung chybu opravenou a opravená aplikace pro focení je dostupná ke stažení. Bohužel seznam výrobců, kteří už také distribuovali bezpečnostní aktualizaci s opravou této chyby není znám a také není známo kolika a kterých výrobců se tato chyba v aplikaci dotkla.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
    </article>
  </body>
</html>