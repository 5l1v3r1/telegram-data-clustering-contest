<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/21/epidoma-petreleou-thermansis-odigos-gia-tin-aitisi/"/>
    <meta property="og:site_name" content="neolaia.gr"/>
    <meta property="article:published_time" content="2019-11-21T08:20:31+00:00"/>
    <meta property="og:title" content="Επίδομα πετρελαίου θέρμανσης: Ποιοι είναι δικαιούχοι – Αναλυτικός οδηγός για την αίτηση"/>
    <meta property="og:description" content="Αναρτήθηκε το ΦΕΚ για το επίδομα θέρμανσης 2019 την Τρίτη 19 Νοεμβρίου 2019, ενώ χτες το μεσημέρι, Τετάρτη 20 Νοεμβρίου 2019, άνοιξε και η ειδική πλατφόρμα για τις αιτήσεις στο Taxisnet."/>
  </head>
  <body>
    <article>
      <h1>Επίδομα πετρελαίου θέρμανσης: Ποιοι είναι δικαιούχοι – Αναλυτικός οδηγός για την αίτηση</h1>
      <h2>Επίδομα πετρελαίου θέρμανσης: Δείτε αναλυτικά!</h2>
      <address><time datetime="2019-11-21T08:20:31+00:00">21 Nov 2019, 08:20</time> by <a rel="author">neolaia.gr Team</a></address>
      <p>Αναρτήθηκε το ΦΕΚ για το<b> επίδομα θέρμανσης 2019</b> την Τρίτη 19 Νοεμβρίου 2019, ενώ χτες το μεσημέρι, Τετάρτη 20 Νοεμβρίου 2019, άνοιξε και η<b><a href="https://www1.gsis.gr/gsisapps/oilbft/login/login.htm"> ειδική πλατφόρμα για τις αιτήσεις στο Taxisnet.</a></b></p>
      <p>
        <b>Επίδομα πετρελαίου θέρμανσης: Δικαιούχοι – Προθεσμία – Αιτήσεις – Ποσά</b>
      </p>
      <p>Το επίδομα θέρμανσης 2019 θα κυμαίνεται από <b>64 έως 350 ευρώ.</b></p>
      <p>Οι <b>δικαιούχοι</b> για το επίδομα θέρμανσης 2019, θα πρέπει να σπεύσουν να υποβάλουν αίτηση στο taxisnet, καθώς η <b>προθεσμία λήγει στις 20 Δεκεμβρίου 2019.</b></p>
      <p>Για να λάβει κάποιος όλο το επίδομα αρκεί να αγοράσει πετρέλαιο αξίας ίσης ή μεγαλύτερης με το διπλάσιο του επιδόματος <b>από τις 15 Οκτωβρίου έως τις 31 Δεκεμβρίου.</b></p>
      <p>Σύμφωνα με ανακοίνωση του Υπουργείου Οικονομικών, το επίδομα που θα δοθεί ανέρχεται συνολικά σε <b>68 εκατ. ευρώ</b> και για να το λάβουν τα νοικοκυριά θα πρέπει να συμπληρώσουν και να υποβάλουν την αίτηση στην ηλεκτρονική εφαρμογή του Taxisnet <b>έως τις 20 Δεκεμβρίου.</b></p>
      <p>
        <b>Στην αίτηση αναγράφονται κατά περίπτωση τα εξής στοιχεία:</b>
      </p>
      <p>-ο αριθμός Φορολογικού Μητρώου του αιτούντος – υπόχρεου φορολογικής δήλωσης,</p>
      <p>– το ονοματεπώνυμό του,</p>
      <p>– ο αριθμός των εξαρτώμενων τέκνων του,</p>
      <p>– ο αριθμός τραπεζικού λογαριασμού (IBAN) στον οποίο επιθυμεί να πιστωθεί το ποσό και το ονοματεπώνυμο του πρώτου δικαιούχου,</p>
      <p>– ο αριθμός παροχής ηλεκτρικού ρεύματος του ακινήτου κύριας κατοικίας,</p>
      <p>– η ταχυδρομική διεύθυνση που αντιστοιχεί στη συγκεκριμένη παροχή ηλεκτρικού ρεύματος,</p>
      <p>– αν η κατοικία είναι ιδιόκτητη, ενοικιαζόμενη ή δωρεάν παραχωρούμενη καθώς και ο Α.Φ.Μ. του εκμισθωτή ή του δωρεάν παραχωρούντος,</p>
      <p>– τα τετραγωνικά μέτρα κύριων χώρων της κύριας κατοικίας κατά το χρόνο υποβολής της αίτησης,</p>
      <p>– η ένδειξη αν πρόκειται για πολυκατοικία,</p>
      <p>– τα στοιχεία επικοινωνίας του (διεύθυνση ηλεκτρονικού ταχυδρομείου, αριθμός κινητού ή και σταθερού τηλεφώνου).</p>
      <p>
        <b>β) Παράλληλα οι διαχειριστές ή οι εκπρόσωποι των πολυκατοικιών ή οι εταιρίες διαχείρισης πολυκατοικιών, δηλώνουν στην εφαρμογή τα ακόλουθα στοιχεία:</b>
      </p>
      <p>– τον αριθμό φορολογικού μητρώου του διαχειριστή ή του προσώπου που εκπροσωπεί την πολυκατοικία ή της εταιρίας διαχείρισης της πολυκατοικίας,</p>
      <p>– τον Α.Φ.Μ. της πολυκατοικίας, εφόσον υπάρχει,</p>
      <p>– τον αριθμό της κοινόχρηστης παροχής ηλεκτρικού ρεύματος ή μιας παροχής ηλεκτρικού ρεύματος που εκπροσωπεί την πολυκατοικία,</p>
      <p>– τα χιλιοστά συμμετοχής των διαμερισμάτων στις δαπάνες θέρμανσης,</p>
      <p>– το ονοματεπώνυμο των φυσικών προσώπων που διαμένουν στα διαμερίσματα τα οποία δεν χρησιμοποιούνται ως επαγγελματική στέγη.</p>
      <p>Σύμφωνα με τη σχετική απόφαση που δημοσιεύθηκε στην Εφημερίδα της Κυβέρνησης, <b>τα εισοδηματικά κριτήρια</b> για την καταβολή του επιδόματος θέρμανσης στην τρέχουσα σεζόν παραμένουν αμετάβλητα σε σχέση με πέρυσι, ενώ το επίδομα προσαυξάνεται κατά 10% για κάθε προστατευόμενο παιδί.</p>
      <p>Με βάση την απόφαση όσοι επιθυμούν να λάβουν επίδομα θέρμανσης θα πρέπει να γνωρίζουν ότι:</p>
      <p>-Το ποσό του επιδόματος ανέρχεται σε 16 λεπτά για κάθε λίτρο πετρελαίου θέρμανσης χωρίς να τίθενται συγκεκριμένα όρια κατανάλωσης με βάση τα τετραγωνικά μέτρα της κατοικίας και τη γεωγραφική ζώνη.</p>
      <p>-Το επίδομα ξεκινάει από τα 80 ευρώ και φθάνει τα 350 ευρώ ανάλογα με τη σύνθεση του νοικοκυριού και τη γεωγραφική ζώνη. Η διαφορά σε σχέση με πέρυσι είναι ότι τα νοικοκυριά μπορούν να εισπράξουν το επίδομα θέρμανσης αγοράζοντας μικρότερη ποσότητα πετρελαίου θέρμανσης σε σχέση με πέρυσι. Αρκεί να πραγματοποιήσουν αγορές πετρελαίου αξίας ίσης ή μεγαλύτερης με το διπλάσιο του επιδόματος.</p>
      <p>-Το επίδομα αυξάνεται κατά 10% για κάθε παιδί. Για νοικοκυριά με ένα παιδί το επίδομα ξεκινάει από τα 70 ευρώ και φτάνει τα 275 ευρώ, με δύο παιδιά κυμαίνεται από 77 έως 300 ευρώ, με τρία παιδιά από 83 έως 325 ευρώ και με τέσσερα ή περισσότερα παιδιά από 90 έως 350 ευρώ.</p>
      <p>-Οι γεωγραφικές ζώνες σπάνε σε ορεινές και μη ορεινές. Οι ορεινές περιοχές έχουν προσαύξηση 20% στην επιδότηση. Φέτος για πρώτη φορά θα λάβουν επίδομα οι ορεινοί δήμοι της Α΄ Ζώνης που μέχρι τώρα αντιμετωπίζονταν ως πεδινοί.</p>
      <p>
        <b>Για τη χορήγηση του επιδόματος πετρελαίου θέρμανσης, η Ελληνική Επικράτεια κατανέμεται σε τέσσερις κλιματικές ζώνες, ως ακολούθως:</b>
      </p>
      <p>
        <b>ΖΩΝΗ Α</b>
      </p>
      <p>Γρεβενών, Δράμας, Έβρου, Ευρυτανίας, Ιωαννίνων, Καστοριάς, Κοζάνης, Σερρών, Φλώρινας</p>
      <p>
        <b>ΖΩΝΗ Β</b>
      </p>
      <p>Αρκαδίας, Ημαθίας, Θεσσαλονίκης, Καβάλας, Καρδίτσας, Κιλκίς, Λάρισας, Μαγνησίας, Ξάνθης, Πέλλας, Πιερίας, Ροδόπης, Τρικάλων, Χαλκιδικής</p>
      <p>
        <b>ΖΩΝΗ Γ</b>
      </p>
      <p>Αιτωλοακαρνανίας, Άρτας, Αττικής (εκτός Κυθήρων και νησιών Σαρωνικού), Αχαΐας, Βοιωτίας, Ευβοίας, Ηλείας, Θεσπρωτίας, Κέρκυρας, Κορινθίας, Λέσβου, Λευκάδας, Πρέβεζας, Φθιώτιδας, Φωκίδας, Χίου</p>
      <p>
        <b>ΖΩΝΗ Δ</b>
      </p>
      <p>Αργολίδας, Δωδεκανήσου, Ζακύνθου, Ηρακλείου, Κυκλάδων, Λασιθίου, Μεσσηνίας, Λακωνίας, Κεφαλληνίας και Ιθάκης, Κυθήρων και νησιών Σαρωνικού, Ρεθύμνου, Σάμου, Χανίων</p>
      <p>Σύμφωνα με την απόφαση, για κάθε δικαιούχο χορηγείται επίδομα για αγορές πετρελαίου εσωτερικής καύσης θέρμανσης ίσο με 250 ευρώ αν η κύρια κατοικία του ανήκει στην Ζώνη Α, 180 ευρώ αν ανήκει στη ζώνη Β, 110 ευρώ στη ζώνη Γ και 80 ευρώ στη ζώνη Δ. Το επίδομα προσαυξάνεται κατά 10% για κάθε εξαρτώμενο τέκνο του δικαιούχου. Ενδεικτικά για ένα νοικοκυριό με δύο τέκνα στην ζώνη Α το επίδομα ανέρχεται σε 300 ευρώ. Σε κάθε περίπτωση το επίδομα δεν μπορεί να υπερβαίνει το ποσό των 350 ευρώ.</p>
      <h3>Εισοδηματικά κριτήρια &amp; Δικαιούχοι</h3>
      <p>Σύμφωνα με τη σχετική απόφαση που δημοσιεύθηκε στην Εφημερίδα της Κυβέρνησης, τα εισοδηματικά κριτήρια για την καταβολή του επιδόματος θέρμανσης στην τρέχουσα σεζόν <b>παραμένουν αμετάβλητα σε σχέση με πέρυσι,</b> ενώ το επίδομα προσαυξάνεται κατά 10% για κάθε προστατευόμενο παιδί.</p>
      <p>
        <b>Αυτό σημαίνει ότι δικαιούχοι του επιδόματος θέρμανσης είναι:</b>
      </p>
      <p>α) Άγαμοι φορολογούμενοι οι οποίοι κατά το φορολογικό έτος 2018 είχαν ετήσιο συνολικό εισόδημα μέχρι 12.000 ευρώ και κατείχαν την 1/1/2019 αστική ακίνητη περιουσία (κτίσματα και εντός σχεδίου πόλεως οικόπεδα) συνολικής αντικειμενικής αξίας μέχρι 100.000 ευρώ.</p>
      <p>β) Έγγαμοι φορολογούμενοι οι οποίοι το φορολογικό έτος 2018 είχαν ετήσιο συνολικό οικογενειακό εισόδημα μέχρι 20.000 ευρώ και την 1/1/2019 κατείχαν αστική ακίνητη περιουσία αντικειμενικής αξίας μέχρι 200.000 ευρώ. Το εισοδηματικό όριο των 20.000 ευρώ προσαυξάνεται κατά 2.000 ευρώ για κάθε εξαρτώμενο τέκνο. Δηλαδή:</p>
      <p>
        <b>– Έγγαμος με 1 παιδί: Εισόδημα έως 22.000 ευρώ και αξία ακινήτων έως 200.000 ευρώ.</b>
      </p>
      <p>
        <b>– Έγγαμος με 2 παιδιά: Εισόδημα έως 24.000 ευρώ και αξία ακινήτων έως 200.000 ευρώ.</b>
      </p>
      <p>
        <b>– Έγγαμος με 3 παιδιά και άνω: Εισόδημα έως 26.000 ευρώ και αξία ακινήτων έως 200.000 ευρώ.</b>
      </p>
      <p>γ) Μονογονεϊκές οικογένειες που κατά το προηγούμενο έτος είχαν ετήσιο συνολικό εισόδημα μέχρι 22.000 ευρώ και την 1/1/2019 κατείχαν αστική ακίνητη περιουσία αντικειμενικής αξίας μέχρι 200.000 ευρώ. Το εισοδηματικό όριο των 22.000 ευρώ προσαυξάνεται κατά 2.000 ευρώ για κάθε εξαρτώμενο τέκνο μετά το πρώτο.</p>
      <p>
        <b>Όσοι και όσες επιθυμούν να λάβουν επίδομα πετρελαίου θέρμανσης, θα πρέπει να γνωρίζουν ότι:</b>
      </p>
      <p>-Το ποσό του επιδόματος ανέρχεται σε 16 λεπτά για κάθε λίτρο πετρελαίου θέρμανσης χωρίς να τίθενται συγκεκριμένα όρια κατανάλωσης με βάση τα τετραγωνικά μέτρα της κατοικίας και τη γεωγραφική ζώνη.</p>
      <p>-Το επίδομα ξεκινάει από τα 80 ευρώ και φθάνει τα 350 ευρώ ανάλογα με τη σύνθεση του νοικοκυριού και τη γεωγραφική ζώνη. Η διαφορά σε σχέση με πέρυσι είναι ότι τα νοικοκυριά μπορούν να εισπράξουν το επίδομα θέρμανσης αγοράζοντας μικρότερη ποσότητα πετρελαίου θέρμανσης σε σχέση με πέρυσι. Αρκεί να πραγματοποιήσουν αγορές πετρελαίου αξίας ίσης ή μεγαλύτερης με το διπλάσιο του επιδόματος.</p>
      <p>-Το επίδομα αυξάνεται κατά 10% για κάθε παιδί. Για νοικοκυριά με ένα παιδί το επίδομα ξεκινάει από τα 70 ευρώ και φτάνει τα 275 ευρώ, με δύο παιδιά κυμαίνεται από 77 έως 300 ευρώ, με τρία παιδιά από 83 έως 325 ευρώ και με τέσσερα ή περισσότερα παιδιά από 90 έως 350 ευρώ.</p>
      <h3>15 ερωτήσεις &amp; απαντήσεις για το επίδομα θέρμανσης:</h3>
      <p>
        <b>1. Με ποιους κωδικούς εισερχόμαστε στην Εφαρμογή Δικαιούχων του Επιδόματος Πετρελαίου Θέρμανσης;</b>
      </p>
      <p>α. Οι πιστοποιημένοι χρήστες των ηλεκτρονικών υπηρεσιών συνδέονται χρησιμοποιώντας τους κωδικούς πρόσβασης στο TAXISnet.</p>
      <p>β. Οι χρήστες που δε διαθέτουν κωδικούς πρόσβασης TAXISnet, θα ταυτοποιούνται εναλλακτικά δίνοντας Α.Φ.Μ. και αριθμό ειδοποίησης κάποιας από τις Πράξεις Προσδιορισμού Φόρου Δήλωσης Φορολογίας Εισοδήματος Φυσικών Προσώπων των τελευταίων πέντε (5) ετών.</p>
      <p>Εάν δε θυμάστε τους κωδικούς πρόσβασης και τυχαίνει το όνομα χρήστη (username) να ταυτίζεται με τον Α.Φ.Μ. σας, τότε δεν μπορείτε να χρησιμοποιήσετε τον εναλλακτικό τρόπο σύνδεσης. Γι’ αυτό θα πρέπει να ανακτήσετε τον κωδικό πρόσβασής σας μέσω των σχετικών διαδικασιών.</p>
      <p>
        <b>2. Μέχρι πότε έχω προθεσμία υποβολής αίτησης στο Μητρώο Δικαιούχων Επιδόματος Πετρελαίου Θέρμανσης;</b>
      </p>
      <p>Μέχρι τις 20 Δεκεμβρίου 2019.</p>
      <p>
        <b>3. Πόσες αιτήσεις μπορώ να υποβάλλω για το Επίδομα Θέρμανσης της περιόδου 2019- 2020;</b>
      </p>
      <p>Μπορείτε να υποβάλλετε όσες αιτήσεις θέλετε μέχρι τις 20 Δεκεμβρίου 2019 όπου λήγει η προθεσμία υποβολής αιτήσεων, όμως μόνο η τελευταία υποβληθείσα αίτησή σας θα είναι σε ισχύ. Οι αιτήσεις θα πρέπει να αφορούν μόνο την κύρια κατοικία σας. ΠΡΟΣΟΧΗ! Κάθε νέα αίτηση ακυρώνει την προηγούμενη.</p>
      <p>
        <b>4. Ποιες αγορές πετρελαίου θέρμανσης θα συμμετέχουν στο Επίδομα της περιόδου 2019-2020;</b>
      </p>
      <p>Οι αγορές που πραγματοποιήθηκαν από 15 Οκτωβρίου 2019 έως και 31 Δεκεμβρίου 2019.</p>
      <p>
        <b>5. Τα τετραγωνικά μέτρα της οικίας μου επηρεάζουν το ποσό του επιδόματος;</b>
      </p>
      <p>Όχι.</p>
      <p>
        <b>6. O προμηθευτής πετρελαίου δεν μου έδωσε στοιχεία για να υποβάλω αίτηση χορήγησης επιδόματος. Πώς θα γίνει η διασταύρωση των στοιχείων;</b>
      </p>
      <p>Ο προμηθευτής πετρελαίου δεν δίνει σε εσάς στοιχεία για την υποβολή της αίτησής σας, αντιθέτως, εσείς δίνετε σε αυτόν τον Α.Φ.Μ. αγοραστή και τον αριθμό παροχής ρεύματος στα οποία θα εκδώσει το παραστατικό αγοράς πετρελαίου θέρμανσης. Μετά την έκδοση του παραστατικού, το κάθε μέλος ΔΙ.ΠΕ.ΘΕ. (πρατηριούχος) υποχρεούται να υποβάλλει ηλεκτρονικά στην Υπηρεσία μας το παραστατικό εντός 14 ημερών, στο οποίο αναγράφονται τα λίτρα αγοράς πετρελαίου θέρμανσης, ο Α.Φ.Μ. αγοραστή και ο αριθμός παροχής ρεύματος της οικίας.</p>
      <p>
        <b>Αυτά που πρέπει να προσέξετε είναι:</b>
      </p>
      <p>Αν πρόκειται για μονοκατοικία: Την σωστή αναγραφή του Α.Φ.Μ. που αντιστοιχεί στους κωδικούς TAXISnet με τους οποίος θα υποβληθεί η αίτηση στην εφαρμογή του επιδόματος πετρελαίου θέρμανσης και την σωστή αναγραφή του αριθμού παροχής ρεύματος της μονοκατοικίας σας.</p>
      <p>Αν πρόκειται για πολυκατοικία: Την σωστή αναγραφή του Α.Φ.Μ. διαχειριστή/εκπροσώπου που αντιστοιχεί στους κωδικούς TAXISnet με τους οποίους θα δημιουργηθεί το προφίλ της πολυκατοικίας στην εφαρμογή του επιδόματος πετρελαίου θέρμανσης ή του Α.Φ.Μ. Πολυκατοικίας εφόσον έχει εκδοθεί τέτοιος και έχει δηλωθεί από το διαχειριστή στο σχετικό προφίλ (βλ. ερώτηση 7) και την σωστή αναγραφή του κοινόχρηστου αριθμού παροχής ρεύματος της πολυκατοικίας.</p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486<br/></a><a href="https://neolaia.gr/2019/11/21/epidoma-petreleou-thermansis-odigos-gia-tin-aitisi/2">Επόμενη Σελίδα (1/2) »</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/21/black-friday-2019-prosfores-pagides-simboules/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/21/cinema-oi-tainies-pou-tha-doume-autin-tin-ebdomada/"/>
        <a href="https://neolaia.gr/neo/menw-spiti"/>
        <a href="https://neolaia.gr/2019/11/21/opeka-pliromes-epidomaton/"/>
        <a href="https://neolaia.gr/neo/stadiodromia-spoudes"/>
        <a href="https://neolaia.gr/2019/11/21/google-stadia-nea-platforma-game-streaming/"/>
        <a href="https://neolaia.gr/neo/texnologia"/>
        <a href="https://neolaia.gr/2019/11/21/i-empiria-mou-os-global-volunteer-stin-polonia/"/>
      </related>
    </article>
  </body>
</html>