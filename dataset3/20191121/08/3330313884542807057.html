<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904583/van-eindhoven-naar-derby-county-in-die-zin-is-er-niets-anders-dan-bij-psv-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-21T08:59:00+00:00"/>
    <meta property="og:title" content="PSV moet crisis zien te bestrijden: 'Het klinkt eenvoudig en is overal hetzelfde'"/>
    <meta property="og:description" content="Twan Scheepers verruilde PSV om samen met Phillip Cocu aan de slag te gaan bij Derby County in Engeland. In Eindhoven was Scheepers geen onderdeel van de technische staf van het eerste elftal, in Engeland wel. &quot;Hier zit ik wel in de staf van het eerste elftal en is mijn persoonlijke situatie dus omgekeerd, vergeleken met mijn functie bij PSV&quot;, begint Scheepers in gesprek met het Eindhovens Dagblad. &quot;Ons doel is om jonge spelers te laten doorbreken, maar op korte termijn moet er gewoon worden gepresteerd. Daardoor zijn soms externe transfers nodig en in die zin is er niks anders dan bij PSV.&quot;"/>
  </head>
  <body>
    <article>
      <h1>PSV moet crisis zien te bestrijden: 'Het klinkt eenvoudig en is overal hetzelfde'</h1>
      <address>
        <time datetime="2019-11-21T08:59:00+00:00">21 Nov 2019, 08:59</time>
      </address>
      <p>
        <b>Twan Scheepers verruilde PSV om samen met Phillip Cocu aan de slag te gaan bij Derby County in Engeland. In Eindhoven was Scheepers geen onderdeel van de technische staf van het eerste elftal, in Engeland wel.</b>
      </p>
      <p>"Hier zit ik wel in de staf van het eerste elftal en is mijn persoonlijke situatie dus omgekeerd, vergeleken met mijn functie bij PSV", begint Scheepers in gesprek met het <i>Eindhovens Dagblad</i>. "Ons doel is om jonge spelers te laten doorbreken, maar op korte termijn moet er gewoon worden gepresteerd. Daardoor zijn soms externe transfers nodig en in die zin is er niks anders dan bij PSV."</p>
      <p>Scheepers zag dat PSV de laatste weken langzaam maar zeker in een crisis belandde. "De afgelopen weken is het door een combinatie van omstandigheden, met blessures als een van de hoofdoorzaken, ineens bergafwaarts gegaan. Het klinkt zo eenvoudig en het is overal hetzelfde, maar uit een crisis kom je alleen met een paar goede overwinningen op rij."</p>
      <p>Ook voor Derby County verloop het seizoen nog niet zoals het moet. "We hebben al best wat verliespunten en staan nu zestiende, maar bij een paar overwinningen op rij sta je zo weer in de subtop", blijft Scheepers positief. "Daar houden we ons aan vast. De club heeft een visie zoals PSV die een aantal jaren geleden ontrolde en wil de stap naar boven op een stabiele manier maken, bij voorkeur met een aantal zelf opgeleide jeugdspelers. Daar wil ik heel graag mijn steentje aan bijdragen."</p>
    </article>
  </body>
</html>