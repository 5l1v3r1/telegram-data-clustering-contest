<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/crash-bandicoot-worlds-game-awards/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-21T08:25:00+00:00"/>
    <meta property="og:title" content="Crash Bandicoot Worlds: il gioco verrà annunciato durante i Game Awards? | Game Division"/>
    <meta property="og:description" content="Stando a svariati rumor il prossimo capitolo dedicato alla saga di Crash Bandicoot si mostrerà durante il mese di Dicembre grazie ai Game Awards."/>
  </head>
  <body>
    <article>
      <h1>Crash Bandicoot Worlds: il gioco verrà annunciato durante i Game Awards? | Game Division</h1>
      <address>
        <time datetime="2019-11-21T08:25:00+00:00">21 Nov 2019, 08:25</time>
      </address>
      <p>Come ben saprete, durante il prossimo mese di Dicembre si svolgeranno i tanto attesi <b>Game Awards 2019.</b> Questo particolare gala di premiazione è riuscito in poco tempo a diventare uno degli eventi ludici più attesi dell’anno. Spesso e volentieri durante la “festa” organizzata da Geoff Keighley si presentano occasioni uniche per lasciare a bocca aperta l’utenza e i media di tutto il mondo. Anche quest’anno sicuramente i Game Awards ci lasceranno di stucco grazie ai suoi annunci, ma un nome in particolare potrebbe mostrarsi durante le “festa” ovvero quello di<b> Crash Bandicoot.</b></p>
      <p>Qualche giorno fa vi abbiamo parlato di un “rumor” abbastanza curioso riguardante il futuro capitolo dedicato a Crash ed i suoi amici. Svariati insider avrebbero confermato l’esistenza di<b> Crash Bandicoot Worlds</b> ovvero un “sequel” diretto della saga che riprenderà i fasti vissuti con la trilogia originale. Durante le scorse ore siamo venuti a scoprire altri curiosi dettagli su questo titolo provenienti da altri utenti/insider.</p>
      <figure>
        <img src="https://www.tomshw.it/images/images/2018/11/crash-8016.jpg"/>
      </figure>
      <p>Leggi anche: <a href="https://www.tomshw.it/videogioco/final-fantasy-xv-google-stadia/">Final Fantasy XV: la versione per Google Stadia presenta contenuti speciali</a></p>
      <p>Stando a queste persone il nuovo gioco di Crash Bandicoot dovrebbe venir annunciato durante il gala dei Game Awards del prossimo Dicembre. Esso verrà rilasciato durante<b> il prossimo 2020</b> per tutte le console odierne (e PC) e addirittura anche per le future PS5 ed Xbox Scarlett. Dietro il progetto ci sarebbero sia il team dei Vicarious Visions sia quello i Toys for Bob che durante questa generazione si sono occupati dei Remake di Crash Bandicoot e Spyro the Dragon.</p>
      <p>Ovviamente per adesso si trattano di speculazioni basate su piccoli leak rilasciati in rete. Finché non ci saranno conferme ufficiali da parte dei team dietro al progetto vi invitiamo a prendere queste informazioni con le dovute pinze. Sicuramente durante il prossimo mese qualcosa verrà confermato (o smentito). Fateci sapere <b>cosa ne pensate</b> voi di questa notizia, come sempre, attraverso la sezione dei commenti del sito!</p>
      <blockquote>Se volete rivivere le avventure originali di Crash Bandicoot allora il seguente <a href="https://toms.it/ZkN2N">link</a> potrebbe fare al caso vostro!</blockquote>
    </article>
  </body>
</html>