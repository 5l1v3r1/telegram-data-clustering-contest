<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/21/la-beta-della-emui-10-sempre-piu-regime-approda-honor-8x-honor-10-v10-huawei-nova-4-cina-683788/"/>
    <meta property="og:site_name" content="AndroidWorld"/>
    <meta property="article:published_time" content="2019-11-21T08:39:12+00:00"/>
    <meta property="og:title" content="La beta della EMUI 10 sempre più a regime: approda su Honor 8X, Honor 10 / V10 e Huawei Nova 4 in Cina"/>
    <meta property="og:description" content="Huawei ed Honor, il suo sotto brand che controlla da sempre, stanno distribuendo la beta della EMUI 10 ad un..."/>
  </head>
  <body>
    <article>
      <h1>La beta della EMUI 10 sempre più a regime: approda su Honor 8X, Honor 10 / V10 e Huawei Nova 4 in Cina</h1>
      <address><time datetime="2019-11-21T08:39:12+00:00">21 Nov 2019, 08:39</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p><a href="https://www.androidworld.it/tag/huawei/">Huawei</a> ed <a href="https://www.androidworld.it/tag/honor">Honor</a>, il suo sotto brand che controlla da sempre, stanno distribuendo la beta della <a href="https://www.androidworld.it/2019/10/01/emui-10-smartphone-667772/">EMUI 10</a> ad un numero sempre maggiore di dispositivi. Dopo <a href="https://www.androidworld.it/2019/11/15/android-10-secondo-honor-la-beta-magic-ui-3-0-ufficiale-honor-20-20-pro-honor-view-20-682123/">l’annuncio per Honor 20 e 20 Pro</a> di qualche giorno fa, nuovi modelli stanno ottenendo una prima <b>beta interna</b> della EMUI 10.</p>
      <p>Saprete bene che la EMUI 10 è la personalizzazione di <a href="https://www.androidworld.it/tag/android-10/">Android 10</a> realizzata da Huawei, la quale approderà sui device del produttore cinese e su quelli di Honor: ne abbiamo descritto le principali <b>novità</b> <a href="https://www.androidworld.it/2019/09/10/video-emui-10-661166/">in questo articolo</a>. Nelle ultime ore sono state aperte le pre-registrazioni alla beta interna per gli utenti <b>cinesi</b> con i seguenti dispositivi:</p>
      <ul>
        <li><a href="https://www.androidworld.it/tag/honor-8x/">Honor 8X</a> (modelli JSN-AL00, JSN-AL00a, JSN-TL00), il quale deve essere aggiornato almeno alla versione 9.1.0.217 per ricevere la beta interna della EMUI 10.</li>
        <li><a href="https://www.androidworld.it/recensioni/honor-10/">Honor 10</a> (modelli COL-AL10, COL-TL10), il quale deve essere aggiornato almeno alla versione 9.1.0.333 per ricevere la beta interna della EMUI 10.</li>
        <li><a href="https://www.androidworld.it/recensioni/honor-view-10/">Honor V10</a> (modelli BKL-AL20, BL-AL00, BKL-TL10), il quale deve essere aggiornato almeno alla versione 9.1.0.333 per ricevere la beta interna della EMUI 10.</li>
        <li><a href="https://www.androidworld.it/schede/huawei-nova-4/">Huawei Nova 4</a> (modelli VCE-AL00, VCE-TL00), il quale deve essere aggiornato almeno alla versione 9.1.0.253 per ricevere la beta interna della EMUI 10.</li>
      </ul>
      <p>Attualmente la distribuzione di questa prima beta è <b>riservata</b> alla regione <b>cinese</b>. Presumiamo che nelle <b>prossime settimane</b> il programma beta per gli smartphone citati verrà esteso anche agli utenti europei.</p>
      <p>Via: <a href="https://www.huaweicentral.com/emui10-internal-beta-starts-for-honor-8x-10-v10-and-huawei-nova-4/">Huawei Central</a></p>
    </article>
  </body>
</html>