<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/zakon-posicha-perverznitsite-snimashchi-pod-polite-na-zhenite-s-telefonite-si_news710524.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-21T08:42:00+00:00"/>
    <meta property="og:title" content="Закон посича перверзниците, снимащи под полите на жените с телефоните си"/>
    <meta property="og:description" content="В някои държави, включително и в Германия, популярността на ъпскъртинга все повече нараства в последно време"/>
  </head>
  <body>
    <article>
      <h1>Закон посича перверзниците, снимащи под полите на жените с телефоните си</h1>
      <h2>В някои държави, включително и в Германия, популярността на ъпскъртинга все повече нараства в последно време</h2>
      <address>
        <time datetime="2019-11-21T08:42:00+00:00">21 Nov 2019, 08:42</time>
      </address>
      <p>https://blitz.bg/svyat/zakon-posicha-perverznitsite-snimashchi-pod-polite-na-zhenite-s-telefonite-si_news710524.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574316714-skk.jpg"/>
      </figure>
      <p><b>В Германия поднасянето на камера под женската пола съвсем скоро ще бъде невъзможно заради страх от наказателно преследване. Правителството прие законопроект за носене на отговорност за ъпскъртинг, съобщава CNN, цитирана от <a href="https://trud.bg/%d0%b2-%d0%b3%d0%b5%d1%80%d0%bc%d0%b0%d0%bd%d0%b8%d1%8f-%d1%81%d1%82%d1%80%d0%be%d0%b3%d0%be-%d1%89%d0%b5-%d0%bd%d0%b0%d0%ba%d0%b0%d0%b7%d0%b2%d0%b0%d1%82-%d0%b7%d0%b0-%d1%8a%d0%bf%d1%81%d0%ba%d1%8a/">„Труд“</a>.</b><br/> <br/>Ъпскъртинг (от англ. Upskirting – „повдигане на полата“) е нов термин, който означава да се надникне под полата, като се използват камера или смартфон на обществени места.<br/><br/>Най-често жените дори не забелязват, че някой е поднесъл своя смартфон към техните крака и е направил няколко снимки на това, което е скрито под полата, така че това хулиганство, по правило, остава напълно безнаказано.<br/> <br/>С редки изключения, ако един от виделите това може да свидетелства за жертвата, то е възможно задържането и наказанието на нарушителя според закона, но само в няколко страни по света.<br/> <br/>В някои държави, включително и в Германия, популярността на ъпскъртинга все повече нараства в последно време. Затова на борба с това неприятно явление се заеха активисти и защитници на правата на жените.<br/><br/>Немските студентки Хана Зайдел и Ида Мари Засенберг инициираха петиция, призоваваща за забрана на ъпскъртинга в страната.<br/> <br/>Петицията им събра над 100 хиляди подписи, и това повлия на решението на правителството да преразгледа закона, преследващ сексуалния тормоз.<br/> <br/>„Фотографирането на това, което една жена има под своята пола или в деколтето, е унизителна и неоправдана намеса в личното u пространство. Често тези фотографии се публикуват в чатрума или дори се разпространяват с търговски цели“, каза немският министър на правосъдието Кристина Ламбрехт пред журналисти.<br/> <br/>Законопроектът, според който фотографирането и разпространението на снимки на „гениталиите, дупето и женските гърди“, покрити с дрехи или кърпа, ще се счита за углавно престъпление, и остава само да се разгледа в парламента и след това, най-вероятно, ще влезе в сила.<br/> <br/>Петицията на девойките предизвика наистина широк обществен резонанс, така че активистките вече са много близо до своята победа, когато любителите на ъпскъртинга могат да бъдат привличани към наказателна отговорност.<br/> <br/>Хана Зайдел разказа в интервю за „Дойче веле“, че за първи път се е сблъскала с този проблем като тийнейджър. Когато тя и нейните съученици са били на 13 години, по време на училищна екскурзия сред природата, учител от друго училище тайно снимал под полите на момичета.<br/> <br/>Подобна история се повтаря няколко години по-късно на музикален фестивал, когато някой слага смартфона си под нейната пола, а след това бързо изчезнал сред тълпата.<br/><br/>Тези случки предизвикват възмущението на момичето, включително и това, че хулиганите не могат да бъдат наказани и законът не защитава жените в такива случаи.<br/> <br/>В интервю пред Ройтерс, Хана Зайдел каза, че се е вдъхновила от историята на британската активистка Джина Мартин, която стана жертва на подобно нарушение на личните u граници на музикалния фестивал в Хайд Парк през лятото на 2017 година.<br/> <br/>Мартин съобщи за нападението в полицията, която в отговор на това само помоли натрапника да премахне снимката. Девойката беше крайно възмутена от случката и сериозно се запали от желанието да накаже нарушителя.<br/> <br/>„Разбрах, че единственият закон, по който бих могла да го съдя, е старият закон за публично оскърбление на морала, според който нещо гнусно или недостойно трябва да се случи на публично място и поне двама души трябва да го видят. Иронията е в това, че обикновено в тези случаи става въпрос за ексхибиционисти.<br/> <br/>Това е, казано по-просто, единственият закон, който защитава жертвата на ъпскъртинга в Англия и Уелс, но в този закон, авторите повече се притесняват от това което е видяла публиката, а не жертвата на тормоза“, каза Джина през август 2017-а пред BBC.<br/> <br/>Осъзнавайки, че законът наистина не може да я защити в тази ситуация, Джина Мартин решава да организира процес в социалните мрежи, след като написа за инцидента с нея във Фейсбук.<br/> <br/>Постингът моментално става вирусен и провокира цяло движение срещу ъпскъртинга в страната, което само година и половина по-късно доведе до това, че сега в Англия и Уелс подобно хулиганство се признава като форма на воайорство и се наказва с глоба и/или лишаване от свобода за срок до две години.<br/> <br/>„Винаги съм смятала, че в политиката нищо не може да промени, но се оказа, че всичко може да се направи – нужни са само воля и помощ от правилните хора“, сподели Мартин своите мисли, след като актуализираха закона, и добави, че тя е „на седмото небе“.<br/> <br/>През май тази година беше въведено законодателно налагане на наказание за ъпскъртинг в Сингапур. В Индия, Нова Зеландия, Австралия, някои щати на САЩ и Шотландия, ъпскъртингът също е признат за престъпление, за което са предвидени различни наказания включително и до три години затвор.<br/> <br/> </p>
    </article>
  </body>
</html>