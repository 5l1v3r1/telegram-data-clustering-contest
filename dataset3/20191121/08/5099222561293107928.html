<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23504591-mexico-ciity-proteste-impotriva-unei-legi-care-permite-copiilor-ceara-modificarea-genului-din-certificatul-nastere.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-21T08:55:00+00:00"/>
    <meta property="og:title" content="Mexico City: Proteste împotriva unei legi care ar permite copiilor să ceară modificarea genului din certificatul de naștere"/>
    <meta property="og:description" content="În jur de 200 de oameni au ieșit în stradă pentru a protesta împotriva unui proiect de lege care ar permite copiilor și adolescenților să își modifice genul trecut în"/>
  </head>
  <body>
    <article>
      <h1>Mexico City: Proteste împotriva unei legi care ar permite copiilor să ceară modificarea genului din certificatul de naștere</h1>
      <address><time datetime="2019-11-21T08:55:00+00:00">21 Nov 2019, 08:55</time> by <a rel="author">A.Z.</a></address>
      <p><b>În jur de 200 de oameni au ieșit în stradă pentru a protesta împotriva unui proiect de lege care ar permite copiilor și adolescenților să își modifice genul trecut în certificatul de naștere, în Mexico City, scrie <a href="https://www.nbcnews.com/news/latino/opponents-protest-ahead-mexico-city-vote-allowing-children-s-legal-n1086821">NBC</a>.</b> <br/><br/>Pentru a li se permite acest lucru, tinerii ar trebui să fie însoțiți de cel puțin un tutore. Legile din Mexico City deja permit adulților să își modifice genul în documentele oficiale. <br/><br/>O coaliție anti-avort, împreună cu alte grupuri, au protestat în fața clădirii consiliului orașului, marți, afișând mesaje precum "Nu Legii Trans" și "Nu ne induceți în eroare copiii". Aceștia susțin că nu ne putem aștepta ca cei tineri să ia astfel de decizii. <br/><br/>Comisia consiliului local a aprobat modificările legislative propuse pe 14 noiembrie. Partidul Morena, al președintelui Andrés Manuel López Obrador a votat pentru și deține majoritatea în consiliul orașului. Proiectul de lege va trebui aprobat de întregul consiliu.</p>
    </article>
  </body>
</html>