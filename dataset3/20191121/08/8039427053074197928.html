<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=960730"/>
    <meta property="og:site_name" content="Andhrajyothy"/>
    <meta property="article:published_time" content="2019-11-21T08:42:05+00:00"/>
    <meta property="og:title" content="శివసేన, ఎన్సీపీ మధ్య కుదిరిన డీల్?"/>
    <meta property="og:description" content="ADVT ముంబై : శివసేన, ఎన్సీపీ, కాంగ్రెస్ కూటమి మధ్య డీల్ కుదిరిందా? అంటే అవుననే అంటున్నాయి ఎన్సీపీ వర్గాలు. ఎన్సీపీ వర్గాల సమాచారం ప్రకారం... సీఎం పదవిని చెరో రెండున్నరేళ్లు శివసేన, ఎన్సీపీ పంచుకోవాలని డిసైడ్ అయినట్లు సమాచారం. మొదటి రెండున్నరేళ్లు శివసేన, ఆ తర్వాతి రెండున్నరేళ్లు ఎన్సీపీ సీఎం పదవిలో కూర్చోవాలని ఓ ఒప్పందం కుదిరినట్లు తెలుస్తోంది. అయితే డిప్యూటీ సీఎం పదవి మాత్రం ఐదేళ్లూ కాంగ్రెస్‌కే దక్కేట్లు నేతలు రూపకల్పన చేశారు.  సీఎం పదవిని చెరో రెండున్నరేళ్లు పంచుకున్నా, డిప్యూటీ సీఎం పదవిని మాత్రం పూర్తిగా కాంగ్రెస్ వదిలేయాలని శివసేన, ఎన్సీపీ నిర్ణయించుకున్నట్లు ఎన్సీపీ సీనియర్ నేత వెల్లడించారు. సీఎం పదవిని చెరో రెండున్నరేళ్లు చేపట్టాలన్న అంశంపైనే బీజేపీ, శివసేన మధ్య ప్రతిష్టంభన ఏర్పడిందని ఆ నేత తెలిపారు. అందుకే ఐదేళ్లూ సీఎం పదవి తమకే కావాలన్న శివసేన మంకుపట్టు పట్టే అవకాశం ఉండకపోవచ్చని ఎన్సీపీ భావిస్తోంది. శివసేన కోరిక ప్రకారం మొదటి రెండున్నరేళ్లు సీఎం పదవి శివసేనకు ఇచ్చేస్తామని, మరో రెండున్నరేళ్లు ఎన్సీపీ అభ్యర్థి సీఎం పదవిలో ఉంటారని ఆ నేత తెలిపారు. ఈ డీల్‌తో శివసేన కోరిక నేరవేరుతుందని, ప్రభుత్వ ఏర్పాటుకు…"/>
  </head>
  <body>
    <article>
      <h1>శివసేన, ఎన్సీపీ మధ్య కుదిరిన డీల్?</h1>
      <address>
        <time datetime="2019-11-21T08:42:05+00:00">21 Nov 2019, 08:42</time>
      </address>
      <figure>
        <img src="https://ajnews.andhrajyothy.com/AJNewsImages//ajadds//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT <b>ముంబై :</b> శివసేన, ఎన్సీపీ, కాంగ్రెస్ కూటమి మధ్య డీల్ కుదిరిందా? అంటే అవుననే అంటున్నాయి ఎన్సీపీ వర్గాలు. ఎన్సీపీ వర్గాల సమాచారం ప్రకారం... సీఎం పదవిని చెరో రెండున్నరేళ్లు శివసేన, ఎన్సీపీ పంచుకోవాలని డిసైడ్ అయినట్లు సమాచారం. మొదటి రెండున్నరేళ్లు శివసేన, ఆ తర్వాతి రెండున్నరేళ్లు ఎన్సీపీ సీఎం పదవిలో కూర్చోవాలని ఓ ఒప్పందం కుదిరినట్లు తెలుస్తోంది. అయితే డిప్యూటీ సీఎం పదవి మాత్రం ఐదేళ్లూ కాంగ్రెస్‌కే దక్కేట్లు నేతలు రూపకల్పన చేశారు.  సీఎం పదవిని చెరో రెండున్నరేళ్లు పంచుకున్నా, డిప్యూటీ సీఎం పదవిని మాత్రం పూర్తిగా కాంగ్రెస్ వదిలేయాలని శివసేన, ఎన్సీపీ నిర్ణయించుకున్నట్లు ఎన్సీపీ సీనియర్ నేత వెల్లడించారు. సీఎం పదవిని చెరో రెండున్నరేళ్లు చేపట్టాలన్న అంశంపైనే బీజేపీ, శివసేన మధ్య ప్రతిష్టంభన ఏర్పడిందని ఆ నేత తెలిపారు. అందుకే ఐదేళ్లూ సీఎం పదవి తమకే కావాలన్న శివసేన మంకుపట్టు పట్టే అవకాశం ఉండకపోవచ్చని ఎన్సీపీ భావిస్తోంది. శివసేన కోరిక ప్రకారం మొదటి రెండున్నరేళ్లు సీఎం పదవి శివసేనకు ఇచ్చేస్తామని, మరో రెండున్నరేళ్లు ఎన్సీపీ అభ్యర్థి సీఎం పదవిలో ఉంటారని ఆ నేత తెలిపారు. ఈ డీల్‌తో శివసేన కోరిక నేరవేరుతుందని, ప్రభుత్వ ఏర్పాటుకు మార్గం కూడా సుగుమమవుతుందని ఆయన తెలిపారు. బుధవారం జరిగిన సమావేశంలో సీఎం పదవిపై అసలు చర్చే జరగలేదని ఇరు పార్టీల నేతలు ప్రకటించినా.. అంతర్గత సమావేశంలో మాత్రం డీల్ కుదిరిందని ఎన్సీపీ సీనియర్ నేత ఒకరు వెల్లడించారు.</p>
    </article>
  </body>
</html>