<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520781-teple-pocasi-v-zaveru-mesice-vydrzi-slunicko-ale-necekejte-predpoved-pocasi-na-vikend-a-vyhled-na/"/>
    <meta property="og:site_name" content="KurzyCZ"/>
    <meta property="article:published_time" content="2019-11-21T08:04:37+00:00"/>
    <meta property="og:title" content="Teplé počasí v závěru měsíce vydrží, sluníčko ale nečekejte. Předpověď počasí na víkend a výhled na příští týden"/>
    <meta property="og:description" content="Oblačné počasí vydrží také v dalších dnech. Meteorologové očekávají od příštího úterý do čtvrtka teploty okolo 7 až 12 stupňů."/>
  </head>
  <body>
    <article>
      <h1>Teplé počasí v závěru měsíce vydrží, sluníčko ale nečekejte. Předpověď počasí na víkend a výhled na příští týden</h1>
      <address><time datetime="2019-11-21T08:04:37+00:00">21 Nov 2019, 08:04</time> by <a rel="author">TNBiz</a></address>
      <p>
        <b>Poměrně vysoké listopadové teploty budou pokračovat i v závěru týdne. Odpolední teploty vystoupají až na dvanáct stupňů Celsia. Převládat však bude oblačná až zatažená obloha, meteorologové očekávají také časté ranní mlhy. Za sluníčkem tak bude potřeba vyrazit do hor.</b>
      </p>
      <p>"Přes západní <a href="https://www.kurzy.cz/tema/evropa/">Evropu</a> bude k jihovýchodu postupovat tlaková níže a mezi ní a rozsáhlou tlakovou výší nad Ruskem bude nad naše území proudit teplejší vzduch od jihu," předpovídá Český hydrometeorologický ústav (ČHMÚ).</p>
      <h3><a href="https://meteobox.cz/">Počasí</a> do konce týdne</h3>
      <p>Ve <b>čtvrtek</b> tak bude převážně zataženo, na většině území Česka se objeví občasný déšť nebo mrholení. Ojediněle se objeví také mlhy, v odpoledních hodinách se dočkáme protrhávání oblačnosti.  Nejvyšší denní teploty vystoupají k 8 až 12 stupňům, na západě Čech bude pouze kolem 7 stupňů.</p>
      <figure>
        <a href="https://meteobox.cz/?d=20191121">
          <img src="https://img1.kurzy.cz/zpravy/obrazky/81/520781-teple-pocasi-v-zaveru-mesice-vydrzi-slunicko-ale-necekejte-predpoved-pocasi-na-vikend-a-vyhled-na/1_w670h358.png"/>
        </a>
      </figure>
      <p> </p>
      <p>Zatažená obloha bude také v <b><a href="https://www.kurzy.cz/obec/patek/">pátek</a></b>. Ojediněle očekávají meteorologové slabý déšť a mrholení. V průběhu dne pak bude oblačnost ubývat, v Čechách se odpoledne dočkáme polojasné oblohy. Teploty přes den vystoupají na 9 až 13 stupňů, na západě Česka pak na 7 stupňů Celsia.</p>
      <p> </p>
      <p> </p>
      <h3><a href="https://meteobox.cz/">Počasí</a> o víkendu</h3>
      <p>Pro <b>sobotu </b>meteorologové předpovídají zataženo nízkou oblačností, mlhavo a ojediněle mrholení. Během dne pak může být místy polojasno. Nejvyšší denní teploty 6 až 10 stupňů, při zmenšené oblačnosti až 12 stupňů. </p>
      <p>Podobné <a href="https://meteobox.cz/">počasí</a> bude také v <b>neděli</b>. Teploty zůstanou mezi 6 až 10 stupni, při zmenšené oblačnost bude až 12 stupňů Celsia. V <b>pondělí</b> bude převážně zataženo, mlhavo a ojediněle mrholení. Na západě Česka se pak objeví občasný déšť. Nejvyšší denní teploty 7 až 11 stupňů.</p>
      <p> </p>
      <figure>
        <a href="https://meteobox.cz/?d=20191124">
          <img src="https://img2.kurzy.cz/zpravy/obrazky/81/520781-teple-pocasi-v-zaveru-mesice-vydrzi-slunicko-ale-necekejte-predpoved-pocasi-na-vikend-a-vyhled-na/2.png"/>
        </a>
      </figure>
      <p> </p>
      <h3><a href="https://meteobox.cz/">Počasí</a> v příštím týdnu</h3>
      <p>Oblačné <a href="https://meteobox.cz/">počasí</a> vydrží také v dalších dnech. Meteorologové očekávají <b>od příštího úterý do čtvrtka </b>teploty okolo 7 až 12 stupňů.</p>
      <p> </p>
      <p>
        <b>
          <i>Podívejte se na <a href="https://meteobox.cz/">předpověď počasí</a> ČT24:</i>
        </b>
      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FCT24.cz%2Fvideos%2F2550372925083395%2F&amp;show_text=0&amp;width=670" width="670" height="377" data-service="Facebook" scrolling="no"/>
      </figure>
      <related>
        <h4>Příbuzné stránky</h4>
        <a href="https://www.kurzy.cz/nazory/A-V-T-26532-TP-/"/>
        <a href="http://kurzy.cz/zpravy/423008-slunecne-a-teple-pocasi-vydrzi-do-patku-pak-prijdou-prehanky-bourky-a-ochlazeni/"/>
        <a href="https://www.kurzy.cz/zpravy/419959-slunecne-a-teple-pocasi-vydrzi-do-stredy-pak-se-prechodne-pokazi/"/>
        <a href="https://www.kurzy.cz/zpravy/496666-pocasi-tento-tyden-tropicke-pocasi-vydrzi-teploty-vystoupaji-k-31-c-prijdou-bourky/"/>
        <a href="https://www.kurzy.cz/zpravy/491047-pocasi-na-pristi-tyden-jarni-pocasi-vydrzi-az-do-vikendu-sucho-prinese-nebezpeci-vzniku-pozaru/"/>
        <a href="https://www.kurzy.cz/zpravy/509898-pocasi-v-cr-jak-dlouho-vydrzi-hezke-pocasi-a-bude-to-jeste-na-koupani-a-kdy-prijde-ochlazeni/"/>
        <a href="https://www.kurzy.cz/zpravy/498854-pocasi-v-tomto-tydnu-slunecne-a-velmi-teple-pocasi-vystridaji-prehanky-a-bourky-s-ochlazenim/"/>
        <a href="https://www.kurzy.cz/tema/4814248.html"/>
        <a href="https://www.kurzy.cz/zpravy/516092-pocasi-ke-konci-tyden-a-o-vikendu-babi-leto-vydrzi-i-o-vikendu-vecer-ale-teplota-klesne-az-o-17/"/>
        <a href="https://www.kurzy.cz/zpravy/501056-slunecne-pocasi-s-letnimi-teplotami-vydrzi-po-vetsinu-tydne-rana-ale-budou-chladnejsi/"/>
        <a href="https://www.kurzy.cz/zpravy/488466-slunecne-pocasi-vydrzi-ale-ochladi-se-jen-prechodne-i-vice-oblacnosti/"/>
        <a href="https://www.kurzy.cz/zpravy/496666-tropicke-pocasi-vydrzi-teploty-vystoupaji-k-31-c-prijdou-bourky/"/>
      </related>
    </article>
  </body>
</html>