<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/sports/olimpiska-kustiba/tokijas-olimpiskajas-speles-tulkos-11-valodas-franci-par-sevi-atgadina-ipasi.a339110/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-21T08:26:34+00:00"/>
    <meta property="og:title" content="Tokijas olimpiskajās spēlēs tulkos 11 valodās, franči par sevi atgādina īpaši"/>
    <meta property="og:description" content="Oficiālajās preses konferencēs 2020.gada Tokijas olimpiskajās spēlēs būs nodrošināts tulkojums 11 valodās, tostarp arī franču, kas ir viena no olimpiskās kustības darba valodām. Starptautiskā Frankofonijas organizācija ceturtdien parakstīja līgumu ar spēļu rīkotājiem, lai veicinātu franču valodas lietojumu, kas olimpiskajā kustībā ir krasi mazinājies, neraugoties uz reglamenta priekšrakstiem, vēstīja aģentūra AP."/>
  </head>
  <body>
    <article>
      <h1>Tokijas olimpiskajās spēlēs tulkos 11 valodās, franči par sevi atgādina īpaši</h1>
      <address><time datetime="2019-11-21T08:26:34+00:00">21 Nov 2019, 08:26</time> by <a rel="author" href="https://www.lsm.lv/autors/gundars-galkins/" target="_blank">Gundars Galkins</a></address>
      <p>
        <b>Oficiālajās preses konferencēs 2020.gada Tokijas olimpiskajās spēlēs būs nodrošināts tulkojums 11 valodās, tostarp arī franču, kas ir viena no olimpiskās kustības darba valodām. Starptautiskā Frankofonijas organizācija ceturtdien parakstīja līgumu ar spēļu rīkotājiem, lai veicinātu franču valodas lietojumu, kas olimpiskajā kustībā ir krasi mazinājies, neraugoties uz reglamenta priekšrakstiem, vēstīja aģentūra AP.</b>
      </p>
      <p>Preses konferencēs Tokijā būs pieejams tulkojums japāņu, angļu un franču, kā arī spāņu, vācu, krievu, itāliešu, arābu, ķīniešu, korejiešu un portugāļu valodā. Savukārt lielākā daļa paziņojumu un norāžu sacensību vietās tāpat kā oficiālajās ceremonijās būs japāniski, angliski un franciski. Tomēr olimpisko spēļu gatavošanās procesā franču valoda gandrīz nemaz nav dzirdama, par ko bažas pauda Starptautiskā Frankofonijas organizācija.</p>
      <p>Tokijas spēļu rīkotāji paskaidroja, ka noslēgtā vienošanās ar Starptautisko Frankofonijas organizāciju paredz veicināt franču kultūru un nodrošināt valodas lietojumu sacensību mājaslapā.</p>
      <p>Olimpiskā harta nosaka divas oficiālās valodas - angļu un franču, turklāt, pateicoties mūsdienu olimpisko spēļu dibinātājam Pjēram de Kubertēnam, galvenā loma oficiāli pieder franču valodai. Ja kādu dokumentu tulkojumos rodas atšķirīga interpretācija, noteicošais ir franču teksts. </p>
      <p>Praksē franču valodas loma olimpiskajās spēlēs arvien samazinās. Frankofoni gan cer, ka situācija krasi mainīsies 2024.gada olimpiskajās spēlēs Parīzē.</p>
      <related>
        <h4>Saistītie raksti</h4>
        <a href="https://www.lsm.lv/raksts/sports/olimpiska-kustiba/tokijas-olimpiskajam-boksa-turniram-nepielaidis-nevienu-rio-spelu-tiesnesi.a339163/"/>
        <a href="https://www.lsm.lv/raksts/sports/olimpiska-kustiba/japana-pabeidz-tokijas-olimpiska-stadiona-buvi.a338838/"/>
        <a href="https://www.lsm.lv/raksts/sports/olimpiska-kustiba/maratona-parcelsana-uz-saporo-izmainis-tokijas-olimpisko-spelu-kalendaru.a337647/"/>
        <a href="https://www.lsm.lv/raksts/sports/olimpiska-kustiba/jau-tokijas-olimpiskajas-speles-dopinga-analizes-varetu-ieviest-genu-tehnologiju.a337494/"/>
        <a href="https://www.lsm.lv/raksts/sports/basketbols/pec-vietas-ranga-latvija-paliek-bez-tokijas-olimpiskajam-celazimem-3x3-basketbola.a337034/"/>
        <a href="https://www.lsm.lv/raksts/sports/olimpiska-kustiba/tokija-piekrit-olimpiska-maratona-parcelsanai-uz-saporo-valsts-ziemelos.a336986/"/>
        <a href="https://www.lsm.lv/raksts/sports/olimpiska-kustiba/tokijas-mere-uzstaj-uz-olimpisko-spelu-maratonskrejiena-rikosanu-galvaspilseta.a336780/"/>
        <a href="https://www.lsm.lv/raksts/sports/olimpiska-kustiba/rosina-tokijas-olimpisko-spelu-maratona-un-solosanas-sacensibas-rikot-talak-ziemelos.a335337/"/>
      </related>
    </article>
  </body>
</html>