<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prlekija-on.net/lokalno/22813/voznik-tovornega-vozila-ze-zjutraj-krepko-pijan-ostal-brez-vozniskega-dovoljenja.html"/>
    <meta property="og:site_name" content="Prlekija on net"/>
    <meta property="article:published_time" content="2019-11-21T08:04:00+00:00"/>
    <meta property="og:title" content="Voznik tovornega vozila že zjutraj krepko pijan ostal brez vozniškega dovoljenja"/>
    <meta property="og:description" content="V sredo, 20. novembra, ob 8.50 je 38-letni državljan Poljske vozil tovorno vozilo s priklopnikom, poljskih registrskih oznak, po avtocesti A1, iz smeri razcepa Dragučova proti Mariboru. Ker je med vožnjo prehiteval drugo tovorno vozilo v nasprotju s postavljeno prometno signalizacijo, sta ga na izvozu iz avtoceste na ..."/>
  </head>
  <body>
    <article>
      <h1>Voznik tovornega vozila že zjutraj krepko pijan ostal brez vozniškega dovoljenja</h1>
      <h2>Indikator alkohola je pokazal kar 0,63 miligrama alkohola na liter izdihanega zraka, čeprav bi voznik moral biti popolnoma trezen. Za prekršek je predpisana globa v višini 1.200 evrov in 18 kazenskih točk.</h2>
      <address><time datetime="2019-11-21T08:04:00+00:00">21 Nov 2019, 08:04</time> by <a rel="author">Prlekija-on.net</a></address>
      <figure>
        <img src="https://www.prlekija-on.net/uploaded/2018_07/policija_21447233696.jpg"/>
        <figcaption>Policija</figcaption>
      </figure>
      <p>V sredo, 20. novembra, ob 8.50 je 38-letni državljan Poljske vozil tovorno vozilo s priklopnikom, poljskih registrskih oznak, po avtocesti A1, iz smeri razcepa Dragučova proti Mariboru. Ker je med vožnjo prehiteval drugo tovorno vozilo v nasprotju s postavljeno prometno signalizacijo, sta ga na izvozu iz avtoceste na Ptujsko cesto v Mariboru ustavila policista Postaje prometne policije Maribor. Med izdajo plačilnega naloga pa sta policista pri vozniku zaznala zadah po alkoholu. Zato sta mu odredila preizkus z indikatorjem alkohola v izdihanem zraku, ki je po pravilni uporabi pokazal kar 0,63 miligrama alkohola na liter izdihanega zraka, čeprav bi voznik moral biti popolnoma trezen.</p>
      <p>Policista sta mu seveda takoj začasno odvzela vozniško dovoljenje in ga privedla v takojšnji postopek Okrajnemu sodišču v Mariboru, Oddelek za prekrške. Za prekršek je predpisana globa v višini 1.200 evrov in 18 kazenskih točk.</p>
      <p>Ker gre za tujca so policisti predlagali, da mu sodišče izreče ukrep prepovedi uporabe tujega vozniškega dovoljenja na območju Republike Slovenije, saj je za kršitev predpisana stranska sankcija kazenskih točk v cestnem prometu v številu, zaradi katerega se po zakonu izreče prenehanje veljavnosti vozniškega dovoljenja.</p>
    </article>
  </body>
</html>