<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/politics/simeonov-vizhda-politicheska-namesa-v-protestite-sreshtu-nego.html"/>
    <meta property="og:site_name" content="News.bg"/>
    <meta property="article:published_time" content="2019-11-21T08:21:15+00:00"/>
    <meta property="og:title" content="Симеонов вижда политическа намеса в протестите срещу него"/>
    <meta property="og:description" content="По думите му някои от хората не знаели за какво протестират"/>
  </head>
  <body>
    <article>
      <h1>Симеонов вижда политическа намеса в протестите срещу него</h1>
      <address><time datetime="2019-11-21T08:21:15+00:00">21 Nov 2019, 08:21</time> by <a rel="author" href="https://news.bg/author/dilyana-panayotova" target="_blank">Диляна Панайотова</a></address>
      <p>Лидерът на НФСБ Валери <b>Симеонов смята, че протестите срещу него са организирани и политически.</b></p>
      <p>Вчера <b>той видял агитка и хора, които не знаели за какво протестират.</b> <b>Днес майки дойдоха пред парламента да изразят недоволството си от новия му пост в НС.</b></p>
      <p><b>Не ме карайте да коментирам случай, който е приключил преди една година,</b> призова той. <b>Тогава с оставката на му като вицепремиер той постъпил достойно. Случаят приключи</b>, коментира Симеонов.</p>
      <p>Припомняме, че по-рано днес <a href="https://news.bg/politics/dps-boykotira-valeri-simeonov.html"><b>ДПС отказа да участва в заседанията на НС</b> </a>заради назначението на <b><a href="https://news.bg/politics/valeri-simeonov-stana-zamestnik-predsedatel-na-ns.html">Валери Симеонов за зам.-председател на парламента.</a> </b></p>
      <p>Вчера, 20 ноември, лидерът на НФСБ Валери Симеонов беше избран за зам.-председател на Народното събрание. Той зае<b> <b><a href="https://news.bg/politics/yavor-notev-veche-ne-e-zamestnik-predsedatel-na-parlamenta.html">мястото на Явор Нотев</a>,</b> който вече не е част от "Обединени патриоти". </b>Причината е, че<b> <b><a href="https://news.bg/politics/vsichki-atakisti-napuskat-obedinenite-patrioti.html">депутатите от "Атака" напуснаха ПГ на "Обединени патриоти"</a></b> </b>и поискаха заличаването й.</p>
      <p>Още тогава това <b><a href="https://news.bg/politics/dps-se-obyavi-sreshtu-nedorazumenieto-v-politikata-valeri-simeonov.html">предизвика остра реакция от страна на ДПС</a>.</b> На брифинг лидерът на движението Мустафа Карадайъ определи<b> този избор като обида към парламентаризма.</b> По думите му това било поредното падение на Народното събрание.</p>
      <p>От ГЕРБ заявиха, че са <b><a href="https://news.bg/politics/gerb-podkrepili-simeonov-zaradi-trayna-parlamentarna-praktika.html">подкрепили Симеонов заради трайна парламентарна практика.</a></b></p>
    </article>
  </body>
</html>