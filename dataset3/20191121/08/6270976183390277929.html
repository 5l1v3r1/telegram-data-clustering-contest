<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/21/uryad-hoche-zapustyty-elektronni-dovirenosti/"/>
    <meta property="og:site_name" content="Рубрика"/>
    <meta property="article:published_time" content="2019-11-21T08:39:59+00:00"/>
    <meta property="og:title" content="Уряд хоче запустити електронні довіреності"/>
    <meta property="og:description" content="Уряд хоче, щоб при оформленні довіреностей, крім стандартних паперових бланків громадянам надсилали pdf-файл (поштою, у мессенжер, на флешці) із накладеним електронним підписом. Про це повідомив міністр Кабміну Дмитро Дубілет. “По-перше, це дуже зручно. Уявіть, що вам потрібно терміново передати довіреність в інше місто. І замість того, щоб передавати паперовий бланк поштою або їхати кудись, ви […]"/>
  </head>
  <body>
    <article>
      <h1>Уряд хоче запустити електронні довіреності</h1>
      <address><time datetime="2019-11-21T08:39:59+00:00">21 Nov 2019, 08:39</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/04/kabmin-utverdil-kalendar-vyhodnyh-dnej-na-2017-god_rect_2a4f3162f0aa7b095b3c68da17a290b8-860x580-c-1.jpg"/>
      </figure>
      <p>
        <b>
          <b>Уряд хоче, щоб при оформленні довіреностей, крім стандартних паперових бланків громадянам надсилали pdf-файл (поштою, у мессенжер, на флешці) із накладеним електронним підписом.</b>
        </b>
      </p>
      <p>Про це <a href="https://www.facebook.com/dubilet">повідомив</a> міністр Кабміну Дмитро Дубілет.</p>
      <p>“По-перше, це дуже зручно. Уявіть, що вам потрібно терміново передати довіреність в інше місто. І замість того, щоб передавати паперовий бланк поштою або їхати кудись, ви просто скидає її, кому потрібно, поштою або в мессенжер!</p>
      <p>Файли з е-підписами більш безпечні! Адже частина випадків рейдерства трапляються саме через підроблені бланки довіреностей.</p>
      <p>Можливо, в якийсь момент Мін’юст ухвалить, що для ризикових операцій паперові довіреності не підходять, а система прийматиме лише електронні. Це буде ще один крок у боротьбі з рейдерством”.</p>
      <p>Дубілет додав, що для впровадження цього рішення вже все є.  “У нотаріусів і так є е-підпис, вони і зараз можуть накладати його в пару кліків на будь-які файли. Треба лише змінити пару рядків у законах і підзаконці. Саме цим ми зараз з Мін’юстом та Нотаріальної палатою і займаємось. Електронні довіреності поки будуть лише у додаток до паперових.</p>
      <p>Як тільки закон буде прийнято, електронні довіреності мають запрацювати вже наступного дня”.</p>
      <p>Нагадаємо, що <a href="https://rubryka.com/2019/11/20/dubilet-zayavyv-pro-tsentralizatsiyu-koll-tsentriv-v-organah-vlady/">Дубілет заявив про централізацію колл-центрів в органах влади.</a></p>
    </article>
  </body>
</html>