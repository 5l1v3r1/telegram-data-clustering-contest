<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187698/"/>
    <meta property="og:site_name" content="Janam TV"/>
    <meta property="article:published_time" content="2019-11-21T08:21:45+00:00"/>
    <meta property="og:title" content="രാഹുലിനും , പ്രിയങ്കയ്ക്കും എതിർപ്പ് ; ഗത്യന്തരമില്ലാതെ ശിവസേനയുമായി കൂട്ടു ചേരാൻ കോൺഗ്രസ്"/>
    <meta property="og:description" content="ന്യൂഡൽഹി : മഹാരാഷ്ട്രയിൽ ശിവസേന-കോൺഗ്രസ്-എൻസിപി സഖ്യത്തിലുള്ള സർക്കാർ പ്രഖ്യാപനം നാളെ ഉണ്ടായേക്കുമെന്ന് സൂചന . എൻ സി പി യുമായി കഴിഞ്ഞ ദിവസം നടത്തിയ"/>
  </head>
  <body>
    <article>
      <h1>രാഹുലിനും , പ്രിയങ്കയ്ക്കും എതിർപ്പ് ; ഗത്യന്തരമില്ലാതെ ശിവസേനയുമായി കൂട്ടു ചേരാൻ കോൺഗ്രസ്</h1>
      <address><time datetime="2019-11-21T08:21:45+00:00">21 Nov 2019, 08:21</time> by <a rel="author">Janam TV Web Desk</a></address>
      <p>ന്യൂഡൽഹി : മഹാരാഷ്ട്രയിൽ ശിവസേന-കോൺഗ്രസ്-എൻസിപി സഖ്യത്തിലുള്ള സർക്കാർ പ്രഖ്യാപനം നാളെ ഉണ്ടായേക്കുമെന്ന് സൂചന . എൻ സി പി യുമായി കഴിഞ്ഞ ദിവസം നടത്തിയ ചർച്ചകൾക്ക് പിന്നാലെ കോൺഗ്രസ് നാളെ ശിവസേനയുമായി ചർച്ച നടത്തും . ഡിസംബർ ഒന്നിനു മുൻപ് മഹാരാഷ്ട്രയിൽ സർക്കാർ രൂപീകരിക്കുമെന്നാണ് ശിവസേനയുടെ അവകാശവാദം .</p>
      <p>ഇന്ന് രാവിലെ കോൺഗ്രസ് ഇടക്കാല അദ്ധ്യക്ഷ സോണിയ ഗാന്ധിയുടെ വസതിയിൽ ചേർന്ന പ്രവർത്തക സമിതിയാണ് ശിവസേനയുമായി സഖ്യത്തിലാകാൻ അനുമതി നൽകിയത് . അതേ സമയം പാർട്ടിയുടെ ഈ തീരുമാനത്തിനോട് രാഹുലും , പ്രിയങ്കയും വിയോജിപ്പ് പ്രകടിപ്പിച്ചതായാണ് സൂചന .</p>
      <p>പ്രവർത്തക സമിതിക്ക് ശേഷം എന്‍സിപിയുമായി കോൺഗ്രസ് നേതാക്കള്‍ വീണ്ടും ചര്‍ച്ച നടത്തി. ശരദ് പവാറിന്‍റെ വീട്ടില്‍ മൂന്ന് മണിക്കൂര്‍ നടന്ന യോഗത്തിന് ശേഷമാണ് നാളെ ശിവസേനയുമായി ചര്‍ച്ച നടത്താന്‍ തീരുമാനിച്ചത്.</p>
    </article>
  </body>
</html>