<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/europe/article/1417003/ollandia-sentra-kai-stop-gia-ena-lepto-os-antiratsistiko-minyma"/>
    <meta property="og:site_name" content="gazzetta.gr"/>
    <meta property="article:published_time" content="2019-11-21T08:34:42+00:00"/>
    <meta property="og:title" content="Ολλανδία: Σέντρα και... stop για ένα λεπτό ως αντιρατσιστικό μήνυμα!"/>
    <meta property="og:description" content="Στις δύο πρώτες κατηγορίες του ολλανδικού ποδοσφαίρου αποφασίστηκε πως στα παιχνίδια της προσεχούς αγωνιστικής, όλες οι ομάδες θα κάνουν σέντρα και θα σταματήσουν να παίζουν στο πρώτο λεπτό, για να στείλουν το μήνυμά τους κατά του ρατσισμού!"/>
  </head>
  <body>
    <article>
      <h1>Ολλανδία: Σέντρα και... stop για ένα λεπτό ως αντιρατσιστικό μήνυμα!</h1>
      <h2>Στις δύο πρώτες κατηγορίες του ολλανδικού ποδοσφαίρου αποφασίστηκε πως στα παιχνίδια της προσεχούς αγωνιστικής, όλες οι ομάδες θα κάνουν σέντρα και θα σταματήσουν να παίζουν στο πρώτο λεπτό, για να στείλουν το μήνυμά τους κατά του ρατσισμού!</h2>
      <address><time datetime="2019-11-21T08:34:42+00:00">21 Nov 2019, 08:34</time> by <a rel="author" href="http://www.gazzetta.gr/dimosiografos/kostas-zaliaris" target="_blank">Κώστας Ζάλιαρης</a></address>
      <p>Στη χώρα της τουλίπας ενεργοποιούνται όσο περισσότερο μπορούν έπειτα από το <a href="http://www.gazzetta.gr/football/europe/article/1415945/moreira-apantise-me-gkol-stoys-ratsistes-kai-toys-edeixe-na-siopisoyn-vid">τελευταίο περιστατικό στο ματς της Εξέλσιορ με την Ντεν Μπος</a> και τη ρατσιστική επίθεση που δέχθηκε ο Αχμέντ Μορέιρα.</p>
      <p>Μετά την κίνηση της <a href="http://www.gazzetta.gr/football/europe/article/1416419/ollandia-vrontero-minyma-kata-toy-ratsismoy-meta-peristatiko-toy-moreira-pic-vid">εθνικής ομάδας της Ολλανδίας με την όμορφη φωτογραφία</a> μέσω της οποίας ήθελε να στείλει μήνυμα ενότητας, ήρθε ο <a href="http://www.gazzetta.gr/football/euro-2020/article/1416672/vainalntoym-nte-giongk-allo-hroma-idio-aima-vid">ιδιαίτερος πανηγυρισμός των Βαϊνάλντουμ και Ντε Γιόνγκ στο ματς με την Εσθονία.</a></p>
      <p>Τώρα, αποφασίστηκε πως στην προσεχή αγωνιστική των δύο μεγάλων κατηγοριών του ποδοσφαίρου της χώρας, θα γίνει σέντρα στα παιχνίδια και οι δύο ομάδες θα σταματήσουν για ένα λεπτό, για να στείλουν ακόμα ένα μήνυμα πως το φαινόμενο του ρατσισμού καταστρέφει το παιχνίδι!</p>
    </article>
  </body>
</html>