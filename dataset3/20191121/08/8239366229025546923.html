<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/u_lvovi_vidbulosya_vidkryttya_rekonstruyovanogo_bokserskogo_klubu_getman_331278.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-21T08:30:00+00:00"/>
    <meta property="og:title" content="У Львові відбулося відкриття реконструйованого боксерського клубу &quot;Гетьман&quot;"/>
    <meta property="og:description" content="У середу, 20 листопада, у Львові відбулося відкриття боксерського клубу «Гетьман» (вул. Морозна, 31а) – першої філії Академії боксу імені Андрія Котельника."/>
  </head>
  <body>
    <article>
      <h1>У Львові відбулося відкриття реконструйованого боксерського клубу "Гетьман"</h1>
      <h2>У середу, 20 листопада, у Львові відбулося відкриття боксерського клубу «Гетьман» (вул. Морозна, 31а) – першої філії Академії боксу імені Андрія Котельника.</h2>
      <address>
        <time datetime="2019-11-21T08:30:00+00:00">21 Nov 2019, 08:30</time>
      </address>
      <figure>
        <img src="https://galinfo.com.ua/media/gallery/intxt/b/o/box_hetman.jpg"/>
      </figure>
      <p>Оновлений сучасний боксерський зал на Сихові відкрили після тривалої реконструкції. Свого часу саме в цьому залі розвивав свій талант та навчався азів професійного боксу Андрій Котельник та чимало інших відомих спортсменів. Іншими словами, майбутній чемпіон світу у цьому залі виріс, а відтак, завершивши успішну професійну кар’єру, Котельник власними та зусиллями своїх друзів і партнерів зробив капітальний ремонт, встановив сучасний ринг та обладнав зал усім необхідним інвентарем для підготовки боксерів.</p>
      <p>На урочистий захід до Львова завітали відомі та титуловані боксери, серед яких Сергій Дзінзірук, Олег Машкін, Олександр Дмитренко, керівники спорту міста та області, чимало інших спортивних особистостей, серед яких друзі та партнери Андрія Котельника.</p>
      <p>21 листопада, о 17:00 відбудеться урочисте відкриття ХVII за ліком міжнародного турніру з боксу на призи Андрія Котельника. Престижний турнір, участь у якому візьмуть боксери з 5 країн, відбудеться у виставковому центрі «Південний-ЕКСПО» (вул. Щирецька, 36).</p>
      <p>Нагадаємо, як <a href="https://galinfo.com.ua/news/ofitsiyno_andriy_kotelnyk__prezydent_lvivskoi_miskoi_federatsii_boksu_330486.html">повідомляв Гал-інфо</a> раніше, Андрій Котельник став президентом міської федерації боксу.</p>
    </article>
  </body>
</html>