<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121135/pani-wlodzimierz-czarzasty-przyszedl-zarty-w-studiu-rmf-fm.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-21T08:31:00+00:00"/>
    <meta property="og:title" content="&quot;Pani Włodzimierz Czarzasty przyszedł&quot;. Żarty w studiu RMF FM"/>
    <meta property="og:description" content="– Jeżeli posłanka chce, żeby do niej mówić posłanka, to nie widzę w tym problemu – mówił w studiu RMF FM lider SLD Włodzimierz Czarzasty."/>
  </head>
  <body>
    <article>
      <h1>"Pani Włodzimierz Czarzasty przyszedł". Żarty w studiu RMF FM</h1>
      <address>
        <time datetime="2019-11-21T08:31:00+00:00">21 Nov 2019, 08:31</time>
      </address>
      <h4>– Jeżeli posłanka chce, żeby do niej mówić posłanka, to nie widzę w tym problemu – mówił w studiu RMF FM lider SLD Włodzimierz Czarzasty.</h4>
      <p>Polityk został zapytany przez prowadzącego audycje Roberta Mazurka o sprawę żeńskich "końcówek" wyrazów. Odpowiadając Czarzasty przejęzyczył się i powiedział do dziennikarza „pani”.</p>
      <p>Rozbawiony Mazurek odpowiedział żartem, stwierdzając: „Pani Włodzimierz Czarzasty przyszedł”.</p>
      <p>W dalszej części rozmowy lider SLD stwierdził, że jego zdaniem każdy powinien „poruszać się w takim języku, w jakim się czuje dobrze”. Czarzasty przytoczył też sytuację w Sejmu, kiedy to wicemarszałek Sejmu Małgorzata Gosiewska w rozmowie z inną posłanką poprosiła, aby nie mówić do niej „marszałkini”, ale „pani marszałek”. Jak opowiadał Czarzasty, posłanka z którą rozmawiała Gosiewska, w odpowiedzi poprosiła, aby do niej zwracać się „pani posłanko”, a nie „pani poseł”.</p>
      <p>– Jeżeli posłanka chce, żeby do niej mówić posłanka, to nie widzę w tym problemu – tłumaczył polityk.</p>
      <p>– Będzie pan mówił marszałkini, premiera, ministra? – dopytywał Mazurek. – Tak – stwierdził Czarzasty.</p>
      <footer>/ Źródło: <a href="http://www.rmf24.pl/">RMF FM<br/></a>/ zma</footer>
    </article>
  </body>
</html>