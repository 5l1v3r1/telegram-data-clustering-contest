<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bluerating.com/banche-e-reti/614504/reti-come-sono-cambiate-e-cambieranno-le-fee"/>
    <meta property="og:site_name" content="bluerating"/>
    <meta property="article:published_time" content="2019-11-21T08:53:36+00:00"/>
    <meta property="og:title" content="Reti, come sono cambiate (e cambieranno) le fee"/>
    <meta property="og:description" content="C’erano una volta le management fee, erogate dalle mandanti ai loro consulenti finanziari per l’attività di collocamento e per la gestione delle relazioni con i clienti."/>
  </head>
  <body>
    <article>
      <h1>Reti, come sono cambiate (e cambieranno) le fee</h1>
      <address><time datetime="2019-11-21T08:53:36+00:00">21 Nov 2019, 08:53</time> by <a rel="author">Luca Spoldi</a></address>
      <p>C’erano una volta le management fee, erogate dalle mandanti ai loro consulenti finanziari per l’attività di collocamento e per la gestione delle relazioni con i clienti.</p>
      <p>
        <b>Cambiamenti radicali</b>
      </p>
      <p>Negli anni il quadro è cambiato radicalmente, con le banche sempre più concentrate sul collocamento di titoli, fondi e di prodotti assicurativi mentre le reti di consulenti finanziari, secondo una ricerca di Excellence Consulting sui modelli di business adottati nell’asset &amp; wealth management italiano, sono passate dal collocamento di prodotti al collocamento di servizi, in particolare delle gestioni patrimoniali, per le quali il costo della consulenza è stato peraltro gestito con modalità simili a quelle già applicate attraverso le management fee dei singoli fondi d’investimento. Questo almeno nel decennio 2007-2017, ossia ante Mifid 2, mentre per il presente e soprattutto per il futuro occorrerà trovare nuove fonti di ricavi, per esempio sviluppando prodotti d’investimento a sostegno dell’economia reale, come sono stati i fondi collegati ai Piani individuali di risparmio (Pir) fino alla poco felice e recente della normativa.</p>
      <p>
        <b>Quando il cliente scappa via</b>
      </p>
      <p>Oppure bisognerà sviluppare servizi di Wealth Management o anche una nuova generazione di servizi di negoziazione titoli e di consulenza sulle masse amministrate. Occorrerà però fare attenzione: secondo il Global Wealth Management 2019 di EY (Ernst &amp; Young), il 46% dei clienti italiani ha cambiato almeno una volta il proprio wealth manager di riferimento nell’ultimo triennio e un altro 44% prevede di farlo nei prossimi tre anni, come dire che i clienti “fedelissimi” sono mediamente uno ogni dieci. Il fenomeno, inoltre, è più consistente all’aumentare del patrimonio di riferimento e nei momenti di discontinuità della vita familiare del cliente (nuovo lavoro, nascita di un figlio, eredità, avvio di nuove attività). Tra i più frequenti motivi d’insoddisfazione resta la trasparenza sulle commissioni pagate (quasi due terzi della clientela segnala di avere una bassa conoscenza dell’ammontare delle fee e della loro composizione).</p>
      <p>
        <i>Tratto dal numero di novembre di Blureating</i>
      </p>
      <related>
        <a href="https://www.bluerating.com/banche-e-reti/606403/reti-fineco-batte-tutti-nella-customer-experience"/>
        <a href="https://www.bluerating.com/banche-e-reti/600355/reti-mutui-ecco-piu-convenienti"/>
        <a href="https://www.bluerating.com/banche-e-reti/594214/banche-reti-e-consulenti-sotto-la-lente-della-consob"/>
      </related>
    </article>
  </body>
</html>