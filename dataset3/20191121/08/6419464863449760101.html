<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/h-alli-selida/epistrefoyn-ta-mayra-mesanychta-se-kanali-ekplixi-video/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-21T08:27:54+00:00"/>
    <meta property="og:title" content="Επιστρέφουν τα «Μαύρα Μεσάνυχτα» σε κανάλι – έκπληξη (video)"/>
    <meta property="og:description" content="Ο Στέλιος Μάινας, μιλώντας στους δημοσιογράφους, όταν ρωτήθηκε αν θα επιστρέψουν τα «Μαύρα μεσάνυχτα» είπε ότι είχαν γίνει κάποιες συζητήσεις."/>
  </head>
  <body>
    <article>
      <h1>Επιστρέφουν τα «Μαύρα Μεσάνυχτα» σε κανάλι – έκπληξη (video)</h1>
      <address>
        <time datetime="2019-11-21T08:27:54+00:00">21 Nov 2019, 08:27</time>
      </address>
      <p>Ο <a href="https://neaselida.gr/tag/stelios-mainas/"><b>Στέλιος Μάινας</b></a>, μιλώντας στους δημοσιογράφους πριν από μερικές μέρες, όταν ρωτήθηκε αν θα επιστρέψουν τα «<a href="https://neaselida.gr/tag/mayra-mesanychta/"><b>Μαύρα μεσάνυχτα</b></a>» είπε ότι είχαν γίνει κάποιες συζητήσεις.</p>
      <p>Τι αποτέλεσμα είχαν όμως αυτές οι συζητήσεις; <b>Σύμφωνα με πληροφορίες της Νέας Σελίδας</b>, ο <a href="https://neaselida.gr/tag/panos-kokkinopoulos/"><b>Πάνος Κακκινόπουλος </b></a>είχε ζητήσει με την προηγούμενη διοίκηση του <b><a href="https://neaselida.gr/tag/open/">Open</a> </b>για την επιστροφή του θρυλικού <b><a href="https://neaselida.gr/tag/sira/">σίριαλ</a> </b>του <a href="https://neaselida.gr/tag/mega/"><b>Mega</b></a>.</p>
      <p>Κι ενώ το <b><a href="https://neaselida.gr/tag/kanali/">κανάλι</a> </b>του <a href="https://neaselida.gr/tag/ivan-savvidis/"><b>Ιβάν Σαββίδη </b></a>ήθελε πολύ τη συγκεκριμένη σειρά, διαπίστωσε ότι <b>τα δικαιώματα άνηκαν στο</b> <b>Mega</b>, οπότε δεν μπορούσε να κάνει τίποτα. Με άλλα λόγια αυτό σημαίνει ότι <b>τα «Μαύρα μεσάνυχτα» μπορούν να επιστρέψουν μόνο στο Mega.</b></p>
      <p>Το κανάλι του <a href="https://neaselida.gr/tag/vangelis-marinakis/"><b>Βαγγέλη Μαρινάκη</b></a> έχει δείξει ενδιαφέρον για κάποιες παλαιότερες σειρές, όπως είναι το <b>«Κάτω παρτάλι» και η «Εθνική Ελλάδος»</b> που δεν ολοκληρώθηκαν ποτέ. Στο τραπέζι, όπως λένε οι άνθρωποι που γνωρίζουν τα πράγματα από μέσα, έχουν πέσει και τα «<b>Μαύρα μεσάνυχτα</b>«.</p>
      <p>Ωστόσο δεν έχει γίνει ακόμα κάποιο ραντεβού με τον <b>Πάνο Κοκκινόπουλο, </b>μιας και ο ίδιος δεσμεύεται με συμβόλαιο με το <b>Open </b>μέχρι το καλοκαίρι του 2020.</p>
      <figure>
        <iframe src="https://www.youtube.com/embed/bXFKW52uMw0" width="696" height="392" data-service="Youtube" scrolling="no"/>
      </figure>
      <related>
        <a href="https://neaselida.gr/h-alli-selida/mega-i-konstantina-spyropoyloy-sto-kanali-marinaki/"/>
      </related>
      <h3>One – Mega: «Όχι» από 4 γνωστούς δημοσιογράφους στο κανάλι</h3>
      <figure>
        <img src="https://neaselida.gr/nsmedia/uploads/2019/08/one-marinakis.jpg"/>
      </figure>
      <p>Το<a href="https://neaselida.gr/tag/kanali/"> κανάλι</a> <a href="https://neaselida.gr/tag/mega/"><b>Mega</b></a> του <a href="https://neaselida.gr/tag/vangelis-marinakis/"><b>Βαγγέλη Μαρινάκ</b>η</a> προσπαθεί να στελεχωθεί με κορυφαία ονόματα του δημοσιογραφικού χώρου, ώστε <b>όταν και αν εκπέμψει,</b> να είναι έτοιμο για την κορυφή.</p>
      <p>Ωστόσο, οι διεργασίες συναντούν και δυσκολίες, αφού εκτός από τις συμφωνίες με επιφανή πρόσωπα των μίντια, οι <b>ιθύνοντες του One</b> και προσεχώς Mega εκλαμβάνουν και αρνήσεις.</p>
      <p>Σύμφωνα με όσα αναφέρει το <b>ethnos.gr,</b> μέχρι στιγμής υπάρχουν τέσσερις ηχηρές αρνήσεις δημοσιογράφων που εργάζονταν στο <b>Mega</b> μέχρι το τέλος της λειτουργίας του ειδησεογραφικού του τομέα.</p>
      <p>Πρόκειται για ένα συντάκτη υπουργείου, έναν από το εξωτερικό δελτίο, έναν ανταποκριτή του εξωτερικού καθώς και ένα προβεβλημένο πρόσωπο του <b>πολιτικού ρεπορτάζ</b>. Σύμφωνα με το ίδιο δημοσίευμα, οι λόγοι είναι οι <b>οικονομικές προτάσεις</b> που δέχτηκαν αλλά και η διαφοροποίηση του νέο σταθμού σε σχέση με το παρελθόν.</p>
      <related>
        <a href="https://neaselida.gr/h-alli-selida/star-stin-koryfi-i-mara-zacharea/"/>
      </related>
    </article>
  </body>
</html>