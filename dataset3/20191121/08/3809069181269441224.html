<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/euroleague/article/1416934/ta-oskar-kai-ta-vatomoyra-tis-9is-agonistikis"/>
    <meta property="og:site_name" content="gazzetta.gr"/>
    <meta property="article:published_time" content="2019-11-21T08:10:00+00:00"/>
    <meta property="og:title" content="Τα Όσκαρ και τα «βατόμουρα» της 9ης αγωνιστικής"/>
    <meta property="og:description" content="Η Euroleague Greece μοιράζει τα Όσκαρ και τα «βατόμουρα» στους κορυφαίους και τους χειρότερους της 9ης αγωνιστικής."/>
  </head>
  <body>
    <article>
      <h1>Τα Όσκαρ και τα «βατόμουρα» της 9ης αγωνιστικής</h1>
      <h2>Η Euroleague Greece μοιράζει τα Όσκαρ και τα «βατόμουρα» στους κορυφαίους και τους χειρότερους της 9ης αγωνιστικής.</h2>
      <address><time datetime="2019-11-21T08:10:00+00:00">21 Nov 2019, 08:10</time> by <a rel="author" href="http://www.gazzetta.gr/taxonomy/term/44897" target="_blank">Νίκος Καρφής</a></address>
      <p>Η 9η αγωνιστική της Euroleague ολοκληρώθηκε και έφτασε η ώρα να επιλέξουμε τους καλύτερους και χειρότερους.</p>
      <p>
        <u>Πάμε να δούμε τις επιλογές της Euroleague Greece</u>
      </p>
      <p><b>Παίκτης-ευχάριστη έκπληξη</b>: Θα μοιραστούν το Όσκαρ ο <b>Καλάθης </b>με τον <b>Σίκμα</b>. Είχαν 32 βαθμούς στο σύστημα αξιολόγησης. Ο αρχηγός του Παναθηναϊκού κόντρα στην Ζαλγκίρις είχε 19 πόντους με 2/3 δίποντα και 5/7 τρίποντα, πήρε 5 ριμπάουντ, έδωσε 12 ασίστ, έκλεψε μία φορά τη μπάλα και την έχασε άλλη μία.Ο φόργουορντ της Άλμπα απέναντι στον Ερυθρό Αστέρα είχε 19 πόντους (5/6δ., 1/1τρ., 6.8β.), 8 ριμπάουντ και 4 ασίστ.</p>
      <p><b>Παίκτης-απογοήτευση</b>: Ο <b>Ντέρικ Ουίλιαμς</b> με 0/2 σουτ, 0/4 βολές και -7 στην αξιολόγηση σε ένα βράδυ που θέλει να ξεχάσει.</p>
      <p><b>Η νίκη της αγωνιστικής</b>: Το εντυπωσιακό 89-63 της <b>Μπάρτσα </b>επί της Ρεάλ και η νίκη της <b>Μπασκόνια </b>επί της ΤΣΣΚΑ.</p>
      <p><b>Τα στατιστικά που ξεχώρισαν</b>: Τα 4/5 τρίποντα του Λο, οι 104 πόντοι της Ρεάλ, το 13/22 τρίποντα και το 5/6 του Ράντολφ. Έκπληξη και οι 2/10 βολές της Φενέρ, αλλά και τα 21 λάθη της ΤΣΣΚΑ σε συνδυασμό με τις 33 βολές της Μπασκόνια.</p>
      <p><b>Limit-up</b>: Η <b>Μπάγερν </b>που άφησε πίσω της τον διασυρμό από τη Βαλένθια, η <b>Μπασκόνια </b>που ξέχασε την δύσκολη βραδιά με την Μακάμπι, αφού καθάρισε την ΤΣΣΚΑ και η <b>Μπαρτσελόνα </b>που... εκτέλεσε τη Φενέρ μετά την ήττα από την Ρεάλ την προηγούμενη αγωνιστική.</p>
      <p><b>Limit-down</b>: Οι... μετοχές της <b>Φενέρ </b>πέφτουν συνεχώς, αφού έχει κάνει μόλις 2 νίκες στη φετινή διοργάνωση. Πεσμένος και ο <b>Ολυμπιακός </b>που έχασε ένα δικό του ματς, αλλά και η <b>Χίμκι </b>που διασύρθηκε από τη Ρεάλ.</p>
      <p><b>Ο coach με την μεγαλύτερη επιρροή</b>: Στο σπουδαιότερο ματς της αγωνιστικής η Μπαρτσελόνα διέλυσε την Φενέρ, με τον <b>Πέσιτς </b>να κερδίζει εύκολα την μονομαχία με τον Ζέλικο Ομπράντοβιτς. Οι 26 πόντοι διαφορά είναι παράσημο για τον κόουτς των Καταλανών</p>
    </article>
  </body>
</html>