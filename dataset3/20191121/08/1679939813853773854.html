<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/fura-din-casele-oamenilor-dupa-care-vindea-bunurile-un-barbat-din-briceni-condamnat_3059737.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-21T08:36:51+00:00"/>
    <meta property="og:title" content="Fura din casele oamenilor, după care vindea bunurile. Un bărbat din Briceni, condamnat"/>
    <meta property="og:description" content="Un bărbat din Briceni a fost condamnat la închisoare pentru furturile pe care le-a comis în perioada 2017-2019. Acesta pătrundea în locuințe cu ajutorul unui dispozitiv pe care l-a cumpărat de pe internet, de unde sustrăgea bunuri de preț – aur, calculato"/>
  </head>
  <body>
    <article>
      <h1>Fura din casele oamenilor, după care vindea bunurile. Un bărbat din Briceni, condamnat</h1>
      <address><time datetime="2019-11-21T08:36:51+00:00">21 Nov 2019, 08:36</time> by <a rel="author">PUBLIKA.MD</a></address>
      <p><b>Un bărbat din Briceni a fost condamnat la închisoare pentru furturile pe care le-a comis în perioada 2017-2019. Acesta pătrundea în locuințe cu ajutorul unui dispozitiv pe care l-a cumpărat de pe internet, de unde sustrăgea bunuri de preț – aur, calculatoare, televizoare – pe care le ducea la vânzare în Cernăuți, Ucraina.</b><br/><br/>Faptele ilegale erau cercetate de oamenii legii în cauze separate, care ulterior au fost conexate în una singură, iar la data de 15 noiembrie curent, la solicitarea Procuraturii Briceni, acesta a fost condamnat la pedeapsa sub formă de închisoare pe un termen de 3 ani, cu ispășirea pedepsei în penitenciar de tip semiînchis şi amendă în sumă de 22.500 lei, dar şi cheltuieli de judecată în mărime de 7.560 lei. Pe lângă acestea, la solicitarea procurorilor, instanța de judecată a admis și acţiunile civile înaintate de cei păgubiți, în sumă de peste 35.000 lei.<br/><br/>Inculpatul este un bărbat cu vârsta de 28 de ani. El a mai fost condamnat pentru infracțiuni de contrabandă și circulație ilegală de droguri.</p>
    </article>
  </body>
</html>