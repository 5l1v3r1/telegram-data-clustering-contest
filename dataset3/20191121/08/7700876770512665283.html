<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.vita.it/it/article/2019/11/21/un-altro-naufragio-nel-mediterraneo-morti-almeno-67-migranti/153349/"/>
    <meta property="og:site_name" content="VITA"/>
    <meta property="article:published_time" content="2019-11-21T08:55:00+00:00"/>
    <meta property="og:title" content="Un altro naufragio nel Mediterraneo, morti almeno 67 migranti"/>
    <meta property="og:description" content="A darne la notizia è stata Alarm Phone, la piattaforma per il soccorso di imbarcazioni di migranti in difficoltà. A contattarli è stato un pescatore che ha riferito di essersi trovato un gommone sgonfio con molta gente in acqua. In 30 sono riusciti a salvarsi, ma il bilancio dei morti potrebbe essere di 67 persone"/>
  </head>
  <body>
    <article>
      <h1>Un altro naufragio nel Mediterraneo, morti almeno 67 migranti</h1>
      <address><time datetime="2019-11-21T08:55:00+00:00">21 Nov 2019, 08:55</time> by <a rel="author" href="http://www.vita.it/it/author/alessandro-puglia/63/" target="_blank">Alessandro Puglia</a></address>
      <p>
        <b>A darne la notizia è stata Alarm Phone, la piattaforma per il soccorso di imbarcazioni di migranti in difficoltà. A contattarli è stato un pescatore che ha riferito di essersi trovato un gommone sgonfio con molta gente in acqua. In 30 sono riusciti a salvarsi, ma il bilancio dei morti potrebbe essere di 67 persone</b>
      </p>
      <p>Un altro <b>naufragio a largo della Libia</b>, e <b>i morti potrebbero essere 67</b>, se non di più. A darne notizia è stata Alarm Phone, la piattaforma di supporto per il soccorso in mare di imbarcazioni di migranti in difficoltà, che ha ricevuto la segnalazione da un pescatore.</p>
      <p>Secondo la testimonianza raccolta da Alarm Phone <b>verso le 17 l’imbarcazione di pescatori ha trovato un gommone sgonfio con molte persone in mare, riuscendone a salvare 30. Le altre sarebbero annegate</b>. Secondo quanto riferito il gruppo di pescatori ha tentato di contattare la guardia costiera libica, ma senza alcuna risposta di intervento.</p>
      <figure>
        <iframe data-src="https://twitter.com/alarm_phone/status/1197246141420785664?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Alarm Phone non è al momento in grado di confermare ufficialmente la notizia, ma <b>si teme una nuova strage nel Mediterraneo</b>. In questi giorni sono numerose infatti le imbarcazioni partite dalle coste libiche, alcune riportate indietro proprio dalla cosiddetta guardia costiera libica.</p>
      <p>Intanto <b>Ocean Viking</b> che già mercoledì 19 novembre aveva soccorso 93 persone, tra cui 38 minori ha effettuato una seconda operazione di salvataggio nei confronti di <b>30 migranti</b> che viaggiavano a bordo di un barchino in precarie condizioni di navigabilità. A bordo ci sono ora 123 persone che cercano un porto sicuro di sbarco.</p>
      <figure>
        <iframe data-src="https://twitter.com/SOSMedFrance/status/1197132801264553984?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>FOTO/ Sos Méditerranée</p>
      <related>
        <h4>Contenuti correlati</h4>
        <a href="http://www.vita.it/it/article/2019/11/19/ocean-viking-soccorre-93-persone-a-bordo-38-minori/153321/"/>
        <a href="http://www.vita.it/it/article/2019/11/15/dateci-le-salme-dei-nostri-cari-il-dolore-delle-famiglie-tunisine-dei-/153303/"/>
      </related>
    </article>
  </body>
</html>