<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/al/ftsemib-future-livelli-chiave-nov-21/"/>
    <meta property="og:site_name" content="Trend Online"/>
    <meta property="article:published_time" content="2019-11-21T08:03:00+00:00"/>
    <meta property="og:title" content="Ftsemib future: livelli chiave per la giornata di oggi"/>
    <meta property="og:description" content="Un'altra seduta complicata per il Ftsemib future che perde avamposti importanti a vantaggio di una più ampia fase correttiva."/>
  </head>
  <body>
    <article>
      <h1>Ftsemib future: livelli chiave per la giornata di oggi</h1>
      <h2>Il Ftsemib future perde nuovi supporti aggredito da vendite importanti che hanno complicato il veloce recupero di quota 23400 punti: adesso aumentano i rischi che l'onda correttiva si estenda più in basso.</h2>
      <address><time datetime="2019-11-21T08:03:00+00:00">21 Nov 2019, 08:03</time> by <a rel="author" href="https://www.trend-online.com/antonio-dalterio/" target="_blank">Antonio D'Alterio</a></address>
      <p>Un'altra seduta complicata per il Ftsemib future che apre in gap down testando il supporto a 23150 punti, <b>riuscendo a recuperare nella parte finale della sessione mattutina quota 23390 pt.</b></p>
      <p>Le incertezze di Wall Street non consentono recuperi di più ampia portata ed <b>infatti risulta difficile la difesa dei valori raggiunti con il forte supporto a 23240,</b> che deve cedere il passo al nuovo livello di contenimento lungo la fascia tra 23150 e 23190 punti.</p>
      <p><i><b>L'inverted hammer "sporco" disegnato sul grafico giornaliero</b></i> estende le implicazioni negative della candela precedente, chiarendo in senso ribassista il quadro di breve.</p>
      <p>Di fatto il <i><b>cedimento del forte supporto a 23250 spinge l'indicatore di trend cci sul grafico giornaliero</b></i> a ridosso dei 54 punti, con un incremento della pendenza verso il basso preoccupante.</p>
      <p><i><b>La prospettiva per oggi</b></i> è quella di sperimentare ancora la fascia di supporto compresa tra 23180 e 23080, cercando di costruire un forte avamposto in grado di arginare l'effetto di prese di beneficio cumulative, <b>evitando quindi un allargamento della fase correttiva.</b></p>
      <p>Come sottolineato più volte <b>fintantoché persisterà il forte livello a 22900 punti il trend rialzista di brevissimo termine non verrà compromesso e lo "storno" dei prezzi potrà rafforzare il fronte dei compratori,</b> in vista di un ritorno sui massimi.</p>
      <footer>
        <a href="https://www.trend-online.com/al/ftsemib-future-livelli-chiave-nov-21/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>