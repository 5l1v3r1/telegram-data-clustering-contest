<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/8/404/Artykul/2407427,Festiwal-Eufonie-Wspolczesne-nurty-i-pielegnacja-przeszlosci"/>
    <meta property="og:site_name" content="Polskie Radio"/>
    <meta property="article:published_time" content="2019-11-21T08:45:00+00:00"/>
    <meta property="og:title" content="Festiwal &quot;Eufonie&quot;. Współczesne nurty i pielęgnacja przeszłości"/>
    <meta property="og:description" content="- W dzisiejszym koncercie Festiwalu &quot;Eufonie&quot; - z udziałem I, CULTURE Orchestra - ukryta jest również misja Narodowego Centrum Kultury: chcemy reprezentować współczesne nurty, ale być zakorzenieni w przeszłość - podkreślał w Dwójce dyrektor NCK prof. Rafał Wiśniewski, opowiadając o II Międzynarodowym Festiwalu Muzyki Europy Środkowo-Wschodniej &quot;Eufonie&quot;."/>
  </head>
  <body>
    <article>
      <h1>Festiwal "Eufonie". Współczesne nurty i pielęgnacja przeszłości</h1>
      <address>
        <time datetime="2019-11-21T08:45:00+00:00">21 Nov 2019, 08:45</time>
      </address>
      <p>
        <b>- W dzisiejszym koncercie Festiwalu "Eufonie" - z udziałem I, CULTURE Orchestra - ukryta jest również misja Narodowego Centrum Kultury: chcemy reprezentować współczesne nurty, ale być zakorzenieni w przeszłość - podkreślał w Dwójce dyrektor NCK prof. Rafał Wiśniewski, opowiadając o II Międzynarodowym Festiwalu Muzyki Europy Środkowo-Wschodniej "Eufonie".</b>
      </p>
      <h4>Audio</h4>
      <ul>
        <li>
          <figure>
            <audio src="https://static.prsa.pl/c72101d2-e4ea-408b-b183-1a514cd1548f.mp3"/>
          </figure>
          <p>Prof. Rafał Wiśniewski o II Międzynarodowym Festiwalu Muzyki Europy Środkowo-Wschodniej "Eufonie" (Poranek Dwójki)</p>
        </li>
      </ul>
      <p>- I, CULTURE Orchestra to dobry przykład na to, że można wspólnie cieszyć się muzyką, można opowiadać poprzez nią o historii. Szczególnie, że dziś grane będą utwory <a href="https://www.polskieradio.pl/384,Rok-Moniuszki">Stanisława Moniuszki</a> i Grażyny Bacewicz. To jest projekt porozumienia poprzez kulturę – mówił prof. Rafał Wiśniewski o koncercie I, CULTURE Orchestra. </p>
      <p><a href="https://www.polskieradio.pl/8/404/Artykul/2206599,I-Culture-Orchestra-Najlepsi-mlodzi-muzycy-ruszaja-w-trase">Słynna młodzieżowa orkiestra</a> złożona z najzdolniejszych muzyków z naszego regionu (Polski, Armenii, Azerbejdżanu, Białorusi, Gruzji, Mołdawii i Ukrainy) wykona dziś na Festiwalu "Eufonie" m.in. Uwerturę fantastyczną "Bajka" Moniuszki. Orkiestrze, pod kierunkiem Marty Gardolińskiej, towarzyszyć będzie skrzypaczka Leticia Moreno.</p>
      <p>Gość "Poranka Dwójki" oceniał także dotychczasowe wydarzenia festiwalowe ("<a href="https://www.polskieradio.pl/8/688/Artykul/2404462,David-Krakauer-Lament-brzmial-jak-muzyczny-portret-strachu">David Krakauer</a>, który otwierał festiwal, zrobił coś niesamowitego"), zdradził, z jakim wyjątkowym artystą będzie związana przyszłoroczna odsłona festiwalu, mówił również o edukacji muzycznej i popularyzowaniu wciąż nie dość znanych w Polsce rodzimych twórców.</p>
      <p><a href="https://www.polskieradio.pl/8/6546/Artykul/2385561,II-Miedzynarodowy-Festiwal-Muzyki-Europy-SrodkowoWschodniej%C2%A0Eufonie">II Międzynarodowy Festiwal Muzyki Europy Środkowo-Wschodniej "Eufonie"</a> trwa od 15 do 23 listopada br. Tegoroczny festiwal to blisko 640 artystów z 20 państw, 15 koncertów, 8 orkiestr, 3 prapremiery, 7 polskich premier. Partnerem festiwalu jest Program 2 Polskiego Radia, patronem medialnym: Polskie Radio. </p>
      <p>***</p>
      <p>
        <b>Tytuł audycji: </b>
        <a href="https://www.polskieradio.pl/8/404">Poranek Dwójki</a>
      </p>
      <p>
        <b>Prowadził: </b>
        <a href="https://www.polskieradio.pl/Pawel-Siwek/Tag172916">Paweł Siwek</a>
      </p>
      <p><b>Goście: </b>prof. Rafał Wiśniewski (dyrektor Narodowego Centrum Kultury)</p>
      <p><b>Data emisji:</b> 21.11.2019</p>
      <p><b>Godzina emisji:</b> 7.40</p>
    </article>
  </body>
</html>