<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cdaction.pl/news-58735/borderlands-3-wraz-z-moxxi-obrabujemy-handsome-jacka-przy-okazji-darmowy-weekend-wideo.html"/>
    <meta property="og:site_name" content="CD-Action"/>
    <meta property="article:published_time" content="2019-11-21T08:54:00+00:00"/>
    <meta property="og:title" content="Borderlands 3: Wraz z Moxxi obrabujemy Handsome Jacka. Przy okazji: darmowy weekend [WIDEO]"/>
    <meta property="og:description" content="Pierwsze DLC zaproponuje nam wariację na temat „Ocean’s Eleven”."/>
  </head>
  <body>
    <article>
      <h1>Borderlands 3: Wraz z Moxxi obrabujemy Handsome Jacka. Przy okazji: darmowy weekend [WIDEO]</h1>
      <address><time datetime="2019-11-21T08:54:00+00:00">21 Nov 2019, 08:54</time> by <a rel="author" href="https://www.cdaction.pl/autor/witold.html" target="_blank">Witold</a></address>
      <p>Pierwsze DLC zaproponuje nam wariację na temat „Ocean’s Eleven”.</p>
      <p>Najnowsza część serii Gearboksu bez wątpienia jest jednym z największych hitów tego roku. Nie dość, że gra <a href="https://www.cdaction.pl/news-57989/borderlands-3-claptrap-znow-triumfuje-recenzje.html"><b>zebrała naprawdę dobre recenzje</b></a>, to do – co może nawet ważniejsze – <a href="https://www.cdaction.pl/news-58133/borderlands-3-ponad-5-milionow-kopii-wyslanych-do-sklepow-w-niecaly-tydzien.html"><b>sprzedaje się obłędnie</b></a>. Z drugiej strony emocje po jej premierze (zresztą <a href="https://www.cdaction.pl/news-58055/borderlands-3-ze-swietnymi-wynikami-na-pecetach-mimo-sporych-problemow-technicznych.html"><b>mocno problematycznej</b></a>) już opadły i niektórzy zdają się już zapominać o Borderlands 3. Developer postanowił więc coś z tym zrobić.</p>
      <p>Stąd niedługo w nasze ręce wpadnie Moxxi's Heist of the Handsome Jackpot – pierwsze DLC do „trójki”. W nim to obrabujemy kasyno samego Handsome Jacka. Naszą motywacją nie będzie tylko łup (no dobra – oficjalnie nie będzie, a prawdę sami znamy lepiej), a również osobista zemsta ulubienicy graczy, Moxxi.</p>
      <figure>
        <iframe src="https://www.youtube.com/embed/3xNqOHiTlwA" width="615" height="346" data-service="Youtube" scrolling="no"/>
      </figure>
      <p>Akcja dodatku dostępna będzie dla wszystkich, którzy w podstawce dotrą do Sanctuary III. Rozszerzenie dostępne będzie dla posiadaczy przepustki sezonowej oraz edycji Super Deluxe (zapewne uda się je także kupić oddzielnie). Moxxi's Heist of the Handsome Jackpot pojawi się na rynku <b>19 grudnia</b>.</p>
      <p>Jeżeli jednak nie posiadacie Borderlands 3, ale chcielibyście je wypróbować, nadarza się ku temu świetna okazja. Od <b>dzisiaj</b> do <b>24 listopada</b> (niedzieli) zagracie w grę Gearboksa za darmo – niestety tylko na PS4 i Xboksie One.</p>
      <related>
        <h4>Podobne newsy</h4>
        <a href="https://www.cdaction.pl/news-58208/borderlands-3-troy-baker-nie-wcielil-sie-w-postac-rhysa-poniewaz-gearbox-nie-zgodzil-sie-na-udzial-zwiazkow-zawodowych.html"/>
        <a href="https://www.cdaction.pl/news-58133/borderlands-3-ponad-5-milionow-kopii-wyslanych-do-sklepow-w-niecaly-tydzien.html"/>
        <a href="https://www.cdaction.pl/news-58055/borderlands-3-ze-swietnymi-wynikami-na-pecetach-mimo-sporych-problemow-technicznych.html"/>
        <a href="https://www.cdaction.pl/news-57989/borderlands-3-claptrap-znow-triumfuje-recenzje.html"/>
        <a href="https://www.cdaction.pl/news-57969/borderlands-3-ktos-nieco-sie-pospieszyl-z-premierowym-zwiastunem-aktualizacja-i-juz-oficjalnie-wideo.html"/>
      </related>
    </article>
  </body>
</html>