<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158997_1.html"/>
    <meta property="og:site_name" content="Novsport"/>
    <meta property="article:published_time" content="2019-11-21T08:22:00+00:00"/>
    <meta property="og:title" content="ИЗВЪНРЕДНО: Левски влиза в битката за Стивън Езе"/>
    <meta property="og:description" content="Звездата на Локо Пд може да премине в тим от Шотландия, спряган е и за ЦСКА"/>
  </head>
  <body>
    <article>
      <h1>ИЗВЪНРЕДНО: Левски влиза в битката за Стивън Езе</h1>
      <address>
        <time datetime="2019-11-21T08:22:00+00:00">21 Nov 2019, 08:22</time>
      </address>
      <p>Левски влиза в битката за привличането на звездата на Локомотив Пловдив Стивън Езе, твърди Гонг. Интересът към бранителя от страна на "сините" е от преди 2-3 месеца. Изпълнителният директор на 26-кратния шампион Павел Колев е провел разговор с човек от Локомотив и е питал за нигериеца. Офанзивата не е спряла дотук. Близки до Левски вече са се свързали с играча и са му предложили да премине в Левски.<br/><br/>Езе все още не е дал отговор дали е склонен да предприеме подобна стъпка. В битката за неговия подпис остава и Локо Пд. Шефовете на клуба са му предложили сериозно увеличение на заплатата. Футболистът и неговият мениджър обаче размотавали "смърфовете", като са съобщили, че ще вземат решение след края на сезона. <br/><br/>Пред Езе се е отворила още една възможност - да премине в Шотландия. Снажният бранител е спряган и за ЦСКА. <br/><br/>Договорът на Стивън Езе изтича в края на годината и всеки отбор може да го привлече без трансферна сума.</p>
    </article>
  </body>
</html>