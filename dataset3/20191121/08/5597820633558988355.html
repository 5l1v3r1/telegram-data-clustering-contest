<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/kultura/teatris-un-deja/dirty-deal-teatro-top-izrade-berniem-miega-peles.a339124/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-21T08:47:00+00:00"/>
    <meta property="og:title" content="«Dirty Deal Teatro» top izrāde bērniem «Miega peles»"/>
    <meta property="og:description" content="30. novembrī “Dirty Deal Teatro” pirmizrādi piedzīvos iztēles pīkstiens vienā cēlienā – “Miega peles”. Jaunās un daudzsološās dramaturģes Lindas Rudenes un režisores Paulas Pļavnieces izrādē prieku par radošu trakulību spēs noķert ne tikai bērni, bet arī pieaugušie, paziņojumā medijiem sola teātra pārstāvji."/>
  </head>
  <body>
    <article>
      <h1>«Dirty Deal Teatro» top izrāde bērniem «Miega peles»</h1>
      <address><time datetime="2019-11-21T08:47:00+00:00">21 Nov 2019, 08:47</time> by <a rel="author" href="https://www.lsm.lv/autors/lsmlv-kulturas-redakcija/" target="_blank">LSM.lv kultūras redakcija</a></address>
      <p>
        <b>30. novembrī “Dirty Deal Teatro” pirmizrādi piedzīvos iztēles pīkstiens vienā cēlienā – “Miega peles”. Jaunās un daudzsološās dramaturģes Lindas Rudenes un režisores Paulas Pļavnieces izrādē prieku par radošu trakulību spēs noķert ne tikai bērni, bet arī pieaugušie, paziņojumā medijiem sola teātra pārstāvji.</b>
      </p>
      <p>Kad cilvēku darba diena beigusies, Miega peļu dežūras tikai sākas. Šīs miega patroneses katram piemeklē vispiemērotāko iemidzināšanas metodi un dara visu, lai cilvēces miega režīmā saglabātos miers un harmonija. Miega peļu eksistence tiek apšaubīta, jo neviens tās nav saticis, bet varbūt tieši tāds ir peļu plāns – palikt nemanītām? Kas notiktu, ja mēs tās ieraudzītu?</p>
      <p>Režisore Paula Pļavniece par izrādi stāsta:</p>
      <blockquote>“Veidojot izrādi, paši sevī vēlējāmies atgriezt to iztēlošanās bezgalību, prieku, brīvību, bezrūpību un nesalaužamo ticību visneiedomājamākām lietām, kāda tā bija un ir iespējama tikai bērnībā. Dot vaļu brīnumainajai pasaulei un tās tēliem, kas mājo mūsu galvās.”</blockquote>
      <p>Izrādi veido dramaturģe Linda Rudene, režisore Paula Pļavniece, scenogrāfs Uģis Bērziņš, kostīmu māksliniece Berta Vilipsone, mūzikas autors Edgars Šubrovskis, gaismu mākslinieks Niks Cipruss, spēlē Ance Strazda, Jānis Kronis, Klāvs Mellis, Ivars Krasts.</p>
      <p>Izrāde ieteicama bērniem no 5 gadu vecuma.</p>
      <p>Izrāde sagatavota ar Valsts kultūrkapitāla fonda mērķprogrammas “„Latvijas skolas somas” satura radīšana” atbalstu, Latvijas valsts simtgades svinību ietvaros.</p>
      <p>Tuvākās izrādes 30. novembrī 16.00 un 19.00, 22. decembrī 11.00 un 14.00 “Dirty Deal Teatro”, Talsu ielā 1, Āgenskalnā.</p>
      <related>
        <h4>Saistītie raksti</h4>
        <a href="https://www.lsm.lv/raksts/kultura/muzika/orkestris-riga-decembri-piedava--ziemassvetku-dzezs-vines-valsi-un-muzika-berniem.a339140/"/>
        <a href="https://www.lsm.lv/raksts/kultura/teatris-un-deja/kvadrifrona-izrade-fake-news-izaicinajusi-pirmo-skatitaju-modribu.a338917/"/>
        <a href="https://www.lsm.lv/raksts/dzive--stils/vecaki-un-berni/bernus-un-vecakus-radosaja-darbnica-aicina-speleties-ar-burtiem.a338569/"/>
        <a href="https://www.lsm.lv/raksts/dzive--stils/vecaki-un-berni/svinam-svetkus-nedelas-nogales-pasakumi-gimenem-ar-berniem.a338401/"/>
        <a href="https://www.lsm.lv/raksts/kultura/teatris-un-deja/rezisore-krista-burane-veido-dokumentalu-dzejas-izradi-netikumigie.a338411/"/>
        <a href="https://www.lsm.lv/raksts/dzive--stils/vecaki-un-berni/bernus-un-vecakus-aicina-uz-aspazijas-dzejas-telu-petniecibas-darbnicu.a338265/"/>
        <a href="https://www.lsm.lv/raksts/dzive--stils/vecaki-un-berni/bernus-un-jauniesus-aicina-uz-galda-hokeja-un-sporta-spelu-svetkiem-sarauj-2019.a338257/"/>
        <a href="https://www.lsm.lv/raksts/kultura/teatris-un-deja/rezisors-klavs-mellis-fake-news-bus-diezgan-viltiga-izrade.a337960/"/>
      </related>
    </article>
  </body>
</html>