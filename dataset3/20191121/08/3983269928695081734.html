<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/premsa/els-set-programes-mes-vistos-del-dia-van-ser-de-tv3-que-va-ser-lider-amb-un-19-8-de-quota/nota-de-premsa/2964973/"/>
    <meta property="og:site_name" content="CCMA"/>
    <meta property="article:published_time" content="2019-11-21T08:41:59+00:00"/>
    <meta property="og:title" content="Els set programes més vistos del dia van ser de TV3, que va ser líder amb un 19,8% de quota"/>
    <meta property="og:description" content="TV3 va liderar l'audiència d'ahir, amb una quota del 19,8%, a 8 punts de la segona classificada. Els set programes més vistos van ser de TV3, amb els telenotícies, l'&quot;APM?&quot;, l'&quot;Està passant&quot; i el &quot;Joc de cartes&quot;, tots líders de la seva franja"/>
  </head>
  <body>
    <article>
      <h1>Els set programes més vistos del dia van ser de TV3, que va ser líder amb un 19,8% de quota</h1>
      <h2>TV3 va liderar l'audiència d'ahir, amb una quota del 19,8%, a 8 punts de la segona classificada. Els set programes més vistos van ser de TV3, amb els telenotícies, l'"APM?", l'"Està passant" i el "Joc de cartes", tots líders de la seva franja</h2>
      <address><time datetime="2019-11-21T08:41:59+00:00">21 Nov 2019, 08:41</time> by <a rel="author">CCMA</a></address>
      <figure>
        <img src="https://statics.ccma.cat/multimedia/jpg/3/8/1574329100883.jpg"/>
      </figure>
      <p>Ahir, TV3 va tornar a ser la cadena més vista a Catalunya, amb una quota del 19,8%, a 8 punts de la segona classificada. Els set espais més vistos del rànquing van ser de la cadena i líder de la seva franja, amb el "<a href="http://www.ccma.cat/tv3/telenoticies/tn-vespre/">TN vespre</a>", que condueix Toni Cruanyes, en primer lloc, amb 710.000 espectadors i un 30,2% de quota.</p>
      <p>El va seguir el <a href="http://www.ccma.cat/tv3/telenoticies/tn-migdia/">"TN migdia"</a>, amb Raquel Sans i Carles Prats, amb una quota del 32,1% i 480.000 espectadors. L'<a href="https://www.ccma.cat/tv3/apm/">"APM?"</a>, va ser tercer, amb 455.000 espectadors i una quota del 18,4%. L'<a href="https://www.ccma.cat/tv3/esta-passant/">"Està passant"</a>, el programa d'humor del vespre que condueix Toni Soler, amb 446.000 espectadors i un 22% de quota, va ser el quart.</p>
      <p>El cinquè lloc el va ocupar el <a href="https://www.ccma.cat/tv3/joc-de-cartes/">"Joc de cartes"</a>, en què Marc Ribas buscava el millor restaurant amb encant del Pallars, que van veure 394.000 persones i va fer un 19,3% de quota.</p>
      <p>També en el rànquing dels més vistos, el <a href="https://www.ccma.cat/tv3/telenoticies/tn-comarques/">"TN comarques"</a>, que condueix Núria Solé, amb 364.000 espectadors i un 29,5% de quota, va ser sisè. En setè lloc hi ha el <a href="https://www.ccma.cat/tv3/cuines/">"Cuines"</a>, en què Marc Ribas va fer estofat de carbasses i castanyes, amb 309.000 espectadors i una quota del 22,3%. I l'onzè va ser el <a href="https://www.ccma.cat/tv3/com-si-fos-ahir/">"Com si fos ahir"</a>, amb una quota del 20,8% i 275.000 espectadors.</p>
      <p>
        <i>(Font: Kantar, ind. 4 i +)</i>
      </p>
      <p>
        <a href="http://www.tv3.cat/">tv3.cat</a>
      </p>
      <p>#audiènciesTV3</p>
    </article>
  </body>
</html>