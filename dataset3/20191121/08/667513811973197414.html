<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.funx.nl/news/up-2-date/44312-politie-onderzoekt-mishandeling-na-viral-video-uit-gorinchem"/>
    <meta property="og:site_name" content="FunX"/>
    <meta property="article:published_time" content="2019-11-21T08:24:00+00:00"/>
    <meta property="og:title" content="Politie onderzoekt mishandeling na viral video uit Gorinchem"/>
    <meta property="og:description" content="Door:"/>
  </head>
  <body>
    <article>
      <h1>Politie onderzoekt mishandeling na viral video uit Gorinchem</h1>
      <address>
        <time datetime="2019-11-21T08:24:00+00:00">21 Nov 2019, 08:24</time>
      </address>
      <p>|</p>
      <p>Door:</p>
      <p>Elize</p>
      <p>
        <b>De politie is bezig met het achterhalen van de daders die achter een reeks mishandelingen in de regio Gorinchem zitten. Op social media gaan filmpjes rond van een van de mishandelingen.</b>
      </p>
      <h3>Grof geweld</h3>
      <p>Op de beelden is te zien hoe minimaal zes jongeren hun slachtoffer insluiten en hem tegen de grond werken Hij wordt vervolgens, onder luid gejuich van de daders, met grof geweld toegetakeld. Zelfs wanneer het slachtoffer op de grond ligt, krijgt hij nog schoppen en klappen tegen zijn hoofd. </p>
      <h3>Meer slachtoffers</h3>
      <p>Inmiddels is het <a href="https://www.ad.nl/rivierenland/groep-jongeren-mishandelt-leeftijdsgenoten-met-grof-geweld-in-gorinchem-niet-normaal~a5aeea43/">voor de politie duidelijk</a> dat het niet bij deze ene mishandeling is gebleven. Er zijn minimaal twee slachtoffers gevallen, maar mogelijk zijn dat er nog meer. Ook zijn er meer daders bij de incidenten betrokken dan de personen die in de video te zien zijn.</p>
      <h3>Willekeurig</h3>
      <p>Volgens de politie Lek en Merwede lijkt het erop dat de slachtoffers willekeurig zijn uitgekozen. <i>"We werken nauw samen met het onderwijs in Gorinchem om te achterhalen wat hier aan de hand is. Al vonden de mishandelingen buiten schoolterreinen plaats. Kennelijk lijkt deze groep er plezier in te hebben om anderen te mishandelen"</i>, vertelt politieman Arco Bakker aan het <a href="https://www.ad.nl/rivierenland/groep-jongeren-mishandelt-leeftijdsgenoten-met-grof-geweld-in-gorinchem-niet-normaal~a5aeea43/">het AD</a>.</p>
    </article>
  </body>
</html>