<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/yasar-buyukanit-hayatini-kaybetti-21111939.html"/>
    <meta property="og:site_name" content="OdaTV"/>
    <meta property="article:published_time" content="2019-11-21T08:38:00+00:00"/>
    <meta property="og:title" content="Yaşar Büyükanıt hayatını kaybetti"/>
    <meta property="og:description" content="Eski Genelkurmay Başkanı Emekli Orgeneral Yaşar Büyükanıt vefat etti."/>
  </head>
  <body>
    <article>
      <h1>Yaşar Büyükanıt hayatını kaybetti</h1>
      <h2>Eski Genelkurmay Başkanı Emekli Orgeneral Yaşar Büyükanıt vefat etti.</h2>
      <address>
        <time datetime="2019-11-21T08:38:00+00:00">21 Nov 2019, 08:38</time>
      </address>
      <p>Eski Genelkurmay Başkanı Emekli Orgeneral Yaşar Büyükanıt vefat etti.</p>
      <p>79 yaşındaki Yaşar Büyükanıt'ın bu sabah tedavi gördüğü hastanede hayatını kaybettiği öğrenildi.</p>
      <p>İstanbul'da bir süredir kanser tedavisi gören Yaşar Büyükanıt'ın eşi Bilge Filiz Büyükanıt da, 17 Kasım Pazar günü hayatını kaybetmişti. Filiz Büyükanıt'ın 19 Kasım'daki cenaze törenine; Yaşar Büyükanıt, rahatsızlığı nedeniyle katılamamıştı.</p>
      <p>
        <b>HASTANEDEN AÇIKLAMA</b>
      </p>
      <p>Yaşar Büyükanıt'ın ölümüyle ilgili hastaneden açıklama yapıldı.</p>
      <p>Büyükanıt'ın hayatını kaybettiği hastaneden yapılan açıklamada <b>"Yaşar Büyükanıt, bugün saat 06.05'te solunum ve kalp yetmezliği nedeniyle hayatını kaybetti"</b> denildi.</p>
      <p>
        <b>ERDOĞAN'DAN TAZİYE TELEFONU</b>
      </p>
      <p>Cumhurbaşkanı Recep Tayyip Erdoğan, Büyükanıt'ın yakınlarını arayarak, başsağlığı dileğinde bulundu. </p>
      <p>İletişim Başkanlığı'ndan yapılan yazılı açıklamada, "<b>Cumhurbaşkanımız Sayın Recep Tayyip Erdoğan, vefat eden eski Genelkurmay Başkanı emekli Orgeneral Yaşar Büyükanıt'ın aile üyeleriyle telefonda görüşerek taziyelerini iletmiştir. Sayın Cumhurbaşkanımız, görüşmede merhum Yaşar Büyükanıt’a Allah’tan rahmet, aile üyelerine başsağlığı ve sabır dilemiştir" </b>denildi.</p>
      <p>
        <b>YAŞAR BÜYÜKANIT KİMDİR</b>
      </p>
      <p>Türk Silahlı Kuvvetlerinin 25’inci Genelkurmay Başkanı olan, Orgeneral Yaşar Büyükanıt, 1940 yılında İstanbul’da doğdu.1961 yılında Kara Harp Okulundan, 1963 yılında Piyade Okulundan mezun oldu.</p>
      <p>1970 yılına kadar Kara Kuvvetleri Komutanlığına bağlı çeşitli birliklerde Takım ve Bölük Komutanlığı yapan Orgeneral Büyükanıt, 1972 yılında Kara Harp Akademisini kurmay subay olarak bitirdikten sonra; 6’ncı Piyade Tümeninde Harekât Şube Müdürlüğü, Kara Harp Akademisinde Öğretim Üyeliği, Belçika/Mons’ta Avrupa Müttefik Kuvvetler Komutanlığı Yüksek Karargâhında (SHAPE) İstihbarat Daire Temel İstihbarat Şubesi Kuvvet ve Sistem Kısım Amirliği, Genelkurmay Personel Daire General-Amiral Şubesinde Kısım Amirliği ve Şube Müdürlüğü, Kuleli Askerî Lisesi Komutanlığı ve Cumhurbaşkanlığı Muhafız Alay Komutanlığı görevlerini yürüttü.</p>
      <p>1988 yılında Tuğgeneralliğe terfi etti. Tuğgeneral rütbesi ile 2’nci Zırhlı Tugay Komutanlığı ve İtalya/Napoli’de NATO Güney Avrupa Müttefik Kuvvetler Komutanlığında (AFSOUTH) İstihbarat Daire Başkanlığı yapmış, 1992 yılında Tümgeneralliğe terfi etti.</p>
      <p>Tümgeneral rütbesi ile Genelkurmay Genel Sekreterliği ve Kara Harp Okulu Komutanlığı görevlerinde bulundu, 1996 yılında Korgeneralliğe terfi etti.</p>
      <p>Korgeneral rütbesi ile 7’nci Kolordu Komutanlığı ve Genelkurmay Harekât Başkanlığı görevlerinde bulunduktan sonra 2000 yılında Orgeneralliğe terfi etti. Orgeneral rütbesi ile Genelkurmay II’nci Başkanlığı, 1’inci Ordu Komutanlığı ve Kara Kuvvetleri Komutanlığı görevlerinde bulunup, 28 Ağustos 2006 tarihinde atandığı Genelkurmay Başkanlığı görevinden 30 Ağustos 2008 tarihinde emekliye ayrıldı.</p>
      <p>
        <b>Odatv.com</b>
      </p>
      <figure>
        <a href="https://odatv.com/yasar-buyukanitin-aci-gunu-18111909.html">
          <img src="https://odatv.com/images2/2019_11/2019_11_21/yasar-buyukanitin-aci-gunu-18111909_m2.jpg"/>
        </a>
      </figure>
      <figure>
        <a href="https://odatv.com/esinin-son-yolculuguna-katilamadi-19111902.html">
          <img src="https://odatv.com/images2/2019_11/2019_11_21/esinin-son-yolculuguna-katilamadi-19111902_m2_1.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>28,313 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/doktorubuyukanitin-saglik-durumunu-acikladi-30071943.html"/>
        <a href="https://odatv.com/icime-sindiremiyorum-0808131200.html"/>
        <a href="https://odatv.com/yasar-buyukanit-cevap-vermeli-1203101200.html"/>
      </related>
    </article>
  </body>
</html>