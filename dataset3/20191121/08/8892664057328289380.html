<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/eletmod/gasztro/oszies-melengeto-finomsag-erdei-gombaleves-recept/ds0whwz"/>
    <meta property="og:site_name" content="Blikk.hu"/>
    <meta property="article:published_time" content="2019-11-21T08:44:53+00:00"/>
    <meta property="og:title" content="Igazi őszies, melengető finomság: erdei gombaleves"/>
    <meta property="og:description" content="Ugye, mindenki szereti a gombát? Ha még nem, ezután tuti megszereti!"/>
  </head>
  <body>
    <article>
      <h1>Igazi őszies, melengető finomság: erdei gombaleves</h1>
      <address><time datetime="2019-11-21T08:44:53+00:00">21 Nov 2019, 08:44</time> by <a rel="author" href="https://www.blikk.hu/szerzo/recepttar" target="_blank">Recepttár</a></address>
      <p>
        <i>
          <b>Ugye, mindenki szereti a gombát? Ha még nem, ezután tuti megszereti!</b>
        </i>
      </p>
      <h3>Erdei gombaleves gombás pirítóssal</h3>
      <h4>Hozzávalók 4 személyre</h4>
      <p>40 dkg vegyes erdei gomba + 10 dkg a pirítóshoz</p>
      <p>1 fej vöröshagyma</p>
      <p>2 gerezd fokhagyma</p>
      <p>2 szál kakukkfű</p>
      <p>3 ek. vaj </p>
      <p>1 l zöldségleves</p>
      <p>3 ek. tejföl</p>
      <p>8 szelet bagett</p>
      <p>15 dkg kecskesajt</p>
      <h4>Elkészítés</h4>
      <p>1. A gombát megmossuk, a leveshez szükséges mennyiséget kisebb darabokra vágjuk, a többit hagyhatjuk egészben is. A hagymát és a fokhagymát megtisztítjuk, majd finomra aprítjuk. A kakukkfű leveleit is finomra vágjuk. </p>
      <p>2. Mélyebb edényben felforrósítunk 2 ek. vajat, majd a feldarabolt gombát megfuttatjuk benne. Hozzáadjuk a hagymát, a fele fokhagymát és a kakukkfüvet is. Sózzuk, borsozzuk, felöntjük a levessel, majd kis lángon kb. 10 percig főzzük.</p>
      <p>3. Közben az egészben hagyott gombákat a maradék vajon aranyszínűre pirítjuk, ízlés szerint sóval, borssal és a maradék zúzott fokhagymával ízesítjük.</p>
      <p>4. Amikor kész a leves, botmixerrel krémesítjük, belekeverjük a tejfölt, majd újramelegítjük. A bagettszeleteket is megpirítjuk, kecskesajtot teszünk rá, sült gombát halmozunk a tetejére, végül a levessel tálaljuk.</p>
      <p>Munka: kb. 45 perc</p>
      <p>Fogyasztható: kb. 1óra múlva</p>
      <p>Recept: Kiss Barnabás</p>
      <p>
        <i>Tipp: ez a leves akkor a legfinomabb, ha sokféle friss gomba kerül bele. Ha mégis szárítottat használunk, azt előbb előírás szerint be kell áztatni.</i>
      </p>
    </article>
  </body>
</html>