<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techno.nv.ua/ukr/innovations/kosmichniy-korabel-spacex-starship-mk1-rozirvalo-na-viprobuvannyah-50054815.html"/>
    <meta property="og:site_name" content="НВ"/>
    <meta property="article:published_time" content="2019-11-21T08:38:00+00:00"/>
    <meta property="og:title" content="Дах знесло. Космічний корабель SpaceX Starship Mk1 розірвало на випробуваннях"/>
    <meta property="og:description" content="20 листопада, на полігоні в Бока-Чіка на півдні Техасу під час попередніх випробувань у корабля Starship Mk1 відірвало верхню частину."/>
  </head>
  <body>
    <article>
      <h1>Дах знесло. Космічний корабель SpaceX Starship Mk1 розірвало на випробуваннях</h1>
      <h2>20 листопада, на полігоні в Бока-Чіка на півдні Техасу під час попередніх випробувань у корабля Starship Mk1 відірвало верхню частину.</h2>
      <address><time datetime="2019-11-21T08:38:00+00:00">21 Nov 2019, 08:38</time> by <a rel="author">Антон Ходоренко</a></address>
      <p>Під час аварії апарат <a href="https://techcrunch.com/2019/11/20/spacexs-starship-mk1-fails-during-testing-next-step-will-be-to-move-to-a-newer-design/">проходив</a> стандартний тест, щоб перевірити, чи може він витримати екстремально холодні температури, подібні до тих, з якими він зіткнеться при реальному використанні.</p>
      <p>Саме тому SpaceX проводить такі ранні випробування в контрольованих, відносно безпечних умовах. Однак, це може зрушити оптимістичні терміни першого польоту новинки.</p>
      <p>Верхня частина корабля відокремилася і зробила некерований політ, піднявшись на висоту близько 150 метрів. Постраждалих в результаті аварії немає.</p>
      <p>«Метою сьогоднішнього тесту було максимальне підвищення тиску в системах, тому результат не був повністю несподіваним. Потерпілих не було, і це не був серйозний удар для нас», — заявили в SpaceX після випробувань.</p>
      <p>Генеральний директор SpaceX Ілон Маск вже заявив про наступні кроки для тестування Starship, зазначивши, що Mk1 був перш за все «дослідним зразком» і дизайн польотного апарату буде іншим. Уже було прийнято рішення не літати на цьому тестовому апараті і команда зосередилася на збірці версії Mk3, яка призначена для орбіти.</p>
      <p>Флоридська команда Starship готує другий прототип Starship (Mk2), який повинен був зробити суборбітельний політ слідом за Mk1. У першій половині 2020 року наступний прототип Mk3 або Mk4 відправиться в перший орбітальний політ.</p>
      <hr/>
    </article>
  </body>
</html>