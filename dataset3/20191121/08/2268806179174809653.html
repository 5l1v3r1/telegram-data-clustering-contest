<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/levski/blagodetelite-na-levski-pokazali-zhalti-kartoni-na-dvama-direktori.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-21T08:40:16+00:00"/>
    <meta property="og:title" content="Благодетелите на Левски показали &quot;жълти картони&quot; на двама директори"/>
    <meta property="og:description" content="Заради селекцията на отбора"/>
  </head>
  <body>
    <article>
      <h1>Благодетелите на Левски показали "жълти картони" на двама директори</h1>
      <address>
        <time datetime="2019-11-21T08:40:16+00:00">21 Nov 2019, 08:40</time>
      </address>
      <p>Двама от директорите в Левски са получили "жълти картони" заради селекцията, пише "Меридиан Мач". Това е станало на среща, която се е провела след загубата с 0:1 от Ботев (Пд) с благодетелите на тима. В "Коматево" "сините" излязоха с трима от играчите, които бяха привлечени през лятото - Милан Миятович, Дени Алар и Здравко Димитров. Последният дори бе заменен в 57-ата минута. Асен Чандъров не бе ползван, както и Янис Каргас. Найджъл Робърта, Франко Марузек и Насиру Мохамед пък пропуснаха двубоя заради контузии.</p>
      <p>Хората, които дават в парите в Левски, са били категорични, че не може да се продължава така, защото "сините" имат да чистят и сериозни дългове. Този въпрос е бил поставен пред Павел Колев и Ивайло Петков, които трябва да защитават исканията на Петър Хубчев. Самият треньор не е присъствал. Причината за това е, че не е бил в България. Той обаче е бил запознат със становището на благодетелите след завръщането си у нас. Сега Петър Хубчев и помощниците му ще трябва да имат обеца на ухото и да редуцират исканията си, защото спонсорите не искат повече да се хвърлят пари за резерви, а да се твърди, че на "Герена" няма достатъчно футболисти.</p>
    </article>
  </body>
</html>