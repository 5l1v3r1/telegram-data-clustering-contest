<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jkg-portal.com.ua/ua/publication/one/borg-teplovikv-pered-nak-naftogaz-ukrajini-vzhe-skladaje-blizko-40-mlrd-griven-58074"/>
    <meta property="og:site_name" content="Україна Комунальна"/>
    <meta property="article:published_time" content="2019-11-21T08:51:00+00:00"/>
    <meta property="og:title" content="Борг тепловиків перед НАК «Нафтогаз України» вже складає близько 40 млрд гривень"/>
    <meta property="og:description" content="Заборгованість контрагентів, які отримують газ від Нафтогазу на пільгових умовах (відповідно до положення про ПСО), склала 62,7 млрд грн (збільшення на 3 476 млн грн, або 5,9% за тиждень)"/>
  </head>
  <body>
    <article>
      <h1>Борг тепловиків перед НАК «Нафтогаз України» вже складає близько 40 млрд гривень</h1>
      <address>
        <time datetime="2019-11-21T08:51:00+00:00">21 Nov 2019, 08:51</time>
      </address>
      <p><b>Заборгованість контрагентів, які отримують газ від Нафтогазу на пільгових умовах (відповідно до положення про ПСО), склала 62,7 млрд грн (збільшення на 3 476 млн грн, або 5,9% за тиждень)<br/><br/></b>За тиждень виробники тепла збільшили борг на 836 млн грн (2,5%), підприємства ТЕЦ (виробництво електроенергії) – на 521 млн грн (11,2%), регіональні газозбутові підприємства – на 2 120 млн грн (10,4%), про це повідомляє пресслужба НАК "Нафтогаз Україна".<br/> <br/>Станом на 19 листопада 2019р. сумарна прострочена заборгованість підприємств ТКЕ, ТЕЦ перед НАК «Нафтогаз України» складає близько 40 млрд грн. В порівнянні з минулим тижнем заборгованість збільшилась на 1 357 млн грн (3,5%).<br/> <br/>Заборгованість регіональних газозбутових підприємств складає близько 22,6 млрд грн. В порівнянні з минулим тижнем заборгованість збільшилась на 2 120 млн грн (10,4%).<br/> <br/>Заборгованість промислових підприємств за минулий тиждень зменшилась на 4 млн грн (0,1%) та складає близько 3,4 млрд грн.<br/> <br/>Заборгованість КП ВО Київради «Київтеплоенерго» за газ, використаний для виробництва теплової та електричної енергії, за минулий тиждень збільшилась на 502 млн грн (15,5%). Сумарна заборгованість Київтеплоенерго складає близько 3,7 млрд грн за усіма договорами, укладеними з Компанією.<br/> </p>
      <p>Зростання заборгованості ТКЕ, ТЕЦ та газозбутових підприємств протягом третього тижня місяця є типовим та пояснюється оформленням актів прийому-передачі обсягів газу, використаного у жовтні 2019 року, а розрахунки населення за послуги з постачання теплової енергії у попередньому місяці здійснюються до 20-го числа поточного місяця. </p>
      <related>
        <h4>Новини по темі</h4>
        <a href="http://jkg-portal.com.ua/ua/publication/one/obidv-nitki-tureckogo-potoku-vzhe-zapovnen-gazom-58067"/>
        <a href="http://jkg-portal.com.ua/ua/publication/one/kijiv-ne-pogodivsja-na-propozicju-rf-shhodo-gazovogo-dogovoru-58057"/>
        <a href="http://jkg-portal.com.ua/ua/publication/one/rada-rozblokuvala-pdpisannja-zakonu-pro-anbandlng-naftogazu-58029"/>
      </related>
    </article>
  </body>
</html>