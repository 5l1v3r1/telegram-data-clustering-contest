<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Usti-nad-Labem-Mesto-zacne-vice-vyuzivat-vodik-604102"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-21T08:36:00+00:00"/>
    <meta property="og:title" content="Ústí nad Labem: Město začne více využívat vodík"/>
    <meta property="og:description" content="Ústí nad Labem se zapojilo do projektu komplexního využívání vodíku. Svým podpisem to stvrdil primátor Petr Nedvědický."/>
  </head>
  <body>
    <article>
      <h1>Ústí nad Labem: Město začne více využívat vodík</h1>
      <address>
        <time datetime="2019-11-21T08:36:00+00:00">21 Nov 2019, 08:36</time>
      </address>
      <p>
        <b>Ústí nad Labem se zapojilo do projektu komplexního využívání vodíku. Svým podpisem to stvrdil primátor Petr Nedvědický.</b>
      </p>
      <p>Memorandum o partnerství a spolupráci při rozvoji komplexního využití vodíku jako zdroje čisté energie podepsali představitelé 17 významných subjektů, mezi nimi město Ústí nad Labem, Ústecký kraj, ICUK či vysoké školy jako UJEP, VŠCHT a ČVUT. Cílem spolupráce je příprava a realizace aktivit podporujících komplexní využití vodíku, zejména pak toho vznikajícího v technologickém procesu firem v Ústeckém kraji. Záměr je z pohledu ČR unikátní v tom, že v rámci jednoho kraje nabízí celkový uzavřený okruh od využití existujících výrobních kapacit vodíku, přes zpracování vodíku, jeho distribuci až po efektivní energetické využití. Memorandum má potenciál přispět k omezení dopadů využívání fosilních paliv na životní prostředí.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Usti-nad-Labem-Zkouska-protipovodnovych-opatreni-byla-uspesna-603872"/>
        <a href="https://www.parlamentnilisty.cz/politika/obce-volicum/Usti-nad-Labem-Pietni-akt-k-30-vyroci-sametove-revoluce-603777"/>
        <a href="https://www.parlamentnilisty.cz/politika/obce-volicum/Usti-nad-Labem-Zimni-hala-pro-beachvolejbal-je-v-provozu-603698"/>
        <a href="https://www.parlamentnilisty.cz/politika/obce-volicum/Usti-nad-Labem-Svatomartinske-vino-zaplnilo-Lidicke-namesti-603004"/>
      </related>
    </article>
  </body>
</html>