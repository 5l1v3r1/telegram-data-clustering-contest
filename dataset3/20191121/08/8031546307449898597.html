<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109294-Lekari-si-prehvarlyat-bolno-detence%252C-roditelite-edva-go-spasyavat"/>
    <meta property="og:site_name" content="Канал 3"/>
    <meta property="article:published_time" content="2019-11-21T08:11:00+00:00"/>
    <meta property="og:title" content="Лекари си прехвърлят болно детенце, родителите едва го спасяват"/>
    <meta property="og:description" content="Казаха ни, че детето е силно дехидратирано и трябва да го приемат, но нямат свободно легло, ако ни приемат - ще лежим в коридора, казват родителите"/>
  </head>
  <body>
    <article>
      <h1>Лекари си прехвърлят болно детенце, родителите едва го спасяват</h1>
      <h2>Казаха ни, че детето е силно дехидратирано и трябва да го приемат, но нямат свободно легло, ако ни приемат - ще лежим в коридора, казват родителите</h2>
      <address>
        <time datetime="2019-11-21T08:11:00+00:00">21 Nov 2019, 08:11</time>
      </address>
      <p><b>"Момиченцето ни започна да повръща петък срещу събота. Отидохме на заместващ педиатър, който ни каза, че е с стомашно-чревен вирус и ни даде рецепта. Обаче детето ни започна да се влошава  и вдигна висока температура. Отидохме в Специализираната болница по активно лечение на детски болести - проф. д-р Иван Митев, прегледа го дежурната гастроентероложка. Опипа му корема и ни каза, че детето е силно дехидратирано и трябва да го настанят, но нямат свободно легло, ако ни приемат - ще лежим в коридора". <br/></b> </p>
      <p>Това разказаха семейство Сотирови в ефира на Нова телевизия и заявиха, че също са чакали доста за преглед в педиатрията.</p>
      <p> </p>
      <p>"Отидохме в частна болница, пуснаха кръв и CRP  беше 8.Пуснаха ни банка и ни изписаха вечерта, защото нямат стационар, казаха ни да отидем утре сутрин. Отиваме и CRP беше скочило на  20, попитах дали не е апендицит, лекарката категорично каза, че не е. Отново ни пуснаха и отново казаха да отидем на другия ден по обяд. Но ние веднага отидохме в Пирогов. След малко детето ни бе на операционната маса", разказа майката.</p>
      <p> <br/> </p>
      <p>"Благодаря на д-р Красимир Житянов. Той спаси детето ни. По думите му е нямало  да оживее до сутринта, ако не бяхме отишли. Той каза, че всичко е било в гной. Червата са ѝ били вадени и мити, така ни каза той.Освен апендицит е имало и перитонит. Спасиха я. Но проблемът е в това, че няма една специализирана детска болница, която да има апаратура и специалисти", категорична е тя.</p>
      <p> </p>
      <related>
        <h4>Още по темата</h4>
        <a href="http://kanal3.bg/news/bulgaria/crime/101361-Detence-na-godinka-pochina-v-bolnica-v-Pleven%252C-proveryavat-lekarska-greshka"/>
        <a href="http://kanal3.bg/news/bulgaria/society/100971-Bashta-sabira-pari-za-skuter-na-bolnoto-si-detence-%2528VIDEO%2529"/>
        <a href="http://kanal3.bg/news/bulgaria/society/95183-Nechoveshko%253A-Bezsardechen-rusenec-zaklyuchi-3-dni-dzena-i-2-godishno-detence-vkashti"/>
      </related>
    </article>
  </body>
</html>