<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77572-Billie-Eilish-prepisuje-historiu-Grammy-Je-najmladsou-spevackou-ktora-bola-nominovana-na-vsetky-najprestiznejsie-kategorie"/>
    <meta property="og:site_name" content="REFRESHER"/>
    <meta property="article:published_time" content="2019-11-21T08:42:00+00:00"/>
    <meta property="og:title" content="Billie Eilish prepisuje históriu Grammy. Je najmladšou speváčkou, ktorá bola nominovaná na všetky najprestížnejšie kategórie"/>
    <meta property="og:description" content="Billie bude legendou už o pár rokov."/>
  </head>
  <body>
    <article>
      <h1>Billie Eilish prepisuje históriu Grammy. Je najmladšou speváčkou, ktorá bola nominovaná na všetky najprestížnejšie kategórie</h1>
      <address><time datetime="2019-11-21T08:42:00+00:00">21 Nov 2019, 08:42</time> by <a rel="author">Viktor Kniš</a></address>
      <p>
        <b>Billie bude legendou už o pár rokov.</b>
      </p>
      <p><b>Billie Eilish</b> je speváčkou, o ktorú má hudobný svet v súčasnosti najväčší záujem. Dokazujú to aj odborníci z priemyslu, ktorí ju nominovali na zisk prestížneho ocenenia Grammy vo všetkých štyroch najatraktívnejších kategóriách, aké sa mladej popovej hviezdy týkajú. Billie Eilish je najmladšou interpretkou, ktorej sa to za 62-ročnú históriu galavečerov podarilo dokázať. </p>
      <related>
        <a href="https://refresher.sk/76391-Billie-Eilish-rozdava-listky-zadarmo-pre-tych-ktori-sa-angazuju-v-ekologickych-aktivitach"/>
      </related>
      <p>Dátum odovzdávania cien je naplánovaný na 27. január a my predpokladáme, že album When We All Fall Asleep, Where Do We Go? a extrémne úspešný singel Bad Guy prinesú mladej hviezde zaslúžené ovocie. Síce je veľmi nepravdepodobné, že by na ceny premenila všetky štyri nominácie, už teraz však Billie prepisuje históriu a je len otázkou času, kedy si podmaní absolútne celý hudobný svet. </p>
      <p>Momentálne má za sebou 17-ročná hviezda náročné americké a európske turné a rovnaký scenár ju čaká aj v nasledujúcich mesiacoch. Tentokrát už haly vymenila za štadióny, ktoré naprieč celým svetom vypredala asi za hodinu. Následne by mal už prísť ďalší album, vzhľadom na to, že je Billie aktívna aj v rámci vydávania sólo trackov, môže si dovoliť aj širší časový rozostup medzi projektmi. </p>
      <figure>
        <iframe data-src="https://twitter.com/latimesent/status/1197147603017711618?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/68517-Falosne-vstupenky-a-prespavanie-pred-O2-arenou-kvoli-najlepsim-miestam-Ako-Billie-Eilish-rozplakala-tisicky-Slovakov-a-Cechov"/>
        <a href="https://refresher.sk/69766-Billie-Eilish-sa-inspiruje-Gretou-Thunberg-Chce-aby-si-sa-stal-veganom-a-zachranil-horiace-lesy-na-celom-svete"/>
        <a href="https://refresher.sk/76137-Billie-Eilish-pochybovala-ci-si-este-uziva-hudbu-Co-jej-pocas-turne-vadi-najviac"/>
        <a href="https://refresher.sk/70115-Billie-Eilish-predala-za-hodinu-500-000-listkov-Fanusikovia-zaplatili-dokopy-desiatky-milionov-dolarov"/>
        <a href="https://refresher.sk/68674-Billie-Eilish-je-najlepsim-hudobnym-novacikom-na-svete-rozhodla-verejnost"/>
        <a href="https://refresher.sk/76769-Billie-Eilish-expanduje-chce-oslovit-aj-najmensich-Kym-nerozumeju-jej-hudbe-mozu-aspon-vyzerat-ako-ona"/>
        <a href="https://refresher.sk/76672-Justin-Bieber-ide-opat-proti-Taylor-Swift-Vraj-si-vymysla-ze-jej-vydavatelstvo-zakazuje-hrat-vlastne-skladby"/>
        <a href="https://refresher.sk/76646-Popularny-raper-moze-stravit-30-rokov-za-mrezami-Na-YouTube-ma-hity-so-stovkami-milionov-pozreti"/>
      </related>
    </article>
  </body>
</html>