<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/sport/kamnicanke-so-se-namucile-s-koprcankami"/>
    <meta property="og:site_name" content="Primorske novice"/>
    <meta property="article:published_time" content="2019-11-21T08:43:34+00:00"/>
    <meta property="og:title" content="Kamničanke so se namučile s Koprčankami"/>
    <meta property="og:description" content="V prvi tekmi 7. kroga 1. DOL za ženske je vodilni Calcit Volley zabeležil še šesto zmago, s 3:1 (14, -23, 15, 26) je premagal Luko Koper, z novimi tremi točkami pa se utrdil na prvem mestu prvenstvene razpredelnice."/>
  </head>
  <body>
    <article>
      <h1>Kamničanke so se namučile s Koprčankami</h1>
      <address><time datetime="2019-11-21T08:43:34+00:00">21 Nov 2019, 08:43</time> by <a rel="author">STA</a></address>
      <p>
        <b>V prvi tekmi 7. kroga 1. DOL za ženske je vodilni Calcit Volley zabeležil še šesto zmago, s 3:1 (14, -23, 15, 26) je premagal Luko Koper, z novimi tremi točkami pa se utrdil na prvem mestu prvenstvene razpredelnice.</b>
      </p>
      <figure>
        <img src="https://static.primorske.si/foto/highres/gnweb/720617_f253_odbojka_kp05t.jpg"/>
        <figcaption>V četrtem nizu so bile Koprčanke povsem blizu zmage. Foto: Tomaž Primožič/FPA</figcaption>
      </figure>
      <p><b>KAMNIK</b> &gt; Do zmage pa so Kamničanke prišle teže od pričakovanj, še zlasti potem, ko so prvi niz dobile s 25:14. Drugega so nato v tesni končnici izgubile, nato pa gladko prišle do vodstva z 2:1. V četrtem so bile Koprčanke povsem blizu zmage in s tem tudi vsaj točke, v končnici so že vodile s tremi točkami razlike, a nato, kot da bi se ustrašile uspeha, tekmicam dopustile rešitev.</p>
    </article>
  </body>
</html>