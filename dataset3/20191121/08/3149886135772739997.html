<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://lifestyle.bg/stars/prints-uilyam-keyt-midaltan-i-kak-se-sheguvat-dvamata.html"/>
    <meta property="og:site_name" content="Lifestyle.bg"/>
    <meta property="article:published_time" content="2019-11-21T08:33:50+00:00"/>
    <meta property="og:title" content="Принц Уилям, Кейт Мидълтън и как се шегуват двамата"/>
    <meta property="og:description" content="По-различни херцог и херцогиня"/>
  </head>
  <body>
    <article>
      <h1>Принц Уилям, Кейт Мидълтън и как се шегуват двамата</h1>
      <address><time datetime="2019-11-21T08:33:50+00:00">21 Nov 2019, 08:33</time> by <a rel="author" href="https://lifestyle.bg/author/snezhana-mecheva" target="_blank">Снежана Мечева</a></address>
      <p>Преди дни <b>принц Уилям и Кейт Мидълтън </b>присъстваха на поредното бляскаво благотворително събитие на организация под патронажа на кралица Елизабет Втора.</p>
      <p>Двамата успяха да привлекат погледите със звездната си визия, а звездата на вечерта безспорно бе херцогинята на Кеймбридж с нейната дантелена рокля на любимия й дизайнер Alexander McQueen.</p>
      <p>На събитието<b> Уилям и Кейт демонстрираха не само стил, но и неприсъщата им доскоро близост, както и завидно чувство за хумор</b>. </p>
      <figure>
        <embed-post data-src="https://www.instagram.com/p/B5BQAdRndVQ" data-service="Instagram"/>
      </figure>
      <p>Преди същинската част кралското семейство се срещна и поздрави с другите известни гости, сред които и<b> Роби Уилямс</b>. И него Уилям успя да развесели до такава степен, че да не успее да сдържи смеха си пред фотографите.</p>
      <figure>
        <img src="https://webnews.bg/uploads/images/15/3715/453715/640x.jpg?_=1574262039"/>
        <figcaption>
          <cite>Източник: GettyImages</cite>
        </figcaption>
      </figure>
      <p>В залата на London Palladium Theatre шегичките на херцога и херцогинята продължиха. Видимо в добро настроение, те заеха местата си във ВИП ложата, откъдето изгледаха спектакъла "Мери Попинз".</p>
      <p>Но не бяха особено съсредоточени в случващото се на сцената, защото бяха по-заети да се шегуват един с друг и да се смеят на воля. И това не остана скрито, защото дори водещите не церемонията си позволиха да се пошегуват със знатните си гости, заявявайки, че <b>двамата очевидно са на среща</b>, пише The Sun.</p>
      <figure>
        <img src="https://webnews.bg/uploads/images/16/3716/453716/640x.jpg?_=1574262048"/>
        <figcaption>
          <cite>Източник: GettyImages</cite>
        </figcaption>
      </figure>
      <p>И когато камерата приближи към Уилям и Кейт, тя бяха<b> далеч от сериозния вид, с който сме свикнали да ги виждаме</b>. Един от водещите, който е известен комедиант, си позволи да се пошегува с херцога и херцогинята още веднъж, че явно допълнителният час, за който ще платят на детегледачката, си е заслужавал.</p>
      <related>
        <a href="https://lifestyle.bg/stars/prints-uilyam-prints-hari-i-urokat-koyto-hertsogat-na-keymbridzh-nauchi-ot-brat-si.html"/>
      </related>
      <p>А поведението на херцога и херцогинята на Кеймбридж е поредното доказателство за <b>промяната, която забелязваме у двамата в последно време</b>. И вече нямаме съмнения, че тя е породена от конкуренцията с Хари и Меган, които винаги са се държали доста по-свободно и извън протокола.</p>
      <related>
        <h4>Още по темата</h4>
        <a href="https://lifestyle.bg/stars/prints-uilyam-keyt-midaltan-i-intsidentat-sas-samoleta-im.html"/>
        <a href="https://lifestyle.bg/stars/prints-uilyam-keyt-midaltan-i-kak-vrazkata-im-promeni-hertsoginyata.html"/>
        <a href="https://lifestyle.bg/stars/prints-uilyam-keyt-midaltan-i-priklyucheniyata-im-v-pakistan.html"/>
        <a href="https://lifestyle.bg/stars/prints-uilyam-keyt-midaltan-i-pristiganeto-im-v-pakistan.html"/>
        <a href="https://lifestyle.bg/stars/prints-uilyam-keyt-midaltan-i-igrite-s-trite-im-detsa.html"/>
        <a href="https://lifestyle.bg/stars/prints-uilyam-keyt-midaltan-i-edin-neobiknoven-den.html"/>
        <a href="https://lifestyle.bg/stars/keyt-midaltan-prints-uilyam-prints-dzhordzh-printsesa-sharlot-i-kak-se-zabavlyavat-na-traditsionnata-regata.html"/>
        <a href="https://lifestyle.bg/stars/prints-uilyam-keyt-midaltan-poseshtenieto-im-v-pakistan-i-kakvo-obshto-ima-s-printsesa-dayana.html"/>
        <a href="https://lifestyle.bg/stars/prints-uilyam-keyt-miadltan-i-edna-shega.html"/>
      </related>
    </article>
  </body>
</html>