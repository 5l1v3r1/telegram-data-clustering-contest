<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3361797/saudijska-princeza-nestala-je-u-martu-ove-godine-veruje-se-da-je-u-kucnom-pritvoru-u-rijadu"/>
    <meta property="og:site_name" content="kurir.rs"/>
    <meta property="article:published_time" content="2019-11-21T08:30:00+00:00"/>
    <meta property="og:title" content="SAUDIJSKA PRINCEZA NESTALA JE U MARTU OVE GODINE: Veruje se da je u kućnom pritvoru u Rijadu!"/>
    <meta property="og:description" content="Saudijska princeza Basmah bint Saud bin Abdulaziz Al Saud, ugledla članica kraljevske porodice Saudijske Arabije koja se zalaže za humanitarni rad, već nekoliko meseci vodi se kao nestala, a sada se veruje da je u kućnom pritvoru u Rijadu bez ikakve optužbe."/>
  </head>
  <body>
    <article>
      <h6 class="kicker">dugo se zalagala za reforme</h6>
      <h1>SAUDIJSKA PRINCEZA NESTALA JE U MARTU OVE GODINE: Veruje se da je u kućnom pritvoru u Rijadu!</h1>
      <address>
        <time datetime="2019-11-21T08:30:00+00:00">21 Nov 2019, 08:30</time>
      </address>
      <p>
        <b>Saudijska princeza Basmah bint Saud bin Abdulaziz Al Saud, ugledla članica kraljevske porodice Saudijske Arabije koja se zalaže za humanitarni rad, već nekoliko meseci vodi se kao nestala, a sada se veruje da je u kućnom pritvoru u Rijadu bez ikakve optužbe.</b>
      </p>
      <p>Izvor blizak princezi, koji je želeo da ostane anoniman iz bezbednosnih razloga, rekao je za Dojče vele da, iako je princeza bila u kontaktu sa porodicom, ona nije mogla da razgovara otvoreno jer je praćena njena komunikacija.</p>
      <p>Princeza Basmah se dugo zalagala za ustavne reforme i humanitarna pitanja u Saudijskoj Arabiji i širom regiona.</p>
      <figure>
        <iframe src="https://www.youtube.com/embed/jEXvwIgfwRY" width="560" height="315" data-service="Youtube" scrolling="no"/>
      </figure>
      <p>Naime, dokumenti u posedu DW-a pokazuju da je princeza Basmah imala odobrenje za let iz Džedaha 18. decembra prošle godine u pratnji svoje ćerke radi hitnog medicinskog tretmana koji je zatražio njen lekar u Švajcarskoj.</p>
      <p>Američki advokat koji je organizovao njenu evakuaciju Leonard Benet rekao je za DW da je princezin avion zadržan na zemlji, te da joj nije dozvoljeno da izađe.</p>
      <figure>
        <iframe src="https://www.youtube.com/embed/miQMml7fvrI" width="560" height="315" data-service="Youtube" scrolling="no"/>
      </figure>
      <p>Otprilike dva meseca nakon toga, ispričao je Benet, ona je jednostavno nestala s radara, što je izgledalo poput otmice. Saudijske vlasti od tada ne odgovaraju na zahteve za informacijama.</p>
      <p>Sada DW otkriva da bi princeza mogla da bude u kućnom pritvoru. Anonimni izvor je rekao da ne zna ko je naredio njeno hapšenje, ali naglašava da to nije bilo politički motivisano hapšenje, te da vladajuće strukture kraljevstva nisu bile upućene.</p>
      <figure>
        <iframe src="https://www.youtube.com/embed/bL8aBHLmgjE" width="560" height="315" data-service="Youtube" scrolling="no"/>
      </figure>
      <p>Prijatelj i poslovni kolega koji takođe nisu želeli da budu imenovani potvrdili su da je princeza nestala od marta, ali oni ističu da vladajuća porodica mora da zna gde je ona.</p>
      <p>Kurir.rs/DW/Klix.ba</p>
      <p>Foto: Profimedia</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3357175/otisla-je-da-radi-kao-kucna-pomocnica-a-onda-je-usledio-horor-snimila-je-video-u-kojem-moli-za-pomoc-mozda-necu-preziveti-molim-vas-spasite-me-gazde-su-me-zakljucale-na-15-dana-video"/>
        <a href="https://www.kurir.rs/planeta/3355157/kasogiju-su-prste-odsekli-simbolicno-zbog-njegovog-pisanja-sokantne-tvrdnje-o-brutalnoj-likvidaciji-saudijskog-novinara-video"/>
        <a href="https://www.kurir.rs/planeta/3356501/krvavi-pir-tokom-izvodjenja-predstave-u-rijadu-muskarac-izasao-na-binu-i-poceo-nozem-da-ubada-glumce-kamere-snimile-stravican-prizor-video"/>
        <a href="https://www.kurir.rs/planeta/3352485/alarmantan-izvestaj-o-odnosima-ankare-i-vasingtona-erdogan-ucenio-trampa-povuci-vojsku-ili-objavljujem-da-je-tvoj-zet-prodao-kasogija"/>
      </related>
    </article>
  </body>
</html>