<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/yazarlar/ebru-arguz/diyet-yapmadan-zayifla-2/"/>
    <meta property="og:site_name" content="Denizli Haber"/>
    <meta property="article:published_time" content="2019-11-21T06:30:00+00:00"/>
    <meta property="og:title" content="DİYET YAPMADAN ZAYIFLA 2"/>
    <meta property="og:description" content="Bu yazım geçen haftaki uzun uzun anlatmak istediğim beslenmede farkındalık ve diyet yapmadan nasıl zayıfla yazımın devamı niteliğindedir. Genel itibariyle gün içerisinde neler yiyebiliriz ve sağlıklı ve fit kalırız."/>
  </head>
  <body>
    <article>
      <h1>DİYET YAPMADAN ZAYIFLA 2</h1>
      <address>
        <time datetime="2019-11-21T06:30:00+00:00">21 Nov 2019, 06:30</time>
      </address>
      <p>Bu yazım geçen haftaki uzun uzun anlatmak istediğim beslenmede farkındalık ve diyet yapmadan nasıl zayıfla yazımın devamı niteliğindedir. Genel itibariyle gün içerisinde neler yiyebiliriz ve sağlıklı ve fit kalırız.</p>
      <p>Tekrar açıklıyorum bir diyetisyen değilim sadece kendi deneyimlerimi, okuduklarımı ve araştırdıklarımı sizlerle paylaşıyorum.<br/>Benim için günün en güzeli, en neşelisi tabi ki kahvaltı;</p>
      <p>Nelerden kaçınmalıyız?</p>
      <p>Mısır gevrekleri, hazır granolalar.</p>
      <p>Zayıflatacağını düşündüğünüz o ünlü mankenlerin reklamlarını yaptığı gevrekler.</p>
      <p>Hepsi yalan yemeyin şunları ben hiç onları yiyip zayıflayanını görmedim. Paketlerin arkasında yazana göre sadece bir avuç yemeniz gerekiyor ve sadece onunla kahvaltıyı geçiştirmeniz gerekiyor. Üstelik bunların hepsinde de şeker var. Neden yok yere aç kalasınız ki hem de çok zayıf bir manken reklamını yaptı diye.</p>
      <p>İlla bir infiluencer gibi bir kase kahvaltılık hazırlayıp İnstagrama post atmak istiyorsanız. Alın sade yulafınızı, (tadı güzel olmayabilir) üzerine ekleyin meyvelerinizi, kuruyemişlerinizi ve yoğurdunuzu oh mis. (böyle tatlanıyor sadece) Bol beğeni alırsınız ama kilo almazsınız.</p>
      <p>Nutellacılar el kaldırsın! Nutella ile doğmuş gibi her sabah masaya konur. Malesef yine reklamlandınız. Son 10 yılda sadece kanal reklamlarıyla değil sosyal medyadan da zihnimizin en derin köşesine yerleşen bu canavar. Özellikle tüm genç kızlarımızı ele geçirdi. Doğum günü pastası nutella şeklinde olan gençlerimiz var. Bırakın nutellayı yeni trend tahin (%80) – bal (20) gerçekten ben sabah tatlısız yapamam derseniz bu güzel bir yol olacaktır.</p>
      <p>Reçeller malesef ne kadar anne eli de değse rafine şeker içeriyor. Listeden çıkartabilirsiniz. Bal kaymak yiyin onun yerine de. (kararında)<br/>Benim en sevdiğim. Sabahları bol sebze, peynir, zeytin ve yumurtayla başlayın. Masadan doya doya kalkacaksınız ve güne iyi ve enerji dolu başlayacaksınız.<br/>Sabah çok erken kahvaltı yapıyorsanız öğleye kadar illaki acıkacaksınızdır. Öğle yemeği için; tercihiniz sulu yemeklerden yana olsun ve salatalarla da destekleyebilirsiniz.<br/>Pirinç pilavı yerine tercihiniz bulgur olsun.</p>
      <p>Ekmeği komple çıkartmaya çalışın hayatınızdan.</p>
      <p>Yine bu öğünden de doya doya kalkabilirsiniz. Neden mi? Bedenimiz için yeterli enerjiyi vitamini ve proteini almamız gerekiyor. Kendinizi zararlı aç bırakmalara izin vermeyin. Vitaminsiz kaldığınız takdirde hastalıklar peşinizi bırakmayacaktır. Doktor değilim babanne tavsiyesi gibi düşünün.</p>
      <p>Hareketli bir hayatınız varsa bu yediklerinizi zaten sindirip harcayacaksınızdır. Yoksa da lütfen hareket edin. Genç ve dinç kalmanın en kolay yolu budur.<br/>İçecekler için yine kesinlikle şekerli ve asitliler yok. Bunları aklınızdan ve hayatınızdan çıkartınız.</p>
      <p>Gelelim akşam öğünümüze, çok geç saate bırakmayın bu öğünü zira yatmadan en az 4 saat önce yemeniz lazım. Akşam daha az hareket ettiğimiz için de yakamayacağımızı düşünürsek saat akşam 6-7 ideal.</p>
      <p>Çorbalar, ve hafif yemeklerle geçirebilirsiniz. Çok fazla yememeniz gerekiyor. Tıka basa doymayınız lütfen kararında bırakın ki rahatça sindirebilesiniz. Fazlası kesinlikle kilo demektir.</p>
      <p>En tehlikeli öğün bu öğün olsa gerek. Öyle ki tüm gün hiç birşey yemeseniz bile akşam yedikleriniz size yağ olarak geri dönebilir. Üstüne metabolizmanızı yavaşlamanız cabası olur.<br/>Bu öğünden sonra mutfağın yolunu unutalım en fazla su almaya gidebilirsiniz bir de kek ve kurabiyesiz çaylar.</p>
      <p>Gün içinde 1 fincan sade filtre kahve ya da türk kahvesi içebilirsiniz. Lattelere elveda diyebilirsiniz.</p>
      <p>Asitli içeceklerden çoluk çocuk hepiniz kaçın lütfen. Kemik erimesi, diş eti hastalıkları,böbrek, kalp, beyin gibi organlara saymakla bitmez zararları var. Bunların yerine sade soda, ayran hatta salgam içebilirsiniz.</p>
      <p>Büyük zahmetlere girmeden ve aç kalmadan tüm gününüzü sağlıklı bir şekilde geçirebilirsiniz. Hareket kapasitenizi arttırarak ve sporla da istediğiniz fit ve sağlıkla ulaşabilirsiniz. Hem de büyük paralar harcamadan.</p>
      <p>Bize yeni yeni alışkanlıklar kazandırmak isteyen büyük gıda şirketleri bizden sürekli birşeyler yememizi, içmemizi yani tüketmemizi ve para harcamamızı istiyorlar.Çikolatalar, cips ve atıştırmalıklar, tüm fast food ürünleri. Bunların hepsi genç veya çocuk demeden tamamen para amacı güden büyük gıda teröristleridir. Kanmayın bunlara.</p>
      <p>Doğru beslenmenin özü tamamen özüne dönmektir.</p>
    </article>
  </body>
</html>