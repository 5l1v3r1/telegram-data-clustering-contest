<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/ioana-ginghina-a-tinut-sa-se-afle-de-la-ea-am-spus-un-mare-da-s-a-intamplat-la-3-luni-de-la-divortul-de-alex-papadopol-20096774"/>
    <meta property="og:site_name" content="Cancan.ro"/>
    <meta property="article:published_time" content="2019-11-21T06:26:51+00:00"/>
    <meta property="og:title" content="Ioana Ginghină a ținut să se afle de la ea: „Am spus un mare DA”. S-a întâmplat la 3 luni de la divorțul de Alex Papadopol"/>
    <meta property="og:description" content="În ultima vreme, Ioana Ginghină a făcut multe schimbări în viața ei. Odată cu divorțul de Alexandru Papadopol, cu care are o fată, actrița a început o"/>
  </head>
  <body>
    <article>
      <h1>Ioana Ginghină a ținut să se afle de la ea: „Am spus un mare DA”. S-a întâmplat la 3 luni de la divorțul de Alex Papadopol</h1>
      <address><time datetime="2019-11-21T06:26:51+00:00">21 Nov 2019, 06:26</time> by <a rel="author">Loredana T.</a></address>
      <p>În ultima vreme, Ioana Ginghină a făcut multe schimbări în viața ei. Odată cu divorțul de Alexandru Papadopol, cu care are o fată, actrița a început o nouă viață, a slăbit foarte mult și încearcă să aibă grijă și de ea. Ioana a fost provocată la o transformare radicală, iar ea a acceptat cu zâmbetul pe buze. Ce a ieșit a lăsat-o fără cuvinte, iar fanii i-au făcut multe complimente.</p>
      <p><b>„<i>Imi plac provocarile, pentru ca provocare inseamna oportunitate, asa ca am spus un mare DA, atunci cand am fost invitata la transformari radicale! M-am lasat pe mana artistilor si cam asta a iesit</i>„</b>, a scris Ioana Ginghină pe una dintre rețelele de socializare.</p>
      <figure>
        <img src="https://www.cancan.ro/wp-content/uploads/2019/11/76903276_2575792362510066_4276409390854045696_o.jpg"/>
      </figure>
      <h3>Ioana Ginghină a slăbit 10 kg după divorț</h3>
      <p>Ioana Ginghină a demonstrat, încă o dată dacă mai era nevoie, că există viață și după divorț! Vedeta a început să facă sport, să meargă la saloane de înfrumuseţare și la sala de fitness, să mănânce sănătos şi să aibă mai multă grijă de ea. Astfel a reușit să dea jos nu mai puțin de 10 kilograme. <b>(CITEȘTE ȘI: <a href="https://www.cancan.ro/ioana-ginghina-vrea-sa-se-mute-din-vila-unde-a-locuit-cu-alexandru-papadopol-efectiv-nu-mai-rezist-este-un-chin-20076474">„CE CHIN, NU MAI REZIST” IOANA GINGHINĂ A SPUS TOT, LA 4 LUNI DE LA DIVORȚUL DE ALEX PAPADOPOL</a>)</b></p>
      <p>
        <i>
          <b>“Eu mă simţeam bine şi înainte. Nici atunci nu eram vreo complexată. Am avut nişte probleme. Mi-am dorit să slăbesc. Nu mă simţeam rău, deci nu a fost o chestie: vreau să slăbesc acum! Eu mănânc sănătos ca să mă menţin tânără ,nu slabă. Încerc să nu mănânc zahăr, l-am eliminat aproape de tot, nu mănânc carne de doi ani, nu mai mănânc nici pâine, paste mai rar.</b>
        </i>
      </p>
      <p><i><b>Vinerea încerc să ţin detox, să beau numai lichide. Sunt mult mai bine, mult mai energică. Eu nu mă mai îngraş de sărbători. Sunt sarmale foarte bune cu nucă, cu hrişcă. Eu nu prea mai gătesc. Fetiţa mea mănâncă în oraş în timpul zilei, că vine la mine la birou, iar seara mai mâncăm acasă, o supă cremă, o mămăliguţă cu brânză. D-astea. Înainte găteam felul unu, felul doi. Acum nu mă mai încadrez la gătit„,</b></i> a povestit Ioana Ginghină potrivit okmagazine.ro.</p>
    </article>
  </body>
</html>