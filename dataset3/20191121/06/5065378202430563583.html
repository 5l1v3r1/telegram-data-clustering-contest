<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ellada/story/1031136/to-telesigrafo-xrysoxoidi-gia-tis-katalipseis-kai-i-epeteios-dolofonias-grigoropoyloy"/>
    <meta property="og:site_name" content="Newsbomb"/>
    <meta property="article:published_time" content="2019-11-21T06:40:23+00:00"/>
    <meta property="og:title" content="Το τελεσίγραφο Χρυσοχοΐδη για τις καταλήψεις και η επέτειος δολοφονίας Γρηγορόπουλου"/>
    <meta property="og:description" content="Διορία δεκαπέντε ημερών σε όσους βρίσκονται σε υπό κατάληψη κτήρια να τα εγκαταλείψουν δίνει το υπουργείο Προστασίας του Πολίτη, σύμφωνα με ανακοίνωσή του - Ο Μιχάλης Χρυσοχοΐδης υιοθετεί το δόγμα της μηδενικής ανοχής κατά των μπαχαλάκηδων - Φόβοι για εντάσεις ενόψει της επετείου από την δολοφονία Γρηγορόπουλου"/>
  </head>
  <body>
    <article>
      <h1>Το τελεσίγραφο Χρυσοχοΐδη για τις καταλήψεις και η επέτειος δολοφονίας Γρηγορόπουλου</h1>
      <h2>Διορία δεκαπέντε ημερών σε όσους βρίσκονται σε υπό κατάληψη κτήρια να τα εγκαταλείψουν δίνει το υπουργείο Προστασίας του Πολίτη, σύμφωνα με ανακοίνωσή του - Ο Μιχάλης Χρυσοχοΐδης υιοθετεί το δόγμα της μηδενικής ανοχής κατά των μπαχαλάκηδων - Φόβοι για εντάσεις ενόψει της επετείου από την δολοφονία Γρηγορόπουλου</h2>
      <address><time datetime="2019-11-21T06:40:23+00:00">21 Nov 2019, 06:40</time> by <a rel="author">Newsroom</a></address>
      <p>Η διορία του υπουργείου <b>αφορά τόσο δημόσια όσο και ιδιωτικά κτήρια</b> που βρίσκονται υπό κατάληψη. Σύμφωνα με την ανακοίνωση, όσοι παράνομα έχουν καταλάβει κτήρια, καλούνται να τα εκκενώσουν, ενώ <b>εάν στις καταλήψεις στεγάζονται πρόσφυγες ή μετανάστες, να ενημερωθούν ότι θα μεταφερθούν σε κέντρα στην ενδοχώρα.</b></p>
      <p>Σημειώνεται ότι το εν λόγω τελεσίγραφο του υπουργείου έρχεται <b>σε συνέχεια της εκκένωσης μιας σειράς από καταλήψεις</b> από τις Αρχές.</p>
      <p>Είναι προφανές ότι η κυβέρνηση υιοθετεί το δόγμα της μηδενικής ανοχής έναντι των διαφόρων μπαχαλάκηδων, ενώ επιχειρησιακά η ΕΛ.ΑΣ ετοιμάζεται να αντιμετωπίσει οποιοδήποτε κύμα αντιδράσεων ενδέχεται να υπάρξει από συγκεντρώσεις στη μνήμη της δολοφονίας του Αλέξανδρου Γρηγορόπουλου που έγινε τον Δεκέμβριο του 2008.</p>
      <h3>Το τελεσίγραφο Χρυσοχοΐδη και η επέτειος Γρηγορόπουλου</h3>
      <p>Άλλωστε, η διορία/τελεσίγραφο του κ. Μιχάλη Χρυσοχοΐδη για εκκένωση των υπό κατάληψη κτηρίων συμπίπτει χρονικά (6 Δεκεμβρίου) με την επέτειο μνήμης της δολοφονίας του Γρηγορόπουλου.</p>
      <figure>
        <img src="https://nb.bbend.net/media/news/2019/11/20/1031057/2680385.jpg"/>
      </figure>
      <p>
        <i>
          <b>Αναλυτικά, η ανακοίνωση αναφέρει:</b>
        </i>
      </p>
      <p>
        <i>«Καλούνται όσοι παρανόμως έχουν καταλάβει κτήρια, δημόσια ή ιδιωτικά, να τα εκκενώσουν. Εάν σε αυτά στεγάζονται αιτούντες άσυλο ή υπήκοοι τρίτων χωρών, να ενημερωθούν ότι θα μεταφερθούν σε δομές παραμονής της ενδοχώρας. Για τον σκοπό της μετακίνησης, θα επικοινωνήσουν μαζί τους, οι αρμόδιες υπηρεσίες του Υπουργείου Προστασίας του Πολίτη. Εάν τα κτήρια είναι ιδιωτικά, για να παραμείνουν οι σημερινοί καταληψίες χρειάζεται να έρθουν σε επαφή με τους ιδιοκτήτες και να συμφωνήσουν σε όρους μίσθωσης.</i>
      </p>
      <p>
        <i>Η προθεσμία για την εκκένωση είναι 15 ημέρες από τη δημοσίευση της παρούσης στον Τύπο».</i>
      </p>
      <figure>
        <img src="https://nb.bbend.net/media/news/2019/11/20/1031057/2680411.jpg"/>
      </figure>
      <p>Αξίζει να σημειώσουμε ότι αυτή την στιγμή υπάρχουν περισσότερες από 40 καταλήψεις ιδιωτικών και δημόσιων κτηρίωνστην Αθήνα.</p>
      <p>Το 1/3 αυτών, περίπου 16, βρίσκονται πέριξ των Εξαρχείων.</p>
      <p>Η ΕΛ.ΑΣ. τους τελευταίους τέσσερις μήνες έχει προχωρήσει σε 12 εκκενώσεις κτηρίων.</p>
      <h3>Δείτε τον χάρτη με τις καταλήψεις</h3>
      <figure>
        <img src="https://nb.bbend.net/media/news/2019/11/21/1031136/xartis-katalipsis-1.jpg"/>
      </figure>
      <h3>«Η εποχή της ανοχής της βίας τέλειωσε»</h3>
      <p>Υπενθυμίζεται ότι νωρίτερα, χθες 20 Νοεμβρίου 2019, το υπουργείο<i><b> <a href="https://www.newsbomb.gr/tags/tag/33806/ypoyrgeio-prostasias-toy-polith">υπουργείο Προστασίας του Πολίτη</a> </b></i>προχώρησε και σε μία ανακοίνωση – απάντησή στις αναφορές του <a href="https://www.newsbomb.gr/tags/tag/11047/syriza">ΣΥΡΙΖΑ</a> περί <i><b>«αναβίωσης σκοτεινών εποχών, ακραίας καταστολής και κατάλυσης του κράτους δικαίου».</b></i></p>
      <p><i><b>«Η εποχή της ανοχής της<a href="https://www.newsbomb.gr/tags/tag/22243/via"> βίας</a> τέλειωσε, η εποχή της ανασφάλειας θα τελειώσει» </b></i>τονίζεται στην ανακοίνωση. Το <b>υπουργείο Προστασίας του Πολίτη</b> επισημαίνει ότι «<b>ο ΣΥΡΙΖΑ προσπαθεί να κρυφτεί</b>, να ξεχαστούν τα έργα του κάνοντας θόρυβο και χάνοντας συνήθως, το μέτρο και κυρίως, <b>αντιστρέφοντας την πραγματικότητα</b>».</p>
      <p>Ουσιαστικά ο κ. Χρυσοχοΐδης με αυτή την ανακοίνωση βάζει στο ίδιο κάδρο με τους μπαχαλάκηδες ολόκληρο τον ΣΥΡΙΖΑ, αφού η Κουμουνδούρου δεν παίρνει σαφείς αποστάσεις από τους κουκουλοφόρους και τον αντιεξουσιαστικό χώρο.</p>
      <p>Όπως λένε στην κυβέρνηση τα στελέχη του ΣΥΡΙΖΑ χαϊδεύουν τους αποκαλούμενους μπαχαλάκηδες.</p>
      <p>«Τα πραγματικά γεγονότα – σημειώνεται στην ανακοίνωση- είναι οι πρόσφατες επιτυχίες της <a href="https://www.newsbomb.gr/tags/tag/33548/ellhnikh-astynomia"><b>Ελληνικής Αστυνομίας</b></a>:</p>
      <p>- στην αντιμετώπιση της τρομοκρατίας,<br/>- στη διασφάλιση συνθηκών για την ειρηνική πορεία της επετείου του Πολυτεχνείου<br/>- στην εκκαθάριση των πανεπιστημίων από γιάφκες και τραμπούκους<br/>- στην απόδοση της γειτονιάς των Εξαρχείων στους κατοίκους της<br/>- στην εκκένωση παράνομων καταλήψεων που μόνο αθώους πρόσφυγες και μωρομάνες δεν κάλυπταν<br/>- στην εξάρθρωση ναρκέμπορων στην Αθήνα, στην Κόρινθο, στο Μενίδι, στη Θεσσαλονίκη<br/>- ο αμείλικτος πόλεμος που ξεκίνησε γειτονιά-γειτονιά στην Αθήνα για τις κλοπές, διαρρήξεις που έχουν ρημάξει τα σπιτικά».</p>
      <p><i>«<b>Σκοτεινή είναι η εποχή που κλειδαμπαρώνεσαι σπίτι σου και φοβάσαι να περπατήσεις το βράδυ. Ακραία καταστολή είναι οι τραμπούκοι να εξουσιάζουν Πανεπιστήμια, οι απόλυτες μειοψηφίες πλατείες και γειτονιές, οι εγκληματίες περιοχές ολόκληρες.</b> Καταλύεται το κράτος δικαίου στα άβατα, στο Μενίδι, στην ΑΣΟΕΕ, στην ανοχή της παραβατικότητας, στην δικαιολόγηση της βίας»</i>, σημειώνει το υπουργείο Προστασίας του Πολίτη.</p>
      <p>Τέλος, αναφερόμενο στα <b>Εξάρχεια</b>, το υπουργείο στην ανακοίνωσή του υπογραμμίζει μεταξύ άλλων:<i> «<b>Μέχρι το άβατο να γίνει γειτονιά, τα ΜΑΤ θα υπάρχουν, η αστυνομία θα περιπολεί, και με πολιτικά και με συμβατικές πινακίδες. Η αστυνομία έχει αποστολή και νομιμότητα.</b> Οι μολότοφ, οι πέτρες στις ταράτσες και οι παράνομες καταλήψεις ούτε νομιμότητα έχουν, ούτε πολιτική κάλυψη θα έπρεπε να έχουν από δημοκρατικό κόμμα»</i>.</p>
      <p>
        <b>
          <i>Δείτε όλες τις τελευταίες </i>
        </b>
        <a href="https://www.newsbomb.gr/oles-oi-eidhseis">
          <b>
            <i>Ειδήσεις</i>
          </b>
        </a>
        <b>
          <i> από την Ελλάδα και τον Κόσμο, τη στιγμή που συμβαίνουν, στο <a href="https://www.newsbomb.gr/">Newsbomb.gr</a></i>
        </b>
      </p>
      <h3>Ποια είναι τα... στέκια των καταλήψεων</h3>
      <p>Μέχρι να ξεκινήσει ο κ. Χρυσοχοΐδης τις εκκαθαρίσεις των κτηρίων η λίστα των καταλήψεων ήταν η ακόλουθη:</p>
      <p>Οι «πίνακες» των καταλήψεων</p>
      <p>Καταλήψεις Δημοσίων Κτιρίων<br/><br/>Στέκι ΒΟΞ (Θεμιστολέους και Αραχώβης) από το 2012<br/>Στέκι Λέλας Καραγιάννη (Λ. Καραγιάννη 37 Κυψέλη) από το 1988<br/>Στέκι Μεταναστών (Τσαμαδού 15 Εξάρχεια) από το 2009<br/>Ζαίμη 11 Εξάρχεια από το 2009<br/>Πάρκο Ναυαρίνου (Χαριλάου Τρικούπη και Ναυαρίνου) από το 2009<br/>Κατάληψη Βαλτετσίου 60 από το 2011<br/>Κατάληψη κτιρίου Καλλιδρομίου και Ζωσιμαδών - «Αρχείο 71», (Αυτόνομο εργαστήρι έκφρασης και αυτομόρφωσης) από το 2011<br/>Αυτοδιαχειριζόμενη Βιβλιοθήκη (διώροφο κτίριο Φυλής και Φερρών Πλ. Βικτωρίας) από το 2004<br/>Κατάληψη Θεάτρου Εμπρός (Ρήγα Παλαμήδη 2) από το 2013<br/>Κατάληψη κτιρίου Πάτμου και Καραβία (Ευγενίου Καραβία 23 και Πάτμου Κάτω Πατήσια) από το 1998<br/>Κατάληψη Πάρκου Ανάληψης-Βύρωνας από το 2014<br/>Κατάληψη Κτιρίου πρώην ΠΙΚΠΑ (Ευγ. Αντωνιάδου 29 Άνω Πετράλωνα) από το 2009<br/>Αυτοδιαχειριζόμενο Στέκι Περιστερίου (Καρυάτιδος 166 Πλ. Δέγλερη) από το 1990<br/>Αυτοδιαχειριζόμενος «Αγρός Καματερού» (Πάρκο Περιβαλλοντικής Ευαισθησίας «Αντώνης Τρίτσης»-Ίλιον) από το 2009<br/>«Πριάμου» (Πριάμου και Ασκληπιού-Ίλιον) από το 2008<br/>Ελεύθερος Κοινωνικός Χώρος-Βοτανικός Κήπος (Πλ. Αγίου Δημητρίου-Πετρούπολη) από το 2009<br/>Στέκι «Σινιάλο» (Θεσσαλονίκης και Καποδιστρίου 122-Αιγάλεω) από το 2010<br/>Κατάληψη «Παπουτσάδικο» (Δαβάκη 20-Χαϊδάρι) από το 2011<br/>Ελεύθερος Κοινωνικός Χώρος «Ιστός» (Κουμουνδούρου 5 και Νικομηδείας-Χαϊδάρι) από το 2012<br/>Κατάληψη «Πραπόπουλου» (Προφήτου Ηλία 49 και Ακακιών 2 απέναντι από την είσοδο του Θεάτρου Ρεματιάς-Χαλάνδρι) από το 2006<br/>Κατάληψη «Στρούγκια» (Λ. Δεκελείας 116-Νέα Φιλαδέλφεια) από το 2009<br/>Κατάληψη Ματρόζου 45 (Ματρόζου 45-Κουκάκι) από το 2017<br/>Κατάληψη Στέγης Αγώνα (Παναιτωλίου 21-Κουκάκι)<br/><br/>Καταλήψεις Ιδιωτικών Χώρων<br/><br/>Αυτοδιαχειριζόμενο Στέκι Άνω-Κάτω Πατησίων (Νάξου 75 και Κρασσά) από το 1996<br/>Συνέλευση Κατοίκων Βύρωνα-Καισαριανής-Παγκρατίου (Κύπρου 43 Βύρωνας) από το 2012<br/>Κατάληψη Έπαυλη Κούβελου (Διονύσου και Σόλωνος-Μαρούσι) από το 2010<br/>Κατάληψη GARE (Καλλιδρομίου 74-Εξάρχεια) από το 2016<br/>Κατάληψη Φιλολάου 99<br/>Κατάληψη Ζαΐμη 15 και Τοσίτσα 3<br/>Κατάληψη Ειρήνης Αθηναίας 5<br/><br/>Καταλήψεις Δημόσιο-Ιδιώτες</p>
      <p>Κατάληψη Προσφυγικών Κτιρίων Αμπελοκήπων (Τριχωνίδος και Κουζή-Αμπελόκηποι) από το 2013<br/><br/>Καταλήψεις Άγνωστο Ιδιοκτησιακό Καθεστώς<br/><br/>Κατάληψη Τσαμαδού 32<br/>Κατάληψη Αρβάλη 3-Κουκάκι<br/>Καταλήψεις για Φιλοξενία Προσφύγων<br/>Κατάληψη Στέγης Προσφύγων/Μεταναστών (Νοταρά 26 Εξάρχεια) από το 2015<br/>Κατάληψη Δερβενίων 56 Εξάρχεια από το 2015<br/>Κατάληψη Καποδιστρίου και Κάνιγγος 22 Εξάρχεια από το 2016<br/>Κατάληψη Οκτάβιου Μερλιέ και Πρασσά Εξάρχεια (5ο Λύκειο Αθηνών) από το 2016<br/>Ξενοδοχείο CITY PLAZA (Αχαρνών 80) από 2016<br/>Κατάληψη Θεμιστοκλέους 58 από το 2016<br/>Κατάληψη κτιρίου Ζ. Πηγής 119α από το 2016<br/>Κατάληψη κτιρίου Μεθώνης 52 Εξάρχεια από το 2016<br/>Κατάληψη Αχαρνών και Σουρμελή από το 2016<br/>Κατάληψη Ξενοδοχείου «ΟΝΕΙΡΟ» (Σπ. Τρικούπη 57) από το 2016<br/>Κατάληψη Αραχώβης 44 Εξάρχεια από το 2016 (2016),<br/>Κατάληψη Σπ. Τρικούπη 17 Εξάρχεια από το 2016,<br/>Κατάληψη Αχαρνών 22 από το 2016.</p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/ellada/story/1031004/xrysoxoidis-kata-syriza-h-epoxi-tis-anoxis-tis-vias-teleiose">Χρυσοχοΐδης κατά ΣΥΡΙΖΑ: Η εποχή της ανοχής της βίας τέλειωσε</a>
      </p>
      <p>
        <a href="https://www.newsbomb.gr/ellada/story/1030910/live-ayto-to-einai-to-ethniko-sxedio-tis-kyvernisis-gia-to-prosfygiko-metanasteytiko">Μεταναστευτικό: Τέλος τα hotspot σε Μόρια και Βαθύ - «Κλειστά» κέντρα σε πέντε νησιά</a>
      </p>
    </article>
  </body>
</html>