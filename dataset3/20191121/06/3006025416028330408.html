<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pathivu.com/2019/11/kodeeswaran.html"/>
    <meta property="og:site_name" content="பதிவு! தமிழரின் பூர்வீகம்"/>
    <meta property="article:published_time" content="2019-11-21T06:42:00+00:00"/>
    <meta property="og:title" content="இனப்பாகுபாடு பார்த்திருந்தால் சிவாஜி வென்றிருப்பார்"/>
    <meta property="og:description" content="தமிழ் மக்கள் இனப் பாகுபாடு பார்த்தோ, மத பாகுபாடு பார்த்தோ இந்தத் தேர்தலில் வாக்களிக்கவில்லை என்று அம்பாறை மாவட்ட நாடாளுமன்ற உறுப்பினர் க.க..."/>
  </head>
  <body>
    <article>
      <h1>இனப்பாகுபாடு பார்த்திருந்தால் சிவாஜி வென்றிருப்பார்</h1>
      <address><time datetime="2019-11-21T06:42:00+00:00">21 Nov 2019, 06:42</time> by <a rel="author">யாழவன்</a></address>
      <figure>
        <img src="https://1.bp.blogspot.com/-wmS9ZIR903c/XdYw1FT4w7I/AAAAAAAAD7E/dpZLgLH5ssAcPyX148OgsbYe8vHJRHUiACNcBGAsYHQ/s1600/pics-29081504a.jpg"/>
      </figure>
      <p>தமிழ் மக்கள் இனப் பாகுபாடு பார்த்தோ, மத பாகுபாடு பார்த்தோ இந்தத் தேர்தலில் வாக்களிக்கவில்லை என்று அம்பாறை மாவட்ட நாடாளுமன்ற உறுப்பினர் க.கோடீஸ்வரன் தெரிவித்தார்.</p>
      <p>அம்பாறையில் நேற்று (20) இடம்பெற்ற ஊடக சந்திப்பின்போதே அவர் இவ்வாறு தெரிவித்தார்.</p>
      <p>அவர் அங்கு மேலும் தெரிவிக்கையில்,</p>
      <p>ஜனாதிபதி அனைத்து மக்களையும் ஒரே பார்வையில், ஒரே குடையின்கீழ், இன, மத, மொழி பாகுபாடு அற்ற முறையிலே இலங்கைப் பிரஜைகள் என்ற அடிப்படையில் தமிழ் மக்களின் மனதை வெல்லக்கூடிய வகையில் தனது செயற்பாடுகளை முன்னெடுக்க வேண்டும்.</p>
      <p>தமிழ் மக்களின் நோக்கமும் சிந்தனையும் எண்ணமும் தங்களது இன விடுதலை சம்பந்தமாகவும் அரசியல் தீர்வு சம்பந்தமாகவும் தமிழ் மக்கள் ஒன்று சேர்ந்து வடகிழக்கில் பயணிக்க வேண்டும் என்பதனை உலகத்திற்கு பறைசாற்றியிருக்கிறார்கள்.</p>
      <p>அதனடிப்படையிலேதான் இம்முறை வடகிழக்கு தமிழர்கள் ஒன்றுசேர்ந்து வெற்றி கண்டிருக்கிறார்கள்.குறிப்பாக தமிழ் மக்கள் இனப் பாகுபாடு பார்த்தோ, மத பாகுபாடு பார்த்தோ இந்தத் தேர்தலில் வாக்களிக்கவில்லை. இனப் பாகுபாடு பார்த்து தமிழ்மக்கள் வாக்களித்திருப்பார்களானால், அவர்கள் சிவாஜிலிங்கத்திற்கு வாக்களித்திருப்பார்கள் - என்றார்.</p>
    </article>
  </body>
</html>