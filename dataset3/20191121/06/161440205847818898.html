<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/caraunione/2019/11/21/l-amore-c-e-e-non-ha-confini-quella-frase-che-a-cagliari-mi-ha-ca-127-955212.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-21T06:08:01+00:00"/>
    <meta property="og:title" content="&quot;L'amore c'è e non ha confini&quot;, quella frase che a Cagliari mi ha cambiato la vita"/>
    <meta property="og:description" content="#CaraUnione - Approfondisci su L'Unione Sarda.it"/>
  </head>
  <body>
    <article>
      <h6 class="kicker">La lettera del giorno</h6>
      <h1>"L'amore c'è e non ha confini", quella frase che a Cagliari mi ha cambiato la vita</h1>
      <h2>A pronunciarla una signora di circa 50 anni, "si chiama Laura e mi ha detto che è una barbona"</h2>
      <address>
        <time datetime="2019-11-21T06:08:01+00:00">21 Nov 2019, 06:08</time>
      </address>
      <p>"Cara Unione,</p>
      <p>passeggiavo per le vie di Cagliari e certo non pensavo che una persona, con le sue parole, avrebbe potuto cambiarmi l'animo e il mio modo di vedere la vita con una semplice chiacchierata.</p>
      <p>Questa persona mi ha detto: "Non c'è tempo per perdere tempo, vivi la tua vita e vivila bene, perché adesso potresti finirla o forse domani o forse fra tanto, ma vivila. Esiste una cosa molto grande nella Terra, è l'amore, e l'amore va coltivato, va portato avanti... Ma no, non si parla di amore carnale, fisico o di amore fine a sé stesso, si parla di amore verso tutti, verso gli altri che, come te, sono degli esseri umani. L'amore non ha confini, arriva dove non arrivi tu ed è qualcosa che, se esiste, mai nessuno potrà abbattere".</p>
      <p>Poi mi ha fatto un augurio: "Ti auguro il meglio per la tua carriera affinché tu possa aiutare gli altri col tuo mestiere, possa ragionare e far ragionare, possa ringraziare Dio per tutto ciò che ti ha dato e che ti da".</p>
      <p>Questa signora ha circa 50 anni, si chiama Laura e mi ha detto che è una barbona.</p>
      <p>A voi affido questo pensiero".</p>
      <p>
        <b>Antonio </b>
        <b>Siddi</b>
        <b> - Cagliari</b>
      </p>
      <p>***</p>
      <p>Potete inviare le vostre lettere, segnalazioni e contenuti multimediali a redazioneweb@unionesarda.it specificando il vostro nome e cognome e un riferimento telefonico. Nell'oggetto dell'email chiediamo di inserire la dicitura #CaraUnione.</p>
      <p>(La redazione si limita a dar voce ai cittadini che esprimono opinioni, denunciano disservizi o anomalie e non necessariamente ne condivide il contenuto)</p>
    </article>
  </body>
</html>