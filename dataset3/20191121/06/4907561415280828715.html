<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/evlatlik-verilen-ikizler-yillar-sonra-gercek-annesini-buldu-2220849"/>
    <meta property="og:site_name" content="Posta"/>
    <meta property="article:published_time" content="2019-11-21T06:14:27+00:00"/>
    <meta property="og:title" content="Evlatlık verilen ikizler yıllar sonra gerçek annesini buldu"/>
    <meta property="og:description" content="Yıl 1984. Kırşehir’in Karalar Köyü’nde İbrahim ve Nebahat yıldırım çiftinin, Melek ve Mehmet adlı ikizleri olur. Çift, şiddetli geçimsizlikten 2 yıl sonra boşanır. Maddi imkansızlık gerekçesiyle ikizleri Kırşehir yetimhanesi’ne verirler. O yaz Janeogmatti ve Matthias annisius çifti, İzlanda’dan ankara’ya evlatlık almak için gelir. Kırşehir’e yönlendirilirler. ‘Mehmet’i almak isterler, ikizi olduğunu öğrenince ‘ayrılmasınlar’ diye ikisini de alıp giderler. Melek’in adı ‘Marta’, Mehmet’inki ‘Omar’ olur. İyi koşullarda yetişen ikizlerden Omar İzlanda Polis Kuvvetleri’ne girer. Marta büyük bir kozmetik şirketinde asistan olur. İzlandalı aile, çocuklarına artık gerçeği söylemeye karar verir. Gerçeği öğrenen ikizler, Türk konsolosluğuna başvurur ve biyolojik ailesine kavuşurlar. İşte Omar ve Marthanın hikayesi."/>
  </head>
  <body>
    <article>
      <h1>Evlatlık verilen ikizler yıllar sonra gerçek annesini buldu</h1>
      <address>
        <time datetime="2019-11-21T06:14:27+00:00">21 Nov 2019, 06:14</time>
      </address>
      <h3>Yıl 1984. Kırşehir’in Karalar Köyü’nde İbrahim ve Nebahat yıldırım çiftinin, Melek ve Mehmet adlı ikizleri olur. Çift, şiddetli geçimsizlikten 2 yıl sonra boşanır. Maddi imkansızlık gerekçesiyle ikizleri Kırşehir yetimhanesi’ne verirler. O yaz Janeogmatti ve Matthias annisius çifti, İzlanda’dan ankara’ya evlatlık almak için gelir. Kırşehir’e yönlendirilirler. ‘Mehmet’i almak isterler, ikizi olduğunu öğrenince ‘ayrılmasınlar’ diye ikisini de alıp giderler. Melek’in adı ‘Marta’, Mehmet’inki ‘Omar’ olur. İyi koşullarda yetişen ikizlerden Omar İzlanda Polis Kuvvetleri’ne girer. Marta büyük bir kozmetik şirketinde asistan olur. İzlandalı aile, çocuklarına artık gerçeği söylemeye karar verir. Gerçeği öğrenen ikizler, Türk konsolosluğuna başvurur ve biyolojik ailesine kavuşurlar. İşte Omar ve Martha'nın hikayesi.</h3>
      <p><a href="https://www.posta.com.tr/haberler/kirsehir">Kırşehir</a>’in merkez Karalar köyünde yaşayan İbrahim ve Nebahat Yıldırım çiftinin 1984 yılında <a href="https://www.posta.com.tr/haberler/ikiz">ikiz</a> bebekleri dünyaya geldi. Çift, Mehmet ve Melek isimlerini verdiği ikizleri henüz 2 yaşındayken boşandı. Anne ve babalarının çeşitli nedenlerle bakamadığı <a href="https://www.posta.com.tr/haberler/ikizler">ikizler</a>, Kırşehir’de yurda verildi. Bu sırada <a href="https://www.posta.com.tr/haberler/evlatlik">evlatlık</a> edinmek için Ankara’ya gelen İzlandalı <b>Janeogmatti-Matthias Annisius</b> çifti, buradan Kırşehir’e yönlendirildi. Yuvada gördükleri Mehmet’i evlatlık edinmek isteyen İzlandalı çifte, Mehmet’in ikizinin olduğu söylendi. İzlandalı çift, bunun üzerine Melek ve Mehmet’i evlat edindi.</p>
      <figure>
        <img src="https://i.pstimaj.com/img/75/640x0/5dd62ab3ae298b8d4dbc5436"/>
      </figure>
      <p>
        <sup>
          <b>İzlandalı Janeogmatti-Matthias Annisius</b>
        </sup>
      </p>
      <h3>30 yıl sonra kavuştular</h3>
      <p>İzlandalı Annisius çifti tarafından Melek’e ’Marta’, Mehmet’e ise, ’Omar’ ismi verildi. Genç yaşa gelen ikizlerden Omar, <a href="https://www.posta.com.tr/haberler/izlanda">İzlanda</a> Özel Kuvvetlerinde polis, Marta ise anaokulu öğretmeni oldu.</p>
      <figure>
        <img src="https://i.pstimaj.com/img/75/640x0/5dd62b3aae298b8c93de26e1"/>
      </figure>
      <p>30 yıl sonra 2016 yılında Facebook’tan Omar’a Türkiye’den bir arkadaşlık isteği geldi. İsteği kabul eden Omar, kendisine mesaj atan kişilerin gerçek ailesi olduğunu öğrendi. Aile ile iletişim kuran ikiz kardeşler Omar ve Marta, 2016 yılının Eylül ayında geldikleri Kırşehir’in Karalar köyünde gerçek anne, baba ve akrabaları ile buluştular.</p>
      <figure>
        <img src="https://i.pstimaj.com/img/75/640x0/5dd62b2c66a97c1e706ee650"/>
      </figure>
      <p>Duygu dolu buluşmada ikiz kardeşler öz ailesi ile hasret giderdi. Buluşmada ikizleri İzlandalı anneleri Matthias Annisius da yalnız bırakmadı. Matthias Annisius, çocukların öz annesi Nebahat ile sohbet edip, ortak torunları olan Omar’ın kızı Daniel’i birlikte gezdirdiler. Birkaç gün süren ziyaretin ardından ikizler, İzlanda'ya geri döndüler.</p>
      <figure>
        <img src="https://i.pstimaj.com/img/75/640x0/5dd62aabae298b8d4e347f9b"/>
      </figure>
      <p>Kırşehir’de öz anne ve babasıyla buluşan Marta Annisius, İzlanda’ya döndükten sonra sosyal medya hesabından,<b><i> "Hayattaki bazı anlar için hiçbir kelimeye ihtiyaç yok. Hayat tahmin edilemez kadar güzel. Türk ailemle tanışmak hayatımın en can alıcı anlarından biriydi. Mucizeler birkaç dakika içinde gelebilir. Ayrıca en zor vedalarımdan biriydi"</i></b> mesajını paylaştı.</p>
      <p>DHA</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/kulak-cinlamasi-neden-olur-kulak-cinlamasina-ne-iyi-gelir-2221016">
          <img src="https://i.pstimaj.com/img/100/180x95/5dd69c8566a97c30f5ba6995"/>
        </a>
      </figure>
      <p>
        <a href="https://www.posta.com.tr/kulak-cinlamasi-neden-olur-kulak-cinlamasina-ne-iyi-gelir-2221016">1 Kulak çınlaması neden olur? Kulak çınlamasına ne iyi g...</a>
      </p>
      <figure>
        <a href="https://www.posta.com.tr/cinsel-hayati-degistiren-estetik-vajina-estetigi-2202881">
          <img src="https://i.pstimaj.com/img/100/180x95/5d70c81a66a97c81877a0346"/>
        </a>
      </figure>
      <p>
        <a href="https://www.posta.com.tr/cinsel-hayati-degistiren-estetik-vajina-estetigi-2202881">2 Cinsel hayatı değiştiren estetik: Vajina estetiği</a>
      </p>
      <figure>
        <a href="https://www.posta.com.tr/bagirsaklar-nasil-ikinci-beynimiz-oluyor-2221004">
          <img src="https://i.pstimaj.com/img/100/180x95/5dd68f45ae298b968fcdb8ea"/>
        </a>
      </figure>
      <p>
        <a href="https://www.posta.com.tr/bagirsaklar-nasil-ikinci-beynimiz-oluyor-2221004">3 Bağırsaklar nasıl ikinci beynimiz oluyor?</a>
      </p>
      <figure>
        <a href="https://www.posta.com.tr/yuzunde-dev-bir-tumorle-yasiyor-beni-kurtarin-2190606">
          <img src="https://i.pstimaj.com/img/100/180x95/5d4548aeae298b8f6ce2b766"/>
        </a>
      </figure>
      <p>
        <a href="https://www.posta.com.tr/yuzunde-dev-bir-tumorle-yasiyor-beni-kurtarin-2190606">4 Yüzünde dev bir tümörle yaşıyor! 'Beni kurtarın'</a>
      </p>
      <figure>
        <a href="https://www.posta.com.tr/istedigi-ilaci-yazmayinca-acil-serviste-doktora-saldirdi-hastaneyi-dagitti-2190571">
          <img src="https://i.pstimaj.com/img/100/180x95/5d453dac66a97c48250b91fe"/>
        </a>
      </figure>
      <p>
        <a href="https://www.posta.com.tr/istedigi-ilaci-yazmayinca-acil-serviste-doktora-saldirdi-hastaneyi-dagitti-2190571">5 İstediği ilacı yazmayınca acil serviste doktora saldır...</a>
      </p>
      <figure>
        <a href="https://www.posta.com.tr/alkol-ve-stres-gastrit-nedeni-2178706">
          <img src="https://i.pstimaj.com/img/100/180x95/5d232638ae298b5836064ecf"/>
        </a>
      </figure>
      <p>
        <a href="https://www.posta.com.tr/alkol-ve-stres-gastrit-nedeni-2178706">6 Alkol ve stres gastrit nedeni</a>
      </p>
      <figure>
        <a href="https://www.posta.com.tr/ispanya-dunyanin-en-saglikli-ulkesi-oldu-2165058">
          <img src="https://i.pstimaj.com/img/100/180x95/5cfa4c26ae298b8f03954295"/>
        </a>
      </figure>
      <p>
        <a href="https://www.posta.com.tr/ispanya-dunyanin-en-saglikli-ulkesi-oldu-2165058">7 İspanya dünyanın en sağlıklı ülkesi oldu</a>
      </p>
      <figure>
        <a href="https://www.posta.com.tr/uzmanlardan-super-gida-tavsiyesi-2164033">
          <img src="https://i.pstimaj.com/img/100/180x95/5cf6d866ae298be745baf099"/>
        </a>
      </figure>
      <p>
        <a href="https://www.posta.com.tr/uzmanlardan-super-gida-tavsiyesi-2164033">8 Uzmanlardan süper gıda tavsiyesi</a>
      </p>
      <figure>
        <a href="https://www.posta.com.tr/kadin-kanserleri-artis-gosteriyor-2120808">
          <img src="https://i.pstimaj.com/img/100/180x95/5c88d21bae298bb6433b6dfb"/>
        </a>
      </figure>
      <p>
        <a href="https://www.posta.com.tr/kadin-kanserleri-artis-gosteriyor-2120808">9 Kadın kanserleri artış gösteriyor</a>
      </p>
      <figure>
        <a href="https://www.posta.com.tr/sarbon-hastaligi-nedir-sarbon-hastaligi-belirtileri-nelerdir-2088043">
          <img src="https://i.pstimaj.com/img/100/180x95/5c5ec8b1ae298b15b6ee9d69"/>
        </a>
      </figure>
      <p>
        <a href="https://www.posta.com.tr/sarbon-hastaligi-nedir-sarbon-hastaligi-belirtileri-nelerdir-2088043">10 Şarbon hastalığı nedir? Şarbon hastalığı belirtileri n...</a>
      </p>
      <figure>
        <img src="https://i.pstimaj.com/img/78/90x50/5dc57cb1ae298bbece9327cc"/>
      </figure>
      <p>SIRADAKİ HABER Günün özeti | 20 Kasım 2019</p>
    </article>
  </body>
</html>