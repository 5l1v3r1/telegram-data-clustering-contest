<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/arena/monitor/Zeman-prijme-poverovaci-listiny-od-ctyr-novych-velvyslancu-604129"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-21T06:06:00+00:00"/>
    <meta property="og:title" content="Zeman přijme pověřovací listiny od čtyř nových velvyslanců"/>
    <meta property="og:description" content="Prezident Miloš Zeman dnes odpoledne přijme čtyři nové velvyslance. Své pověřovací listiny mu na Hrad přijdou odevzdat diplomatičtí zástupci Slovinska, Irska, Kanady a Pákistánu, uvedla ČTK."/>
  </head>
  <body>
    <article>
      <h1>Zeman přijme pověřovací listiny od čtyř nových velvyslanců</h1>
      <address>
        <time datetime="2019-11-21T06:06:00+00:00">21 Nov 2019, 06:06</time>
      </address>
      <p>
        <b>Prezident Miloš Zeman dnes odpoledne přijme čtyři nové velvyslance. Své pověřovací listiny mu na Hrad přijdou odevzdat diplomatičtí zástupci Slovinska, Irska, Kanady a Pákistánu, uvedla ČTK.</b>
      </p>
      <p>Ve 14:00 se hlavě českého státu jako první představí velvyslankyně Slovinska Tanja Strnišaová. Coby diplomatka působila v Praze už v letech 2008 až 2009, byla rovněž dlouholetou státní tajemnicí na slovinském ministerstvu zahraničí.</p>
      <p>Druhou zhruba půlhodinovou schůzku se Zemanem absolvuje také irská ambasadorka Cliona Manahanová, která bude z Prahy pečovat o diplomatické vztahy také s Ukrajinou. Zkušená diplomatka dosud působila jako velvyslankyně své země v Dánsku.</p>
      <p>Následovat bude kanadská velvyslankyně Ayesha Patricia Rekhiová, jež v do Česka přijíždí z tříletého působení na velvyslanectví Kanady v thajském Bangkoku. Jako poslední přinese na Hrad pověřovací listiny nový pákistánský velvyslanec Muhammad Chálid Džamalí.</p>
      <related>
        <h4>Psali jsme:</h4>
        <a href="https://www.parlamentnilisty.cz/arena/monitor/Hamacek-toho-ma-uz-dost-Bouchl-do-stolu-a-odhalil-jak-je-to-se-syrskymi-sirotky-z-Recka-Sedmnactileti-Pakistanci-a-Afghanci-Bezpecnostni-riziko-pro-nasi-zemi-603272"/>
        <a href="https://www.parlamentnilisty.cz/arena/monitor/Kauza-sirotci-Je-jim-16-To-nejsou-deti-vybouchla-Sojdrova-v-CT-Ke-konci-uz-bylo-zle-603037"/>
        <a href="https://www.parlamentnilisty.cz/arena/monitor/Trump-si-pripsal-uspech-Dalsi-dulezity-terorista-byl-dopaden-a-usmrcen-596029"/>
        <a href="https://www.parlamentnilisty.cz/arena/monitor/I-paseracka-drog-je-ceska-obcanka-Takto-hovoril-poslanec-ktery-ji-navstivil-v-pakistanskem-vezeni-587590"/>
      </related>
    </article>
  </body>
</html>