<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836961-tuska-obrano-golovoyu-yevropeyskoyi-narodnoyi-partiyi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T06:49:00+00:00"/>
    <meta property="og:title" content="Туска обрано головою Європейської народної партії"/>
    <meta property="og:description" content="КИЇВ. 21 листопада. УНН. Колишнього голову Європейської Ради Дональда Туска обрали головою Європейської народної партії (ЄНП) під час 24-го з'їзду в Загребі …"/>
  </head>
  <body>
    <article>
      <h1>Туска обрано головою Європейської народної партії</h1>
      <address><time datetime="2019-11-21T06:49:00+00:00">21 Nov 2019, 06:49</time> by <a rel="author">Денис Масліков</a></address>
      <p><b>КИЇВ. 21 листопада. УНН.</b> Колишнього голову Європейської Ради Дональда Туска обрали головою Європейської народної партії (ЄНП) під час 24-го з'їзду в Загребі (Хорватія). За нього віддали більшість голосів. Туск був єдиним кандидатом. Про це повідомляє <b>УНН</b> з посиланням на Reuters.</p>
      <p>Виступаючи перед далегатами, новий лідер ЄНП заявив, що на цій посаді збирається вести активну боротьбу з популізмом.</p>
      <p>"Я вступаю в боротьбу з популістами... З одного боку знаходяться партії безвідповідального популізму, а з іншого - наша партія, яка несе відповідальність за популярність", - заявив він.</p>
      <p>Туск сказав присутнім, що ЄНП "не буде жертвувати такими цінностями, як громадянські свободи, верховенство закону і порядність".</p>
      <p>"Той, хто не може прийняти це, де-факто ставить себе за межі нашої родини", - додав він.</p>
      <p>Нагадаємо, <a href="https://www.unn.com.ua/uk/news/1835640-tusk-nazvav-rosiyu-strategichnoyu-problemoyu-yes">Туск назвав Росію</a> "стратегічною проблемою" ЄС.</p>
    </article>
  </body>
</html>