<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hausa.legit.ng/1277623-jamiyyar-apc-za-ta-dauki-mataki-a-kan-tsofaffin-gwamnoninta-da-wasu-batutuwa.html"/>
    <meta property="og:site_name" content="Legit"/>
    <meta property="article:published_time" content="2019-11-21T06:46:14+00:00"/>
    <meta property="og:title" content="Jam’iyyar APC za ta dauki mataki a kan tsofaffin Gwamnoninta da wasu batutuwa"/>
    <meta property="og:description" content="A yau zuwa gobe APC za ta zartar da hukunci a kan Sanatoci 2 da Gwamnan Ondo da aka dakatar. Sannan ana jiran Gwamna Abdullahi Ganduje da ya ke jagorantar wani sulhu a Jam’iyyar APC yayin da NWC za ta zauna."/>
  </head>
  <body>
    <article>
      <h1>Jam’iyyar APC za ta dauki mataki a kan tsofaffin Gwamnoninta da wasu batutuwa</h1>
      <address>
        <time datetime="2019-11-21T06:46:14+00:00">21 Nov 2019, 06:46</time>
      </address>
      <p>
        <b>Wata jaridar Najeriya ta rahoto cewa Majalisar NWC ta yi na’am da shirin gina sabuwar sakatariyar jam’iyyar APC. Bayan <a href="https://www.legit.ng/tag/nan.html">nan</a> kuma APC za ta kafa wata cibiya kamar yadda aka tsara.</b>
      </p>
      <p>Wannan ya na cikin batutuwan da za a tattauna a zaman NWC da za ayi yau Ranar Alhamis, 21 ga Watan Nuwamban 2019. Za ayi wannan zama ne an jima kadan a babban birnin tarayya Abuja.</p>
      <p>Bayan nan, NWC ta nada wani kwamiti na mutum 5 da za su shawo kan rikicin ake yi a jihar Edo. Gwamna Abdullahi Ganduje ne zai jagoranci kwamitin tare da Takwaransa, Aminu Masari.</p>
      <p>Sauran ‘yan wannan kwamiti sun hada da tsofaffin gwamnonin jam’iyyar; Abiola Ajimobi; Kashim Shettima. Sai kuma Ahmed Wadada a matsayin Magatakardan wannan kwamitin sulhu.</p>
      <p>Batun hukunta wasu manyan jam’iyyar ya na cikin abubuwan da za a tattauna a zaman. An dade da dakatar da jiga-jigan jam’iyyar na yankin Arewa, Inuwa Abdulkadir da Lawal Shu’aibu.</p>
      <p>KU KARANTA: <a href="https://hausa.legit.ng/1277571-yahaya-bello-ya-sadaukar-da-nasararsa-ga-mahaifiyarsa-da-alummar-kogi.html">Na sadaukar da nasasar da na samu ga tsohuwa ta - Bello</a></p>
      <p>Bugu da kari, NWC ta dakatar da wasu tsofaffin gwamnonin jam’iyyar; <a href="https://www.legit.ng/tag/rochas_okorocha.html">Rochas Okorocha</a> da Ibikunle Amosun. Ana bukatar sa hannun majalisar NEC kafin a tabbatar da wannan dakatarwa.</p>
      <p>Za kuma a duba yadda za a cike guraben da aka bari a jam’iyyar bayan da wasu shugabannin jam’iyyar su ka samu mukamai. Daga ciki akwai Mala Buni, Niyi Adebayo da George Moghalu.</p>
      <p>Yanzu haka Uwar jam’iyyar APC ba ta Sakataren jam’iyya na kasa, da Mai binciken kudi da kuma shugaban jam’iyya a Kuduncin kasar bayan sun zama gwamna, shugaban NIWA da Minista.</p>
      <p>Jaridar ta ce yunkurin samun Kakakin APC, Lanre Issa-Onilu, bai yiwu ba, bayan da ya ki bada amsa game da tambayoyin da aka yi masa a game da wannan zama da za ayi a karshen mako.</p>
      <p>Idan ku na da wata shawara ko bukatar bamu labari, tuntube mu a:<b> labaranhausa@corp.legit.ng</b></p>
      <p>Latsa wannan domin samun sabuwar manhajar labarai ta Legit.ng Hausa a wayar ku ta hannu:</p>
      <p>
        <b>
          <a href="https://play.google.com/store/apps/details?id=com.naij.hausa&amp;hl=en">https://play.google.com/store/apps/details?id=com.naij.hausa&amp;hl=en</a>
        </b>
      </p>
      <p>Ku biyo mu a shafukanmu na dandalin sada zumunta:</p>
      <p>Facebook: <b><a href="https://facebook.com/legitnghausa">https://facebook.com/legitnghausa</a></b></p>
      <p>Twitter: <b><a href="https://twitter.com/legitnghausa">https://twitter.com/legitnghausa</a></b></p>
      <p>Muhimmiyar sanarwa: Shafin NAIJ.com Hausa ya koma LEGIT.ng Hausa. Mun gode da kasancewa tare da mu.</p>
      <p>Ga masu bukatar manhajar mu na Musulunci sai a bibiyi wannan shafi</p>
      <p>
        <b>
          <a href="https://fb.gg/play/ramadan_ramadan">https://fb.gg/play/ramadan_ramadan</a>
        </b>
      </p>
      <figure>
        <iframe src="https://www.youtube.com/embed/u1AwDiyy_to" width="640" height="360" data-service="Youtube" scrolling="no"/>
      </figure>
    </article>
  </body>
</html>