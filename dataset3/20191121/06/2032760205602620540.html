<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90134"/>
    <meta property="og:site_name" content="Denník politika"/>
    <meta property="article:published_time" content="2019-11-21T06:35:00+00:00"/>
    <meta property="og:title" content="Princ Andrew sa vzdal svojich oficiálnych povinností, môže za to Epsteinova sexuálna kauza"/>
    <meta property="og:description" content="21.11.2019 (Webnoviny.sk) – Britský princ Andrew sa vzdal svojich oficiálnych povinností. Druhý syn kráľovnej Alžbety II. v stredu uviedol, že dôvodom je vplyv kauzy týkajúcej sa jeho zosnulého kamaráta Jeffreyho Epsteina na charitatívnu činnosť kráľovskej rodiny. Potvrdil, že jeho rozhodnutie schválila aj matka, ktorá sa k prípadu a ani k rozhodnutiu syna nevyjadrila."/>
  </head>
  <body>
    <article>
      <h1>Princ Andrew sa vzdal svojich oficiálnych povinností, môže za to Epsteinova sexuálna kauza</h1>
      <address><time datetime="2019-11-21T06:35:00+00:00">21 Nov 2019, 06:35</time> by <a rel="author">Webnoviny</a></address>
      <p>21.11.2019 (Webnoviny.sk) – Britský princ Andrew sa vzdal svojich oficiálnych povinností. Druhý syn kráľovnej Alžbety II. v stredu uviedol, že dôvodom je vplyv kauzy týkajúcej sa jeho zosnulého kamaráta Jeffreyho Epsteina na charitatívnu činnosť kráľovskej rodiny. Potvrdil, že jeho rozhodnutie schválila aj matka, ktorá sa k prípadu a ani k rozhodnutiu syna nevyjadrila.</p>
      <p>Vojvoda z Yorku vydal vyhlásenie po nedávnom televíznom rozhovore, ktorý sa zameral na kauzu súvisiacu s Virginiou Giuffre, ktorá uviedla, že ju Epstein mal ako sexuálnu otrokyňu a tri razy mala sex aj s princom, pričom pri dvoch príležitostiach mala 17 rokov.</p>
      <p>Princ odmietol jej tvrdenia a povedal, že súcití so všetkými údajnými obeťami Epsteina, ktorého obvinilo zo sexuálneho násilia viacero žien. Americký finančník sa v auguste obesil vo svojej cele.</p>
      <p>Viac k témam: <a href="https://www.webnoviny.sk/tag/kralovska-rodina/"><u>kráľovská rodina</u></a>, <a href="https://www.webnoviny.sk/tag/sexualne-zneuzivanie/"><u>sexuálne zneužívanie</u></a><br/>Zdroj: Webnoviny.sk – <a href="https://www.webnoviny.sk/princ-andrew-sa-vzdal-svojich-oficialnych-povinnosti-moze-za-to-epsteinova-sexualna-kauza/"><u>Princ Andrew sa vzdal svojich oficiálnych povinností, môže za to Epsteinova sexuálna kauza</u></a> © SITA Všetky práva vyhradené.</p>
    </article>
  </body>
</html>