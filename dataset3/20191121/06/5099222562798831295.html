<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23504402-presedintele-interimar-din-bolivia-propune-organizarea-alegerilor-pentru-diminuarea-violentelor.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-21T06:24:00+00:00"/>
    <meta property="og:title" content="Președintele interimar din Bolivia propune organizarea alegerilor pentru diminuarea violențelor​"/>
    <meta property="og:description" content="Președintele interimar al Boliviei, Jeanine Anez, a solicitat Congresului bolivian să aprobe organizarea unui nou scrutin electoral, în contextul amplificării violențelor ce au urmat demisiei"/>
  </head>
  <body>
    <article>
      <h1>Președintele interimar din Bolivia propune organizarea alegerilor pentru diminuarea violențelor​</h1>
      <address><time datetime="2019-11-21T06:24:00+00:00">21 Nov 2019, 06:24</time> by <a rel="author">A.Z.</a></address>
      <p><b>Președintele interimar al Boliviei, Jeanine Anez, a solicitat Congresului bolivian să aprobe organizarea unui nou scrutin electoral, în contextul amplificării violențelor ce au urmat demisiei fostului președinte Evo Morales, scrie Mediafax, citând BBC.</b><br/><br/>De la începutul mișcării de protest au murit cel puțin 32 de persoane în urma confruntărilor dintre susținătorii președintelui Morales și forțele de ordine boliviene. Evo Morales a acuzat forțele de ordine de comiterea unui „genocid” împotriva suporterilor săi indigeni și a solicitat comunității internaționale asistență pentru rezolvarea crizei interne. <br/><br/>Președintele interimar Anez speră ca propunerea privind organizarea noului scrutin electoral să determine „un consens național”. Oficialul bolivian nu a transmis data la care aceste alegeri ar urma să aibă loc. Președintele Evo Morales a demisionat pe 10 noiembrie și s-a refugiat politic în Mexic, în urma mișcării de protest împotriva actelor de fraudă electorală de care a fost acuzat.​</p>
    </article>
  </body>
</html>