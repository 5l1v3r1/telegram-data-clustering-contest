<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158987_1040.html"/>
    <meta property="og:site_name" content="Novsport"/>
    <meta property="article:published_time" content="2019-11-21T06:53:00+00:00"/>
    <meta property="og:title" content="Крушчич отказа да говори за нови попълнения в ЦСКА"/>
    <meta property="og:description" content="&quot;Хората, които работят по се­лекцията, действат на пълна скорост&quot;, обяви треньорът на &quot;армейците&quot;"/>
  </head>
  <body>
    <article>
      <h1>Крушчич отказа да говори за нови попълнения в ЦСКА</h1>
      <address>
        <time datetime="2019-11-21T06:53:00+00:00">21 Nov 2019, 06:53</time>
      </address>
      <p>Треньорът на ЦСКА Милош Крушчич отказа да коментира пред "Тема Спорт" подробно предстоящата зимна селекция. На въ­прос относно Ахмед Ахмедов (Дунав) и Стивън Езе (Локо Пд) Крушчич обаче отговори така: „Сега не искам да говоря за футболи­сти - дали може да дойдат или не могат. В клуба работим по селекцията. Всички в ЦСКА знаем на какви позиции се нуждаем от нови състезатели. Но разбирате, че не искам да говоря за това в момента, защото пър­венството още е в ход. А ние имаме играчи на тези позиции. Хората, които работят по се­лекцията, действат на пълна скорост".<br/><br/>Бранителят Стивън Езе е поредният състезател от бъл­гарското първенство, който е свързван с ЦСКА през последния месец. За нападателя Ахмедов вече беше писано, че дори е сключил предварителен дого­вор с армейците, които ще платят около 120 000 лева за правата му. Левият бек Еберт Кардосо, напуснал наскоро Бо­тев Пд, и халфът Уесли Ната от Царско село също са сред споменаваните опции за черве­ните.</p>
    </article>
  </body>
</html>