<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/teknoloji/android-lisansini-90-gun-daha-uzatti"/>
    <meta property="og:site_name" content="CNN Türk"/>
    <meta property="article:published_time" content="2019-11-21T06:50:20+00:00"/>
    <meta property="og:title" content="Android lisansını 90 gün daha uzattı"/>
    <meta property="og:description" content="Huawei, Amerika ile Çin arasındaki ekonomik..."/>
  </head>
  <body>
    <article>
      <h1>Android lisansını 90 gün daha uzattı</h1>
      <h2>Huawei, Amerika ile Çin arasındaki ekonomik savaşta en büyük yarayı alan firma olmuştu. Android lisansını kaybeden ve bu yüzden Mate 30 ailesini Google servisleri olmadan satmaya mahkum olan Huawei için bugün sevindirici bir haber geldi.</h2>
      <address><time datetime="2019-11-21T06:50:20+00:00">21 Nov 2019, 06:50</time> by <a rel="author">Ecevit Bıktım</a></address>
      <p>Bildiğiniz gibi Google’ın Huawei’ye tanımış olduğu 90 günlük süre geçtiğimiz aylarda bitmişti. Google daha sonra Huawei’ye bir ek süre daha vermişti. Bu ek süre de geçtiğimiz günlerde sona ermişti.</p>
      <p>Ticaret Bakanı Wilbur Ross, bugün Huawei’nin Android lisansının 90 gün daha uzatıldığını açıkladı. Bu ek sürenin son ek süre olduğunu belirtelim. Eğer Huawei, Amerika’nın isteklerini yerine getirmezse, amiral gemisi modellerini Google servisi olmadan satmak zorunda kalacak ki bu durum firma açısından pek hoş olmayacak.</p>
      <p>Peki, Amerika, Huawei’den ne istiyor? Amerika Birleşik Devletleri, Huawei’yi; verileri toplayıp <a href="https://www.cnnturk.com/haberleri/cin">Çin</a> hükümeti ile paylaştığı için ulusal tehdit olarak görüyor. Arka kapı muhabbetinden dolayı Huawei’nin verilerini Amerika sınırları içerisinde tutmasını isteyen <a href="https://www.cnnturk.com/haberleri/abd">ABD</a> hükümeti bu isteğine henüz net bir yanıt alamadı.</p>
      <p>ZTE’yi dize getiren Amerika, muhtemelen Huawei’yi de köşeye sıkıştıracaktır. Android lisansı ve Google servisleri olmadan telefonlarını Çin’de satabilirsin ama Amerika ve Avrupa’da satış rakamlarında dibe vurursun. Umarım iki ülke arasındaki gerginlik daha fazla sürmez ve Huawei Android lisansına tekrardan kavuşur.</p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/teknoloji/playstation-5-fiyati-ile-turkiyede-cep-yakacak"/>
        <a href="https://www.cnnturk.com/teknoloji/the-game-awards-icin-geri-sayim-basladi"/>
        <a href="https://www.cnnturk.com/teknoloji/huawei-watch-gt-2-sik-tasarim-ve-kullanislilik"/>
      </related>
    </article>
  </body>
</html>