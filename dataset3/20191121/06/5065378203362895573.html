<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/oikonomia/story/1031142/erxetai-mparaz-pliromon-pote-plironontai-epidomata-kai-syntaxeis"/>
    <meta property="og:site_name" content="Newsbomb"/>
    <meta property="article:published_time" content="2019-11-21T06:38:45+00:00"/>
    <meta property="og:title" content="Έρχεται μπαράζ πληρωμών: Πότε πληρώνονται επιδόματα και συντάξεις"/>
    <meta property="og:description" content="«Βρέχει χρήματα» το επόμενο διάστημα - Δείτε πότε θα πληρωθούν οι συνταξιούχοι και οι δικαιούχοι επιδομάτων - Αναλυτικά οι ημερομηνίες."/>
  </head>
  <body>
    <article>
      <h1>Έρχεται μπαράζ πληρωμών: Πότε πληρώνονται επιδόματα και συντάξεις</h1>
      <h2>«Βρέχει χρήματα» το επόμενο διάστημα - Δείτε πότε θα πληρωθούν οι συνταξιούχοι και οι δικαιούχοι επιδομάτων - Αναλυτικά οι ημερομηνίες.</h2>
      <address><time datetime="2019-11-21T06:38:45+00:00">21 Nov 2019, 06:38</time> by <a rel="author">Ευδοκία Μύτιλη</a></address>
      <p>Εβδομάδα πληρωμών θα είναι η ερχόμενη καθώς ο <b><a href="https://www.newsbomb.gr/tags/tag/125776/opeka">ΟΠΕΚΑ</a> θα προχωρήσει σε πληρωμές των δικαιούχων επιδομάτων και του <a href="https://www.newsbomb.gr/tags/tag/15274/kea">ΚΕΑ</a>. </b>Παράλληλα, <b>θα ξεκινήσει και η πληρωμή των <a href="https://www.newsbomb.gr/tags/tag/25500/syntaxeis">συντάξεων</a> Δεκεμβρίου.</b></p>
      <h3>
        <a href="https://www.newsbomb.gr/tags/tag/15274/kea">
          <b>ΚΕΑ</b>
        </a>
      </h3>
      <p>
        <b>Ο ΟΠΕΚΑ αναμένεται να πληρώσει <a href="https://www.newsbomb.gr/tags/tag/15274/kea">ΚΕΑ</a> (Κοινωνικό Εισόδημα Αλληλεγγύης) την Πέμπτη 28 Νοεμβρίου μαζί με το επίδομα ενοικίου.</b>
      </p>
      <p>Υπενθυμίζεται<b> πως το <a href="https://www.newsbomb.gr/tags/tag/15274/kea">ΚΕΑ</a> θα καταβληθεί στους δικαιούχους</b> των οποίων οι <b>αιτήσεις εγκρίθηκαν έως 31 Οκτωβρίου.</b> Αξίζει να σημειωθεί ότι<b> η ηλεκτρονική πλατφόρμα του ΚΕΑ παραμένει ανοιχτή</b> ώστε <b>οι ενδιαφερόμενοι</b> να την επισκέπτονται και <b>να υποβάλλουν τις αιτήσεις τους</b> ανά πάσα στιγμή.</p>
      <p><b>Η πληρωμή του ΚΕΑ πραγματοποιείται με πίστωση εξ’ ημισείας στο λογαριασμό και στην προπληρωμένη κάρτα αγορών,</b> στις περιπτώσεις που το συνολικό<b> καταβαλλόμενο ποσό είναι ίσο με ή υπερβαίνει τα 100 ευρώ ανά μήνα.</b></p>
      <p><b>Η προπληρωμένη τραπεζική κάρτα του δικαιούχου μπορεί να χρησιμοποιηθεί χωρίς κανένα περιορισμό</b> για οποιαδήποτε αγορά, συμπεριλαμβανομένων των ηλεκτρονικών αγορών.</p>
      <p>
        <b>Το ποσό του ΚΕΑ:</b>
      </p>
      <ul>
        <li>200 ευρώ το μήνα για μονοπρόσωπο νοικοκυριό</li>
        <li>100 ευρώ για κάθε επιπλέον ενήλικο μέλος (δηλαδή ένα επιπλέον 50% προστίθεται στο βασικό ποσό)</li>
        <li>50 ευρώ για κάθε ανήλικο μέλος (δηλαδή ένα επιπλέον 25% προστίθεται στο βασικό ποσό).</li>
      </ul>
      <p>
        <b>Την ίδια μέρα θα καταβληθούν τα επιδόματα στεγαστικής συνδρομής και ομογενών που χορηγούνταν από τους ΟΤΑ έως και το 2018 για τον μήνα Νοέμβριο.</b>
      </p>
      <h3>
        <a href="https://www.newsbomb.gr/tags/tag/93300/epidoma-paidiwn">
          <b>Επίδομα παιδιών</b>
        </a>
      </h3>
      <p><b>Εγκρίθηκε η δαπάνη καταβολής για το επίδομα παιδιού Α21 από τον ΟΠΕΚΑ για την Ε΄δόση.</b> Η καταβολή της πέμπτης διμηνιαίας δόσης για το 2019 <b>θα γίνει μεταξύ 25 και 26 Νοεμβρίου.</b></p>
      <p>Να σημειωθεί, <b>ότι όποιος αποκτήσει παιδί δικαιούται το <a href="https://www.newsbomb.gr/tags/tag/93300/epidoma-paidiwn">επίδομα παιδιού</a> </b>από τον επόμενο μήνα της γέννησης του <b>και μπορεί να υποβάλει τροποποιητική.</b></p>
      <h3><a href="https://www.newsbomb.gr/tags/tag/25500/syntaxeis">Συντάξεις</a> Δεκεμβρίου</h3>
      <p>Την επόμενη εβδομάδα αναμένεται να πληρωθούν οι συντάξεις για Δημόσιο, ΟΑΕΕ, ΟΓΑ, ΝΑΤ και τα υπόλοιπα Ταμεία.</p>
      <p>
        <b>Οι ημερομηνίες πληρωμής όλων των Ταμείων</b>
      </p>
      <ul>
        <li>Οι προσωρινές συντάξεις Ενόπλων Δυνάμεων, Σωμάτων Ασφαλείας και Πυροσβεστικού Σώματος θα καταβληθούν την Πέμπτη 28 Νοεμβρίου 2019</li>
        <li>Ο ΟΑΕΕ θα τις καταβάλλει την Τρίτη 26 Νοεμβρίου 2019</li>
        <li>Ο ΟΓΑ θα καταβάλλει τις συντάξεις την Τρίτη 26 Νοεμβρίου 2019</li>
        <li>Ο ΟΠΕΚΑ θα καταβάλλει τις συντάξεις των Ανασφάλιστων Υπερηλίκων την Τρίτη 26 Νοεμβρίου 2019</li>
        <li>Το ΙΚΑ θα καταβάλλει τις συντάξεις την Πέμπτη 28 Νοεμβρίου 2019</li>
        <li>Το ΝΑΤ θα καταβάλλει τις συντάξεις του τελευταίου μήνα του χρόνου την Πέμπτη 28 Νοεμβρίου 2019</li>
        <li>Τα υπόλοιπα ταμεία του ΕΦΚΑ (Μισθωτών) θα καταβάλλουν τις συντάξεις την Πέμπτη 28 Νοεμβρίου 2019. Οι συντάξεις του ΕΤΕΑΕΠ θα καταβληθούν στις 2 Δεκεμβρίου.</li>
      </ul>
      <p>
        <i><b>Δείτε όλες τις τελευταίες</b> <b><a href="https://www.newsbomb.gr/oles-oi-eidhseis">Ειδήσεις</a></b> <b>από την Ελλάδα και τον Κόσμο, τη στιγμή που συμβαίνουν, στο </b><a href="https://www.newsbomb.gr/"><b>Newsbomb</b><b>.</b><b>gr</b></a></i>
      </p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/oikonomia/story/1031135/epidoma-thermansis-analytikos-odigos-gia-tin-aitisi-ola-osa-prepei-na-gnorizete">
          <b>Επίδομα θέρμανσης: Αναλυτικός οδηγός για την αίτηση - Όλα όσα πρέπει να γνωρίζετε</b>
        </a>
      </p>
      <p>
        <a href="https://www.newsbomb.gr/oikonomia/story/1030856/teli-kykloforias-2020-gsis-gr-vima-vima-i-ektyposi-apo-to-taxisnet">
          <b>Τέλη κυκλοφορίας 2020 - gsis.gr: Βήμα - βήμα η εκτύπωση από το TAXISnet</b>
        </a>
      </p>
      <related>
        <a href="https://www.newsbomb.gr/oikonomia/story/1031135/epidoma-thermansis-analytikos-odigos-gia-tin-aitisi-ola-osa-prepei-na-gnorizete"/>
        <a href="https://www.newsbomb.gr/oikonomia/story/1030856/teli-kykloforias-2020-gsis-gr-vima-vima-i-ektyposi-apo-to-taxisnet"/>
        <a href="https://www.newsbomb.gr/oikonomia/story/1030855/syntaxeis-dekemvrioy-2019-thema-imeron-i-pliromi-toys-deite-tis-imerominies-gia-ola-ta-tameia"/>
      </related>
    </article>
  </body>
</html>