<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/242362/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-21T06:51:54+00:00"/>
    <meta property="og:title" content="เทศกาล ‘11.11’ นักช้อปสนใจเพิ่ม แต่ซื้อ ‘น้อยลง’"/>
    <meta property="og:description" content="ผ่านไปแล้กับเทศกาล 11.11 วันที่หลายคนกาปฏิทินรอไว้ เนื่องจากในวันนั้นร้านค้าออนไลน์ทั้งรายเล็ก หรือรายใหญ่ระดับประเทศอย่าง ช้อปปี้, ลาซาด้า หรือ เจดี ดอทคอม ก็แข่งกันอัดฉีดส่วนลดมากที่สุดในรอบปี"/>
  </head>
  <body>
    <article>
      <h1>เทศกาล ‘11.11’ นักช้อปสนใจเพิ่ม แต่ซื้อ ‘น้อยลง’</h1>
      <address><time datetime="2019-11-21T06:51:54+00:00">21 Nov 2019, 06:51</time> by <a rel="author" href="https://www.thebangkokinsight.com/author/wanpen/" target="_blank">WANPEN PUTTANONT</a></address>
      <p>ผ่านไปแล้กับเทศกาล 11.11 วันที่หลายคนกาปฏิทินรอไว้ เนื่องจากในวันนั้นร้านค้าออนไลน์ทั้งรายเล็ก หรือรายใหญ่ระดับประเทศอย่าง ช้อปปี้, ลาซาด้า หรือ เจดี ดอทคอม ก็แข่งกันอัดฉีดส่วนลดมากที่สุดในรอบปี</p>
      <p>หลังจากแคมเปญดังกล่าวจบลง ร้านค้ารายใหญ่หลายแห่งได้เปิดเผยตัวเลขการช้อปใน ครั้งนี้ว่ามียอดซื้อตลอด 24 ชั่วโมงรวมมากกว่าร้อยล้านไอเทม และมีคนให้ความสนในฟีเจอร์ใหม่ เช่น การ Live แจกโค้ดส่วนลดกว่าหลายสิบล้านครั้ง</p>
      <p> </p>
      <figure>
        <img src="https://www.thebangkokinsight.com/wp-content/uploads/2019/11/%E0%B8%A2%E0%B8%AD%E0%B8%94%E0%B8%A5%E0%B8%94.png"/>
      </figure>
      <p> </p>
      <p> </p>
      <p>จากตัวเลขดังกล่าวก็พอจะสรุปคร่าวๆ ได้ว่า คนไทยให้ความสนใจกับเทศกาลนี้เป็นอย่างมาก และดูเหมือนจะคึกคักกว่าปีที่ผ่านมา แต่เมื่อนำมาเปรียบเทียบข้อมูลเชิงสถิติกับปี 2561 ของ Priceza กลับพบว่ายอดซื้อในแคมเปญ 11.11 ของปี 2562 นี้ในภาพรวมของร้านค้าต่าง ๆ มีจำนวนลดลงกว่าครึ่ง</p>
      <p>ทั้งนี้เนื่องจากพบว่า จำนวนคนที่สั่งซื้อสินค้าสำเร็จในวันที่ 11 พฤศจิกายน ตั้งแต่เวลา 00.00 – 23.59น. จากทุกร้านค้าบน Priceza มีอัตราลดลงถึง 44% เมื่อเทียบกับช่วงเวลาเดียวกันของปีที่แล้ว</p>
      <figure>
        <img src="https://www.thebangkokinsight.com/wp-content/uploads/2019/11/%E0%B8%AD%E0%B8%AD%E0%B9%80%E0%B8%94%E0%B8%AD%E0%B8%A3%E0%B9%8C.png"/>
      </figure>
      <p>สำหรับ 10 อันดับประเภทสินค้าที่ขายดีที่สุดจากทุกร้านค้า ได้แก่ 1.สินค้าแฟชั่น (เสื้อผ้า กระเป๋า รองเท้า) 2.สินค้าสุขภาพและความงาม 3.เฟอร์นิเจอร์ 4.โทรศัพท์สมาร์ทโฟน 5.สินค้าของสะสม 6.สินค้าอุปโภคในครัวเรือน 7.เครื่องใช้ไฟฟ้า 8.รถยนต์ยานพาหนะ(รวมถึงอะไหล่) 9.สินค้าสำหรับแม่และเด็ก 10.อุปกรณ์สำนักงานและเครื่องเขียน ซึ่งไม่ได้ต่างกับปีที่ผ่านมา</p>
      <p>สาเหตุที่ผู้ซื้อลดลงคาดว่า อาจจะเป็นเพราะปัญหาเศรษฐกิจที่กำลังก่อตัวขึ้นในประเทศ ซึ่งสอดคล้องกับข้อมูลผลสำรวจจากสำนักงานสถิติแห่งชาติ เกี่ยวกับอัตราการเลิกจ้าง และคนว่างงานที่มีจำนวนกว่า 3 แสนคน เมื่อไม่มีงานรายได้จึงลดลง คนก็ไม่มีกำลังซื้อ จึงอาจส่งผลให้จำนวนคนซื้อน้อยลงตามไปด้วย</p>
      <figure>
        <img src="https://www.thebangkokinsight.com/wp-content/uploads/2019/11/%E0%B8%AA%E0%B8%B4%E0%B8%99%E0%B8%84%E0%B9%89%E0%B8%B2.png"/>
      </figure>
      <p>อย่างไรก็ตามจากมุมมองของผู้ซื้อ โปรโมชั่นในเทศกาล 11.11 ยังคงเป็นช่วงเวลาที่น่าดึงดูดใจให้จับจ่ายใช้สอย ด้วยเพราะส่วนลดจำนวนมากที่เยอะสมกับการรอคอยในทุกปี โดยจากผลสำรวจราคาสินค้าที่เปลี่ยนแปลง พบว่าสินค้าจำพวกโทรศัพท์มือถือ จะลดราคาสูงสุดในวันดังกล่าว</p>
      <p>
        <b>ขอบคุณข้อมูลและภาพจาก : Priceza</b>
      </p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F242362%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/241345/"/>
        <a href="https://www.thebangkokinsight.com/240073/"/>
        <a href="https://www.thebangkokinsight.com/238586/"/>
        <a href="https://www.thebangkokinsight.com/238236/"/>
      </related>
    </article>
  </body>
</html>