<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/21/carta-didentita-elettronica-obbligatorio-il-passaggio-al-nuovo-documento-627821"/>
    <meta property="og:site_name" content="tecnoandroid"/>
    <meta property="article:published_time" content="2019-11-21T06:35:53+00:00"/>
    <meta property="og:title" content="Carta d’Identità Elettronica: obbligatorio il passaggio al nuovo documento"/>
    <meta property="og:description" content="Il nuovo documento di riconoscimento in formato digitale sta andando a sostituire la vecchia modalità di identificazione"/>
  </head>
  <body>
    <article>
      <h1>Carta d’Identità Elettronica: obbligatorio il passaggio al nuovo documento</h1>
      <h2>Il nuovo documento di riconoscimento in formato digitale sta andando a sostituire la vecchia modalità di identificazione</h2>
      <address><time datetime="2019-11-21T06:35:53+00:00">21 Nov 2019, 06:35</time> by <a rel="author">Monica Palmisano</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/carta-didentit%C3%A0-elettronica-3-1-700x400-1.png"/>
      </figure>
      <p>La Carta d’Identità come la si conosceva un tempo è <b>destinata a scomparire</b>. Se ne parla ormai da anni, ma solo nell’ultimo periodo il meccanismo di identificazione principale nel nostro Bel Paese sta andando incontro ad una <b>trasformazione radicale,</b> per diverse motivazioni.</p>
      <p>Per i nostalgici del vecchio documento, anche altri esperti si sono schierati <b>contro la nuova modalità</b> con cui la CIE risulta presentarsi. Anzitutto perché, avendo un <b>chip che custodisce dati estremamente sensibili</b> (non solo generalità, ma soprattutto una copia elettronica delle impronte digitali) si poneva anzitutto un problema di sicurezza. <b>Dove sarebbero state archiviate queste informazioni?</b></p>
      <p>Ad oggi, i dati sensibili di questo tipo sono custoditi in una <b>banca dati di massima sicurezza</b> gestita direttamente dallo Stato. Le generalità e le impronte fornite dal cittadino <b>non sostano</b> per alcun motivo presso l’istituzione che si è occupata di accoglierne la richiesta. Questo porterà ad un incremento nella garanzia di affidabilità dei sistemi di <b>sicurezza e detenzione </b>di tali informazioni.</p>
      <h3>Carta d’Identità Elettronica: quali vantaggi per i cittadini?</h3>
      <p>Il <b>nuovo formato della CI</b> porterà anche una ventata d’aria fresca per altre ragioni, oltre al discorso appena esposto sulla sicurezza.</p>
      <p>Grazie al fatto di essere <b>costituita da una tessera con chip</b>, la CIE risulta <b>molto più rigida e duratura</b> rispetto alla vecchia carta d’identità. Non di rado, infatti, il precedente documento andava incontro ad <b>usura prematura</b>, determinando poi grosse difficoltà nella lettura delle generalità e del contenuto stesso.</p>
      <p>Inoltre, benché il costo sia più elevato che in passato, la CIE darà man forte alla <b>lotta contro la falsificazione dei documenti</b>, piaga ancora oggi troppo diffusa <a href="https://www.tecnoandroid.it/2019/10/26/sim-swap-scam-la-nuova-truffe-delle-sim-clonate-colpisce-i-consumatori-613140">nonché alla base di alcune truffe sui conti correnti.</a></p>
    </article>
  </body>
</html>