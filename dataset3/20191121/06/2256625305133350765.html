<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158988_1042.html"/>
    <meta property="og:site_name" content="Novsport"/>
    <meta property="article:published_time" content="2019-11-21T06:25:00+00:00"/>
    <meta property="og:title" content="Има шанс да сме домакин на баражите"/>
    <meta property="og:description" content="Шотландия или Исландия, Унгария, Израел и Румъния на пътя на България към Евро 2020"/>
  </head>
  <body>
    <article>
      <h1>Има шанс да сме домакин на баражите</h1>
      <address><time datetime="2019-11-21T06:25:00+00:00">21 Nov 2019, 06:25</time> by <a rel="author">"Тема Спорт"</a></address>
      <p>С изиграването на последните мачове от евроквалификациите във вторник вечер стана ясно, че националният отбор на България ще участва в двоен жребий в петък, когато в Нион ще бъдат определени полуфиналните двой­ки за баражите за Евро 2020 (плейофите за Лигата на нации­те).<br/><br/>Заради директното класира­не на Уелс, България има шанс да е домакин в първия мач на 26 март, а при успех и във втория двубой пет дни по-късно от предстоящите битки за класи­ране през Лигата на нациите. Трикольорите ще попаднат или в поток С, или в поток А, като това ще бъде определено чрез жребий измежду нас, Унгария, Из­раел и Румъния. Церемонията е в петък от 13:00 часа и ще бъде предавана пряко по БНТ 3. До ба­ражите достигнахме благодаре­ние на доброто си представяне в Лигата на нациите. Тогава на­шата група бе спечелена от Норвегия, но се оказахме отбо­рът с най-добри показатели от вторите тимове в Лига С и след класирането на Финландия директно на Евро 2020 през квали­фикациите стана ясно, че ще участваме на баражите.<br/><br/>Ако жребият в петък ни отре­ди да останем в поток С, то там съперник ще ни бъде Шот­ландия, като гостуваме в полу­финала, а след това играем с поб­едителя от Норвегия - Сърбия, пак на неговия стадиона. Спече­лим ли двата двубоя, отиваме на Евро 2020.<br/><br/>Ако жребият обаче ни прати в поток А, то там единствено сигурен е тимът на Исландия, който ще е домакин без значение срещу кой се изправи. Потен­циалните ни съперници са отно­во Израел, Румъния и Унгария -два от тях по волята на жребия. Така реално поток А може да се окаже по-добрият вариант за нас от оставане в поток С. Единственият вариант да сме гости в поток А е в петък да бъ­дем изтеглени като съперник на Исландия. Всеки друг съперник оз­начава, че ще сме домакини в първия мач. После, ако спечелим полуфиналния плейоф и съперник на финала не ни е Исландия, пак ще сме домакин.<br/><br/>Мачовете са на 26 март и 31 март. Жребият за финалната фаза на самото европейско пър­венство ще се тегли на 30 ноем­ври.<br/><br/>Погледнато исторически Шотландия и Сърбия не са от най-удобните ни съперници. В последния ми мач с гайдарите, 11 май 2006 г. на Кирин къп, бях­ме разбити с 1:5. Начело на три-кольорите бе Христо Стоичков. През ноември 2008-а пък губим тежко контрола в Белград с ком­шиите с 1:6.<br/><br/>Двойките в потоци В и D вече са ясни, тъй като те се опреде­лят от позициите от 1 до 4 на отборите от Лигата на нации­те. Така от поток В мачовете са Босна и Херцеговина - Северна Ирландия и Словакия - Ейре. В по­ток D двубоите са Грузия - Бела­рус и Северна Македония - Косо­во, което е доста любопитен сблъсък.<br/><br/>Така посредством баражите трябва да станат ясни и по­следните 4 финалиста на Евро 2020, след като 20 отбора вече се класираха за шампионата, който ще е от 12 юни до 12 юли и за първи път в историята ще е в различни градове на Европа.<br/><br/>Въпреки трагичното предста­вяне на трикольорите в квалифи­кациите, където завършихме са­мо с една победа - над Чехия у до­ма в последния мач, който реал­но бе без значение, България има реален шанс да бъде сред финали­стите през лятото на 2020-а.</p>
    </article>
  </body>
</html>