<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/742819"/>
    <meta property="og:site_name" content="เดลินิวส์"/>
    <meta property="article:published_time" content="2019-11-21T06:50:00+00:00"/>
    <meta property="og:title" content="เอกชนแห่แจ้งโรงไฟฟ้าในลาวไม่ได้รับผลกระทบแผ่นดินไหว"/>
    <meta property="og:description" content="ราช กรุ๊ป แจ้งตลาดหลักทรัพย์ฯ โรงไฟฟ้าพลังความร้อนหงสาไม่ได้รับผลกระทบแผ่นดินไหว"/>
  </head>
  <body>
    <article>
      <h1>เอกชนแห่แจ้งโรงไฟฟ้าในลาวไม่ได้รับผลกระทบแผ่นดินไหว</h1>
      <address>
        <time datetime="2019-11-21T06:50:00+00:00">21 Nov 2019, 06:50</time>
      </address>
      <p>
        <b>ราช กรุ๊ป แจ้งตลาดหลักทรัพย์ฯ โรงไฟฟ้าพลังความร้อนหงสาไม่ได้รับผลกระทบแผ่นดินไหว</b>
      </p>
      <p>นายกิจจา ศรีพัฑฒางกุระ กรรมการผู้จัดการใหญ่ บมจ.ราชกรุ๊ป แจ้งต่อตลาดหลักทรัพย์แห่งประเทศไทย (ตลท.) ถึงเหตุการณ์แผ่นดินไหว ขนาด 5.9 ริกเตอร์ และอาฟเตอร์ช็อกที่เกิดขึ้นต่อเนื่อง โดยมีศูนย์กลางในเมืองหงสา แขวงไชยะบุรี สปป. ลาว ส่งผลให้ระบบป้องกันของโรงไฟฟ้าพลังความร้อนหงสาทำงานอัตโนมัติ และหยุดการเดินเครื่องผลิตกระแสไฟฟ้าเป็นการชั่วคราว แต่จากการตรวจสอบเบื้องต้นไม่พบผู้บาดเจ็บและความเสียหาย รวมทั้งโครงสร้างหลักของโรงไฟฟ้าไม่ได้รับผลกระทบ โดยบริษัท ไฟฟ้า หงสา จำกัด อยู่ระหว่างการติดตามสถานการณ์อย่างใกล้ชิดร่วมกับหน่วยงานที่เกี่ยวข้อง ซึ่งจะได้รายงานความคืบหน้าในโอกาสต่อไป<br/><br/>สำหรับโรงไฟฟ้าพลังความร้อนหงสา เป็นโรงไฟฟ้าที่ใช้ถ่านหินเป็นเชื้อเพลิง ขนาดกำลังผลิตติดตั้งรวม 1,878 เมกะวัตต์ ตั้งอยู่ที่เมืองหงสา แขวงไซยะบุรี สปป. สาว ดำเนินงานโดยบริษัท ไฟฟ้า หงสา จำกัด ซึ่งเป็นบริษัทร่วมทุนระหว่างบริษัท อาร์เอช อินเตอร์เนชั่นแนล (สิงคโปร์) คอร์ปอเรชั่น จำกัด บริษัทย่อยทางอ้อมของบริษัท 40% บมจ.บ้านปู เพาเวอร์ 40% และลาว โฮลดิ้ง สเตท เอ็นเตอร์ไพรส์ 20%<br/><br/> </p>
    </article>
  </body>
</html>