<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187670/"/>
    <meta property="og:site_name" content="Janam TV"/>
    <meta property="article:published_time" content="2019-11-21T06:19:49+00:00"/>
    <meta property="og:title" content="ദുരന്തത്തെ അതിജീവിക്കാൻ കേരളം തയ്യാറാവണമെന്ന് പിണറായി വിജയൻ"/>
    <meta property="og:description" content="തിരുവനന്തപുരം : ദുരന്തത്തെ അതിജീവിക്കാൻ കേരളജനത കരുത്തോടെ തയ്യാറവണമെന്ന് മുഖ്യമന്ത്രി പിണറായി വിജയൻ . മഹാപ്രളയത്തില്‍ ഉലഞ്ഞുപോയ കേരളത്തെ മികവുറ്റതായി"/>
  </head>
  <body>
    <article>
      <h1>ദുരന്തത്തെ അതിജീവിക്കാൻ കേരളം തയ്യാറാവണമെന്ന് പിണറായി വിജയൻ</h1>
      <address><time datetime="2019-11-21T06:19:49+00:00">21 Nov 2019, 06:19</time> by <a rel="author">Janam TV Web Desk</a></address>
      <p>തിരുവനന്തപുരം : ദുരന്തത്തെ അതിജീവിക്കാൻ കേരളജനത കരുത്തോടെ തയ്യാറവണമെന്ന് മുഖ്യമന്ത്രി പിണറായി വിജയൻ . മഹാപ്രളയത്തില്‍ ഉലഞ്ഞുപോയ കേരളത്തെ മികവുറ്റതായി പുനര്‍നിര്‍മ്മിക്കുക എന്ന സുപ്രധാന ദൗത്യമെന്ന നിലയിലാണ് റീബില്‍ഡ് കേരള ഇനിഷ്യേറ്റീവ് ഉണ്ടാക്കിയിരിക്കുന്നത് .</p>
      <p>ഭാവിയിലെ ദുരന്തത്തെയും അതിജീവിക്കാൻ കേരളത്തിനു കഴിയണം അതിനു കഴിയും വിധത്തിലാകും കേരളത്തെ പുനർനിർമ്മിക്കുക . കേരളം പരമ്പരാഗതമായി പാലിച്ചു പോരുന്ന കാഴ്ചപ്പാടുകളിലും നയസമീപനങ്ങളിലും ആവശ്യമായ തിരുത്തലുകള്‍ വരുത്തി മുന്നേറിയാല്‍ മാത്രമേ അതിജീവനക്ഷമതയുള്ള കേരള സമൂഹം എന്ന മഹത്തായ ലക്ഷ്യം നേടാനാകൂ.</p>
      <p>ആര്‍കെഐയുടെ നേതൃത്വത്തില്‍ ഏറ്റെടുക്കുന്ന “നാം നമുക്കായി’ എന്ന ജനകീയാസൂത്രണ മാതൃകയിലുള്ള ക്യാമ്പയിന് ജനകീയ പങ്കാളിത്തത്തോടെ അതിജീവനക്ഷമത ഉറപ്പാക്കുന്നതിലേക്കാവശ്യമായ നയ വ്യതിയാനങ്ങളും തിരുത്തലുകളും കണ്ടെത്തുന്നതിനുള്ള വിപുലമായ ക്യാമ്പയിന്‍, എല്ലാ തദ്ദേശ സ്വയംഭരണ സര്‍ക്കാരുകളിലും ദുരന്ത മാനേജ്‌മെന്റ് പ്ലാനുകള്‍ ആസൂത്രണം ചെയ്യല്‍ എന്നിങ്ങനെ രണ്ട് ഘടകങ്ങളാണ് ഉണ്ടാവുകയെന്നും മുഖ്യമന്ത്രി പറഞ്ഞു.</p>
      <p>പ്രത്യേക ഗ്രാമസഭകളിലൂടെ ഉരുത്തിരിഞ്ഞ് പ്രത്യേക നിയമസഭാസമ്മേളത്തില്‍ പര്യവസാനിക്കുന്ന വിധത്തില്‍ വിവിധ തലങ്ങളിലായാണ് ക്യാമ്പയിന് രൂപം നല്‍കിയിട്ടുള്ളതെന്നും പിണറായി ചൂണ്ടിക്കാട്ടി .</p>
    </article>
  </body>
</html>