<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/camli-horolop-sorolopu-anlatti"/>
    <meta property="og:site_name" content="CNN Türk"/>
    <meta property="article:published_time" content="2019-11-21T06:26:33+00:00"/>
    <meta property="og:title" content="Çamlı, ‘horolop şorolop’u anlattı"/>
    <meta property="og:description" content="AK Parti İstanbul Milletvekili Ahmet Hamdi Çamlı,..."/>
  </head>
  <body>
    <article>
      <h1>Çamlı, ‘horolop şorolop’u anlattı</h1>
      <h2>AK Parti İstanbul Milletvekili Ahmet Hamdi Çamlı, sosyal medyada trend topic olan, “İstanbul milli bir zihniyetten alınıp horolop şorolop bir zihniyete teslim edildi” açıklamasını anlattı.</h2>
      <address>
        <time datetime="2019-11-21T06:26:33+00:00">21 Nov 2019, 06:26</time>
      </address>
      <p>Hürriyet'ten Gizem Karakış'a konuşan Çamlı'nın açıklamaları şu şekilde:</p>
      <p>“Literatüre yeni kavramlar katıyorum. <a href="https://www.cnnturk.com/haberleri/horolop-sorolop">Horolop şorolop</a>; hafif adam, günübirlik adam. Horolop şorolopu ben ne için kullanıyorum, papyonlu Ekrem gibiler için” diyen Çamlı, şunları söyledi: “Bunlar halkımızın kullandığı kavramlar. Bazıları kullanmayabilir. İmaj makerların tezgâhlarından çıkanlar kullanmayabilir. 50 tane adam geziyor peşlerinde. Biz orijinaliz, neyse o. Tantanacı literatürde vardır. <a href="https://www.cnnturk.com/haberleri/chp">CHP</a> ve <a href="https://www.cnnturk.com/haberleri/hdp">HDP</a> yüzde 99 tantanacı. Gürültü yapıyor, dikkat çekiyor. Literatüre yeni kavramlar da katıyorum. Benim kullandığım bu gibi sözler sipariş ile olmuyor, birden geliyor.</p>
      <p>
        <b>HAFİF ADAM DEMEK</b>
      </p>
      <p>Horolop şorolop şu; hafif adam, günübirlik adam. Meclis üyesi olmak istiyor mesela, yanınıza gelip namaz kılıyor. Rakı içen adam ile rakı içiyor. İradesi olmayan kendince hedefi olan bu hedef kesinlikle maddidir. Bu bir insan karakteri. Papyonlu Ekrem için geçerli bir söz. Bizim takım sosyal medyada aktif değil karşı tarafta tantanacı, çamuriyetçi ekip var ve bu işte çok mahir. Tiyatrocular da o ekipte daha çok. Ama ben mesajlar alıyorum. ‘İçimizin yağını eritiyorsun. Yetmez’ diyorlar. Dil bilgisi yanlışlarım olabilir, eleştiriliyor. Bunlar tamamen klavye kullanımından, klavyeden kaynaklı hatalar. Mesela şoför deniyor, akla bak, şoför olsam ne olur. Hakir görülecek, aşağılanacak bir şey mi? Ben 54 yaşında bir adamım. Fatih’te doğdum. Erbakan hoca ile komşuluk yaptık. Gençliğimden beri babamın yanında siyasetin içinde büyüdüm. Seçim dönemlerine hazırlanırken, çalışmalar için <a href="https://www.cnnturk.com/haberleri/araba">araba</a> kullandığım da oldu.</p>
      <p>
        <b>‘YELİZ’ YANITI: HERKESİN VAR</b>
      </p>
      <p>(Sosyal medyadan gelen eleştiriler) Neden çıldırayım, adam zavallı. Küfürden, aşağılamaktan başka bir şey bilmiyor. Yok Tayyip’in şoförü, şoför. Bunları söylemeyi biliyor. Yeliz isminde bir hesap olduğuna dair tantana çıkarttılar. Kendi hesabımdan yayımlıyorum. Velev ki öyle, ne olmuş? Hepsinin kendi yandan çarklı hesabı var. Kendileri bu işleri çok iyi yaptıkları için uğraşıyorlar, uğraşsınlar. Acıyorum onlara.</p>
      <p>
        <b>PAPYONLU EKREM</b>
      </p>
      <p>Bizim daha önemli şeyler konuşmamız gerek. Horolop şorolopu ben ne için kullanıyorum; papyonlu Ekrem gibiler için. Mesela <a href="https://www.cnnturk.com/haberleri/kemal-kilicdaroglu">Kemal Kılıçdaroğlu</a> öyle değil. O daha farklı. Ekrem’in maksadı <a href="https://www.cnnturk.com/haberleri/belediye">belediye</a> başkanı olmak, bir üste yükselmek. Ekrem nereden sinyal alırsa oradan belediye başkanı olur. Horolop şorolop oradan çıktı. Çamur sözüm de öyle. Sosyal medyadan samimi düşüncelerle karşılaşmak isterdim. Tantana yapmadan gerçeği konuşalım, herkes bildiğini söylesin. Ama maalesef <a href="https://www.cnnturk.com/haberleri/sosyal-medya">sosyal medya</a> bir gayya kutusu. Babam sağ olsaydı ‘trend topik’ olduğumu duysa ‘O nedur da’ derdi.”</p>
      <related>
        <h4>ilgili haberler</h4>
        <a href="https://www.cnnturk.com/video/turkiye/chp-lideri-kilicdaroglu-sasirmadim-iddia-dogrudur"/>
        <a href="https://www.cnnturk.com/video/turkiye/nedim-sener-erdoganla-gorusen-chpli-iddiasini-yorumladi"/>
        <a href="https://www.cnnturk.com/video/turkiye/kurtulmus-cumhurbaskaninin-asla-ilgisi-yoktur"/>
      </related>
    </article>
  </body>
</html>