<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/sports/ziemas-sports/vel-viens-zaudejums-izraida-latvijas-kerlingistes-no-eiropas-cempionata-elites.a339098/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-21T06:30:00+00:00"/>
    <meta property="og:title" content="Vēl viens zaudējums izraida Latvijas kērlingistes no Eiropas čempionāta elites"/>
    <meta property="og:description" content="Latvijas sieviešu kērlinga izlase trešdien Eiropas čempionāta spēlē ar 4:11 piekāpās Vācijai un turnīra turpinājumā Zviedrijas pilsētā Helsingborgā vairs nevar izvairīties no izkrišanas uz B divīziju, liecina rīkotāju informācija. Astoņās spēlēs Latvijas kērlingistēm ir tikai viena uzvara."/>
  </head>
  <body>
    <article>
      <h1>Vēl viens zaudējums izraida Latvijas kērlingistes no Eiropas čempionāta elites</h1>
      <address><time datetime="2019-11-21T06:30:00+00:00">21 Nov 2019, 06:30</time> by <a rel="author" href="https://www.lsm.lv/autors/gundars-galkins/" target="_blank">Gundars Galkins</a></address>
      <p>
        <b>Latvijas sieviešu kērlinga izlase trešdien Eiropas čempionāta spēlē ar 4:11 piekāpās Vācijai un turnīra turpinājumā Zviedrijas pilsētā Helsingborgā vairs nevar izvairīties no izkrišanas uz B divīziju, liecina rīkotāju informācija. Astoņās spēlēs Latvijas kērlingistēm ir tikai viena uzvara.</b>
      </p>
      <p><i>(papildināts ar Latvijas sieviešu komandas zaudējumu Šveicei)</i><br/>Apļa izspēles noslēgumā Latvijas izlase ceturtdien ar 3:9 zaudēja Šveicei un turnīru noslēdza pēdējā -10.-vietā. Kapteines Ivetas Stašas-Šaršūnes vadītajai komandai no A divīzijas jāatvadās.</p>
      <p>Augstākajā divīzijā startē pa 10 valstu sieviešu un vīriešu izlasēm. Pēc apļa izspēles cīņu par medaļām turpinās četras labākās komandas, turpretim divas vājākās vienības izkritīs uz B līmeni. </p>
      <p>Savukārt B divīzijā vīriešiem spēlē 16 komandas, kas pirmajā posmā sadalītas divās grupās. Latvijas vīriešu izlase trešdien ar 6:11 piekāpās Polijai, grupā sešās spēlēs panākumus un neveiksmes dalot uz pusēm. Latvijas kērlingisti grupā dala 4.vietu astoņu komandu konkurencē. Ar uzvaru pēdējā grupas spēlē pār Austriju un labvēlīgiem citu spēļu rezultātiem kapteiņa Mārtiņa Trukšāna vadītajai komandai vēl ir cerības uz iekļūšanu trijniekā, kas ļautu turpināt cīņu par ceļazīmi uz A divīziju. </p>
      <related>
        <h4>Saistītie raksti</h4>
        <a href="https://www.lsm.lv/raksts/sports/ziemas-sports/eiropas-cempionata-puscela-latvijas-kerlingistes-nonak-atpalicejos.a338834/"/>
        <a href="https://www.lsm.lv/raksts/sports/ziemas-sports/latvijas-kerlingistes-ar-zaudejumu-cehijai-sak-eiropas-cempionatu.a338686/"/>
        <a href="https://www.lsm.lv/raksts/sports/citi/latvijas-sieviesu-kerlinga-izlase-izcina-2vietu-pasaules-tures-posma-tukuma.a336599/"/>
        <a href="https://www.lsm.lv/raksts/sports/citi/latvijas-damu-kerlinga-komandas-pasaules-tures-posmu-aizvada-bez-zaudejumiem.a336355/"/>
        <a href="https://www.lsm.lv/raksts/sports/citi/latvijas-jaukta-kerlinga-izlase-pasaules-cempionatu-nosledz-31vieta.a335567/"/>
        <a href="https://www.lsm.lv/raksts/sports/citi/jelgavnieki-cinisies-par-celazimi-uz-pasaules-cempionatu-kerlinga.a332821/"/>
        <a href="https://www.lsm.lv/raksts/sports/ziemas-sports/jauktie-kerlinga-pari-cinas-par-tiesibam-parstavet-latviju-pasaules-cempionata-atlase.a332697/"/>
        <a href="https://www.lsm.lv/raksts/sports/ziemas-sports/latvijas-kerlinga-speletajas-saspringta-galotne-piekapjas-korejietem-un-zaude-krievietem.a313616/"/>
      </related>
    </article>
  </body>
</html>