<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.larena.it/territori/citt%C3%A0/faceva-il-palo-per-i-furbetti-della-sosta-1.7790813"/>
    <meta property="og:site_name" content="L'Arena"/>
    <meta property="article:published_time" content="2019-11-21T06:15:44+00:00"/>
    <meta property="og:title" content="Faceva il «palo» per i furbetti della sosta"/>
    <meta property="og:description" content="Operazione della polizia locale"/>
  </head>
  <body>
    <article>
      <h1>Faceva il «palo» <br/>per i furbetti <br/>della sosta</h1>
      <address><time datetime="2019-11-21T06:15:44+00:00">21 Nov 2019, 06:15</time> by <a rel="author">Alessandra Vaccari</a></address>
      <p>Prima c’era il sospetto. Adesso c’è la certezza. Per evitare di pagare la sosta in centro, commercianti e frequentatori degli uffici si sono organizzati con una «sentinella», che ha il compito di lanciare l’allarme quando spuntano i «gialloni». E ieri, la sentinella è stata identificata dalla polizia Locale che ha affiancato i dipendenti di Amt. Ma per lei non ci sarà alcuna conseguenza penale. L'hanno chiamata «Operazione furbetti della sosta».</p>
      <p>Da circa una decina di giorni su richiesta di Amt gruppi di agenti di polizia Locale e accertatori stanno setacciando alcune vie tra cui Piazza Cittadella, Porta Nuova, Castelvecchio, Valverde, Corso Cavour e Porta Vescovo. L'ipotesi è che ci siano persone che sistematicamente non pagano la sosta. Oppure la pagano per un periodo molto breve, ma lasciano l’auto parcheggiata per ore. «Oggi i controlli hanno permesso di sanzionare 33 persone e di identificare una persona che in Valverde, aveva diciamo così, il compito di controllare che non arrivassero gli accertatori della sosta», spiega il comandante della polizia Locale Luigi Altamura.</p>
      <p>
        <i>
          <b>L'articolo completo su L'Arena oggi in edicola.</b>
        </i>
      </p>
    </article>
  </body>
</html>