<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/bangladesh-reserve-opener-saif-hasan-out-from-day-night-test-against-india-143433"/>
    <meta property="og:site_name" content="Wah Cricket"/>
    <meta property="article:published_time" content="2019-11-21T06:35:37+00:00"/>
    <meta property="og:title" content="IND Vs BAN: बांग्लादेश को लगा बड़ा झटका, सैफ हसन चोट की वजह से बाहर हुए"/>
    <meta property="og:description" content="IND Vs BAN: पहले टेस्ट में ओपनर्स के खराब प्रदर्शन के चलते बांग्लादेशी टीम ऊपरी क्रम में बदलाव कर सकती थी."/>
  </head>
  <body>
    <article>
      <h1>IND Vs BAN: बांग्लादेश को लगा बड़ा झटका, सैफ हसन चोट की वजह से बाहर हुए</h1>
      <h2>IND Vs BAN: पहले टेस्ट में ओपनर्स के खराब प्रदर्शन के चलते बांग्लादेशी टीम ऊपरी क्रम में बदलाव कर सकती थी.</h2>
      <address>
        <time datetime="2019-11-21T06:35:37+00:00">21 Nov 2019, 06:35</time>
      </address>
      <p><b>IND Vs BAN:</b> टीम इंडिया के खिलाफ डे नाइट टेस्ट से ठीक पहले बांग्लादेश की टीम को बड़ा झटका लगा है. बांग्लादेश के रिजर्व ओपनर सैफ हसन चोट की वजह से दूसरे टेस्ट से बाहर हो गए हैं. पहले टेस्ट में ओपनर्स के खराब प्रदर्शन के चलते बांग्लादेश की टीम हसन पर दांव लगा सकती है. लेकिन अब मेहमान टीम के पास ओपनिंग में बदलाव का विकल्प नहीं है.</p>
      <p>सैफ को इंदौर में खेले गए पहले टेस्ट मैच में 12वें खिलाड़ी के रूप में फील्डिंग करते समय उंगली में चोट लग गई थी. बांग्लादेश क्रिकेट बोर्ड (बीसीबी) ने कहा, "मेडिकल टीम का मानना है कि रेस्ट देने से उन्हें पूरी तरह ठीक होने में मदद मिलेगी. चोट को ध्यान में रखते हुए सैफ हसन को मुकाबले से बाहर रखने का निर्णय लिया गया है."</p>
      <p>पहले टेस्ट की दोनों पारियों में बांग्लादेश बांग्लादेश के दोनों ओपनर कोई कमाल नहीं दिया पाए थे. कैयस और इस्लाम ने पहली पारी में 12 रन की पार्टनरशिप की, जबकि दूसरी पारी में दोनों खिलाड़ी 10 रन ही जोड़ पाए. दोनों खिलाड़ी पहले टेस्ट में सिर्फ 24 रन ही बना पाए थे.</p>
      <p>
        <a href="https://www.wahcricket.com/photos/virat-kohli-practice-with-pink-ball-bowlers-also-balled-with-pink-ball-143425">
          <b>IND Vs BAN: पिंक बॉल के साथ टीम इंडिया ने की जमकर प्रैक्टिस, देखें तस्वीरें</b>
        </a>
      </p>
      <p>ओपनर के खराब प्रदर्शन की वजह से बाकी बल्लेबाजों पर भी दवाब पड़ा था. बांग्लादेश भारत के खिलाफ पहला टेस्ट तीन दिन में ही हार गई. अब कोलकाता में शुक्रवार से बांग्लादेश को अपना पहला डे नाइट टेस्ट खेलना है. भारतीय टीम का भी यह पहला डे नाइट टेस्ट होगा. टीम इंडिया के पास दूसरा टेस्ट जीतकर टेस्ट चैंपियनशिप में 60 और प्वाइंट हासिल करने का मौका है, जबकि बांग्लादेश चैंपियनशिप में अपना खाता खोलना चाहेगी.</p>
    </article>
  </body>
</html>