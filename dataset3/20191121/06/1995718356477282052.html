<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152655-u-lucku-vitatymut-gravciv-volyni-iaki-u-1989-roci-staly-chempionamy-ursr"/>
    <meta property="og:site_name" content="ВолиньPost"/>
    <meta property="article:published_time" content="2019-11-21T06:10:00+00:00"/>
    <meta property="og:title" content="У Луцьку вітатимуть гравців «Волині», які у 1989 році стали чемпіонами УРСР"/>
    <meta property="og:description" content="У Луцьку привітають колишніх футболістів, які у складі «Волині» стали переможцями української зони Другої ліги чемпіонату СРСР."/>
  </head>
  <body>
    <article>
      <h1>У Луцьку вітатимуть гравців «Волині», які у 1989 році стали чемпіонами УРСР</h1>
      <address>
        <time datetime="2019-11-21T06:10:00+00:00">21 Nov 2019, 06:10</time>
      </address>
      <p>У Луцьку привітають колишніх футболістів, які у складі «Волині» стали переможцями української зони Другої ліги чемпіонату СРСР.<br/><br/>Привітання ветеранів волинського футболу відбудеться у суботу, 23 листопада, о 18:30, перед матчем «Волині» проти «Миколаєва», на стадіоні «Авангард», - повідомляє прес-служба «хрестоносців».<br/><br/>Переможців чемпіонату УРСР 1989-го року привітає керівництво клубу, а також представники міської та обласної влади.<br/><br/>Нагадаємо, що 20 жовтня «Волинь» відзначала 30-річний ювілей чемпіонства у Шостій зоні Другої ліги чемпіонату СРСР, яка називалася тоді чемпіонатом Української РСР. <br/><br/>Символічно, що титул тоді волиняни забезпечили якраз у домашньому матчі проти миколаївського «Суднобудівника» (3:0), а вітати ветеранів та легенд клубу будуть перед поєдинком із тією ж командою.<br/><br/>Сам матч проти «Волині» та «Миколаєва» розпочнеться за планом о 19:00.</p>
    </article>
  </body>
</html>