<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/society/item/489502-ekdiloseis-eortasmou-gia-tin-imera-ton-enoplon-dynameon-simera-sti-thessaloniki"/>
    <meta property="og:site_name" content="thestival.gr"/>
    <meta property="article:published_time" content="2019-11-21T06:06:00+00:00"/>
    <meta property="og:title" content="Εκδηλώσεις εορτασμού για την ημέρα των ενόπλων δυνάμεων σήμερα στη Θεσσαλονίκη"/>
    <meta property="og:description" content="Mε λαμπρότητα και επισημότητα θα εορταστεί και φέτος σε όλη τη χώρα η Ημέρα των Ενόπλων Δυνάμεων, στις 21 Νοεμβρίου, ημέρα των Εισοδίων της Θεοτόκου."/>
  </head>
  <body>
    <article>
      <h1>Εκδηλώσεις εορτασμού για την ημέρα των ενόπλων δυνάμεων σήμερα στη Θεσσαλονίκη</h1>
      <address><time datetime="2019-11-21T06:06:00+00:00">21 Nov 2019, 06:06</time> by <a rel="author">Thestival team</a></address>
      <p>Mε λαμπρότητα και επισημότητα θα εορταστεί και φέτος σε όλη τη χώρα η Ημέρα των Ενόπλων Δυνάμεων, στις 21 Νοεμβρίου, ημέρα των Εισοδίων της Θεοτόκου.</p>
      <p>Κατά τον φετινό εορτασμό την Πέμπτη 21 Νοεμβρίου 2019, στη Μητροπολιτική Ενότητα Θεσσαλονίκης, θα πραγματοποιηθούν:</p>
      <p>α. Γενικός σημαιοστολισμός σε ολόκληρη τη διοικητική περιφέρεια της Μητροπολιτικής Ενότητας Θεσσαλονίκης, από τις 8 το πρωί μέχρι και τη δύση του ηλίου της 21ης Νοεμβρίου 2019.</p>
      <p>β. Φωταγώγηση όλων των καταστημάτων του δημοσίου, των Ο.Τ.Α., καθώς και των καταστημάτων των Ν.Π.Δ.Δ. και των τραπεζών κατά τις βραδινές ώρες της 21ης Νοεμβρίου 2019.</p>
      <p>Ειδικότερα στην πόλη της Θεσσαλονίκης, την Πέμπτη 21 Νοεμβρίου 2019 προγραμματίζονται οι εξής εκδηλώσεις:</p>
      <p>α. 10.15 π.μ: Επίσημη Δοξολογία στον Ιερό Ναό Παναγίας Δεξιάς, χοροστατούντος του Παναγιωτάτου Μητροπολίτου Θεσσαλονίκης κ.κ. Ανθίμου.</p>
      <p>Μετά το πέρας της Δοξολογίας θα εκφωνηθεί ομιλία από την Αντιπεριφερειάρχη Μητροπολιτικής Ενότητας Θεσσαλονίκης Βούλα Πατουλίδου.</p>
      <p>β. 11.00 π.μ.: Κατάθεση στεφάνων στο Ηρώο του Γ' Σώματος Στρατού από τους:</p>
      <p>- Εκπρόσωπο του Πρωθυπουργού και της Κυβέρνησης,</p>
      <p>- Εκπρόσωπο του Προέδρου της Βουλής των Ελλήνων,</p>
      <p>- Στρατηγό Διοικητή Γ΄ Σώματος Στρατού,</p>
      <p>- Περιφερειάρχη Κεντρικής Μακεδονίας,</p>
      <p>- Αντιπεριφερειάρχη Μητροπολιτικής Ενότητας Θεσσαλονίκης,</p>
      <p>- Δήμαρχο Θεσσαλονίκης,</p>
      <p>- Γενικό Επιθεωρητή Αστυνομίας Βορείου Ελλάδος,</p>
      <p>- Συντονιστή Επιχειρήσεων Πυροσβεστικού Σώματος,</p>
      <p>- Προέδρους Ενώσεων Αποστράτων,</p>
      <p>- Προέδρους Εφεδροπολεμιστικών Οργανώσεων Θεσσαλονίκης</p>
    </article>
  </body>
</html>