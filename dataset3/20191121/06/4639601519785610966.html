<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/21/market/pos-i-douleia-grafeiou-mporei-na-metamorfothei-se-outdoor-drastiriotita/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-21T06:00:56+00:00"/>
    <meta property="og:title" content="Πώς η δουλειά γραφείου μπορεί να μεταμορφωθεί σε outdoor δραστηριότητα"/>
    <meta property="og:description" content="Και γιατί πρέπει κάθε επιχείρηση να ακολουθήσει αυτό το σύγχρονο μοντέλο"/>
  </head>
  <body>
    <article>
      <h1>Πώς η δουλειά γραφείου μπορεί να μεταμορφωθεί σε outdoor δραστηριότητα</h1>
      <h2>Και γιατί πρέπει κάθε επιχείρηση να ακολουθήσει αυτό το σύγχρονο μοντέλο</h2>
      <address><time datetime="2019-11-21T06:00:56+00:00">21 Nov 2019, 06:00</time> by <a rel="author">ΤοΒΗΜΑ Team</a></address>
      <p>Η επαγγελματική καθημερινότητα των περισσότερων υπαγορεύει πολλές ώρες εργασίας μέσα σε κλειστό χώρο. Αν και είναι μια συνθήκη που έχουμε δεχθεί για πρακτικούς λόγους, δεν είναι όμως η καλύτερη επιλογή, ούτε για τους εργαζόμενους, ούτε για τις επιχειρήσεις. Μήπως ήρθε η ώρα να ακολουθήσουμε ένα νέο μοντέλο, μεταφέροντας τη δουλειά outdoors;</p>
      <p>Όπως επισημαίνουν οι επιστήμονες, η πολύωρη εργασία σε κλειστό χώρο έχει αρνητικές επιπτώσεις στην υγεία. Έρευνες έχουν καταδείξει ότι το να δουλεύει κανείς μέσα σε ένα μονότονο χώρο, με τεχνητό φωτισμό και κλιματισμό, αντί να έχει καθαρό αέρα και το φως του ήλιου, σε συνδυασμό με την ένταση των επαγγελματικών του υποχρεώσεων μπορεί να προκαλέσει μεταξύ άλλων καρδιολογικά προβλήματα, διαβήτη, μείωση της ικανότητας συγκέντρωσης, πτώση της δημιουργικότητας, παχυσαρκία, ακόμη και κατάθλιψη.</p>
      <p>Ειδικά οι άνθρωποι που αγαπούν τη δράση και την άθληση μπορούν να αντιληφθούν τον «εγκλεισμό» σε ένα γραφείο ως ένα πολύ δυσάρεστο συναίσθημα, κάτι που έχει επιπτώσεις στην ψυχολογία τους και κατ’ επέκταση στην απόδοσή τους. Σε περιπτώσεις, δε, που η επαγγελματική δραστηριότητα περιορίζεται μέσα σε κλειστό χώρο επί μακρό χρονικό διάστημα, τα προβλήματα μεγεθύνονται.</p>
      <p>Όλα τα παραπάνω δεν αφορούν μόνο στον εργαζόμενο, αλλά και στην ίδια την επιχείρηση.</p>
      <p>Κι αυτό διότι προβλήματα στη συνεργασία μεταξύ των υπαλλήλων και στην παραγωγικότητά τους έχουν φυσικά αντίκτυπο στην εταιρία. Επιπλέον, κάθε εταιρία έχει συμφέρον να μειώσει τις ημέρες απουσίας των υπαλλήλων για λόγους ασθένειας. Ένας υγιής και ικανοποιημένος από τις συνθήκες εργασίας του υπάλληλος αποδίδει φυσικά πολύ περισσότερο. Το καλό εργασιακό περιβάλλον, δε, είναι από μόνο του ένας «κράχτης» για την προσέλκυση των καλύτερων στελεχών που μπορεί να έχει μια επιχείρηση.</p>
      <p>
        <b>Το νέο μοντέλο: «Μεταφέρουμε» το γραφείο μας έξω</b>
      </p>
      <p>Αμερικανικοί κολοσσοί, όπως η Google, παίρνουν πολύ σοβαρά τα ζητήματα αυτά και προχωρούν σε σημαντικές παρεμβάσεις στους εργασιακούς χώρους τους. Δεν είναι τυχαίο που στα κεντρικά γραφεία της Google αναδιαμορφώθηκαν οι χώροι, με την φύτευση πρασίνου και την τοποθέτηση μεγάλων γυάλινων επιφανειών αντί τοίχων. Στόχος είναι οι υπάλληλοί της να μπορούν να κοιτάζουν προς τα έξω· το βλέμμα να μην σταματάει στον απέναντι τοίχο, αλλά να φθάνει στα δέντρα και στα ανθισμένα παρτέρια.</p>
      <p>Τι μπορούν να κάνουν όμως άλλες εταιρίες που δεν έχουν το μέγεθος και τις δυνατότητες της Google για να προχωρήσουν σε τέτοιου τύπου αναδιαμορφώσεις χώρων; Σύμβουλοι σε θέματα ανθρώπινου δυναμικού επισημαίνουν ότι θα πρέπει να υιοθετηθεί ένα νέο μοντέλο εργασίας: η δραστηριότητα outdoors. Τι ακριβώς σημαίνει αυτό και πώς μπορεί να εφαρμοστεί;</p>
      <p>
        <b>Δραστηριότητα </b>
        <b>outdoors</b>
      </p>
      <p>Δεν είναι μυστικό ότι πολλές από τις ώρες σε ένα γραφείο καταναλώνονται σε συσκέψεις και διαφόρων ειδών συνεργασίες μεταξύ στελεχών. Έτσι, ο εύκολος τρόπος να μεταφέρετε την εργασία σας έξω είναι απλά να μην κάνετε το meeting στην αίθουσα συσκέψεων, αλλά στο… πάρκο! Περπατήστε! Απολαύστε το πράσινο, τον καθαρό αέρα, την αίσθηση της ελευθερίας που χαρίζει η επαφή με τη φύση και παράλληλα συζητήστε με τους συνεργάτες σας.</p>
      <p>Αλλες ώρες πάλι είναι «νεκρές» για πολλούς εργαζόμενους σε γραφείο. Περιμένοντας να περάστε στο επόμενο στάδιο του project της ημέρας, εκμεταλλευτείτε τον χρόνο που θα πήγαινε χαμένος, για να κάνετε ένα δημιουργικό «διάλειμμα» που θα σας ανανεώσει.</p>
      <p>Βγείτε έξω από το κτίριο και κατευθυνθείτε στο πάρκο ή στο παραθαλάσσιο μέτωπο που βρίσκεται κοντά σας. Κάντε λίγο τζόγκινγκ, ή χρησιμοποιήστε τα όργανα γυμναστικής που βρίσκονται εκεί. Πάρτε το ποδήλατό σας για μια βόλτα ή κάντε γιόγκα μέσα στο πράσινο. Αν είστε τυχεροί και έχετε θάλασσα κοντά, αξιοποιήστε την ανάλογα.</p>
      <figure>
        <iframe src="https://www.youtube.com/embed/Z9EULq4Ejs0" width="640" height="360" data-service="Youtube" scrolling="no"/>
      </figure>
      <p><b>Πάρτε μαζί μόνο το </b><b>Garmin</b> <b>Smartwatch</b></p>
      <p>Κι επειδή οι δραστήριοι άνθρωποι χρειάζονται ένα δραστήριο ρολόι, βάλτε στον καρπό σας το <a href="https://www.alpha.gr/el/idiotes/kartes/nea-karton/garmin-pliromes-me-to-smartwatch"><b>Garmin</b> <b>S</b><b>martwatch</b></a>. Δεν χρειάζεται να πάρετε τίποτα άλλο μαζί σας. Με το Garmin Smartwatch σας θα έχετε μαζί σας όλα όσα χρειάζεστε για να «εγκαταλείψετε» για μια ώρα το γραφείο: ειδοποιήσεις από όλες τις εφαρμογές που χρησιμοποιείτε στο κινητό σας, αλλά και πορτοφόλι!</p>
      <p>Κι αυτό γιατί το Garmin Smartwatch διαθέτει τον νέο πρωτοποριακό τρόπο για να πραγματοποιούν πληρωμές, εύκολα και με ασφάλεια, όλοι οι λάτρεις των σπορ και της τεχνολογίας: Το <a href="https://www.alpha.gr/el/idiotes/kartes/nea-karton/garmin-pliromes-me-to-smartwatch"><b><u>Garmin Pay</u> </b></a>από την <b>Alpha Bank</b> είναι η εφαρμογή που ονειρεύονταν όλοι. Τώρα θα βγαίνετε έξω και δεν θα χρειάζεται να κουβαλάτε πια ούτε μετρητά, ούτε κάρτα, ούτε κινητό.</p>
      <p>Θέλετε έναν καφέ ή ένα ισοτονικό ποτό; Είχατε γεύμα με την ομάδα σας στο καφέ – εστιατόριο του πάρκου και θα κεράσετε; Το ρολόι είναι στο χέρι σας έτοιμο ανά πάσα στιγμή να πραγματοποιήσει ανέπαφη συναλλαγή.</p>
      <p>Πλέον, μπορείτε μέσω του <a href="https://www.alpha.gr/el/idiotes/kartes/nea-karton/garmin-pliromes-me-to-smartwatch"><b>Garmin</b> <b>Pay</b></a> να χρησιμοποιείτε για τις πληρωμές σας το ρολόι σας στα τερματικά contactless, έχοντας εγγράψει την κάρτα σας <b>Alpha Bank Visa</b> (χρεωστική ή πιστωτική). Για λόγους ασφαλείας, δε, γίνεται εισαγωγή του PIN στο ρολόι μία φορά την ημέρα ή εφ’ όσον το ρολόι βγει από το χέρι.</p>
    </article>
  </body>
</html>