<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/vasternorrland/krock-i-timra-extremt-halt-pa-vagarna"/>
    <meta property="og:site_name" content="SVT Nyheter"/>
    <meta property="article:published_time" content="2019-11-21T06:53:53+00:00"/>
    <meta property="og:title" content="Två bilar i krock väster om Kovland – extremt halt på vägarna"/>
    <meta property="og:description" content="En trafikolycka har inträffat väster om Kovland i Medelpad under torsdagsmorgonen. Enligt rapporterna råder blixthalka på vägarna på vissa håll i länet under morgontimmarna."/>
  </head>
  <body>
    <article>
      <h1>Två bilar i krock väster om Kovland – extremt halt på vägarna</h1>
      <address><time datetime="2019-11-21T06:53:53+00:00">21 Nov 2019, 06:53</time> by <a rel="author">Patric Sellén</a></address>
      <p>
        <b>En trafikolycka har inträffat väster om Kovland i Medelpad under torsdagsmorgonen. Enligt rapporterna råder blixthalka på vägarna på vissa håll i länet under morgontimmarna.</b>
      </p>
      <p>Larmet kom vid kvart i åttatiden. Två personbilar har krockat på väg 633 mellan Väster-Gåltjärn och Västansjö väster om Kovland.</p>
      <p>– Ingen av de båda inblandade personerna verkar ha skadats. Den ene ringde själv in larmet om olyckan och den andre stod bredvid. Men de ses över på plats av ambulanspersonal, säger räddningstjänstens inte befäl Henrik Cedergren till SVT Västernorrland.</p>
      <h3>Plötslig ishalka</h3>
      <p>– Det är mycket halt på platsen och vi har stängt av vägen helt under räddningsarbetet så att vi kan göra vårt jobb utan att riskera att halka på vägen och bli påkörda av förbipasserande bilar, fortsätter Henrik Cedergren.</p>
      <p>Sedan tidigare har SMHI utfärdat en klass 1-varning för plötslig ishalka i länet i allmänhet och i västra Medelpad i synnerhet på grund av underkylt regn på kalla vägbanor.</p>
      <p>Trafiken är alltså avstängd i båda riktningar förbi olycksplatsen åtminstone fram till halv niotiden, meddelar räddningstjänsten.</p>
    </article>
  </body>
</html>