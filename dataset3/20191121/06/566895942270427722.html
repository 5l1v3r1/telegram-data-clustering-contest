<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2579636/boimos-so-ditinu-zaberut-ternopilska-rodina-z-invalidnistu-ne-mae-de-ziti-z-novonarodzenim-malukom-video"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-21T06:32:00+00:00"/>
    <meta property="og:title" content="&quot;Боїмось, що дитину заберуть&quot;: тернопільська родина з інвалідністю не має де жити з новонародженим малюком (ВІДЕО)"/>
    <meta property="og:description" content="Батьки бояться, що дитину в них заберуть, бо не мають свого житла"/>
  </head>
  <body>
    <article>
      <h1>"Боїмось, що дитину заберуть": тернопільська родина з інвалідністю не має де жити з новонародженим малюком (ВІДЕО)</h1>
      <address><time datetime="2019-11-21T06:32:00+00:00">21 Nov 2019, 06:32</time> by <a rel="author">Андрій Вацик</a></address>
      <p>
        <i>У Тернополі родина, де в обох інвалідність, не мають де жити із новонародженим синочком.</i>
      </p>
      <p>Історія кохання, яка не залишить байдужим нікого. У них обох нелегка доля, з юного віку не знали, що таке любов та підтримка рідних. У неї друга, у нього перша група інвалідності. Та незважаючи на усі життєві негаразди, знайшли один одного та по-справжньому покохали. Юля та Михайло пара, яка не зважаючи на усі стереотипи та заборони відстояли своє право на сім'ю та подружнє життя. Вже близько п'яти років вони чоловік та дружина, а місяць тому стали найщасливішими батьками. У них народився син Іван, та де тепер їм жити та виховувати малюка не знають. Про це у сюжеті <a href="https://www.facebook.com/t1news.tv/videos/2790189651046182/?__xts__%5B0%5D=68.ARAnV6VW-yOdN6M1jBkjoFgpWdRP1lx_uTUG-sfZm1tvOV-CYFxa9mqTjXDNCVsSxrzHSqg564FkjDKsSVoHq1wSyaWZrBLw18vAEbSjbvBtEco_t3StoGfv69WdVqcaR5eP1O2er0foydB1yhA_oEQFlHGNB3NJgH0d1OrReGxa8VkL2GCypzEps9arVB-icEeKScpJnJb3MNRZIQjYrLDAgLD8FRdlScg5kloYP2kA8ALJXG4V1E2rNGnp46WOUVRiU2LPsNxh8EO3Iecm6IFQS49IT1vOIKdDTAdwqeT6Vann2hT4ZhPns9nTP5YuWxGuEg5mQvbwvQqiKfIrSgIYYYL2YHsdXnGIOgh3K4ReMlere3fHOYpeI1cT9VIacoWfGCM&amp;__tn__=-R">Т1 Новини</a>.</p>
      <p>Юлія не може натішитись своїм малятком. Місяць тому вона стала мамою, хоча, зізнається, навіть не сподівалась, що колись народить. У неї 2 група інвалідності і через те, що батьків позбавили батьківських прав, усе свідоме життя перебувала в Петриківському інтернаті.</p>
      <p>А це Михайло. Він живе поруч з інтернатом - у геріатричному пансіонаті. Саме тут вони познайомилась - Юлія і Михайло. У нього теж нелегка доля: 1 група інвалідності, церебральний параліч, а батьків немає - давно загинули. Та незважаючи на усі перепони - їхня любов перемогла. У 2014 році вони стали чоловіком та дружиною. Тоді, з дозволу влади, їм виділили кімнату у пансіонаті. Але тепер, з народженням сина, сім'я потребує справжнього дому чи квартири, аби жити лише втрьох.</p>
      <p>Надсилати кошти можна на картку ПриватБанку: 5168 7573 3170 5394 (Макарик М. І.)</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Ft1news.tv%2Fvideos%2F2790189651046182%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
    </article>
  </body>
</html>