<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/mobilna-telefonija/dogodki-in-obvestila/kaj-si-lahko-obetamo-od-prenosnika-huawei-matebook-15.html?RSSb3f5a541a0b69aa0d0e0681834b45a18"/>
    <meta property="og:site_name" content="Računalniške novice"/>
    <meta property="article:published_time" content="2019-11-21T06:05:00+00:00"/>
    <meta property="og:title" content="Kaj si lahko obetamo od prenosnika Huawei MateBook 15?"/>
    <meta property="og:description" content="Pri podjetju Huawei so lani sprejeli odločitev, da bodo podjetju Apple mešali štrene tudi na področju klasičnih prenosnih računalnikov, saj so predstavili svoj prvi prenosnik."/>
  </head>
  <body>
    <article>
      <h1>Kaj si lahko obetamo od prenosnika Huawei MateBook 15?</h1>
      <address>
        <time datetime="2019-11-21T06:05:00+00:00">21 Nov 2019, 06:05</time>
      </address>
      <p>Pri podjetju Huawei so lani sprejeli odločitev, da bodo podjetju Apple mešali štrene tudi na področju klasičnih prenosnih računalnikov, saj so predstavili svoj prvi prenosnik. Tu je šlo za prenosni računalnik MateBook z zaslonom s 33,8-centimetrsko (13,3-palčno) diagonalo. Prenosnik je bil celo manjši od klasičnega papirja formata A4, in sicer za kar 11 milimetrov, kar je zbudilo veliko zanimanja pri številnih končnih kupcih, vključno s tistimi, ki nikakor ne prisegajo na kompromise.</p>
      <p>Tudi prihajajoči prenosni računalnik Huawei MateBook 15 po vsej verjetnosti ne bo nič drugačen. Ohišje novosti bo namreč izdelano iz kakovostnega aluminija, zaslon pa bo opremljen s tankimi robovi, kar bo pripomoglo k še kompaktnejši obliki. Novinci bodo opremljeni tudi z bogato paleto priključkov, kot so HDMI,  trije vmesniki USB Type-A in en priključek USB Type-C. Po vsej verjetnosti bomo tu našli še vmesnik Thunderbolt 3, kar pomeni, da bo šlo tu za napredno različico.</p>
      <p>Razmerje zaslona glede na robove naj bi znašalo 85 odstotkov, medtem ko bo zaslon ponujal razmerje strani 16 proti 9. Novost bo po vsej verjetnosti opremljena z najnovejšimi Intelovimi procesorji in bo javnosti predstavljena v okviru konference Mobile World Congress 2020. Trenutno pa še ni znano, ali bo na novincu nameščen operacijski sistem Windows 10 ali pa kakšna od odprtokodnih različic operacijskega sistema Linux s prirejenim grafičnim vmesnikom.</p>
      <figure>
        <iframe src="https://www.youtube.com/embed/uqBkuyKUgss" width="640" height="360" data-service="Youtube" scrolling="no"/>
      </figure>
      <footer>Povezave: <a href="http://www.huawei.com/en/?ic_medium=direct&amp;ic_source=surlent">Huawei</a></footer>
    </article>
  </body>
</html>