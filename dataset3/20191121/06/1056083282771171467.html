<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019421/%D8%B1%D9%82%D8%A7%D8%A8%D8%AA-%DB%B5%DB%B2%DB%B2-%D9%87%D8%B2%D8%A7%D8%B1-%D8%AF%D8%A7%D9%88%D8%B7%D9%84%D8%A8-%D8%A2%D8%B2%D9%85%D9%88%D9%86-%D8%A7%D8%B3%D8%AA%D8%AE%D8%AF%D8%A7%D9%85%DB%8C-%D8%B3%D8%A7%D9%84-%DB%B9%DB%B8"/>
    <meta property="og:site_name" content="ایسنا"/>
    <meta property="article:published_time" content="2019-11-21T06:15:13+00:00"/>
    <meta property="og:title" content="رقابت ۵۲۲ هزار داوطلب آزمون استخدامی سال ۹۸"/>
    <meta property="og:description" content="هفتمین آزمون استخدامی مشترک دستگاه‌های اجرایی کشور برای سال ۹۸ از امروز در دو نوبت صبح و عصر برگزار می‌شود و رقابت بیش از ۳۱۹ هزار داوطلب در نوبت صبح این آزمون آغاز شده است."/>
  </head>
  <body>
    <article>
      <h6 class="kicker">از صبح امروز آغاز شد</h6>
      <h1>رقابت ۵۲۲ هزار داوطلب آزمون استخدامی سال ۹۸</h1>
      <address><time datetime="2019-11-21T06:15:13+00:00">21 Nov 2019, 06:15</time> by <a rel="author">طاهره مرادی</a></address>
      <p>هفتمین آزمون استخدامی مشترک دستگاه‌های اجرایی کشور برای سال ۹۸ از امروز در دو نوبت صبح و عصر برگزار می‌شود و رقابت بیش از ۳۱۹ هزار داوطلب در نوبت صبح این آزمون آغاز شده است.</p>
      <p><b>به گزارش ایسنا،</b> هفتمین آزمون استخدامی دستگاه‌های اجرایی کشور برای ۵۲۱ هزار و ۹۷۳ داوطلب از صبح امروز و در دو نوبت صبح وعصر برگزار می‌شود.</p>
      <p>آزمون فوق برای ۲۲ دستگاه اجرایی کشور از جمله وزارت آموزش و پرورش، وزارت بهداشت، سازمان امور عشایری ایران، سازمان زندان‌ها، وزارت  جهاد کشاورزی، سازمان ثبت احوال کشور، وزارت فرهنگ و ارشاد اسلامی، وزارت نیرو، سازمان مدیریت و برنامه ریزی کشور، سازمان ملی بهره وری ایران، مرکز آمار ایران، سازمان نقشه برداری کشور، مرکز آموزش مدیریت دولتی، وزارت علوم، شرکت مادر تخصصی مدیریت منابع آبی ایران، سازمان اداری و استخدامی کشور، شرکت سهامی بیمه ایران، سازمان راهداری و حمل و نقل جاده‌ای، سازمان امور اراضی کشور ، شرکت مهندسی آب و فاضلاب و مادر تخصصی سازمان دامپزشکی کشور از صبح امروز پنجشبنه ۳۰ آبان ماه جاری در دو نوبت صبح و عصر در ۱۸۰ شهر و ۲۷۵ حوزه امتحانی برگزار می‌شود.</p>
      <p>براساس اعلام سازمان سنجش آموزش کشور حوزه‌های امتحانیِ صبح، ساعت ۸ برای تمامی داوطلبان ورود به جلسه بسته شد. در آزمون نوبت صبح یک هزار و ۶۳۸ داوطلب در گروه اول و ۳۱۷ هزار و ۹۰۸ داوطلب در نوبت دوم شرکت کردند. در مجموع ۳۱۹ هزار و ۵۴۶ داوطلب در آزمون فوق رقابت می‌کند که از این تعداد ۱۰۰ هزار و ۸۱۳ نفر مرد و مابقی زن هستند.</p>
      <p>طبق اعلام سازمان  سنجش آموزش کشور در هفتمین آزمون استخدامی مشترک دستگاه‌های اجرایی کشور ۵۲۱ هزار و ۹۷۳ داوطلب شرکت  کردند که از این تعداد ۳۲۰ هزار و ۱۴ داوطلب زن و مابقی مرد هستند.</p>
      <p>براساس این گزارش در نوبت عصر آزمون استخدامی دستگاه‌های اجرایی کشور در گروه دوم ۴۰ هزار و ۹۵۶ نفر و در گروه چهارم ۱۵۴ هزار و ۲۲ نفر و در گروه پنجم ۷۴ هزار و ۴۹ نفر شرکت می‌کنند و درهای ورودی آزمون از ساعت ۱۴ بسته خواهد شد.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98083019448/%D8%A7%D9%85%D9%86%DB%8C%D8%AA-%DA%A9%D8%A7%D9%85%D9%84-%D8%AF%D8%B1-%D8%A8%D8%B1%DA%AF%D8%B2%D8%A7%D8%B1%DB%8C-%D8%A2%D8%B2%D9%85%D9%88%D9%86-%D8%A7%D8%B3%D8%AA%D8%AE%D8%AF%D8%A7%D9%85%DB%8C-%D9%82%D8%B7%D8%B9%DB%8C-%D8%A7%DB%8C%D9%86%D8%AA%D8%B1%D9%86%D8%AA-%D8%A7%D8%AE%D8%AA%D9%84%D8%A7%D9%84%DB%8C-%D8%A7%DB%8C%D8%AC%D8%A7%D8%AF"/>
      </related>
    </article>
  </body>
</html>