<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/formula-1/855450/f1-williams-przed-trudnym-wyborem-czy-warto-dac-szanse-robertowi-kubicy-w-posezo"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-21T06:00:13+00:00"/>
    <meta property="og:title" content="F1: Williams przed trudnym wyborem. Czy warto dać szansę Robertowi Kubicy w posezonowych testach?"/>
    <meta property="og:description" content="1 grudnia Robert Kubica przejedzie ostatni wyścig F1 w barwach Williamsa. Niewykluczone jednak, że później znów wsiądzie do samochodu tej ekipy. Brytyjczycy mogą wykorzystać Kubicę podczas posezonowych testów w Abu Zabi."/>
  </head>
  <body>
    <article>
      <h1>F1: Williams przed trudnym wyborem. Czy warto dać szansę Robertowi Kubicy w posezonowych testach?</h1>
      <address><time datetime="2019-11-21T06:00:13+00:00">21 Nov 2019, 06:00</time> by <a rel="author" href="https://sportowefakty.wp.pl/autor/lukasz-kuczera" target="_blank">Łukasz Kuczera</a></address>
      <h4>1 grudnia Robert Kubica przejedzie ostatni wyścig F1 w barwach Williamsa. Niewykluczone jednak, że później znów wsiądzie do samochodu tej ekipy. Brytyjczycy mogą wykorzystać Kubicę podczas posezonowych testów w Abu Zabi.</h4>
      <related>
        <a href="https://sportowefakty.wp.pl/formula-1/855364/f1-robert-kubica-nie-potrafi-znalezc-sposobu-na-georgea-russella-kiepska-statyst"/>
      </related>
      <p>Wiele wskazuje na to, że przy okazji GP Abu Zabi poznamy ostatnią zagadkę tego sezonu.  ogłosi wówczas, że następcą  w roku 2020 będzie . Natomiast Polak odjedzie swój ostatni wyścig F1 w barwach tej ekipy 1 grudnia.</p>
      <p>Kontrakt Kubicy jest jednak sformułowany tak, że wiąże Polaka z Williamsem do końca roku kalendarzowego. Tymczasem 3 i 4 grudnia w Abu Zabi odbędą się posezonowe testy opon <a href="https://sportowefakty.wp.pl/moto/pirelli">Pirelli</a>. Dla zespołów będzie to też okazja, by sprawdzać ustawienia pod kątem roku 2020.</p>
      <p>
        <b>Russell przetestuje Mercedesa?</b>
      </p>
      <p>W przypadku Williamsa naturalne wydaje się, aby podczas testów modelem FW42 jeździli <a href="https://sportowefakty.wp.pl/formula-1/george-russell">George Russell</a> oraz Nicholas Latifi. Tyle że Russell może zostać wezwany przez <a href="https://sportowefakty.wp.pl/wyscigi-samochodowe/mercedes-amg-petronas-formula-one-team">Mercedesa</a>.</p>
      <p>Niemiecki zespół ma problem ze skompletowaniem kadry na posezonowe jazdy. <a href="https://sportowefakty.wp.pl/wyscigi-samochodowe/lewis-hamilton">Lewis Hamilton</a> ma bowiem zaplanowane spotkania oraz kręcenie reklam dla firmy Petronas, a rezerwowy <a href="https://sportowefakty.wp.pl/wyscigi-samochodowe/esteban-ocon">Esteban Ocon</a> otrzymał zgodę na odbycie testów z <a href="https://sportowefakty.wp.pl/formula-1/renault">Renault</a>. 23-latek będzie reprezentować tę ekipę w roku 2020. Stajnia z Brackley mogła zablokować Oconowi możliwość testowania konkurencyjnej maszyny, ale nie zrobiła tego ze względu na rozwój i dobro jego kariery.</p>
      <p>
        <b>
          <a href="https://sportowefakty.wp.pl/rajdy-samochodowe/855416/motorsport-u-andrzeja-dudy-prezydent-rozmawial-na-temat-przyszlosci-dyscypliny">Czytaj także: Andrzej Duda rozmawiał na temat przyszłości motorsportu</a>
        </b>
      </p>
      <p>Russell, jako podopieczny Mercedesa, już raz testował model W10 w tym sezonie. Miało to miejsce po GP Bahrajnu. Niemcy wykorzystali wtedy fakt, że w Williamsie jazdy odbywał Latifi.</p>
      <p>
        <b>Doświadczenie Kubicy czy dodatkowe godziny dla Latifiego?</b>
      </p>
      <p>Jeśli informacje o testach Russella w Mercedesie potwierdzą się, to Williams stanie przed trudnym wyborem. Będzie mógł oddać więcej sesji Latifiemu albo też oddać samochód Kubicy, choć ten z końcem roku oficjalnie pożegna się z firmą. Każde rozwiązanie ma swoje plusy.</p>
      <p>Latifi w roku 2020 będzie debiutantem i ma niewielkie doświadczenie za kierownicą samochodu F1. Ogranicza się do ledwie kilku sesji testowych i treningowych w barwach Renault, Force India i Williamsa. Dla 24-latka każda godzina spędzona za w kokpicie jest niezwykle cenna.</p>
      <p>Za to Kubica ma doświadczenie i niezwykły zmysł inżynieryjny. Polak jest profesjonalistą i gdyby Williams poprosił go o udział w testach, to nie tylko nie miałby prawa odmówić, ale też w 100 proc. zaangażowałby się w pracę z inżynierami.</p>
      <p>Williams w Abu Zabi będzie mógł po raz ostatni skorzystać ze wskazówek polskiego kierowcy. Biorąc pod uwagę testowanie eksperymentalnych części czy też sprawdzanie nowych ustawień, 34-latek będzie dla inżynierów cenniejszy niż Latifi. Zwłaszcza że spędził w tym sezonie więcej godzin w modelu FW42.</p>
      <p>- Obawiam się, że nie będziemy w stanie ogłosić naszego składu na posezonowe testy, dopóki nie rozpocznie się GP Abu Zabi - przekazała nam Sophie Ogg, rzeczniczka prasowa Williamsa, co zdaje się niejako potwierdzać kontrakt Latifiego w tym zespole.</p>
      <p>
        <b>Kubica skazany na łaskę Williamsa</b>
      </p>
      <p>W Abu Zabi możemy usłyszeć oficjalnie nie tylko o umowie Latifiego w Williamsie, ale może też wyjaśnić się przyszłość Kubicy. W padoku F1 panuje przekonanie, że Polak jest już po słowie z <a href="https://sportowefakty.wp.pl/formula-1/haas-f1-team">Haasem</a> i jeśli na ostatniej prostej nie wydarzy się nic niespodziewanego, to w grudniu powinien być ogłoszony jego transfer.</p>
      <p>Jeśli Kubica dopnie formalności z innym zespołem F1 jeszcze przed testami w Abu Zabi, to teoretycznie mógłby się pojawić w jego barwach na torze Yas Marina. Chociażby po to, żeby uzyskać wyczucie maszyny z roku 2019 i móc je później porównać do wersji z sezonu 2020.</p>
      <p>
        <b>
          <a href="https://sportowefakty.wp.pl/formula-1/855382/f1-brytyjski-fiskus-idzie-zespolom-f1-na-reke-williams-uniknal-podatku-w-wysokos">Czytaj także: Williams uniknął podatku w wysokości 4,1 mln funtów</a>
        </b>
      </p>
      <p>Tyle że odbycie testów w samochodzie innej ekipy będzie wymagać zgody Williamsa, a o to może być trudno. - Robert jest zakontraktowany jako nasz kierowca do końca roku, więc gdyby inna ekipa chciała z niego skorzystać, musiałaby wystąpić z pozwoleniem, a sprawa zostałaby rozpatrzona przez nasz zarząd i prawników - dodała Ogg.</p>
      <p>Krótko mówiąc, szanse na to, że Kubica dostałby od Williamsa zgodę na testy w innym zespole są wręcz zerowe. W F1 to jednak dość częsta praktyka. Przed rokiem <a href="https://sportowefakty.wp.pl/wyscigi-samochodowe/daniel-ricciardo">Daniel Ricciardo</a> nie mógł pojawić się w samochodzie <a href="https://sportowefakty.wp.pl/formula-1/renault">Renault</a> podczas posezonowych jazd, po tym jak nie otrzymał pozwolenia ze strony <a href="https://sportowefakty.wp.pl/wyscigi-samochodowe/infiniti-red-bull-racing">Red Bull Racing</a>.</p>
      <p>
        <a href="https://twitter.com/Kuczer13">Follow @Kuczer13</a>
      </p>
      <p>WP SportoweFakty</p>
    </article>
  </body>
</html>