<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/svit/etnichna-ukrayinka-hrystya-friland-stala-zastupnykom-prem-yer-ministra-kanady.html"/>
    <meta property="og:site_name" content="1NEWS"/>
    <meta property="article:published_time" content="2019-11-21T06:40:33+00:00"/>
    <meta property="og:title" content="Етнічна українка Христя Фріланд стала заступником прем’єр-міністра Канади"/>
    <meta property="og:description" content="Етнічна українка Христя Фріланд стала заступником прем'єр-міністра Канади"/>
  </head>
  <body>
    <article>
      <h1>Етнічна українка Христя Фріланд стала заступником прем’єр-міністра Канади</h1>
      <h2>Прем'єр-міністр Канади Джастін Трюдо представив її генерал-губернатору країни Жюлі Паєтту під час церемонії прийняття присяги сформованого ним нового кабінету міністрів</h2>
      <address>
        <time datetime="2019-11-21T06:40:33+00:00">21 Nov 2019, 06:40</time>
      </address>
      <figure>
        <img src="https://1news.com.ua/wp-content/uploads/2019/11/7-12.jpg"/>
      </figure>
      <p>Колишній міністр закордонних справ Канади Христя Фріланд призначена міністром міжурядових справ Канади, а також отримала посаду заступника прем’єр-міністра.</p>
      <p>Про це повідомляє 1NEWS.</p>
      <p>Прем’єр-міністр Канади Джастін Трюдо представив її генерал-губернатору країни Жюлі Паєтту під час церемонії прийняття присяги сформованого ним нового кабінету міністрів.</p>
      <p>Церемонія проходить в резиденції Паєтт Рідо-Холл в Оттаві.</p>
      <p>Нове Міністерство міжурядових справ Канади займатиметься вирішенням внутрішніх проблем країни. Воно було створено після парламентських виборів, на яких правляча Ліберальна партія Трюдо здобула перемогу, але не змогла отримати більшість голосів виборців. Завданням нового міністерства стане “відновлення національної єдності” шляхом вирішення внутрішніх канадських проблем.</p>
      <p>Фріланд стала десятим в історії Канади заступником прем’єр-міністра. У минулому уряді Трюдо такої посади не було.</p>
      <p>Нагадаємо, 51-річна Христя Фріланд народилася у канадському місті Піс-Рівер у провінції Альберта. Її мати, Галина Хом’як-Фріланд, українка за походженням.</p>
      <p>Журналістську кар’єру Фріланд починала в Україні в якості стрингера Financial Times, The Washington Post і The Economist.</p>
      <p>Джерело: <a href="https://www.unn.com.ua/">УНН</a></p>
    </article>
  </body>
</html>