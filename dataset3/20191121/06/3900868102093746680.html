<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562552/kakokairia-problimata-se-oli-ti-chwra-apo-tis-sfodres-brochoptwseis-egklwbismoi-kai-plimmyres"/>
    <meta property="og:site_name" content="NOOZ."/>
    <meta property="article:published_time" content="2019-11-21T06:52:00+00:00"/>
    <meta property="og:title" content="Κακοκαιρία: Προβλήματα σε όλη τη χώρα από τις σφοδρές βροχοπτώσεις - Εγκλωβισμοί και πλημμύρες"/>
    <meta property="og:description" content="Νέα επιδείνωση αναμένεται να παρουσιάσει ο καιρός από το μεσημέρι της Πέμπτης, ενώ αρκετές είναι οι περιοχές που ήδη αντιμετωπίζουν σημαντικά προβλήματα από τη σφοδρή βροχόπτωση."/>
  </head>
  <body>
    <article>
      <h1>Κακοκαιρία: Προβλήματα σε όλη τη χώρα από τις σφοδρές βροχοπτώσεις - Εγκλωβισμοί και πλημμύρες</h1>
      <address>
        <time datetime="2019-11-21T06:52:00+00:00">21 Nov 2019, 06:52</time>
      </address>
      <p>
        <b>Νέα επιδείνωση αναμένεται να παρουσιάσει ο καιρός από το μεσημέρι της Πέμπτης, ενώ αρκετές είναι οι περιοχές που ήδη αντιμετωπίζουν σημαντικά προβλήματα από τη σφοδρή βροχόπτωση.</b>
      </p>
      <p>Νέα επιδείνωση αναμένεται να παρουσιάσει ο καιρός από το μεσημέρι της Πέμπτης, ενώ αρκετές είναι οι περιοχές που ήδη αντιμετωπίζουν σημαντικά προβλήματα από τη σφοδρή βροχόπτωση.</p>
      <h3>Προβλήματα στη Χαλκιδική</h3>
      <p>Πολλά και σοβαρά προβλήματα προκάλεσε στη Χαλκιδική η κακοκαιρία.</p>
      <p>Μετά από τις πλημμύρες στα Φλογητά, χθες από την έντονη βροχόπτωση, στη περιοχή της Νέας Τριγλίας ένα ταξί παρασύρθηκε από τα νερά και κατέληξε στη θάλασσα. Ευτυχώς ο οδηγός του ταξί κατάφερε να βγει έγκαιρα μόνος του από το όχημα, με άνδρες του Λιμενικού να φτάνουν στο σημείο λίγο αργότερα.</p>
      <p>
        <b>Διαβάστε: <a href="https://www.nooz.gr/greece/1562538/kakokairia-parasyrthike-taxi-kai-katelixe-sti-thalassa-sti-chalkidiki-pics-">Κακοκαιρία: Παρασύρθηκε ταξί και κατέληξε στη θάλασσα στη Χαλκιδική [pics]</a></b>
      </p>
      <figure>
        <img src="https://www.nooz.gr/Multimedia/2019/11/5b0f318f-ce05-4517-aa10-321097b688b7.jpg"/>
      </figure>
      <h3>Κινδύνευσαν παιδιά στην Καβάλα</h3>
      <p>Σοβαρά προβλήματα από τη σφοδρή βροχόπτωση προκλήθηκαν αργά το βράδυ της Τετάρτης στον Νομό Καβάλας και ιδιαίτερα στα ηπειρωτικά του δήμου Παγγαίου, ενώ η πυροσβεστική χρειάστηκε να παρέμβει για την ασφαλή μεταφορά δύο παιδιών από το σπίτι τους.</p>
      <p>Σύμφωνα με την πυροσβεστική, οι γονείς ανησυχούσαν για την ασφάλεια των παιδιών και ζήτησαν τη συνδρομή της υπηρεσίας προκειμένου να μεταφερθούν σε συγγενικό τους σπίτι στο χωριό Πολύστυλο.</p>
      <p>
        <b>Διαβάστε: <a href="https://www.nooz.gr/greece/1562538/kakokairia-parasyrthike-taxi-kai-katelixe-sti-thalassa-sti-chalkidiki-pics-">Προβλήματα από την κακοκαιρία στην Καβάλα - Επιχείρηση μεταφοράς δύο παιδιών [pic]</a></b>
      </p>
      <figure>
        <img src="https://www.nooz.gr/Multimedia/2019/11/33362ce5-c0a2-49c5-8835-d74ac78c1408.jpg"/>
      </figure>
      <h3>Πλημμύρες στον Πύργο</h3>
      <p>Ισχυρές βροχές και καταιγίδες εκδηλώθηκαν όπως αναμενόταν κατά τη διάρκεια της Τετάρτης 20/11 σε πολλές περιοχές της χώρας δίνοντας αξιοσημείωτα ύψη βροχής κυρίως στο Ιόνιο και στην Πελοπόννησο.</p>
      <p>Η κακοκαιρία προκάλεσε σημαντικά προβλήματα στον Πύργο καθώς υπήρξαν πλημμυρισμένοι δρόμοι στο κέντρο της πόλης με την Πυροσβεστική Υπηρεσία να δέχεται κλήσεις για αντλήσεις υδάτων σε αρκετές περιοχές κυρίως στην ανατολική πλευρά της πόλης.</p>
      <p>
        <b>Διαβάστε: <a href="https://www.nooz.gr/greece/1562536/i-kakokairia-sarwse-ton-pyrgo-ileias-pics-">Η κακοκαιρία σάρωσε τον Πύργο Ηλείας [pics]</a></b>
      </p>
      <figure>
        <img src="https://www.nooz.gr/Multimedia/2019/11/e03aad72-8882-4817-9b4b-e27a8353eadd.jpg"/>
      </figure>
      <h3>Κόκκινος χείμαρρος στη Μεσσηνία</h3>
      <p>Σφοδρή κακοκαιρία έπληξε τη Μεσσηνία. Όλος ο κάμπος "πνίγηκε" στα νερά με τις εικόνες να είναι αποκαλυπτικές.</p>
      <p>Η κακοκαιρία χτύπησε ιδιαίτερα τα Αρφαρά όπου σε διάστημα τριών ωρών έπεσαν 104 χιλιοστά βροχής!</p>
      <p>
        <b>Διαβάστε: <a href="https://www.nooz.gr/greece/1562483/messinia-boyliaxe-o-kampos-apo-tis-broches-vid-pics-">Μεσσηνία: "Βούλιαξε" ο κάμπος από τις βροχές [vid,pics]</a></b>
      </p>
      <p>Στο χάρτη που ακολουθεί αποτυπώνονται τα ημερήσια ύψη βροχόπτωσης (έως τις 22:20) όπως αυτά καταγράφηκαν από 348 μετεωρολογικούς σταθμούς του Εθνικού Αστεροσκοπείου Αθηνών / meteo.gr.</p>
      <figure>
        <img src="https://www.nooz.gr/Multimedia/2019/11/7e5229cb-7552-466b-bf05-657c570fb3e3.jpg"/>
      </figure>
      <h3>Νέα επιδείνωση από το μεσημέρι</h3>
      <p>Μετά το μεσημέρι σήμερα, ο καιρός θα παρουσιάσει επιδείνωση από τα νοτιοδυτικά, με βροχές και καταιγίδες που τοπικά θα είναι ισχυρές. Η κακοκαιρία θα πλήξει και την Αττική, καθώς η πρόβλεψη των μετεωρολόγων κάνει λόγο σε ισχυρές βροχές και καταιγίδες, με τα φαινόμενα να είναι έντονα σε ορισμένες περιπτώσεις.</p>
      <p>Νεφώσεις με τοπικές βροχές κυρίως στην Πελοπόννησο και στη Βόρεια Ελλάδα, με εντονότερα φαινόμενα στην Ανατολική Μακεδονία και στη Θράκη, όπου θα εκδηλωθούν και σποραδικές καταιγίδες, αναμένονται έως το μεσημέρι της Πέμπτης, σύμφωνα με τη μετεωρολογική υπηρεσία meteo του Εθνικού Αστεροσκοπείου Αθηνών.</p>
      <p>
        <b>Διαβάστε: <a href="https://www.nooz.gr/greece/1562535/kairos-epideinwsi-me-ischyres-kataigides-ischyres-kataigides-stin-attiki-to-apogeyma-i-prognwsi-toy-saki-arnaoytogloy-vid-">Καιρός: Επιδείνωση με ισχυρές καταιγίδες - Ισχυρές καταιγίδες στην Αττική το απόγευμα - Η πρόγνωση του Σάκη Αρναούτογλου [vid]</a></b>
      </p>
      <related>
        <a href="https://www.nooz.gr/greece/1562535/kairos-epideinwsi-me-ischyres-kataigides-ischyres-kataigides-stin-attiki-to-apogeyma-i-prognwsi-toy-saki-arnaoytogloy-vid-"/>
        <a href="https://www.nooz.gr/greece/1562472/kairos-entoni-brochoptwsi-se-thessaloniki-dyo-gynaikes-apegklwbistikan-sti-chalkidiki-vid-"/>
        <a href="https://www.nooz.gr/greece/1562447/kairos-laspobrochi-kai-ischyres-kataigides-tin-pempti"/>
        <a href="https://www.nooz.gr/greece/1562357/kairos-i-kakokairia-sarwse-ionio-kai-chalkidiki-poy-tha-brexei-simera-vid-"/>
        <a href="https://www.nooz.gr/greece/1562483/messinia-boyliaxe-o-kampos-apo-tis-broches-vid-pics-"/>
      </related>
    </article>
  </body>
</html>