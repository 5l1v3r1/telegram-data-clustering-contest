<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/nacrada-nagaduje-telekanalam-pro-den-pamyati-zhertv-golodomoriv--641362.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-21T06:49:19+00:00"/>
    <meta property="og:title" content="Нацрада нагадує телеканалам про День пам’яті жертв голодоморів"/>
    <meta property="og:description" content="День пам’яті жертв голодоморів відзначається щороку у четверту суботу листопада"/>
  </head>
  <body>
    <article>
      <h1>Нацрада нагадує телеканалам про День пам’яті жертв голодоморів</h1>
      <address>
        <time datetime="2019-11-21T06:49:19+00:00">21 Nov 2019, 06:49</time>
      </address>
      <h4>День пам’яті жертв голодоморів відзначається щороку у четверту суботу листопада</h4>
      <p>Національна рада з питань телебачення та радіомовлення нагадує телеканалам та радіостанція, що необхідність внесення змін у програми 23 листопада – у День пам'яті жертв голодоморів.</p>
      <p>Про це <a href="https://www.nrada.gov.ua/23-lystopada-vshanovuyetsya-pam-yat-zhertv-golodomoriv-v-ukrayini/">повідомляє</a> пресслужба Національної ради України з питань телебачення і радіомовлення.</p>
      <p>Так, відповідно до Указу президента України від 26.11.1998 № 1310/1998 (зі змінами) 23 листопада – День пам’яті жертв голодоморів. Він відзначається щороку у четверту суботу листопада.</p>
      <p>При плануванні програм і передач на цей день пам’яті потрібно керуватися Правилами ведення мовлення на теле- і радіоканалах у дні трауру (скорботи, жалоби) та дні пам’яті, затвердженими рішенням Національної ради від 23.07.2015 № 1146, яке зареєстроване в Міністерстві юстиції України 11.08.2015 за № 967/27412.</p>
      <p>Згідно документу, у день пам’яті мовники зобов’язані:</p>
      <ul>
        <li>поширювати мінімум раз на дві години в ефірному часі інформацію про день пам’яті;</li>
        <li>припинити трансляцію комедійних та еротичних фільмів, гумористичних передач;</li>
        <li>під час телетрансляції розмістити на екрані відповідне стилізоване зображення або палаючу свічку, які є доречними до відповідної події;</li>
        <li>оголосити о 12.00 хвилину мовчання із супроводженням звуку метронома, якщо інше не передбачено відповідним нормативно-правовим актом.</li>
      </ul>
      <p>До слова, за останніми соціологічними дослідженнями, <a href="https://glavcom.ua/news/73-ukrajinciv-zapalyat-cogo-riku-svichku-pamyati-sociologi-640943.html">в Україні 82% громадян вважають, що Голодомор 1932-33 рр. був геноцидом</a> українського народу. <br/>23 листопада в Національному музеї літератури у Києві відбудеться <a href="https://glavcom.ua/specprojects/press_center/kiyan-zaproshuyut-na-blagodiyno-prosvitnicku-akciyu-svichka-pamyati-prisvyachenu-zhertvam-golodomoru-640202.html">мистецька благодійно-просвітницька акція «Свічка пам’яті».</a></p>
      <blockquote>
        <b>  Читайте також <a href="https://glavcom.ua/interviews/lyudmila-grinevich-nezdatnist-pereymenuvati-dnipropetrovsku-oblast-ce-tezh-naslidok-golodomoru-547447.html">Людмила Гриневич: Нездатність перейменувати Дніпропетровську область – це теж наслідок Голодомору</a></b>
      </blockquote>
      <related>
        <a href="https://glavcom.ua/country/culture/nacrada-ogolosila-poperedzhennya-telekanalu-zik-640050.html"/>
        <a href="https://glavcom.ua/news/nacrada-perevirit-telekanal-newsone-cherez-jevromaydanivskih-barig-639948.html"/>
        <a href="https://glavcom.ua/columns/ivannaklimpuscincadze/velika-nacionalna-gidnist-postaje-iz-vidchuttya-gromadyanskogo-obovyazku-vilnoji-lyudini-641255.html"/>
      </related>
    </article>
  </body>
</html>