<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-sensex-trading-on-red-sign-share-market-live-updates-2860901.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-21T06:55:22+00:00"/>
    <meta property="og:title" content="Share Market: सतर्कता के साथ कारोबार कर रहा है शेयर बाजार, Sensex में 10 अंकों की गिरावट"/>
    <meta property="og:description" content="अमेरिका-चीन व्यापार करार को लेकर ताजा चिंताओं के बीच बृहस्पतिवार को शेयर बाजार सतर्क रुख के साथ खुले। शुरुआत में बढ़त के साथ हरे निशान पर खुलने के बाद शेयर बाजार लाल निशान पर कारोबार करने लगा। अभी..."/>
  </head>
  <body>
    <article>
      <h1>Share Market: सतर्कता के साथ कारोबार कर रहा है शेयर बाजार, Sensex में 10 अंकों की गिरावट</h1>
      <address><time datetime="2019-11-21T06:55:22+00:00">21 Nov 2019, 06:55</time> by <a rel="author">लाइव हिन्दुस्तान टीम,नई दिल्ली</a></address>
      <p>अमेरिका-चीन व्यापार करार को लेकर ताजा चिंताओं के बीच बृहस्पतिवार को शेयर बाजार सतर्क रुख के साथ खुले। शुरुआत में बढ़त के साथ हरे निशान पर खुलने के बाद शेयर बाजार लाल निशान पर कारोबार करने लगा। अभी सेंसेक्स 9.87 अंकों की गिरावट के साथ 40,641.77 और निफ्टी 5.55 अंक लुढककर 11,993.55 पर कारोबार कर रहा है। </p>
      <p>आज सुबह सेंसेक्स 41.31 अंक यानी 0.10 प्रतिशत के नुकसान के साथ 40,610.33 अंक पर कारोबार करता दिखा। वहीं, निफ्टी 17.75 अंक यानी 0.15 प्रतिशत के नुकसान से 11,981.35 अंक पर कारोबार करता नजर आया। </p>
      <p><b>इन कंपनी के शेयरों में नजर आई तेजी </b><br/>एलएंडटी, इंडसइंड बैंक, एचसीएल टेक और एसबीआई (SBI) के शेयरों में तेजी नजर आई। </p>
      <p><b>इनमें दिखी गिरावट</b><br/>सेंसेक्स में भारती एयरटेल शुरुआती कारोबार में 1.51 प्रतिशत नीचे आ गया। एक्सिस बैंक, येस बैंक, रिलायंस इंडस्ट्रीज और महिंद्रा एंड महिंद्रा भी नुकसान में कारोबार करते नजर आए। </p>
      <p>कल बुधवार को शेयर बाजार बढ़त के साथ बंद हुआ। सेंसेक्स (Sensex) 181 अंकों की बढ़त के साथ नये रिकॉर्ड लेवल 40,651 और निफ्टी (Nifty) 59 अंकों की तेजी के साथ 11,999.10 के लेवल पर बंद हुआ। कल रिलायंस इंडस्ट्रीज और एयरटेल के शेयरों में तेजी नजर आई।</p>
      <h3>
        <a href="https://www.livehindustan.com/business/story-sensex-ends-on-record-high-on-wednesday-2859474.html">नये रिकॉर्ड लेवल पर बंद हुआ Sensex, रिलायंस के शेयरों में दिखी तेजी</a>
      </h3>
    </article>
  </body>
</html>