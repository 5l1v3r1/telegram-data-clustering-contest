<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/il-patrimonio-dei-fondi-immobiliari-in-italia/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-21T06:30:24+00:00"/>
    <meta property="og:title" content="Il valore dei fondi immobiliari in Italia"/>
    <meta property="og:description" content="Nonostante un clima economico e politico incerto, il settore immobiliare continua ad attrarre capitali e a mantenere risultati interessanti, confermandosi una valida scelta per piccoli e grandi investitori mondiali. Secondo le stime del report “I Fondi immobiliari in Italia e all’estero” il nav dei  fondi italiani dovrebbe crescere a 68,5 miliardi di euro alla fine del 2019, con un incremento del 12,3% sull’anno precedente. Il suo peso sul resto sul mercato europeo è di circa il 10%. A fine 2019 il patrimonio gestito nei principali otto Paesi europei dovrebbe sfiorare i 700 miliardi, che rappresentano un incremento del 9,6% rispetto all’anno precedente. In soli sei anni il suo ammontare è duplicato. Rispetto al 2010 si è moltiplicato per 2,5 volte. Le previsioni per il 2020 vedono un incremento del nav superiore al 10%. L’asset allocation globale è sostanzialmente stabile. Un lieve incremento del residenziale e della logistica, stabile il segmento degli uffici, in contrazione il commerciale. Le prospettive per…"/>
  </head>
  <body>
    <article>
      <h1>Il valore dei fondi immobiliari in Italia</h1>
      <address><time datetime="2019-11-21T06:30:24+00:00">21 Nov 2019, 06:30</time> by <a rel="author">Massimiliano Volpe</a></address>
      <figure>
        <img src="https://www.wallstreetitalia.com/app/uploads/2019/11/template-numero-del-giorno-16-640x450.jpg"/>
      </figure>
      <p>Nonostante un clima economico e politico incerto, il settore immobiliare continua ad attrarre capitali e a mantenere risultati interessanti, confermandosi una valida scelta per piccoli e grandi investitori mondiali.</p>
      <p>Secondo le stime del report “<a href="https://www.scenari-immobiliari.it/shop/i-fondi-immobiliari-in-italia-e-allestero-rapporto-2019/">I Fondi immobiliari in Italia e all’estero</a>” il nav dei  fondi italiani dovrebbe crescere a 68,5 miliardi di euro alla fine del 2019, con un incremento del 12,3% sull’anno precedente.</p>
      <p>Il suo peso sul resto sul mercato europeo è di circa il 10%. A fine 2019 il patrimonio gestito nei principali otto Paesi europei dovrebbe sfiorare i 700 miliardi, che rappresentano un incremento del 9,6% rispetto all’anno precedente. In soli sei anni il suo ammontare è duplicato. Rispetto al 2010 si è moltiplicato per 2,5 volte.</p>
      <p>Le previsioni per il 2020 vedono un incremento del nav superiore al 10%. L’asset allocation globale è sostanzialmente stabile. Un lieve incremento del residenziale e della logistica, stabile il segmento degli uffici, in contrazione il commerciale.</p>
      <p>Le prospettive per il mercato italiano nel 2020, sulla base delle indicazioni raccolte tra le sgr, sono positive e in linea con l’anno precedente. Il patrimonio immobiliare supererà gli ottanta miliardi di euro, che significa raddoppiare i risultati del 2010.</p>
    </article>
  </body>
</html>