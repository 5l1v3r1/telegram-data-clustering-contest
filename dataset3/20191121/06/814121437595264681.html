<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/kosmos/10271788/niezwykle-zjawisko-na-niebie-juz-dzis-intensywny-rozblysk-meteorow-z-roju-alfa-monocerotydy.html"/>
    <meta property="og:site_name" content="Wprost"/>
    <meta property="article:published_time" content="2019-11-21T06:55:00+00:00"/>
    <meta property="og:title" content="Niezwykłe zjawisko na niebie. Już dziś intensywny rozbłysk meteorów z roju alfa Monocerotydy!"/>
    <meta property="og:description" content="W nocy z 21 na 22 listopada na niebie rozegra się przepiękne widowisko, rozjaśniając Ziemię. Naukowcy zapewniają, że deszcz meteorów z roju alfa Monocerotydy będzie bardzo mocny – zobaczymy ponad 400 „świecących śladów”. Zjawisko będzie przez pół godziny widoczne w Polsce."/>
  </head>
  <body>
    <article>
      <h1>Niezwykłe zjawisko na niebie. Już dziś intensywny rozbłysk meteorów z roju alfa Monocerotydy!</h1>
      <address>
        <time datetime="2019-11-21T06:55:00+00:00">21 Nov 2019, 06:55</time>
      </address>
      <p>
        <b>W nocy z 21 na 22 listopada na niebie rozegra się przepiękne widowisko, rozjaśniając Ziemię. Naukowcy zapewniają, że deszcz meteorów z roju alfa Monocerotydy będzie bardzo mocny – zobaczymy ponad 400 „świecących śladów”. Zjawisko będzie przez pół godziny widoczne w Polsce.</b>
      </p>
      <p>Radiant, czyli obszar na sferze niebieskiej, w którym przecinają się przełożone wstecz pozorne drogi meteorów należące do danego roju, w tym wypadku leżał będzie w pobliżu gwiazdy Procjon, blisko granic konstelacji Jednorożca.</p>
      <p>Rój alfa Monocerotydów odkryty został po raz pierwszy w nocy z 20 na 21 listopada 1925 roku przez amerykańskiego obserwatora F. T. Bradleya. Obecnie od dłuższego już czasu rój ten obserwuje dwóch naukowców – Peter Jenniskens, naukowiec z Instytutu SETI i NASA Ames Research Center oraz Esko Lyytinen z fińskiej sieci bolidowej. Deszcz z tego roju zazwyczaj ukazuje nam jedynie kilka zjawisk na niebie. Tym razem dojdzie do ogromnej „ulewy” meteorytów. Do podobnego „wybuchu” dochodziło wcześniej w 1925, 1935, 1985 i 1995 roku. Do 1995 roku nikt jednak nie był w stanie przewidzieć, że dojdzie do roju.</p>
      <p>Jeżeli na niebie będą panowały podobne warunki, jak w 1995 roku, według naukowców spodziewać się możemy do siedmiu meteorów na minutę. Zjawisko będzie najlepiej widoczne z Ameryki Południowej, wschodniej Ameryki Północnej, zachodniej Europy i północno-zachodniej Afryki.</p>
      <h3>Jak oglądać deszcz meteorów?</h3>
      <p>Do tej pory nie jest znane źródło alfa Monocerotydów, jednak naukowcy podejrzewają, że odpowiada za nie kometa, która krąży wokół Słońca z okresem 500 lat. Niedawno zostawiła ona na swojej orbicie wąską, jednak gęstą warstwę kosmicznego gruzu. Według Jenninkensa i Lyytninena, Ziemia naruszy tę pozostałość nocą z 21 na 22 listopada, a maksimum roju przypadnie na godzinę 4:50 czasu UT 22 listopada. Szczytowa aktywność potrwa od 15 do 40 minut, więc naukowcy zalecają, aby obserwację rozpocząć nie później niż o godzinie 4:15 UT 22 listopada (lub 23:15 czasu EST w dniu 21 listopada). W przypadku Europy, jej mieszkańcy będą mieli szansę zobaczyć część roju na godzinę lub dwie przed świtem. Naukowcy zaznaczają, że w obserwacjach nie będzie przeszkadzał Księżyc, ponieważ będzie słabnąć. Podpowiadają, że aby najlepiej widzieć zjawisko należy znaleźć otwartą przestrzeń z dala od miasta, która zapewni nam szeroki widok nieba. Nie będziemy potrzebować lornetki ani teleskopu, aby cieszyć się widokiem.</p>
      <related>
        <h4>Czytaj także:</h4>
        <a href="https://www.wprost.pl/kosmos/10271535/mrowki-i-weze-na-marsie-profesor-pokazal-dowody.html"/>
      </related>
      <footer>Źródło: <a href="http://www.cnn.com/">CNN</a></footer>
    </article>
  </body>
</html>