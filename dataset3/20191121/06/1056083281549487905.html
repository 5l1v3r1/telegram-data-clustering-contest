<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019419/%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%D9%85%D8%AD%DA%A9%D9%88%D9%85%DB%8C%D8%AA-%D8%A7%D8%BA%D8%AA%D8%B4%D8%A7%D8%B4%D8%A7%D8%AA-%D8%A7%D8%AE%DB%8C%D8%B1-%D8%B1%D9%88%D8%B2-%D8%AF%D9%88%D8%B4%D9%86%D8%A8%D9%87-%D8%AF%D8%B1-%D8%AA%D9%87%D8%B1%D8%A7%D9%86-%D8%A8%D8%B1%DA%AF%D8%B2%D8%A7%D8%B1"/>
    <meta property="og:site_name" content="ایسنا"/>
    <meta property="article:published_time" content="2019-11-21T06:10:12+00:00"/>
    <meta property="og:title" content="‌راهپیمایی محکومیت اغتشاشات اخیر روز دوشنبه ‌در ‌تهران برگزار می‌شود"/>
    <meta property="og:description" content="ایسنا/تهران رییس شورای هماهنگی تبلیغات اسلامی استان تهران گفت: راهپیمایی محکومیت اغتشاشات در شهر تهران روز دوشنبه ۴ آذرماه ۹۸ از ساعت ۹:۳۰ صبح در مقابل میدان امام حسین(ع) تجمع آغاز و به سمت میدان شهدا تظاهرات خواهند کرد."/>
  </head>
  <body>
    <article>
      <h6 class="kicker">‌رییس شورای هماهنگی تبلیغات اسلامی تهران خبر داد</h6>
      <h1>‌راهپیمایی محکومیت اغتشاشات اخیر روز دوشنبه ‌در ‌تهران برگزار می‌شود</h1>
      <address><time datetime="2019-11-21T06:10:12+00:00">21 Nov 2019, 06:10</time> by <a rel="author">زهرا حبیب پور</a></address>
      <p>ایسنا/تهران رییس شورای هماهنگی تبلیغات اسلامی استان تهران گفت: راهپیمایی محکومیت اغتشاشات در شهر تهران روز دوشنبه ۴ آذرماه ۹۸ از ساعت ۹:۳۰ صبح در مقابل میدان امام حسین(ع) تجمع آغاز و به سمت میدان شهدا تظاهرات خواهند کرد.</p>
      <p>‌حجت الاسلام سید محسن محمودی صبح پنجشنبه در جمع خبرنگاران حاضر در شورای هماهنگی تبلیغات اسلامی شهرستان ورامین از راهپیمایی مردم بابصیرت و انقلابی شهر تهران در محکومیت اشرار و آشوبگران خبر داد و افزود: درپی حرکات شوم آشوبگران و اغتشاشگران در تخریب اموال عمومی و توهین به مقدسات مردم شریف و انقلابی شهر تهران راهپیمایی خواهند کرد.</p>
      <p>وی ادامه داد: کشور ما هم اکنون در شرایط حساسی قرار دارد، فتنه ای در کشور رخ داد و دشمنان خارجی و منافقین با موج سواری با جنایات مشمئز کننده اغتشاشگران همنوایی کردند و دیدیم این خسارات به نظام و مردم چه ضربه ای وارد کرد.</p>
      <p>رییس شورای هماهنگی تبلیغات اسلامی استان تهران افزود: اتفاقات تلخ روزهای گذشته مانند جسارت به حریم مساجد و آتش زدن قرآن و مثله کردن مدافعان امنیت واقعا دردناک بود و به همین جهت در شهر تهران راهپیمایی محکومیت اغتشاشات اخیر و حمایت از مقام معظم رهبری و پیگیری مطالبات به حق مردم برگزار می‌شود.</p>
      <p>حجت الاسلام محمودی یادآور شد: راهپیمایی محکومیت اغتشاشات در شهر تهران روز دوشنبه ۴ آذرماه ۹۸ از ساعت ۹:۳۰ صبح در میدان امام حسین(ع) تجمع آغاز و به سمت میدان شهدا تظاهرات خواهند کرد.</p>
      <p>انتهای پیام</p>
    </article>
  </body>
</html>