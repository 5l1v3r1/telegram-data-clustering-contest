<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/hristijanite-otbeljazvat-vavedenie-bogorodichno.html"/>
    <meta property="og:site_name" content="bTV Новините"/>
    <meta property="article:published_time" content="2019-11-21T06:45:00+00:00"/>
    <meta property="og:title" content="Християните отбелязват Въведение Богородично"/>
    <meta property="og:description" content="21 ноември е Ден на християнското семейство"/>
  </head>
  <body>
    <article>
      <h1>Християните отбелязват Въведение Богородично</h1>
      <h2>21 ноември е Ден на християнското семейство</h2>
      <address><time datetime="2019-11-21T06:45:00+00:00">21 Nov 2019, 06:45</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Християните отбелязват днес Въведение Богородично. Празникът се почита и като Ден на християнското семейство.  </p>
      <p>Според Светото писание на този ден 3-годишната Мария е заведена от родителите си Свети Йоаким и Света Анна в Йерусалимския храм, за да служи на Бога. Преданието гласи, че родителите ѝ били изпълнили обещанието, което дали пред Бога, още преди тя да се роди.</p>
      <p>Поставена на първото стъпало, малката Мария сама изкачила 15-те стъпала до входа на храма.</p>
      <p>На Въведение Богородично православната църква препоръчва на родителите да водят децата си на богослужение, да им разказват за вярата и за библейските събития.</p>
      <p>По това какво е времето на днешния ден народът пък гадае какво ще е то през цялата следваща година. Ако времето е топло и слънчево, зимата ще е люта, лятото ще е сухо, а плодородието – слабо. Ако вали дъжд или сняг, зимата ще е снежна, лятото – дъждовно, а реколтата – богата.</p>
      <p>В този ден от Коледните пости е разрешено да се яде риба.</p>
    </article>
  </body>
</html>