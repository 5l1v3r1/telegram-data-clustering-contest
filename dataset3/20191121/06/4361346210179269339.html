<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/kokeny-attila-a-keringo-pletykakrol-nem-hagytam-el-a-nejem/187051"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-21T06:45:00+00:00"/>
    <meta property="og:title" content="Kökény Attila a keringő pletykákról: Nem hagytam el a nejem"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Kökény Attila a keringő pletykákról: Nem hagytam el a nejem</mark>
      </h1>
      <address><time datetime="2019-11-21T06:45:00+00:00">21 Nov 2019, 06:45</time> by <a rel="author">uv</a></address>
      <p>
        <b>Nyár vége óta kering a hír: Kökény Attila elköltözött otthonról. Az énekes elsőként a Borsnak cáfolta a házassági válságáról szóló pletykát. </b>
        <b>Nyár vége óta kering a hír: Kökény Attila elköltözött otthonról. Az énekes elsőként a Borsnak cáfolta a házassági válságáról szóló pletykát.</b>
      </p>
      <p>Sárm, humor, szárnyaló hang, lírai dalok – ettől a legfagyosabb női szív is felolvad. Kökény Attila is jól tudja ezt, akit körülrajonganak a nők. Hétvégi koncertjén a Bors munkatársa is szemtanúja volt a színpad előtt álló, csillogó szemű hölgykoszorúnak, amely csordultig megtöltötte a hangulatos budai bisztrót.</p>
      <figure>
        <img src="http://media.borsonline.hu/cikk/20/192658/gallery-picture/645w/2030789_kokenyattila1.jpg"/>
        <figcaption>Jó hangulatú koncertet adott Attila a hétvégén</figcaption>
      </figure>
      <p>– Valóban kilencvenkilenc százalékig hölgyek járnak a fellépéseimre – mesélte lapunknak az énekes, aki szerint az előadói lét megköveteli az ártatlan flörtölést is. – Kacsintga­-tok, megsimítom őket, mert a hang mellett, azt gondolom, legalább annyira fontos a közvetlenség és maga az ember is.</p>
      <p>Kökény a színpadon állva nap mint nap komoly kísértésnek van kitéve. De vajon hogyan kezeli a csábításokat a háromgyermekes édesapa, akiről nemrégiben felröppent a hír: elhagyta a feleségét és a családját.</p>
      <figure>
        <img src="http://media.borsonline.hu/cikk/20/192658/big-lead/650x360/2030021_screen-shot-2019-11-20-at-174600.jpg"/>
      </figure>
      <p>– Én is hallottam ezt a pletykát, de Arankával mi huszonkét éve kitartunk egymás mellett jóban-rosszban. Nem hagytam el, nem költöztem külön. Eladtuk a házunkat, és együtt költöztünk ideiglenesen szállodába, talán ezt érthették félre. Ami pedig a kísértést illeti, meg kell tartani a három lépés távolságot. Egy egészséges férfi természetesen észreveszi a szép nőt, és el tudna csábulni, de ha valaki a családot és a békét akarja, a flörtnél nem megy tovább – vallotta őszintén a zenész, aki szerint ha hűtlen és csajozós lenne, az már rég kiderült volna. <br/>De a legnagyobb visszatartóerő számára a lánya, Aranka.</p>
      <p>– Ha kikezdenék valakivel, nyilván nem egy korombélivel tenném. De hát a lányom húszéves, kész nő! Mégis hogy nézne ki, hogy egy vele egyidős­sel kikezdek? Nem tudnék megállni Arankával szemben úgy, hogy megcsaltam az édesanyját. Azt gondolom, egy férfinak tudnia kell türtőztetnie magát – szögezte le Kökény, aki alig várja, hogy végre nagypapa lehessen.</p>
    </article>
  </body>
</html>