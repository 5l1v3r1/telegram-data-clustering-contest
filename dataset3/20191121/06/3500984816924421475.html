<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://elektrickevozy.cz/clanky/byton-da-kupujicim-dva-roky-dobijeni-zdarma"/>
    <meta property="og:site_name" content="ElektrickeVozy.cz"/>
    <meta property="article:published_time" content="2019-11-21T06:17:56+00:00"/>
    <meta property="og:title" content="Byton dá kupujícím dva roky dobíjení zdarma"/>
    <meta property="og:description" content="Bonus v podobě možnosti dobíjet zdarma je při koupi elektromobilu lákadlem, které může rozhodnout ve prospěch jedné značky oproti konkurenci."/>
  </head>
  <body>
    <article>
      <h1>Byton dá kupujícím dva roky dobíjení zdarma</h1>
      <address><time datetime="2019-11-21T06:17:56+00:00">21 Nov 2019, 06:17</time> by <a rel="author">Jakub Mokříš</a></address>
      <p>
        <b>Bonus v podobě možnosti dobíjet zdarma je při koupi elektromobilu lákadlem, které může rozhodnout ve prospěch jedné značky oproti konkurenci.</b>
      </p>
      <figure>
        <img src="https://elektrickevozy.cz/wp-content/uploads/2019/06/byton-displej-768x432.jpg"/>
      </figure>
      <p>Tip: <a href="https://elektrickevozy.cz/clanky/byton-odhaluje-futuristicky-interier-sveho-elektrickeho-suv">Byton odhaluje futuristický interiér svého elektrického SUV</a></p>
      <p>Čínský Byton oznámil, že ve spolupráci s firmou Electrify America, poskytne americkým zákazníkům nabíjení zdarma po dobu dvou let. Doba každého nabíjení však nesmí přesáhnout 30 minut a platí to pouze pro stejnosměrné rychlonabíjecí stanice Electrify America. Nabídka to není špatná a 30 minut zaručí, že Bytony nebudou u nabíječky stát zbytečně dlouho a blokovat ji pro ostatní. V případě Level 2 nabíječek bude limit 60 minut.</p>
      <p>Byton M-Byte bude v prodeji nejdříve někdy koncem roku 2021. Tou dobou by už po celé USA mělo být kolem 3 500 nabíječek s výkonem 150 kW a více, které budou rozmístěny na více než 800 lokacích.</p>
      <p>S podobnou nabídkou přišla i Tesla, která ji čas od času obnovuje (aktuálně platí pro Model X a Model S). Jenže v případě Tesly je nabíjení na Superchargerech bez omezení jak času na nabíječce, tak i doby, po kterou může zákazník možnosti využívat. Platí zkrátka doživotně.</p>
      <footer>Zdroj: <a href="https://electrek.co/2019/11/20/byton-will-give-its-customers-two-years-of-free-30-minute-dc-fast-charging/">electrek</a></footer>
    </article>
  </body>
</html>