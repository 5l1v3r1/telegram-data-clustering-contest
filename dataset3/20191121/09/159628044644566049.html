<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/egitim/egitim-genel/gelecegin-dis-hekimleri-beyaz-onluklerini-giydi/"/>
    <meta property="og:site_name" content="Denizli Haber"/>
    <meta property="article:published_time" content="2019-11-21T09:36:00+00:00"/>
    <meta property="og:title" content="Geleceğin diş hekimleri beyaz önlüklerini giydi"/>
    <meta property="og:description" content="Pamukkale Üniversitesi (PAÜ) Diş Hekimliği Fakültesi’nde, “2019-2020 Eğitim-Öğretim Yılı Beyaz Önlük Giyme Töreni” yapıldı. Diş hekimliği eğitimine bu yıl başlayan birinci sınıf öğrencileri düzenlenen törenle beyaz önlüklerini giydi."/>
  </head>
  <body>
    <article>
      <h1>Geleceğin diş hekimleri beyaz önlüklerini giydi</h1>
      <h2>Pamukkale Üniversitesi (PAÜ) Diş Hekimliği Fakültesi’nde, “2019-2020 Eğitim-Öğretim Yılı Beyaz Önlük Giyme Töreni” yapıldı. Diş hekimliği eğitimine bu yıl başlayan birinci sınıf öğrencileri düzenlenen törenle beyaz önlüklerini giydi.</h2>
      <address><time datetime="2019-11-21T09:36:00+00:00">21 Nov 2019, 09:36</time> by <a rel="author">Haber Merkezi</a></address>
      <p>Pamukkale Üniversitesi Diş Hekimiği Fakültesi’nde bu yıl eğitime başlayan birinci sınıf öğrencileri düzenlenen törenle beyaz önlüklerini giydi. Prof. Dr. Hüseyin Yılmaz Kongre ve Kültür Merkezi Konferans Salonunda düzenlenen törene, Pamukkale Üniversitesi Rektörü Prof. Dr. Hüseyin Bağ, Rektör Yardımcıları Prof. Dr. Osman Çiftçi, Prof. Dr. Rafet Kılınçarslan, Prof. Dr. Erdinç Duru, Genel Sekreter Prof. Dr. Mehmet Ali Sarı, fakültelerin dekanları, PAÜ Hastaneleri Başhekimi Prof. Dr. İbrahim Türkçüer, Sağlık Bilimleri Enstitüsü Müdürü Prof. Dr. Hakan Akça, Denizli Ağız ve Diş Sağlığı Hastanesi Başhekimi Dt. İlgin Revna Kaytan ile çok sayıda öğretim üyesi, öğrenci ve aileleri katıldı.</p>
      <figure>
        <img src="https://www.denizlihaber.com/medya/2019/11/denizli-di%C5%9F-hekimlgi-haber2.jpg"/>
      </figure>
      <p>Saygı duruşu ve İstiklal marşı okunması ile başlayan tören, PAÜ Diş Hekimliği Fakültesi öğrencilerinin sergilediği halkoyunları gösterisi ve mini konser ile devam etti. Törenin açılış konuşmalarında ilk olarak kürsüye Diş Hekimliği Fakültesi Dekanı Prof. Dr. Hayati Murat Akgül geldi. Ardından PAÜ Rektörü Prof. Dr. Hüseyin Bağ da katılımcıları ve öğrencileri selamlayan bir konuşma yaptı.</p>
      <figure>
        <img src="https://www.denizlihaber.com/medya/2019/11/denizli-di%C5%9F-hekimlgi-haber.jpg"/>
      </figure>
      <p><b>108 DİŞ HEKİMİ ADAYI BEYAZ ÖNLÜĞÜNÜ GİYDİ</b><br/>Açılış konuşmalarının ardından, 2019-2020 Eğitim Öğretim yılında ikincisi gerçekleştirilen Beyaz Önlük Giyme Töreninde; eğitime bu sene başlayan 108 diş hekimi adayı öğrenciye, öğretim üyeleri beyaz önlüklerini giydirdi. Törende ilk önlükleri Diş Hekimliği Birinci sınıf öğrencilerinden Anıl Umurbek ve Esra Yıldırım’a Rektör Prof. Dr. Hüseyin Bağ giydirdi.</p>
      <figure>
        <img src="https://www.denizlihaber.com/medya/2019/11/denizli-di%C5%9F-hekimlgi-haber1.jpg"/>
      </figure>
    </article>
  </body>
</html>