<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/siatkowka/855479/lsk-byla-prezes-chemika-police-zatrzymana-przez-cba"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-21T09:05:32+00:00"/>
    <meta property="og:title" content="LSK. Była prezes Chemika Police zatrzymana przez CBA"/>
    <meta property="og:description" content="W czwartek Centralne Biuro Antykorupcyjne zatrzymało byłą prezes Chemika Police, a także jednego z byłych dziennikarzy telewizyjnych. Zdaniem prokuratury przed czterema laty oboje przywłaszczyli blisko 200 tysięcy złotych."/>
  </head>
  <body>
    <article>
      <h1>LSK. Była prezes Chemika Police zatrzymana przez CBA</h1>
      <address><time datetime="2019-11-21T09:05:32+00:00">21 Nov 2019, 09:05</time> by <a rel="author" href="https://sportowefakty.wp.pl/autor/mateusz-kozanecki" target="_blank">Mateusz Kozanecki</a></address>
      <h4>W czwartek Centralne Biuro Antykorupcyjne zatrzymało byłą prezes Chemika Police, a także jednego z byłych dziennikarzy telewizyjnych. Zdaniem prokuratury przed czterema laty oboje przywłaszczyli blisko 200 tysięcy złotych.</h4>
      <related>
        <a href="https://sportowefakty.wp.pl/siatkowka/855468/siatkowka-pourya-fayazi-wspomina-spiecie-z-michalem-kubiakiem-obrazil-iran-i-wsz"/>
      </related>
      <p>Zatrzymani to radca prawny, która pełniła w przeszłości funkcję prezesa Chemika Police, a także była radną do Sejmiku Województwa Zachodniopomorskiego. Druga osoba to były dziennikarz telewizyjny.</p>
      <p>Prokuratura Krajowa wydała komunikat, w którym podaje, że zatrzymani działali na szkodę <a href="https://sportowefakty.wp.pl/siatkowka/chemik-police">KPS Chemik Police</a>. W 2015 roku przywłaszczyli 184500 zł, poprzez zawieranie fikcyjnych umów, które nigdy nie zostały wykonane.</p>
      <p>"Chodziło o rzekome usługi polegające na przygotowaniu analiz meczów czy z zakresu marketingu i public relations. Na podstawie wystawionych faktur klub sportowy wypłacał pieniądze na rzecz podmiotu gospodarczego, pomimo że nie wykonywał on usług wskazanych w fakturach na rzecz klubu" - czytamy w komunikacie.</p>
      <p>Co więcej, część przywłaszczonych pieniędzy, wykorzystano na sfinansowanie kampanii wyborczej przed wyborami parlamentarnymi w 2015 roku.</p>
      <p>"Po zakończeniu przez prokuratora czynności z osobami zatrzymanymi, zostanie podjęta decyzja w przedmiocie środków zapobiegawczych" - dodała Prokuratura Krajowa.</p>
      <p>Zatrzymani usłyszą zarzuty przywłaszczenia mienia. Do tej pory w sprawie zatrzymano już 19 osób. Jak poinformowało CBA, śledztwo ma charakter rozwojowy.</p>
      <p><b>Czytaj także:</b><br/>- <a href="https://sportowefakty.wp.pl/siatkowka/855413/liga-mistrzyn-agnieszka-kakolewska-i-magdalena-stysiak-pomogly-savino-del-bene-s">Liga Mistrzyń: Agnieszka Kąkolewska i Magdalena Stysiak pomogły Savino Del Bene Scandicci podbić Stambuł</a><br/>- <a href="https://sportowefakty.wp.pl/siatkowka/855458/plusliga-problem-asseco-resovii-rzeszow-jest-zlozony-to-nie-tak-ze-zawodzi-jeden">Problem Asseco Resovii Rzeszów jest złożony. "To nie tak, że zawodzi jeden element"</a></p>
      <p>WP SportoweFakty</p>
    </article>
  </body>
</html>