<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/sztarsztorik/innen-mar-csak-a-temetobe-szeretnek-menni-szilagyi-istvan-otthona/lr3gps6"/>
    <meta property="og:site_name" content="Blikk.hu"/>
    <meta property="article:published_time" content="2019-11-21T09:32:23+00:00"/>
    <meta property="og:title" content="„Innen már csak a temetőbe szeretnék menni” – Ilyen állapotok uralkodnak Szilágyi István otthonában"/>
    <meta property="og:description" content="Az egykor szebb időket is megélt színésszel a Story magazin készített interjút rákoscsabai otthonában, amit most el is veszíthet az idős színész és családja, amennyiben nem tudják a törlesztőrészeteket fizetni."/>
  </head>
  <body>
    <article>
      <h1>„Innen már csak a temetőbe szeretnék menni” – Ilyen állapotok uralkodnak Szilágyi István otthonában</h1>
      <address><time datetime="2019-11-21T09:32:23+00:00">21 Nov 2019, 09:32</time> by <a rel="author" href="https://www.blikk.hu/szerzo/lendvai-andras" target="_blank">Lendvai András</a></address>
      <p>
        <i>
          <b>Az egykor szebb időket is megélt színésszel a <a href="https://www.facebook.com/storymagazin/">Story magazin</a> készített interjút rákoscsabai otthonában, amit most el is veszíthet az idős színész és családja, amennyiben nem tudják a törlesztőrészeteket fizetni.</b>
        </i>
      </p>
      <p>Sokak gyerekkorában játszott kiemelt szerepet a színész, aki olyan klasszikusokban volt látható, mint a <b>Tenkes kapitánya, a Bors című sorozat, valamint a Keménykalap és krumpliorr</b>, ahol az utca hímondóját, Lópici Gáspárt alakította.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>A színészen nyomot hagyott az a rengeteg megpróbáltatás, amin keresztülment és megy jelenleg is, de a szeméből a régen látható csillogás mára sem tűnt el.</p>
      <p>
        <i>Bármilyen hétköznapi ember megmondhatja, az élettér, ahol a színész, valamint felesége Jolán és fiuk, Péter él, alkalmatlan a normális életre. A fürdőszobában a kád szinte használhatatlan, a lakás nagy részében omlik a vakolat, a fényért egy kislámpa felel, a fűtés pedig nem remekel: amint elfogy a fa a tűzről, fogvacogtató hideg járja be a szegényes lakrészt.</i>
      </p>
      <p>Felvetődött a kérdés, hogy István vajon elégedett-e így az életével, ám ő ha tehetné, sem menne vissza az időben, hogy valamit esetleg másképpen csináljon.</p>
      <p>
        <i>Azt mondanám, nem, köszönöm, nem. Így volt ez kerek. A sors akarta, hogy a dolgok így történjenek velem és velünk. Már nehezen mozgok, fáj mindenem, de egy vágyam azért van. Innen már csak a temetőbe szeretnék menni, nem pedig az utcára, a hajléktalanok közé. Talán még megkönyörülnek rajtunk...</i>
      </p>
      <p>A szörnyű körülmények ellenére ez az otthon legalább az övék. De csak egyelőre, mivel van egy 7 milliós banki hitelük, amit éveken keresztül folyamatosan fizettek, de <b>a tartozás ez idő alatt 25 milliósra duzzadt</b>. A hiteltörlesztést pedig kettejük nyugdíjából lehetetlen fizetni.</p>
      <p>Szilágyi István 50 éve él már együtt a feleségével Jolánnal, akivel a szerény körülmények között is nagy szeretetben óvják és vigyázzák egymást.</p>
      <p>Nem túl sok jó jutott a családnak az elmúlt időszakban sem, a hírek szerint évekkel ezelőtt <a href="https://www.blikk.hu/sztarvilag/sztarsztorik/igy-nez-ki-a-megvert-szilagyi-istvan-miutan-kiengedtek-a-korhazbol/6hnqy0p">az idős színészt több alkalommal is megverte a fia, Péter</a>, akit emiatt hét hónapot ült előzetesben. Jolán szerint a fia mindig is jó gyerek volt, így biztos benne, hogy nem történt ilyen.</p>
      <p>Most<b> a hiteltartozás miatt áll fenn a veszély, hogy a bank elveszi a házat</b>, így utcára kerülnek. A pár mégis bizakodó, mivel néhány napja egyeztettek a bankkal, amely vélhetően hajlandó lesz a törlesztés összegét a felére csökkenteni, amit az idős pár ki tud fizetni. Amennyiben Péternek is sikerülne rövid időn belül munkát találnia, a helyzet tovább javulna – utóbbiért vélhetően egy egész ország szorít.</p>
    </article>
  </body>
</html>