<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/718954/annullata-premiere-the-banker"/>
    <meta property="og:site_name" content="iPhone Italia"/>
    <meta property="article:published_time" content="2019-11-21T09:25:52+00:00"/>
    <meta property="og:title" content="Apple annullata la premiere del film “The Banker”"/>
    <meta property="og:description" content="Annullata la premier del film The Banker il cui arrivo su Apple TV+ era previsto per fine dicembre. Problemi all'orizzonte?"/>
  </head>
  <body>
    <article>
      <h1>Apple annullata la premiere del film “The Banker”</h1>
      <address>
        <time datetime="2019-11-21T09:25:52+00:00">21 Nov 2019, 09:25</time>
      </address>
      <p>Anche se al momento Apple TV+ si sta affidando per lo più alle serie, il catalogo di contenuti originali prevede anche l’arrivo di diversi film. Tra questi c’è <a href="https://www.iphoneitalia.com/717681/the-banker-trailer-apple">The Banker</a>, che però sembra stia attraversando alcuni problemi che ne mettono a rischio il lancio.</p>
      <p><b>The Banker</b> è un film con protagonisti Samuel L. Jackson e Anthony Mackie, che narra la storia vera di Bernard Garrett (Anthony Mackie) e Joe Morris (Samuel L. Jackson), due imprenditori afroamericani che cercano di combattere i pregiudizi razziali nei difficili anni ’60.</p>
      <p>Il film doveva essere presentato questa sera in anteprima all’AFI Fest, ma la premiere è stata annullata. Inizialmente, il film doveva uscire nelle sale cinematografica il 6 dicembre per poi arrivare su Apple TV+ all’inizio del 2020. Tuttavia, a causa di alcuni problemi, <b>Apple avrebbe deciso di sospenderne il lancio</b>, almeno per il momento.</p>
      <p>Ecco cosa riporta <a href="https://deadline.com/2019/11/unforseen-developments-force-afi-fest-cancellation-of-closing-film-apples-the-banker-marriage-story-will-replace-tomorrow-night-1202791283/">Deadline</a>:</p>
      <blockquote>Ci è stato detto da fonti interne che i piani di lancio sono ora in sospeso, mentre Apple fa una pausa di riflessione e indaga su accuse recentemente scoperte e potenzialmente dannose che sono emerse da un membro della famiglia del compianto Bernard Garrett Sr., l’uomo che Anthony  Mackie interpreta in questa vera storia ambientata nel 1963.</blockquote>
      <p>Anche <b>Apple</b> ha rilasciato una dichiarazione:</p>
      <blockquote>Abbiamo acquistato The Banker all’inizio di quest’anno perché siamo rimasti commossi dalla storia divertente ed educativa del film sul cambiamento sociale e l’alfabetizzazione finanziaria. La scorsa settimana alcune preoccupazioni riguardanti il ​​film sono state portate alla nostra attenzione. Insieme ai registi, abbiamo bisogno di un po’ di tempo per esaminare queste questioni e determinare cosa fare con i prossimi step. Alla luce di ciò, non presenteremo più The Banker all’AFI Fest.</blockquote>
      <p>In pratica, sembra che ci siano dei nuovi documenti  finanziari che metterebbero in cattiva luce Bernard Garrett Sr., rispetto al ritratto fatto nel film e fino ad oggi noto.</p>
      <p><b>AGGIORNAMENTO:</b> Hollywood Report spiega che dietro la decisione presa da Apple ci sarebbero anche delle <b>accuse di abusi sessuali</b>. Cynthia e Sheila Garrett sostengono di essere state aggredite dal fratellastro Bernard Garrett Jr., figlio del protagonista del film. Le due avevano 15 anni in meno rispetto a Bernard quando lui ne abusò sessualmente per alcuni anni. Cynthia e Sheila hanno riferito la notizia ad Apple, per far conoscere una storia non raccontata nel film e che potrebbe cambiarne le sorti.</p>
      <p><b>Al momento non si sa cosa succederà a The Banker</b>, ma la notizia è molto preoccupante, visto che questo era uno dei pochissimi film disponibili al lancio della piattaforma Apple TV+.</p>
      <figure>
        <iframe src="https://www.youtube.com/embed/J_-nk9-sMus" width="640" height="360" data-service="Youtube" scrolling="no"/>
      </figure>
      <p>
        <a href="https://www.iphoneitalia.com/category/news">News</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>