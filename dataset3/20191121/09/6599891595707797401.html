<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ahaber.com.tr/spor/2019/11/21/senol-gunesten-uluslararasi-futbol-ekonomi-forumunda-onemli-aciklamalar"/>
    <meta property="og:site_name" content="A Haber"/>
    <meta property="article:published_time" content="2019-11-21T09:36:46+00:00"/>
    <meta property="og:title" content="Şenol Güneş'ten Uluslararası Futbol Ekonomi Forumu'nda önemli açıklamalar"/>
    <meta property="og:description" content="Uluslararası Futbol Ekonomi Forumu'nda A Milli Takım Teknik Direktörü Şenol Güneş açıklamalarda bulundu. Milli takımın başarılı performansı için &quot;Bunu hep birlikte yaptık&quot; diyen Şenol Güneş, &quot;Bana paracı diyenler şimdi ülkeyi soyuyorlar. Para insanı bozar.&quot; dedi."/>
  </head>
  <body>
    <article>
      <h1>Şenol Güneş'ten Uluslararası Futbol Ekonomi Forumu'nda önemli açıklamalar</h1>
      <address>
        <time datetime="2019-11-21T09:36:46+00:00">21 Nov 2019, 09:36</time>
      </address>
      <p>
        <b><a href="https://www.ahaber.com.tr/index/uluslararasi-futbol-ekonomi-forumu">Uluslararası Futbol Ekonomi Forumu</a>'nda A Milli Takım <a href="https://www.ahaber.com.tr/index/teknik-direktoru">Teknik Direktörü</a> <a href="https://www.ahaber.com.tr/index/senol-gunes">Şenol Güneş</a> açıklamalarda bulundu. Milli takımın başarılı performansı için "Bunu hep birlikte yaptık" diyen Şenol Güneş, "Bana paracı diyenler şimdi ülkeyi soyuyorlar. Para insanı bozar." dedi.</b>
      </p>
      <p>A Milli Futbol Takımı <a href="https://www.ahaber.com.tr/index/teknik-direktoru">Teknik Direktörü</a> <a href="https://www.ahaber.com.tr/index/senol-gunes">Şenol Güneş</a>, Sabah Gazetesi'nin organize ettiği <a href="https://www.ahaber.com.tr/index/uluslararasi-futbol-ekonomi-forumu">Uluslararası Futbol Ekonomi Forumu</a>'nda konuştu.</p>
      <p>
        <b>Güneş'in açıklamalarından öne çıkanlar şöyle:</b>
      </p>
      <p>Şenol Güneş, "Başarı için adam aranıyor... Fatih Terim mi yaptı? Lucescu mu yaptı? Biz yaptık. Hep birlikte başardık." dedi.</p>
      <p>A Milli Futbol Takımı Teknik Direktörü Şenol Güneş açıklamalarına şu sözlerle devam etti</p>
      <p>""Para insanı bozar derler ya, hakikaten bozar. Geçmişte biz keyifle oynuyorduk. Şu anda da yapmak istediğimiz keyifle futbol oynamak. Bana paracı diyenler ülkeyi soyuyorlar. Platini'nin çok güzel bir açıklaması vardı... 'Futbolda amaç futbol olmalı' derdi ama o da paradan dolayı hapse girdi."</p>
      <p>"Ekonomik durumu kötü olan bir oyuncu birden parayı alınca, eksik kalıyorlar. Parayı harcamak da yarı bir iş. Futbolu zenginleştirmek lazım. Değer kazanmak çok önemli. Değer para getirir ama para değer getirmez. Futbolcularda yeni nesilin iyi olduğunu düşünüyorum. Lucescu'ya da teşekkür ediyorum."</p>
      <p>"Yeni nesil oyuncuları geliştirebilmek için akademi dediğimiz yapıları yapmamız lazım. Futbol da bir yatırım. Yurt dışına her giden futbolcu döviz getiriyor. İnsana yatırım yapın. Futbol bir oyun ama aynı zamanda bir endüstri. Ronaldo'nun 20'den fazla çalışanı var. Bizim farklılıklarımız var. Modernize edip, sistemli hale getirmemiz gerekiyor."</p>
      <related>
        <a href="https://www.ahaber.com.tr/spor/2019/11/21/uluslararasi-futbol-ekonomi-forumu"/>
      </related>
      <p>
        <b>"ÜLKEYİ SOYUYORLAR"</b>
      </p>
      <p>Kendisine 'paracı' diyenleri hedef alan Şenol Güneş, "52 senedir bu işin içerisindeyim. Çok kulüpte çalıştım. Bana 'paracı' diyenler vardı. Herkese diyorum, borcum varsa ödeyeyim. Benim alacağım varsa da herkese helal ediyorum. Geçmişte para yokken biz keyifle futbol oynuyorduk. Şimdilerde de bunu yapıyoruz. Ben hayatımda en çok parayı şimdi kazanıyorum. Bana paracı diyenler şimdi ülkeyi soyuyorlar. Para insanı bozar. Milli takımda çocuklara keyif almaya bakın dedik önce, sonuç ortada. Siz eğer keyif alacak bir oyun ortaya koyarsanız para sonuçtur, para gelir." ifadelerini kullandı.</p>
    </article>
  </body>
</html>