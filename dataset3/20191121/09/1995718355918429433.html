<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152682-grupove-zvaltuvannia-na-volyni-zatrymaly-troh-pidozryuvanyh"/>
    <meta property="og:site_name" content="ВолиньPost"/>
    <meta property="article:published_time" content="2019-11-21T09:22:00+00:00"/>
    <meta property="og:title" content="Групове зґвалтування на Волині: затримали трьох підозрюваних"/>
    <meta property="og:description" content="слідчі поліції Волині встановили причетність до скоєння групового зґвалтування потерпілої 18-річного, 20-річного та 30-річного жителів області"/>
  </head>
  <body>
    <article>
      <h1>Групове зґвалтування на Волині: затримали трьох підозрюваних</h1>
      <address>
        <time datetime="2019-11-21T09:22:00+00:00">21 Nov 2019, 09:22</time>
      </address>
      <p>Учора, 20 листопада, до поліції надійшло повідомлення про зґвалтування 22-річної жительки області. В той же день, поліцейські за підозрою в скоєнні цього особливо тяжкого злочину, затримали трьох волинян. <br/><br/>Про це інформує сектор комунікації поліції Волині. <br/><br/>Слідчі поліції Волині встановили причетність до скоєння групового зґвалтування потерпілої 18-річного, 20-річного та 30-річного жителів області. <br/><br/>Зловмисників поліцейські затримали в порядку статті 208 Кримінального процесуального кодексу України та помістили до ізолятора тимчасового тримання. Відомо, що один із затриманих притягувався до кримінальної відповідальності за незаконне заволодіння транспортним засобом.<br/><br/>Нині вирішується питання щодо оголошення затриманим особам підозри в скоєнні групового зґвалтування та обрання їм міри запобіжного заходу у вигляді тримання під вартою.<br/><br/>Санкція статті, визначає покарання у вигляді позбавлення волі на строк від семи до 12 років.<br/><br/>Нагадаємо, учора, 20 листопада, <b><a href="http://www.volynpost.com/news/152622-na-volyni-zvaltuvaly-22-richnu-divchynu">до поліції із заявою про зґвалтування 22-річної доньки звернулася 45-річна жителька області</a></b>. <br/><br/>За словами заявниці, її донька сьогодні вранці прийшла додому з тілесними ушкодженнями й повідомила про зґвалтування.</p>
    </article>
  </body>
</html>