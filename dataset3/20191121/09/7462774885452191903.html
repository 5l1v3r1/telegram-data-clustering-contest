<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://skaties.lv/zinas/latvija/puce-bridina-rigas-domi-ka-gatavs-to-atlaist/"/>
    <meta property="og:site_name" content="skaties.lv"/>
    <meta property="article:published_time" content="2019-11-21T09:29:00+00:00"/>
    <meta property="og:title" content="Pūce brīdina Rīgas domi, ka gatavs to atlaist"/>
    <meta property="og:description" content="Vides aizsardzības un reģionālās attīstības ministrs Juris Pūce (AP) šodien sasauktajā preses konferencē informē par ministrijas rīcību saistībā ar sadzīves atkritumu apsaimniekošanas pakalpojuma nodrošināšanu Rīgas pilsētas pašvaldībā."/>
  </head>
  <body>
    <article>
      <h1>Pūce brīdina Rīgas domi, ka gatavs to atlaist</h1>
      <address><time datetime="2019-11-21T09:29:00+00:00">21 Nov 2019, 09:29</time> by <a rel="author">Jānis Eglītis , TV3 Ziņas</a></address>
      <p>Vides aizsardzības un reģionālās attīstības ministrs Juris Pūce (AP) šodien sasauktajā preses konferencē informē par ministrijas rīcību saistībā ar sadzīves atkritumu apsaimniekošanas pakalpojuma nodrošināšanu Rīgas pilsētas pašvaldībā.</p>
      <p>Pūce izteicis brīdinājumu Rīgas domei, ka varētu rosināt tās atlaišanas procedūru, ja tā nepilda pašvaldības autonomu funkciju atkritumu apsaimniekošanas jomā. Ministrs informē, ka ir juridisks pamats tās atlaišanai saistībā ar haosu Rīgas atkritumu apsaimniekošanā jomā. Dod 20 dienas, līdz 11. decembrim, lai juridiski sakārtotu situāciju, pretējā gadījumā sola gatavot likumprojektu par domes atlaišanu.</p>
      <figure>
        <iframe data-src="https://twitter.com/egliitis/status/1197415370308669440?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Kā ziņots, 7. oktobrī Rīgas domes priekšsēdētājs Oļegs Burovs (GKR) paziņoja, ka divu nedēļu laikā tiks izsludināts iepirkums par atkritumu apsaimniekošanu Rīgā, pakalpojuma nodrošināšanu paredzot uz septiņiem gadiem. Tāpat ziņots, ka Administratīvā apgabaltiesa 1. oktobrī nolēma noraidīt Rīgas pilsētas pašvaldības pieteikumu, kurā lūgts atcelt Konkurences padomes lēmumu par pagaidu noregulējuma piemērošanu atkritumu apsaimniekošanas tirgū.</p>
      <slideshow>
        <figure>
          <img src="https://neskaties.lv/2019/11/8ba8-5dd63b6226e68-672x504.jpeg"/>
        </figure>
        <figure>
          <img src="https://neskaties.lv/2019/11/403c-5dd63b6ac025a-672x504.jpeg"/>
        </figure>
        <figure>
          <img src="https://neskaties.lv/2019/11/2f23-5dd63b7347950-672x504.jpeg"/>
        </figure>
      </slideshow>
    </article>
  </body>
</html>