<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/astazi-este-marcata-ziua-mondiala-a-televiziunii_3059738.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-21T09:01:59+00:00"/>
    <meta property="og:title" content="Astăzi este marcată Ziua mondială a televiziunii"/>
    <meta property="og:description" content="Astăzi este marcată Ziua mondială a televiziunii (World Television Day).Proclamată în 1996 de Adunarea Generală a Naţiunilor Unite, Ziua Mondială a Televiziunii îşi propune să recunoască influenţa din ce în ce mai mare pe care televiziunea o exercită asup"/>
  </head>
  <body>
    <article>
      <h1>Astăzi este marcată Ziua mondială a televiziunii</h1>
      <address><time datetime="2019-11-21T09:01:59+00:00">21 Nov 2019, 09:01</time> by <a rel="author">PUBLIKA.MD</a></address>
      <p>Astăzi este marcată Ziua mondială a televiziunii (World Television Day).<br/><br/>Proclamată în 1996 de Adunarea Generală a Naţiunilor Unite, Ziua Mondială a Televiziunii îşi propune să recunoască influenţa din ce în ce mai mare pe care televiziunea o exercită asupra proceselor de luare a deciziilor, în special prin atragerea atenţiei publice asupra conflictelor, ameninţărilor la adresa păcii şi a securităţii sau a altor aspecte vitale precum problemele economice şi sociale.</p>
      <p>Ziua mondială a televiziunii nu este atât o celebrare a instrumentului, ci mai degrabă a filosofiei pe care televiziunea o reprezintă. Conform <a href="https://www.un.org/">www.un.org</a>, în lumea contemporană, televiziunea este un simbol al comunicării şi al globalizării.</p>
      <p>Televiziunea, a cărei istorie a început acum aproximativ 100 de ani, s-a dezvoltat în a doua jumătate a secolului al XX-lea şi este, şi astăzi, unul dintre cele mai populare mijloace de informare în masă.</p>
      <p>Prima televiziune din Republica Moldova și-a început emisia pe 30 aprilie 1958, la ora 19:00, pe timpul Uniunii Sovietice. </p>
      <p>Singura televiziune de ştiri din ţara noastră este Publika TV, care s-a lansat pe 7 aprilie 2010.</p>
      <figure>
        <iframe src="https://www.youtube.com/embed/C5Br_8HgcM4" width="1252" height="704" data-service="Youtube" scrolling="no"/>
      </figure>
    </article>
  </body>
</html>