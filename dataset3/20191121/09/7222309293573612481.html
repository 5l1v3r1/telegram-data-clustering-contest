<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/paatero-till-mtv-ingen-har-bett-om-mitt-godkannande-till-postens-avtalsbyte/"/>
    <meta property="og:site_name" content="HBL"/>
    <meta property="article:published_time" content="2019-11-21T09:46:00+00:00"/>
    <meta property="og:title" content="Paatero till MTV: Ingen har bett om mitt godkännande till Postens avtalsbyte"/>
    <meta property="og:description" content="Det råder delade meningar om Posten hade regeringens stöd till att flytta över paketsorterare till ett nytt kollektivavtal eller inte."/>
  </head>
  <body>
    <article>
      <h1>Paatero till MTV: Ingen har bett om mitt godkännande till Postens avtalsbyte</h1>
      <h2>Det råder delade meningar om Posten hade regeringens stöd till att flytta över paketsorterare till ett nytt kollektivavtal eller inte.</h2>
      <address><time datetime="2019-11-21T09:46:00+00:00">21 Nov 2019, 09:46</time> by <a rel="author">SPT</a></address>
      <p>Enligt kommun- och ägarstyrningsminister <b>Sirpa Paatero </b>(SDP) har Posten internt gjort upp om att byta paketsorterarnas kollektivavtal. Statens ägarstyrning har inte fått bestämma om frågan.</p>
      <p>– Ingen har frågat mig om något sådant eftersom det är ett internt beslut inom bolaget. Jag underrättades när beslutet redan var fattat, säger Paatero <a href="https://www.mtvuutiset.fi/artikkeli/ministeri-paatero-kiistaa-siunanneensa-postin-tyontekijoiden-tyoehtosopimuksen-siirron-vaisteli-toimittajan-kysymysta-suorassa-lahetyksessa-semmoista-kukaan-ei-ole-minulta-kysynyt/7632742#gs.hf7k9o">till MTV</a>.</p>
      <p>Posten har däremot meddelat att staten har gett sitt godkännande till beslutet.</p>
      <p>– Beslutet om att flytta över arbetare till ett nytt kollektivavtal har fattats med stöd från statens ägarstyrning, sade Postens tillfällige vd <b>Turkka Kuusisto</b> i ett pressmeddelande på tisdagen.</p>
    </article>
  </body>
</html>