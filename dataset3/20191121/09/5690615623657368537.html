<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836978-zelenskiy-poyasniv-scho-naspravdi-skazav-nazarbayevu-schodo-zustrichi-z-putinim"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T09:31:00+00:00"/>
    <meta property="og:title" content="Зеленський пояснив, що насправді сказав Назарбаєву щодо зустрічі з Путіним"/>
    <meta property="og:description" content="КИЇВ. 21 листопада. УНН. Президент України Володимир Зеленський під час зустрічі з колишнім президентом Казахстану Нурсултаном Назарбаєвим сказав останньому …"/>
  </head>
  <body>
    <article>
      <h1>Зеленський пояснив, що насправді сказав Назарбаєву щодо зустрічі з Путіним</h1>
      <address><time datetime="2019-11-21T09:31:00+00:00">21 Nov 2019, 09:31</time> by <a rel="author">Саша Картер</a></address>
      <p><b>КИЇВ. 21 листопада. УНН.</b> Президент України Володимир Зеленський під час зустрічі з колишнім президентом Казахстану Нурсултаном Назарбаєвим сказав останньому, що готовий до будь-яких форматів зустрічі з російським лідером Володимиром Путіним, не виключаючи при цьому “нормандський формат”. Про це він заявив журналістам під час візиту на базу ВМС України в Очакові, передає кореспондент <b>УНН</b>.</p>
      <p>“З приводу пана Назарбаєва — так, у нас була з ним зустріч, ми зустрічались, говорили про різні речі. Він мені сказав... Я знаю, як була надрукована його теза, а в реальності звучала вона так: "Мені здається, щоб у вас з’явились відносини з Росією, в цілому вам потрібна зустріч тет-а-тет“. Я йому сказав, що заради миру на Донбасі і повернення нашої території я готовий до будь-яких форматів, от що я сказав, не виключаючи головний формат, і всі це розуміють, "нормандський формат“, ось і все”, — розповів Зеленський.</p>
      <p>Нагадаємо, раніше повідомлялося, що перший президент Казахстану Нурсултан Назарбаєв запропонував зустріч Президента України Володимира Зеленського і російського лідера Володимира <a href="https://www.unn.com.ua/uk/news/1835246-nazarbayev-zaproponuvav-organizuvati-zustrich-zelenskogo-i-putina">Путіна</a> тет-а-тет у Казахстані.</p>
      <p>Зі слів Назарбаєва, згоду на таку зустріч від Зеленського він отримав.</p>
    </article>
  </body>
</html>