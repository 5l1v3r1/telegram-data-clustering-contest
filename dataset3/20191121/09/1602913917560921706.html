<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-travel/probleme-la-british-airways-zeci-de-zboruri-ale-companiei-sunt-intarziate-sau-anulate-din-cauza-unor-probleme-tehnice-18601381"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-21T09:04:03+00:00"/>
    <meta property="og:title" content="Probleme la British Airways: Zeci de zboruri ale companiei sunt întârziate sau anulate din cauza unor probleme tehnice"/>
    <meta property="og:description" content="Zeci de zboruri British Airways în Marea Britanie au fost întârziate sau anulate după ce compania aeriană a anunţat că are o „problemă tehnică”, anunţă BBC. "/>
  </head>
  <body>
    <article>
      <h1>Probleme la British Airways: Zeci de zboruri ale companiei sunt întârziate sau anulate din cauza unor probleme tehnice</h1>
      <address>
        <time datetime="2019-11-21T09:04:03+00:00">21 Nov 2019, 09:04</time>
      </address>
      <p>Zeci de zboruri British Airways în Marea Britanie au fost întârziate sau anulate după ce compania aeriană a anunţat că are o „problemă tehnică”, anunţă BBC. </p>
      <p>Zboruri din SUA, India şi Japonia au întârzieri. "Echipele noastre lucrează din greu pentru a rezolva o problemă tehnică care afectează unele dintre zborurile noastre", a anunţat compania pe Twitter, ca răspuns la reproşul unui pasager care a întârziat 22 de ore.</p>
      <p>Unii oameni au fost cazaţi în hoteluri şi au primit rezervări la alte zboruri, a spus acesta.</p>
      <p>Aceasta este cea mai recentă problemă tehnică care afectează compania aeriană, care s-a confruntat cu probleme masive în august, când peste 100 de zboruri au fost anulate din cauza unei defecţiuni IT.</p>
      <p>Compania i-a sfătuit pe clienţi să verifice actualizările site-ului său şi să se asigure că informaţiile sunt actualizate.</p>
      <p>British Airways s-a confruntat cu prima sa grevă a piloţilor în septembrie, când echipajele de zbor au solicitat îmbunătăţirea condiţiilor de muncă şi salariilor.</p>
    </article>
  </body>
</html>