<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/hitech/google-pochne-filtruvati-politichnu-reklamu-641412.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-21T09:44:33+00:00"/>
    <meta property="og:title" content="Google почне «фільтрувати» політичну рекламу"/>
    <meta property="og:description" content="Три тижні тому заборону на публікацію політичної реклами ввів Twitter"/>
  </head>
  <body>
    <article>
      <h1>Google почне «фільтрувати» політичну рекламу</h1>
      <address>
        <time datetime="2019-11-21T09:44:33+00:00">21 Nov 2019, 09:44</time>
      </address>
      <h4>Три тижні тому заборону на публікацію політичної реклами ввів Twitter</h4>
      <p>Компанія Google з поточного тижня починає вводити обмеження для можливості таргетувати політичну рекламу на своїх сервісах.</p>
      <p>Про це йдеться в блозі <a href="https://www.blog.google/technology/ads/update-our-political-ads-policy/">Google</a>.</p>
      <p>«Ми обмежуємо аудиторію виборчої реклами таргетингом на такі загальні категорії: вік, стать і загальне розташування (рівень поштового індексу)», - повідомляє компанія.</p>
      <p>Рекламодавцям буде також дозволено використовувати контекстний таргетинг — показувати свою рекламу людям, яких цікавлять схожі теми.</p>
      <p>«Політичні рекламодавці, звичайно ж, можуть продовжувати орієнтуватися на контекст, наприклад, показувати рекламу людям, які читають або дивляться ресурси, наприклад, про економіку», - пояснили в Google.</p>
      <p>Введення обмежень почнеться з поточного тижня, у зв'язку з виборами у Великобританії. Потім пошириться на країни ЕС. І до початку 2021 року - в усьому світі.</p>
      <p>«Для впровадження цих змін буде потрібний якийсь час, і ми почнемо застосовувати новий підхід у Великобританії протягом тижня (перед загальними виборами). В ЄС до кінця року і в решті світу, починаючи з 6 січня 2020 року», - йдеться в офіційному блозі Google.</p>
      <p>Як повідомлялося, три тижні тому заборону на публікацію політичної реклами ввів Twitter.</p>
      <p>У жовтні поточного року можливість заборони політичної реклами розглядав також Facebook. Проте остаточного рішення щодо цього питання поки що не було прийнято.</p>
      <p>Таргетування - рекламний механізм, що дозволяє виділити зі всієї наявної аудиторії тільки ту частину, яка задовольняє цільовій аудиторії, і показати рекламу саме їй.</p>
      <related>
        <a href="https://glavcom.ua/world/hitech/google-dozvoliv-koristuvacham-g-suite-distanciyno-keruvati-kompyuterami-641154.html"/>
        <a href="https://glavcom.ua/world/hitech/google-pojednav-karti-ta-perekladach-639991.html"/>
        <a href="https://glavcom.ua/world/hitech/-google-povisit-na-sayti-shcho-povilno-zavantazhuyut-poznachki-ganbi-639624.html"/>
      </related>
    </article>
  </body>
</html>