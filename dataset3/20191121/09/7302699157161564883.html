<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/local/detail/9620000111885"/>
    <meta property="og:site_name" content="MGR Online"/>
    <meta property="article:published_time" content="2019-11-21T09:21:00+00:00"/>
    <meta property="og:title" content="ออกหมายจับแล้ว “นัน กิ่งเพชร” กรรโชกทรัพย์ ล่อซื้อสินค้าลิขสิทธิ์ที่มหาสารคาม"/>
    <meta property="og:description" content="มหาสารคาม-ศาลจังหวัดมหาสารคามออกหมายจับแล้ว “นัน กิ่งเพชร” พร้อมพวก คดีเหยื่อถูกล่อซื้อตู้ใส่ของลายโดราเอมอน หลังผู้เสียหายเข้าแจ้งความถูกชายอ้างเป็นตัวแทนลิขสิทธิ์กรรโชกทรัพย์กว่า 5 หมื่นบาท"/>
  </head>
  <body>
    <article>
      <h1>ออกหมายจับแล้ว “นัน กิ่งเพชร” กรรโชกทรัพย์ ล่อซื้อสินค้าลิขสิทธิ์ที่มหาสารคาม</h1>
      <address><time datetime="2019-11-21T09:21:00+00:00">21 Nov 2019, 09:21</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011576401.JPEG"/>
      </figure>
      <p>มหาสารคาม - ศาลจังหวัดมหาสารคามออกหมายจับแล้ว “นัน กิ่งเพชร” พร้อมพวก คดีเหยื่อถูกล่อซื้อตู้ใส่ของลายโดราเอมอน หลังผู้เสียหายเข้าแจ้งความถูกชายอ้างเป็นตัวแทนลิขสิทธิ์กรรโชกทรัพย์กว่า 5 หมื่นบาท</p>
      <figure>
        <img src="https://mpics.mgronline.com/pics/Images/562000011576402.JPEG"/>
        <figcaption>ศาลจังหวัดมหาสารคามอนุมัติหมายจับ นัน กิ่งเพชร พร้อมพวก ข้อหาร่วมกันกรรโชกทรัพย์</figcaption>
      </figure>
      <p>วันนี้ (21 พ.ย. 62) ที่สถานีตำรวจภูธรเมืองมหาสารคาม พ.ต.ท.วุฒิ ศรีวิลัย รองผู้กำกับการสอบสวน สภ.เมืองมหาสารคาม เปิดเผยว่า จากกรณีที่ผู้เสียหายเข้าแจ้งความร้องทุกข์กล่าวโทษ ถูกบุคคลแอบอ้างเป็นตัวแทนลิขสิทธิ์กรรโชกทรัพย์ ล่อซื้อชุดโต๊ะรูปโดราเอมอน เรียกรับเงินไกล่เกลี่ยเพื่อให้จบเรื่องเป็นเงิน 50,000 บาทนั้น<br/><br/>ผู้เสียหายมองว่าไม่ได้รับความเป็นธรรม ซึ่งได้ดำเนินการร้องทุกข์กล่าวโทษไปแล้วเมื่อวันที่ 12 พฤศจิกายนที่ผ่านมา ทางเจ้าหน้าที่ได้สอบปากคำผู้เสียหายทั้ง 3 คนเรียบร้อยแล้ว จึงได้ขออำนาจศาลอนุมัติหมายจับผู้ต้องหา 2 ราย คือ นายภูมิภากร ถินสุวรรณ์ หรือนัน กิ่งเพชร และนายพิพล โตตันติกุล ในข้อหาร่วมกันกรรโชกทรัพย์ จนกว่าคดีจะถึงที่สิ้นสุดตามกฎหมาย</p>
      <figure>
        <img src="https://mpics.mgronline.com/pics/Images/562000011576403.JPEG"/>
      </figure>
      <p>ทั้งนี้ คดีดังกล่าวถือเป็นคดีที่มีอัตราโทษสูง ซึ่งขณะนี้ทั้งนายภูมิภากร และนายพิพล ถือเป็นผู้ต้องหาตามหมายจับ แต่อย่างไรก็ตามยังถือเป็นผู้บริสุทธิ์ จนกว่าศาลจะตัดสินว่ามีความผิด</p>
      <related>
        <h4>แกลเลอรี</h4>
        <a href="https://mgronline.com/local/photo-gallery/9620000111885"/>
      </related>
    </article>
  </body>
</html>