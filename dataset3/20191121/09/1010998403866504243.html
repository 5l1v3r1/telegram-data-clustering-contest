<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/ochi-v-ochi-uajldar-sreshtu-ortis-video.html"/>
    <meta property="og:site_name" content="bTV Новините"/>
    <meta property="article:published_time" content="2019-11-21T09:47:00+00:00"/>
    <meta property="og:title" content="Очи в очи: Уайлдър срещу Ортис (ВИДЕО)"/>
    <meta property="og:description" content="Това ще бъде война, закани се Бронзовия бомбардировач"/>
  </head>
  <body>
    <article>
      <h1>Очи в очи: Уайлдър срещу Ортис (ВИДЕО)</h1>
      <h2>Това ще бъде война, закани се Бронзовия бомбардировач</h2>
      <address>
        <time datetime="2019-11-21T09:47:00+00:00">21 Nov 2019, 09:47</time>
      </address>
      <figure>
        <video src="https://vid.btv.bg/btvnews/2019/11/21/wilddd_1574321978-1.mp4"/>
      </figure>
      <p>Дионтей Уайлдър и Луис Ортис застанаха очи в очи три дни преди дългоочакваната им битка за титлата в тежка категория на Световния боксов съвет. Двамата дадоха пресконференция в Лас Вегас, САЩ.</p>
      <p>Американецът, който ще защитава пояса си, все още е непобеден на професионалния ринг с актив от 41 победи и едно равенство (срещу Тайсън Фюри). В първия си сблъсък с Ортис на през март 2018 г. Уайлдър нокаутира съперника в десетия рунд.</p>
      <p>"Ще опитам да дам най-доброто от себе си. Същото важи и за Луис. Това е всичко, за което могат да мечтаят зрителите. Тренираме много, много здраво. Очаква ни война. Трябва да бъдем перфектни в продължение на 12 рунда. Ако дори мигнеш - бум! Лека нощ! Очаква ни удивителен мач. Нямам търпение", заяви шампионът.</p>
      <p>"Тази битка няма да продължи 12 рунда. Или аз ще го нокаутирам, или той мен. Иска ми се да няма гонг между рундовете, за да се бием докрай", закани се Ортис.</p>
      <p>Дългоочакваната среща за титлата ще бъде излъчена пряко по RING в ранните часове на 24 ноември. Галавечерта започва в 4:00 ч. сутринта, а мачът между двама от най-добрите боксьори е „черешката на тортата“.</p>
    </article>
  </body>
</html>