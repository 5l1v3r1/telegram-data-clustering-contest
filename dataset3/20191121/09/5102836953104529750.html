<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/21/mdg-vil-oke-skatter-og-avgifter-med-39-milliarder-kroner/"/>
    <meta property="og:site_name" content="Document"/>
    <meta property="article:published_time" content="2019-11-21T09:53:06+00:00"/>
    <meta property="og:title" content="MDG vil øke skatter og avgifter med 39 milliarder kroner"/>
    <meta property="og:description" content="Stortingsrepresentant Une Bastholm la torsdag fram MDGs alternative statsbudsjett for 2020. Foto: Vidar Ruud / NTB scanpix"/>
  </head>
  <body>
    <article>
      <h1>MDG vil øke skatter og avgifter med 39 milliarder kroner</h1>
      <address><time datetime="2019-11-21T09:53:06+00:00">21 Nov 2019, 09:53</time> by <a rel="author">NTB</a></address>
      <figure>
        <img src="https://www.document.no/wp-content/uploads/2019/11/4f0ljtqq41s-e1574329976348-1024x637.jpg"/>
      </figure>
      <p>
        <i>Stortingsrepresentant Une Bastholm la torsdag fram MDGs alternative statsbudsjett for 2020. Foto: Vidar Ruud / NTB scanpix</i>
      </p>
      <p>Miljøpartiet De Grønne øker skatter og avgifter kraftig for å få råd til å bruke 20 milliarder kroner mer enn regjeringen på klimatiltak.</p>
      <p>– Essensen i MDGs skatte- og avgiftspolitikk er at vi bruker skattene til sterk sosial omfordeling, og vi bruker avgiftene for å sikre «forurenser betaler»-prinsippet, sier MDGs stortingsrepresentant Une Bastholm.</p>
      <p>Hun la torsdag fram partiets alternative 2020-budsjett.</p>
      <p>MDG vil bruke 3 milliarder på å starte prosessen med å rense de store punktutslippene i norsk industri. Partiet putter 1,8 milliarder kroner inn i et fond for å støtte elektrifisering av næringstransport, et klimafond på 200 millioner til landbruk og styrke Enova med 5,2 milliarder. Det siste tiltaket gir rom for å bruke 3 milliarder kroner til å gjøre ferjer, fiskebåter og skip utslippsfrie.</p>
      <p>– Vi er det eneste partiet som viser hvordan vi kan kutte 60 prosent utslipp innen 2030, sier Bastholm.</p>
      <p>
        <b>Øker skatter og avgifter med totalt 39 milliarder</b>
      </p>
      <p>For å få råd til dette ser MDG for seg å hanke inn 10 milliarder kroner på en helt ny flyseteavgift. Å øke bensin- og dieselavgiften med 5 kroner per liter vil gi inntekter på vel 6 milliarder kroner.</p>
      <p>Samtidig innfører partiet en særskatt på oljeinntekter som totalt vil gi 7,2 milliarder i inntekter. MDG dobler i tillegg CO2-avgiften på sokkelen, noe som vil gi 11,8 milliarder inn i statskassen.</p>
      <p>MDG hanker også inn omkring 4 milliarder i økt inntektsskatt og formuesskatt, men understreker at alle med inntekt under 600.000 vil få mindre skatt med MDGs opplegg.</p>
      <p>Noen av inntektene vil også bli brukt på en ny klimabelønningsordning for folk, hvor klimavennlige valg belønnes direkte i form av kontantutbetalinger.</p>
      <p>
        <a href="https://www.documentforlag.no/produkt/mot-nasjonalt-sammenbrudd-norge-i-masseinnvandringens-tid/">Forhåndsbestill Halvor Foslis nye bok til spesialpris her!</a>
      </p>
      <figure>
        <a href="https://www.documentforlag.no/produkt/mot-nasjonalt-sammenbrudd-norge-i-masseinnvandringens-tid/">
          <img src="https://www.document.no/wp-content/uploads/2019/11/halvor-fosli-annonse.jpg"/>
        </a>
      </figure>
      <related>
        <h4>Les også</h4>
        <a href="https://www.document.no/2019/11/21/mdg-vil-stoppe-alle-nye-monsterveier/"/>
        <a href="https://www.document.no/2019/11/15/mdg-vil-oke-bensinavgiften-med-fem-kroner-literen/"/>
        <a href="https://www.document.no/2019/09/14/mdg-topp-pa-glid-apner-for-a-forhandle-om-oljepolitikken/"/>
        <a href="https://www.document.no/2017/11/27/spis-mindre-kjott-og-dropp-sydenturen/"/>
        <a href="https://www.document.no/2019/11/11/arbeiderpartiet-vil-oke-skatter-og-avgifter-med-10-milliarder-kroner/"/>
        <a href="https://www.document.no/2018/06/20/mdg-skylder-pa-giske-og-tonning-riise-for-fall-pa-malingene/"/>
        <a href="https://www.document.no/2019/09/07/sterke-reaksjoner-pa-barth-eides-mdg-flort-vil-samarbeide-med-et-parti-som-vil-avvikle-oljenaeringen/"/>
        <a href="https://www.document.no/2019/09/30/mdg-vil-gi-bort-65-milliarder-kroner-arlig-av-vart-felles-pensjonsfond-til-klimatiltak-i-u-land/"/>
        <a href="https://www.document.no/2018/08/30/mdg-leder-mener-sylvi-selfien-var-uforskammet/"/>
        <a href="https://www.document.no/2016/11/18/kostbar-norsk-avgift/"/>
      </related>
    </article>
  </body>
</html>