<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836973-prezident-prokomentuvav-mozhlivist-vidnovlennya-spivpratsi-z-rosiyeyu-u-sferi-vpk"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T09:13:00+00:00"/>
    <meta property="og:title" content="Президент прокоментував можливість відновлення співпраці з Росією у сфері ВПК"/>
    <meta property="og:description" content="КИЇВ. 21 листопада. УНН. Коли в Україні закінчиться війна, керівництво України буде робити все, що вигідно для економіки держави. Про це заявив Президент …"/>
  </head>
  <body>
    <article>
      <h1>Президент прокоментував можливість відновлення співпраці з Росією у сфері ВПК</h1>
      <address><time datetime="2019-11-21T09:13:00+00:00">21 Nov 2019, 09:13</time> by <a rel="author">Саша Картер</a></address>
      <p><b>КИЇВ. 21 листопада. УНН.</b> Коли в Україні закінчиться війна, керівництво України буде робити все, що вигідно для економіки держави. Про це заявив Президент України Володимир Зеленський журналістам під час візиту на базу ВМС України в Очакові, коментуючи можливість співпраці України і Росії у військово-промисловому комплексі, передає кореспондент <b>УНН</b>.</p>
      <p>"Я думаю, правильна відповідь, в принципі людська відповідь така, що коли ми закінчимо війну, повернемо всі території, ми будемо робити все, що вигідно для України, для економіки України, для робочих місць, для того, щоб піднімати наші підприємства", - сказав Президент, відповідаючи на запитання журналіста про те, чи буде відновлена співпраця з Росією у сфері ВПК при нормалізації ситуації на Донбасі.</p>
      <p>Зеленський водночас додав, що йому подобається настрій суспільства, яке думає про закінчення війни.</p>
      <p>Як повідомляв <b>УНН</b>, Президент Володимир Зеленський пізно ввечері 20 листопада <a href="https://www.unn.com.ua/uk/news/1836932-zelenskiy-pribuv-do-ochakova-oglyanuti-povernuti-rosiyeyu-korabli?fbclid=IwAR0zRCYF4ZT6bcAkWEHWjsMMzZr0klCToZd20PziPZJT9h8xsq9wcUHS8zg">прилетів</a> до Очакова Миколаївської області, щоб оглянути броньовані артилерійські катери "Нікополь" і "Бердянськ" та буксир "Яни Капу", які повернула РФ.</p>
    </article>
  </body>
</html>