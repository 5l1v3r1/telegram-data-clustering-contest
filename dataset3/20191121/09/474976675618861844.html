<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121137/moge-zedrzec-maske-obiektywnego-nudziarza.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-21T09:02:00+00:00"/>
    <meta property="og:title" content="&quot;Mogę zedrzeć maskę obiektywnego nudziarza&quot;"/>
    <meta property="og:description" content="– Funkcja szefa Rady Europejskiej nakładała bardzo poważne ograniczenia o charakterze politycznym – mówił w rozmowie z dziennikarzami w Zagrzebiu ustępujący szef RE, przewodniczący Europejski Partii Ludowej Donald Tusk."/>
  </head>
  <body>
    <article>
      <h1>"Mogę zedrzeć maskę obiektywnego nudziarza"</h1>
      <address>
        <time datetime="2019-11-21T09:02:00+00:00">21 Nov 2019, 09:02</time>
      </address>
      <h4>– Funkcja szefa Rady Europejskiej nakładała bardzo poważne ograniczenia o charakterze politycznym – mówił w rozmowie z dziennikarzami w Zagrzebiu ustępujący szef RE, przewodniczący Europejski Partii Ludowej Donald Tusk.</h4>
      <p>– Do 1 grudnia będę jeszcze formalnie szefem Rady Europejskiej. Dopiero od 1 grudnia będę do dyspozycji jeśli chodzi o polskie sprawy polityczne w pełnym, 100-procentowym wymiarze. Zaangażuję się w tej skali, jaka będzie oczekiwana przez kandydata na prezydenta. Też nie chcę zaszkodzić – tłumaczył Tusk, w rozmowie z dziennikarzami.</p>
      <p>Polityk podkreślił, że „funkcja szefa Rady Europejskiej nakładała bardzo poważne ograniczenia o charakterze politycznym”. – Teraz, w tej nowej roli będę na realnym froncie walki. Będę uczestniczył w wielu wyborach w wielu krajach europejskich, bo to jest też moje zadanie, żeby wspierać w kampaniach wyborczych partie z naszej rodziny politycznej. Siłą rzeczy mogę zedrzeć maskę obiektywnego nudziarza i mówić to, co się myśli. Jestem szczęśliwy, że będę mógł o wiele dosadniej mówić to, co myślę nt. tego co się dzieje w Polsce i w całej Europie – dodał Tusk.</p>
      <h3>EPL w Parlamencie Europejskim</h3>
      <p>Wczoraj podczas zjazdu członków Europejskiej Partii Ludowej w Zagrzebiu ustępujący szef Rady Europejskiej Donald Tusk został wybrany nowym liderem formacji. Grupa EPL (ang. European People’s Party - red.) jest największą grupą polityczną w Parlamencie Europejskim. W jej skład wchodzi 265 europosłów.</p>
      <p>Na początku listopada Donald Tusk poinformował, że nie weźmie udziału w przyszłorocznych wyborach prezydenckich w Polsce. – Po głębokim namyśle podjąłem decyzję, że nie będę kandydował – powiedział Donald Tusk podczas konferencji prasowej w Brukseli. Były premier uciął w ten sposób ciągnące się od dłuższego czasu spekulacje. Decyzja Tuska najprawdopodobniej oznacza, że w Koalicji Obywatelskiej odbędą się prawybory.</p>
      <p>Kadencja Tuska na stanowisku szefa RE upływa w grudniu.</p>
      <footer>/ Źródło: 300polityka.pl/Twitter <br/>/ zma</footer>
    </article>
  </body>
</html>