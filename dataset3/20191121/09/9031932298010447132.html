<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-21/bron-prezentowana-jako-dowod-wystrzelila-w-sadzie-nie-zyje-adwokat/"/>
    <meta property="og:site_name" content="Polsat News"/>
    <meta property="article:published_time" content="2019-11-21T09:08:00+00:00"/>
    <meta property="og:title" content="Broń prezentowana jako dowód wystrzeliła w sądzie w RPA. Nie żyje adwokat"/>
    <meta property="og:description" content="Do tragicznego wypadku doszło w budynku sądu regionalnego w Ixopo w Republice Południowej Afryki. Strzelba prezentowana jako dowód w sprawie w pewnym momencie uderzyła o podłogę i wystrzeliła. Poważnie ranna została 51-letnia adwokat Addelaid Ferreira-Watt. Mimo wysiłków ratowników i lekarzy, kobieta zmarła w szpitalu."/>
  </head>
  <body>
    <article>
      <h1>Broń prezentowana jako dowód wystrzeliła w sądzie w RPA. Nie żyje adwokat</h1>
      <address>
        <time datetime="2019-11-21T09:08:00+00:00">21 Nov 2019, 09:08</time>
      </address>
      <p>
        <b>Do tragicznego wypadku doszło w budynku sądu regionalnego w Ixopo w Republice Południowej Afryki. Strzelba prezentowana jako dowód w sprawie w pewnym momencie uderzyła o podłogę i wystrzeliła. Poważnie ranna została 51-letnia adwokat Addelaid Ferreira-Watt. Mimo wysiłków ratowników i lekarzy, kobieta zmarła w szpitalu.</b>
      </p>
      <related>
        <a href="https://www.polsatnews.pl/wiadomosc/2019-10-17/polak-oskarzony-o-zabicie-pieciu-osob-sedzia-nazwala-go-diablem-na-sterydach/"/>
      </related>
      <p>Ferreira-Watt była pełnomocnikiem jednej ze stron w sprawie dotyczącej włamania z bronią palną. Strzelba była prezentowana, jako dowód w sprawie. Według świadków, w pewnym momencie broń zsunęła się ze stolika i po zetknięciu z podłożem wypaliła w stronę adwokat.</p>
      <p>
        <a href="https://www.polsatnews.pl/wiadomosc/2019-05-20/w-rekach-wykladowcy-wystrzelila-bron-dwoch-studentow-wyzszej-szkoly-policji-rannych/?ref=wyszukiwarka">
          <b>ZOBACZ: W rękach wykładowcy wystrzeliła broń. Dwóch studentów Wyższej Szkoły Policji rannych</b>
        </a>
      </p>
      <p>
        <b>"Zachęcała nas byśmy byli lepsi"</b>
      </p>
      <p>51-latka została ranna w biodro. Jak informują południowoafrykańskie media, świadkowie bezskutecznie starali się zatamować krwawienie. Kobieta zmarła w szpitalu - osierociła córkę.</p>
      <p>- Zawsze zachęcała nas, byśmy byli lepsi. Udawało się jej wpłynąć na nasze życia w znaczący sposób. Dziś żegnamy naszą serdeczną przyjaciółkę. Spoczywaj w pokoju - powiedziała portalowi News24 przyjaciółka adwokat i malarka Sonja Nel. Bliscy i przyjaciele kobiety składają kondolencję rodzinie za pomocą mediów społecznościowych.</p>
      <p>Śledczy badają dokładne okoliczności tragicznego zdarzenia. Sprawdzają dlaczego broń była załadowana i niezabezpieczona.</p>
      <p>
        <a href="https://www.polsatnews.pl/wideo/slynna-trasa-wzdluz-pacyfiku-zasypana_6400786/">WIDEO - Słynna trasa wzdłuż Pacyfiku zasypana</a>
      </p>
      <figure>
        <img src="https://s.redefine.pl/dcs/o2/redefine/cp/8h/8h5uv927ten41ycetofxjsv95d4xxjxx.jpg"/>
      </figure>
    </article>
  </body>
</html>