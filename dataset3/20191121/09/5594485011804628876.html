<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/ikonomika/khampartsumyan-razkri-shche-ima-li-povishenie-na-likhvite-i-bankovite-taksi_news710538.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-21T09:22:00+00:00"/>
    <meta property="og:title" content="Хампарцумян разкри ще има ли повишение на лихвите и банковите такси"/>
    <meta property="og:description" content="Разумният човек винаги трябва да предвижда един буфер за доходите си, посъветва той"/>
  </head>
  <body>
    <article>
      <h1>Хампарцумян разкри ще има ли повишение на лихвите и банковите такси</h1>
      <h2>Разумният човек винаги трябва да предвижда един буфер за доходите си, посъветва той</h2>
      <address>
        <time datetime="2019-11-21T09:22:00+00:00">21 Nov 2019, 09:22</time>
      </address>
      <p>https://blitz.bg/ikonomika/khampartsumyan-razkri-shche-ima-li-povishenie-na-likhvite-i-bankovite-taksi_news710538.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574320365-khamm.jpg"/>
      </figure>
      <p><b>Ще има ли повишение на таксите, които събират банките и ще останат ли лихвите по депозитите ниски - това коментира пред БНТ финансистът Левон Хампарцумян.</b><br/> <br/>Относно информацията за повишение на таксите, той заяви, че това са европейски регламенти, които влизат в сила средата на декември.<br/> <br/>„Те са в посока намаляване на трансграничните такси и изравняването им с локалните. Извършването на трансгранични преводи с модерни дигитални средства е относително евтино. Същевременно, първоначалната инвестиция си е там. Да имаме банковата си сметка в телефона, онлайн, струва пари, това създава конкуренция и изисква инвестиция“, каза Хампарцумян.<br/> <br/>Живеем в период на много ниски лихви върху нашите пари, категоричен е Хампарцумян.<br/> <br/>Същевременно обаче, банките регистрират големи печалби.<br/> <br/>„Дали печалбите са неимоверни, прекалено големи, или разумни, това решава конкуренцията. Нека не забравяме, че икономиката расте вече шеста година - това е доста дълъг период. Ние не можем да предскажем една криза, предполага се, че ще има обръщане на икономическия цикъл. <br/><br/>Никога не трябва да задлъжняваме до ръба на възможностите си“, посочи финансистът.<br/> <br/>Разумният човек винаги трябва да предвижда един буфер за доходите си, посъветва той.<br/> </p>
    </article>
  </body>
</html>