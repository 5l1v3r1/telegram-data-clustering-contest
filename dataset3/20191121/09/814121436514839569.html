<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/polityka/10271815/zmiany-w-kprm-krzysztof-kubow-nowym-szefem-gabinetu-politycznego-premiera.html"/>
    <meta property="og:site_name" content="Wprost"/>
    <meta property="article:published_time" content="2019-11-21T09:01:00+00:00"/>
    <meta property="og:title" content="Zmiany w KPRM. Krzysztof Kubów nowym szefem gabinetu politycznego premiera"/>
    <meta property="og:description" content="W czwartek odbędzie się uroczystość powołania oraz powierzenia obowiązków członkom kierownictwa Kancelarii Prezesa Rady Ministrów. Jak podaje portal 300polityka.pl, Krzysztof Kubów zostanie nowym szefem gabinetu politycznego premiera."/>
  </head>
  <body>
    <article>
      <h1>Zmiany w KPRM. Krzysztof Kubów nowym szefem gabinetu politycznego premiera</h1>
      <address>
        <time datetime="2019-11-21T09:01:00+00:00">21 Nov 2019, 09:01</time>
      </address>
      <p>
        <b>W czwartek odbędzie się uroczystość powołania oraz powierzenia obowiązków członkom kierownictwa Kancelarii Prezesa Rady Ministrów. Jak podaje portal 300polityka.pl, Krzysztof Kubów zostanie nowym szefem gabinetu politycznego premiera.</b>
      </p>
      <p>Centrum Informacyjne Rządu poinformowało, że uroczystość, na której powołani zostaną nowi członkowie kierownictwa Kancelarii Prezesa Rady Ministrów odbędzie się o godzinie 10:45.</p>
      <p>Z informacji portalu 300polityka.pl wynika, że akty otrzymają dziś: Piotr Muller (rzecznik rządu), Michał Dworczyk (szef KPRM), Łukasz Schreiber (szef Komitetu Stałego Rady Ministrów) oraz Krzysztof Kubów (szef gabinetu politycznego premiera).</p>
      <h3>Kim jest Krzysztof Kubów?</h3>
      <p>Krzysztof Kubów jest polskim politykiem i samorządowcem, posłem na Sejm VIII i IX kadencji. W sierpniu 2019 roku został sekretarzem stanu w Ministerstwie Energii, a w listopadzie sekretarzem stanu w Ministerstwie Aktywów Państwowych.</p>
      <p>Ukończył administrację na Wydziale Prawa, Administracji i Ekonomii Uniwersytetu Wrocławskiego, odbył też studia menedżerskie w Wyższej Szkole Bankowej we Wrocławiu, gdzie uzyskał również dyplom Executive MBA. Pracował w przedsiębiorstwach wchodzących w skład grupy kontrolowanej przez koncern KGHM Polska Miedź.</p>
      <related>
        <h4>Czytaj także:</h4>
        <a href="https://www.wprost.pl/polityka/10271811/ile-donald-tusk-zarobi-jako-szef-europejskiej-partii-ludowej-moze-wynegocjowac-osobny-pakiet.html"/>
      </related>
      <footer>Źródło: 300polityka.pl</footer>
    </article>
  </body>
</html>