<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuanews.ro/stiri/anm-prognoz-special-pentru-capital-vreme-nchis-ploi-i-temperaturi-tot-mai-sc-zute-1319561"/>
    <meta property="og:site_name" content="ZIUAnews.ro"/>
    <meta property="article:published_time" content="2019-11-21T09:32:00+00:00"/>
    <meta property="og:title" content="ANM - prognoză specială pentru Capitală: vreme închisă, ploi și temperaturi tot mai scăzute"/>
    <meta property="og:description" content="Meteorologii au emis prognoză specială pentru Capitală valabilă până vineri dimineață, interval în care vremea va fi închisă, cu vânt puternic și, temporar, va ploua. Potrivit ANM, temperaturile vor fi în scădere, cu maxime de 6 grade anunțate pentru ziua"/>
  </head>
  <body>
    <article>
      <h1>ANM - prognoză specială pentru Capitală: vreme închisă, ploi și temperaturi tot mai scăzute</h1>
      <address><time datetime="2019-11-21T09:32:00+00:00">21 Nov 2019, 09:32</time> by <a rel="author">ZIUA NEWS</a></address>
      <p>
        <b>Meteorologii au emis prognoză specială pentru Capitală valabilă până vineri dimineață, interval în care vremea va fi închisă, cu vânt puternic și, temporar, va ploua. Potrivit ANM, temperaturile vor fi în scădere, cu maxime de 6 grade anunțate pentru ziua de vineri, informează Mediafax.</b>
      </p>
      <p>„Vremea va fi închisă și temporar va ploua. Se vor acumula cantități de apă cuprinse, în general, între 15 și 25 l/mp", anunță Administrația Națională de Meteorologie (ANM).</p>
      <p>Vântul va avea intensificări temporare, cu viteze care la rafală vor atinge, joi și vineri 45...55 km pe oră. Potrivit sursei citate, temperaturile vor fi în scădere. În cursul zilei de joi, temperatura maximă va fi de 10...11 grade, iar vineri de 4...6 grade. „Temperatura minimă se va situa în jurul valorii de 2 grade", mai anunță ANM.</p>
    </article>
  </body>
</html>