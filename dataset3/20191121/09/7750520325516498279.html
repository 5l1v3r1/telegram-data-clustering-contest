<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/regulyator-zatverdyv-proyekt-taryfiv-dlya-ukrenergo-na-nastupnyj-rik.html"/>
    <meta property="og:site_name" content="1NEWS"/>
    <meta property="article:published_time" content="2019-11-21T09:07:18+00:00"/>
    <meta property="og:title" content="Регулятор затвердив проєкт тарифів для Укренерго на наступний рік"/>
    <meta property="og:description" content="Регулятор затвердив проєкт тарифів для Укренерго на наступний рік"/>
  </head>
  <body>
    <article>
      <h1>Регулятор затвердив проєкт тарифів для Укренерго на наступний рік</h1>
      <address>
        <time datetime="2019-11-21T09:07:18+00:00">21 Nov 2019, 09:07</time>
      </address>
      <p>
        <b>Національна комісія, що здійснює державне регулювання у сферах енергетики та комунальних послуг, затвердила для подальшого обговорення проєкти тарифів НЕК «Укренерго» на 2020 рік на послуги з передачі електричної енергії на рівні 131,71 грн за МВт-год. та на послуги з диспетчерського (оперативно-технологічного) управління — на рівні 9,94 грн за МВт-год., передає <a href="https://1news.com.ua/">1NEWS</a> з посиланням на <a href="https://ua.energy/media/pres-tsentr/pres-relizy/nkrekp-zatverdyla-dlya-obgovorennya-proyekty-taryfiv-ukrenergo-na-2020-rik-na-peredachu-ta-dyspetcherske-upravlinnya/">пресслужбу Укренерго</a>.</b>
      </p>
      <figure>
        <img src="https://1news.com.ua/wp-content/uploads/2019/11/4434-5.jpg"/>
      </figure>
      <p>Таким чином , тариф на передачу пропонується підвищити на 13,02% у порівнянні з чинним 116,54 грн за МВт-год., а на диспетчеризацію — на 23,63% у порівнянні з діючим 8,04 грн за МВт-год.</p>
      <p>Розрахунки обох тарифів враховують прогнозне зростання обсягів споживання (передачі) електричної енергії у 2020 році на 16,6%.</p>
      <p>Основний вплив на збільшення тарифу на передачу спричинило зростання таких витрат:</p>
      <p>купівля електроенергії для компенсації технологічних втрат в мережах – на 25%;</p>
      <p>оплата праці та соціальні заходи – на 40,8%;</p>
      <p>інші операційні витрати (податок на землю та паспортизація об’єктів, виготовлення технічних паспортів та державна реєстрація речових прав на нерухоме майно, оформлення права користування земельними ділянками тощо) – на 6,4%.</p>
      <p>Основний вплив на збільшення тарифу на диспетчеризацію спричинило зростання таких витрат:</p>
      <p>послуги Адміністратора комерційного обліку – на 16%;</p>
      <p>оплата праці та відрахування на соціальні заходи – на 40,7%;</p>
      <p>придбання допоміжних послуг з регулювання частоти та потужності та підтримання параметрів надійності та якості електричної енергії в ОЕС України – на 1000%.</p>
    </article>
  </body>
</html>