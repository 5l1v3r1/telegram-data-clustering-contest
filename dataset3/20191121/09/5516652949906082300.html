<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426248/paratash-toy-meiwmenoy-fpa-se-pente-nhsia-toy-anatolikoy-aigaioy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-21T09:35:01+00:00"/>
    <meta property="og:title" content="Παράταση του μειωμένου ΦΠΑ σε πέντε νησιά του ανατολικού Αιγαίου"/>
    <meta property="og:description" content="Μέτρα για την ανακούφιση των τοπικών κοινωνιών στα νησιά του ανατολικού Αιγαίου ανακοίνωσε χθες ο υφυπουργός Επικρατείας, Στέλιος Πέτσας, αναφερόμενος στον κυβερνητικό σχεδιασμό για το μεταναστευτικό - προσφυγικό."/>
  </head>
  <body>
    <article>
      <h1>Παράταση του μειωμένου ΦΠΑ σε πέντε νησιά του ανατολικού Αιγαίου</h1>
      <address>
        <time datetime="2019-11-21T09:35:01+00:00">21 Nov 2019, 09:35</time>
      </address>
      <p>
        <b>Μέτρα για την ανακούφιση των τοπικών κοινωνιών στα νησιά του ανατολικού Αιγαίου ανακοίνωσε χθες ο υφυπουργός Επικρατείας, Στέλιος Πέτσας, αναφερόμενος στον κυβερνητικό σχεδιασμό για το μεταναστευτικό - προσφυγικό.</b>
      </p>
      <p>Όπως έγινε γνωστό, παρατείνεται έως τις 31 Δεκεμβρίου 2020 ο μειωμένος συντελεστής ΦΠΑ για τα νησιά Λέρο, Λέσβο, Κω, Σάμο, Χίο.</p>
      <p>Παράλληλα ο κ. Πέτσας ανακοίνωσε τη δέσμευση της κυβέρνησης για βελτίωση των δομών Υγείας, Παιδείας, Κοινής Ωφέλειας και Τουρισμού στις περιοχές που υποδέχονται μετανάστες και πρόσφυγες αλλά και την αξιοποίηση προς όφελος των τοπικών κοινωνιών των δομών που θα κλείσουν και θα αντικατασταθούν από τα νέα κλειστά προαναχωρησιακά κέντρα.</p>
      <p>Επίσης, η κυβέρνηση δεσμεύεται να λάβει υπόψη την εντοπιότητα κατά τις αναγκαίες προσλήψεις στις Δομές/ΚΥΤ.</p>
      <p>Τέλος, κατ' εντολήν του Κυριάκου Μητσοτάκη δημιουργείται Ειδικό Ταμείο που προικίζεται με 50 εκατομμύρια ευρώ για το 2020 το οποίο θα χρηματοδοτήσει το «Πρόγραμμα Αλληλεγγύη» που θα υλοποιήσει το Υπουργείο Εσωτερικών για τη στήριξη των δήμων που θα επιβαρυνθούν από τη φιλοξενία προσφύγων και μεταναστών.</p>
    </article>
  </body>
</html>