<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980830029.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-21T09:40:00+00:00"/>
    <meta property="og:title" content="افزایش نرخ بیکاری ترکیه"/>
    <meta property="og:description" content="نرخ بیکاری ترکیه تا پایان ماه اوت به ۱۴ درصد افزایش پیدا کرده است."/>
  </head>
  <body>
    <article>
      <h1>افزایش نرخ بیکاری ترکیه</h1>
      <address>
        <time datetime="2019-11-21T09:40:00+00:00">21 Nov 2019, 09:40</time>
      </address>
      <p>نرخ بیکاری ترکیه تا پایان ماه اوت به ۱۴ درصد افزایش پیدا کرده است.</p>
      <p>به گزارش ایسنا به نقل از تریدینگ اکونومیکس، نرخ بیکاری ترکیه در دوزاده ماه منتهی به اوت با ۰.۹ درصد افزایش نسبت به ماه قبل به ۱۴ درصد رسید که بالاترین تورم ثبت شده در این کشور از مارس سال جاری تاکنون بوده است. این نرخ هم‌چنین در مقایسه با نرخ بیکاری ترکیه در اکتبر سال گذشته ۲.۹ درصد افزایش پیدا کرده است.</p>
      <p>در مقایسه با سال قبل، تا پایان ماه اوت شمار افراد بی کار با افزایش۹۸۰ هزار نفری به چهار میلیون و ۶۵۰ هزار نفر افزایش پیدا کرده است و از طرف دیگر شمار شاغلان با کاهش۷۸۹ هزار نفری به ۲۸ میلیون و ۵۳۰ هزار نفر رسیده است. طی این مدت نیروی فعال در بازار کار ۶۶۶ هزار نفر بیشتر شده و به ۲۸ میلیون و ۴۱۰ هزار نفر رسیده است.</p>
      <p>بیشترین کاهش مشاغل ترکیه طی این مدت مربوط به بخش غیر کشاورزی بوده است که ۶۹۵ هزار شغل از دست رفته است. بخش کشاورزی نیز ۹۴ هزار شغل از دست داده است. نرخ بیکاری جوانان که شمار جوانان فاقد شغل ۱۵ تا ۲۴ ساله را اندازه می‌گیرد طی این مدت به ۲۷.۴ دصرد رسیده است که ۶.۸ درصد بیشتر از نرخ بیکاری اوت سال گذشته است.</p>
      <p>نرخ بیکاری ترکیه هم برای مردان و هم برای زنان افزایشی بوده است به گونه‌ای که طبق اعلام مرکز آمار این کشور تا پایات ماه اوت ۱۲.۳ درصد مردان و ۱۷.۶ درصد زنان بیکار بوده اند که به ترتیب ۳.۱ درصد و ۲.۵ درصد بیشتر از رقم ثبت شده برای مدت مشابه سال قبل است.</p>
      <p>متوسط نرخ بیکاری ترکیه در بین سال های ۲۰۰۵ تا ۲۰۱۹ معادل ۱۰.۲۸ درصد بوده است که بالاترین رقم ثبت شده با ۱۴.۸ درصد در ماه فوریه سال ۲۰۰۹ و کمترین رقم با ۷.۳ درصد در ژوئن۲۰۱۲ به ثبت رسیده است.</p>
    </article>
  </body>
</html>