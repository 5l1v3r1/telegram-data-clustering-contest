<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nuovaperiferia.it/cultura-e-turismo/sabato-nei-villaggi-cultura-e-natura-nelle-terre-del-po-a-crescentino/"/>
    <meta property="og:site_name" content="La Nuova Periferia"/>
    <meta property="article:published_time" content="2019-11-21T09:37:11+00:00"/>
    <meta property="og:title" content="Sabato nei villaggi, cultura e natura nelle terre del Po a Crescentino"/>
    <meta property="og:description" content="Sabato 23 novembre 2019 a Crescentino il “Sabato nei villaggi – cultura e natura nelle terre del Po”. La proposta dell’Ente Aree protette del Po."/>
  </head>
  <body>
    <article>
      <h1>Sabato nei villaggi, cultura e natura nelle terre del Po a Crescentino</h1>
      <h2>La proposta è promossa dall’Ente di gestione delle Aree protette del Po vercellese – alessandrino.</h2>
      <address>
        <time datetime="2019-11-21T09:37:11+00:00">21 Nov 2019, 09:37</time>
      </address>
      <p>Sabato 23 novembre 2019, farà tappa a Crescentino il “Sabato nei villaggi – cultura e natura nelle terre del Po”. La proposta è promossa<br/>dall’Ente di gestione delle Aree protette del Po vercellese – alessandrino in collaborazione con il Comune di Crescentino.</p>
      <h3>Sabato nei villaggi</h3>
      <p>Sabato 23 novembre 2019, farà tappa a Crescentino il “Sabato nei villaggi – cultura e natura nelle terre del Po”. La proposta è promossa<br/>dall’Ente di gestione delle Aree protette del Po vercellese – alessandrino in collaborazione con il Comune di Crescentino. Si tratta dell’ultimo appuntamento dell’anno in corso, dopo gli incontri già tenutisi a Livorno Ferraris, Camino, Frascarolo, San Salvatore Monferrato e Balzola.</p>
      <h3>Il programma</h3>
      <p>Il ritrovo è previsto alle 15 alla Chiesa Romanica di San Pietro, ubicata accanto al cimitero comunale del capoluogo, dove sono custodite due importanti affreschi raffiguranti la Crocefissione di Gesù e la Madonna della Tosse. Al termine della visita guidata ci si sposterà in centro in auto per raggiungere l’attività di Paolo Marforio, materassaio, che darà dimostrazione dell’antica pratica della cardatura della lana. Quindi tappa a Casa Graziano, in via Mazzini, per ammirare un’antica colonna appartenente al complesso di San Francesco andato, purtroppo, perduto. Quindi visita alla Confraternita di San Michele. Il pomeriggio si concluderà al salone polivalente di piazza IX Martiri per la visita alla mostra “Artisti a Crescentino”, in corso sino a domenica, ed una merenda a base di the caldo e biscotti tipici.</p>
      <h3>Contatti</h3>
      <p>Interverranno Anna Maria Bruno e lo storico locale Mario Ogliaro. Per informazioni e prenotazioni contattare il Parco del Po al numero 0142/457816 oppure 348/2211219.</p>
      <p>
        <a href="https://nuovaperiferia.it/">
          <b>
            <i>LEGGI ANCHE LE ALTRE NOTIZIE DE LA NUOVA PERIFERIA</i>
          </b>
        </a>
      </p>
      <p>
        <b>RESTA AGGIORNATO SU TUTTE LE NOSTRE NOTIZIE! COME?</b>
      </p>
      <p>Iscriviti al nostro gruppo Facebook <a href="https://www.facebook.com/groups/31786643220/?ref=br_rs"><b>La Nuova Periferia</b></a></p>
      <p>E segui la nostra pagina Facebook ufficiale <b><a href="https://www.facebook.com/lanuovaperiferia/">La Nuova Periferia</a></b>: clicca “Mi piace” o “Segui” e gestisci impostazioni e notifiche in modo da non perderti più nemmeno una notizia!</p>
    </article>
  </body>
</html>