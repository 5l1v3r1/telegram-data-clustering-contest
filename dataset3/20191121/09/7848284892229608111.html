<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/rassegna/galante-la-forza-dell-inter-e-il-gruppo-bastoni-sembra-un-veterano-esposito-mangia-l-erba-323610"/>
    <meta property="og:site_name" content="FcInterNews.it"/>
    <meta property="article:published_time" content="2019-11-21T09:31:57+00:00"/>
    <meta property="og:title" content="Galante: &quot;La forza dell'Inter è il gruppo. Bastoni sembra un veterano. Esposito? Mangia l'erba&quot;"/>
    <meta property="og:description" content="&quot;Bisogna vedere come la vuole interpretare Mazzarri, ma è chiaro che quando hai di fronte una squadra così più forte sei costretto a difenderti. Però di sicuro il..."/>
  </head>
  <body>
    <article>
      <h1>Galante: "La forza dell'Inter è il gruppo. Bastoni sembra un veterano. Esposito? Mangia l'erba"</h1>
      <address><time datetime="2019-11-21T09:31:57+00:00">21 Nov 2019, 09:31</time> by <a rel="author">Alessandro Cavasinni</a></address>
      <p>"Bisogna vedere come la vuole interpretare Mazzarri, ma è chiaro che quando hai di fronte una squadra così più forte sei costretto a difenderti. Però di sicuro il Torino sa essere pericoloso con le ripartenze, quindi all’Inter non conviene concedere spazi". Lo dice <b>Fabio Galante</b>, doppio ex di Toro e Inter, intervistato da <i>Tuttosport </i>in vista del match di sabato sera.  </p>
      <p><b>Su Esposito.  </b><br/>"Quel ragazzino mangia l’erba quando entra in campo, è forte e non ha paura di nulla. Si vede che allenandosi con dei campioni, mettendoci la testa giusta, sta crescendo. Anzi, direi che sta bruciando le tappe".  </p>
      <p><b>L’uomo chiave dell’Inter? </b><br/>"Si può pensare a Brozovic, a Barella, a Lautaro o a Sensi che ha fatto la differenza prima di infortunarsi. Ma la forza dell’Inter è il gruppo. Quella di Conte è una squadra organizzata che tiene i reparti compatti, va sempre alla ricerca della vittoria". </p>
      <p><b>Ogni tanto la difesa a tre va in difficoltà. </b><br/>"Dipende da come viene insegnata. Io ho giocato 15 anni a tre, anche al Torino con Camolese, uno dei più bravi fra gli allenatori che ho avuto. Con lui sapevo sempre quello che dovevo fare, e allo stesso modo credo che Conte catechizzi i suoi difensori, in modo che con il pallone fra i piedi abbiano sempre due o tre soluzioni di passaggio diverse. L’Inter ha i tre migliori centrali della Serie A: Skriniar sul centrosinistra, De Vrij che imposta e Godin a destra".  </p>
      <p><b>E poi è esploso Bastoni.  </b><br/>"Ha qualità ottime. Ma si vede che l’Inter lavora bene in settimana, e lui in campo poi va sicuro, con la sfrontatezza di un veterano".</p>
    </article>
  </body>
</html>