<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/mesajul-mi-e-dor-de-tine-de-la-londra-a-primit-replica-si-mie-de-la-cluj.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-21T09:56:25+00:00"/>
    <meta property="og:title" content="Mesajul „Mi-e dor de tine” de la Londra a primit replica „Și mie”, de la Cluj"/>
    <meta property="og:description" content="O instalație luminoasă cu replica „Și mie” a fost aprinsă, miercuri seara, la Cluj-Napoca, ca răspuns la instalația cu mesajul „Mi-e dor de tine” aprinsă"/>
  </head>
  <body>
    <article>
      <h1> Mesajul „Mi-e dor de tine” de la Londra a primit replica „Și mie”, de la Cluj </h1>
      <address><time datetime="2019-11-21T09:56:25+00:00">21 Nov 2019, 09:56</time> by <a rel="author">Redacția</a></address>
      <p>O instalație luminoasă cu replica „Și mie” a fost aprinsă, miercuri seara, la Cluj-Napoca, ca răspuns la instalația cu mesajul „Mi-e dor de tine” aprinsă la Londra, pentru românii plecați din țară.</p>
      <p>„Şi Mie, Londra. Şi… Nouă”, au scris inițiatorii, Lights On Romania, pe pagina de Facebook.</p>
      <p>Instalația a fost aprinsă cu ocazia Târgului de Crăciun din Piața Unirii din Cluj, care se deschide vineri.</p>
      <p><a href="https://www.g4media.ro/initiativa-emotionanta-pentru-romanii-plecati-din-tara-o-instalatie-luminoasa-cu-mesajul-mi-e-dor-de-tine-aprinsa-la-londra.html">În urmă cu aproape două săptămâni, o instalație luminoasă cu mesajul „Mi-e dor de tine” a fost aprinsă la Londra</a> de Lights On Romania. Instalația de la Londra va sta aprinsă până în 15 decembrie.</p>
      <p>„Știm că aprinderea instalației nu stinge dorul. Totuși, poate pentru o secundă, scurtează distanța dintre noi și cei dragi nouă care au plecat să-și caute/găsească locul altundeva. Din Londra, cu dragoste și dor”, preciza Lights On Romania.</p>
      <p>
        <i>Foto: Facebook Lights On Romania</i>
      </p>
    </article>
  </body>
</html>