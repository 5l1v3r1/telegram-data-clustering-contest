<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Kanazireva-prizna-Betonniyat-most-shte-bude-razrushen-915642"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-21T09:29:00+00:00"/>
    <meta property="og:title" content="Каназирева призна: Бетонният мост ще бъде разрушен!"/>
    <meta property="og:description" content="Позиция на областния управител във връзка с проекта за пробив под гарата и за бъдещето на Бетонния м..."/>
  </head>
  <body>
    <article>
      <h1>Каназирева призна: Бетонният мост ще бъде разрушен!</h1>
      <address>
        <time datetime="2019-11-21T09:29:00+00:00">21 Nov 2019, 09:29</time>
      </address>
      <p>Позиция на областния управител във връзка с проекта за пробив под гарата и за бъдещето на Бетонния мост:</p>
      <p>
        <i><a href="https://www.plovdiv24.bg/novini/persons/2599.html">Дани Каназирева</a> категорично заявява, че решение има и то е ясно при следната последователност: изграждане на пробива под Централна гара и въвеждането му в експлоатация; междувременно, за да не се губи време, проектиране на реконструкция и разширение на пътна връзка "Бетонен мост“; демонтаж на съществуващото съоръжение и изграждане на ново по изготвения вече проект. </i>
      </p>
      <p>
        <i>Целта ще бъде да се синхронизират проектите за пробива под Гарата, транспортните връзки с новия пробив на ул. "Кукуш“ и бул. "Васил Априлов“ и с транспортния възел "Модър-Царевец“. А след като бъде готов проектът на целия ареал ще има широко обществено обсъждане. Всичко това е напълно реално и ще бъде облечено в съответната правна форма и с разписани ясни финансови параметри.  Всякакви спекулации по темата водят единствено до напрежение сред пловдивчани.</i>
      </p>
      <p>
        <i>Ще настояваме Национална компания "Железопътна инфраструктура" да поеме ясни ангажименти за проектирането на реконструкция и разширение на "Бетонния мост“ успоредно с изграждането на пробива под Централна гара.</i>
      </p>
      <p>
        <i>За съжаление според обществената поръчка, която вече е обявена, "Бетонният мост“ следва да се разруши, но след като се изгради пробивът под ЖП гарата. </i>
      </p>
      <p>
        <i>Категорично, пътна връзка  "Бетонен мост“, заедно с необходимите подходи, трябва да бъде реконструирана и разширена, и то веднага след реализиране на пробива под ЖП гара Пловдив, заявява областният управител. </i>
      </p>
      <p>
        <i>За запазването на съществуващата пътна връзка между районите "Южен" и "Централен" настояват и от "Камарата на инженерите в инвестиционното проектиране“ /КИИП/. Около това решение се обединиха и експертът от Областна администрация – Пловдив арх. Валентин Маринов, новият главен архитект на Пловдив  арх. Димитър Ахрянов, с изпълнителния директор на НКЖИ, кметът на Пловдив и представители на КИИП. </i>
      </p>
    </article>
  </body>
</html>