<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/esteri/2019/11/21/kim-jong-un-rifiuta-invito-di-moon-a-partecipare-a-summit-regionale-pn_20191121_00052/"/>
    <meta property="og:site_name" content="Askanews"/>
    <meta property="article:published_time" content="2019-11-21T09:19:59+00:00"/>
    <meta property="og:title" content="Kim Jong Un rifiuta invito di Moon a partecipare a summit regionale"/>
    <meta property="og:description" content="Roma, 21 nov. (askanews) – Il leader nordcoreano Kim Jong Un non parteciperà al vertice regionale Asean organizzato dal presidente sudcoreano Moon Jae-in, che si terrà la prossima settimana nella città di Busan, nel Sud del paese. Lo ha reso noto oggi l’agenzia di stampa ufficiale KCNA, riferendo dell’invito arrivato dal leader sudcoreano per il […]"/>
  </head>
  <body>
    <article>
      <h1>Kim Jong Un rifiuta invito di Moon a partecipare a summit regionale</h1>
      <h2>"Promesse non rispettate, incontro inutile"</h2>
      <address>
        <time datetime="2019-11-21T09:19:59+00:00">21 Nov 2019, 09:19</time>
      </address>
      <figure>
        <img src="http://www.askanews.it/wp-content/uploads/2019/11/20191121_101953_F079BFB4.jpg"/>
      </figure>
      <p>Roma, 21 nov. (askanews) – Il leader nordcoreano Kim Jong Un non parteciperà al vertice regionale Asean organizzato dal presidente sudcoreano Moon Jae-in, che si terrà la prossima settimana nella città di Busan, nel Sud del paese. Lo ha reso noto oggi l’agenzia di stampa ufficiale KCNA, riferendo dell’invito arrivato dal leader sudcoreano per il summit in programma dal 25 al 27 novembre.</p>
      <p>“Comprendiamo l’ansia di Moon di arrivare a una svolta nei rapporti tra le due Coree approfittando di questa opportunità – si legge sull’agenzia – ma le promesse fatte a Panmunjeom, Pyongyang e Monte Baekdu non sono state rispettate. A fronte di questo, un incontro tra i leader dei due paesi sarebbe inutile”.</p>
    </article>
  </body>
</html>