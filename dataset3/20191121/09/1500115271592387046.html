<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/special/cordaid/artikel/4929331/steun-cordaid-en-help-meisjes-congo-naar-school"/>
    <meta property="og:site_name" content="RTL Boulevard"/>
    <meta property="article:published_time" content="2019-11-21T09:04:40+00:00"/>
    <meta property="og:title" content="Steun Cordaid en help meisjes in Congo naar school"/>
    <meta property="og:description" content="RTL Boulevard zet zich deze week samen met Cordaid in om maar liefst 10.000 meisjes in Congo naar school te helpen. Want het is zo belangrijk dat meisjes naar de basisschool gaan én deze ook afmaken. Helaas gaan 7 op de 10 meisjes niet naar school of haken af. Doe mee met de actie, zodat meisjes kans hebben op een betere toekomst."/>
  </head>
  <body>
    <article>
      <h1>Steun Cordaid en help meisjes in Congo naar school</h1>
      <address>
        <time datetime="2019-11-21T09:04:40+00:00">21 Nov 2019, 09:04</time>
      </address>
      <p>RTL Boulevard zet zich deze week samen met Cordaid in om maar liefst 10.000 meisjes in Congo naar school te helpen. Want het is zo belangrijk dat meisjes naar de basisschool gaan én deze ook afmaken. Helaas gaan 7 op de 10 meisjes niet naar school of haken af. Doe mee met de actie, zodat meisjes kans hebben op een betere toekomst.</p>
      <p>Het is duidelijk: meisjes moeten, net zo goed als jongens, naar school. En áls ze dan naar school gaan, is het belangrijk dat ze niet áfhaken, omdat de kwaliteit van de school slecht is. Vaak zijn schoolklassen overvol en moeten de kinderen op de grond zitten, zijn er te weinig goede leerkrachten en zitten ze in tenten of schoolgebouwen waarvan het dak lekt. Vaak zijn er geen toiletten en goede lesmaterialen. Denk aan schoolborden of schoolbankjes.</p>
      <p>Cordaid zet zich ook in om de kwaliteit van de scholen aan te pakken. Dit doen ze door resultaatgericht te financieren. Dat betekent dat er afspraken worden gemaakt met de scholen over bijvoorbeeld het aantal kinderen dat naar school gaat – en het aantal kinderen dat de basisschool afmaakt. Als die resultaten worden behaald, krijgen ze daar een vergoeding voor. Die investeren de scholen dan weer in het verbeteren van de school: goed opgeleide leerkrachten - schoolbankjes, schoolborden, lesmateriaal, toiletten en het schoolgebouw zelf.</p>
      <figure>
        <img src="https://www.rtlboulevard.nl/sites/default/files/styles/liggend/public/content/images/2019/11/21/Schermafbeelding%202019-11-21%20om%2009.59.44.png?itok=bQpzMfTm"/>
        <figcaption>
          <cite>Beeld © Cordaid</cite>
        </figcaption>
      </figure>
      <h3>Actie: help 10.000 meisjes naar school</h3>
      <p><i>RTL Boulevard </i>en Cordaid komen samen in actie om zoveel mogelijk meisjes naar school te krijgen. Hoe meer meisjes naar school kunnen – en daar zorgt Cordaid voor –  hoe meer kans ze hebben op (beter) betaald werk en hoe beter hun toekomstperspectieven zijn. En dit geven zij weer door aan hun kinderen.</p>
      <p> </p>
      <p>Met de sms-actie vragen we iedereen een eenmalige donatie te doen. Zodat we 10.000 meisjes naar school kunnen helpen. Sms SCHOOL naar 3669 en doe een eenmalige donatie. Elk bedrag mag! <a href="https://urldefense.proofpoint.com/v2/url?u=https-3A__www.cordaid.org_nl_meisjes-2Dnaar-2Dschool_doneer-2Dnu-2Db_-3Futm-5Fcampaign-3Dmeisjes-5Fnaar-5Fschool-26utm-5Fsource-3Drtl.nl-26utm-5Fmedium-3Dreferral&amp;d=DwMFAg&amp;c=BxKcMbETFwSktsL116c0CLzwOlCGdYKnl0_kgHBnEac&amp;r=lNKxQBv_HcFy_cs1E3wyUZ42CLyrdjefn1KawZQW1OQ&amp;m=2FDsLUHAD2wXyo5MjSFNIbMEBKa9NYrUGW5wq0dpy2s&amp;s=hiZbeDMo8DlgAq9KFtKGb0J4eSi6lmvyNDN_9bjATsY&amp;e=">Hier kun je online doneren.</a></p>
      <related>
        <h4>MIS DIT NIET!</h4>
        <a href="https://www.rtlboulevard.nl/video/tv-fragmenten/video/3742036/backstagebeelden-cordaid-reis-marieke-elsinga"/>
        <a href="https://www.rtlboulevard.nl/video/tv-fragmenten/video/4928786/help-nog-meer-meisjes-naar-school"/>
        <a href="https://www.rtlboulevard.nl/special/cordaid/artikel/4926611/help-10000-meisjes-naar-school"/>
        <a href="https://www.rtlboulevard.nl/special/cordaid/artikel/4924511/mados-grootste-wens-naar-school-gaan"/>
        <a href="https://www.rtlboulevard.nl/special/cordaid/artikel/4905631/help-10000-meisjes-naar-school-volg-een-workshop-van-onze"/>
      </related>
    </article>
  </body>
</html>