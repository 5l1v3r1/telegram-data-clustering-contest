<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/kerala-assembly-meeting-to-finish-today-action-may-take-to-four-mla-123.html"/>
    <meta property="og:site_name" content="DoolNews"/>
    <meta property="article:published_time" content="2019-11-21T09:04:00+00:00"/>
    <meta property="og:title" content="നിയമസഭാ സമ്മേളനം ഇന്ന് അവസാനിക്കും; പ്രതിഷേധിച്ച എം.എല്‍.എ മാര്‍ക്കെതിരെയുള്ള നടപടി ഇന്നറിയാം"/>
    <meta property="og:description" content="Kerala Assembly Kerala New Shafi Parambil Kerala തിരുവനന്തപുരം: നിയമസഭാസമ്മേളനം ഇന്ന് സമാപിക്കാനിരിക്കെ സഭയില്‍ പ്രതിഷേധിച്ച നാലു എം.എല്‍.എ മാര്‍ക്കെതിരെ നടപടിയുണ്ടാവുമോ"/>
  </head>
  <body>
    <article>
      <h1>നിയമസഭാ സമ്മേളനം ഇന്ന് അവസാനിക്കും; പ്രതിഷേധിച്ച എം.എല്‍.എ മാര്‍ക്കെതിരെയുള്ള നടപടി ഇന്നറിയാം</h1>
      <address><time datetime="2019-11-21T09:04:00+00:00">21 Nov 2019, 09:04</time> by <a rel="author">ന്യൂസ് ഡെസ്‌ക്</a></address>
      <p>തിരുവനന്തപുരം: നിയമസഭാസമ്മേളനം ഇന്ന് സമാപിക്കാനിരിക്കെ സഭയില്‍ പ്രതിഷേധിച്ച നാലു എം.എല്‍.എ മാര്‍ക്കെതിരെ നടപടിയുണ്ടാവുമോ എന്ന് ഇന്നറിയാം.</p>
      <p>ഷാഫി പറമ്പിലിന് പൊലീസ് മര്‍ദ്ദനം മൂലം പരിക്കേറ്റ സംഭവത്തില്‍ ഇന്നലെ നാല് എം.എല്‍. എ മാര്‍ സ്പീക്കറുടെ  ഡയസില്‍ കയറി മുദ്രാവാക്യം വിളിച്ചിരുന്നു. എം.എല്‍.എമാരായ റോജി എം.ജോണ്‍, എല്‍ദോസ് കുന്നപ്പള്ളി, ഐ.സി ബാലകൃഷ്ണന്‍, അന്‍വര്‍ സാദത്ത് എന്നിവരാണ് പ്രതിഷേധിച്ചത്. ഇത് സഭാ മര്യാദയുടെ ലംഘനമാണെന്ന് സ്പീക്കര്‍ വ്യക്തമാക്കിയിരുന്നു.</p>
      <related>
        <a href="https://www.doolnews.com/shashi-tharoor-released-video-of-police-brutality-against-km-abhijit-in-ksu-march922.html?utm_source=doolnews&amp;utm_medium=related"/>
      </related>
      <p>ഷാഫി പറമ്പിലിനെ മര്‍ദ്ദിച്ച പൊലീസ് ഉദ്യോഗസ്ഥരെ സസ്‌പെന്‍ഡ് ചെയ്യണമെന്ന ആവശ്യത്തില്‍ പ്രതിപക്ഷം ഉറച്ചു നില്‍ക്കുകയാണ്. ഇന്നും പ്രതിഷേധം തുടരാന്‍ സാധ്യതയുണ്ട്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>കെ.എസ്.യുവിന്റെ നിയമസഭാ മാര്‍ച്ചില്‍ ഷാഫി പറമ്പില്‍ എം.എല്‍.എ, കെ.എസ്.യു സംസ്ഥാന പ്രസിഡന്റ് കെ.എം അഭിജിത്ത് തുടങ്ങിയവര്‍ക്ക് പോലീസ് മര്‍ദനമേറ്റിരുന്നു. അടിയന്തര പ്രമേയത്തിന് അനുമതി നിഷേധിച്ചതിന് പിന്നാലെയാണ് പ്രതിപക്ഷം പ്രതിഷേധിച്ചത്.</p>
      <figure>
        <iframe src="https://www.youtube.com/embed/JTERZRrOduc" width="560" height="315" data-service="Youtube" scrolling="no"/>
      </figure>
    </article>
  </body>
</html>