<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042914639"/>
    <meta property="og:site_name" content="Dnevnik"/>
    <meta property="article:published_time" content="2019-11-21T09:03:00+00:00"/>
    <meta property="og:title" content="#video Rangers nadigrali Washington, kanadski derbi pripadel Montrealu"/>
    <meta property="og:description" content="V ligi NHL so ponoči odigrali dve tekmi. Hokejisti Washington Capitals so izgubili v gosteh v New Yorku, ko so domači Rangers slavili s 4:1. Washington še naprej ostaja vodilna ekipa lige. V kanadskem derbiju pa je po podaljšku zmagala domača ekipa Montreal Canadiens, ki je z 2:1 premagala Senatorje iz Ottawe."/>
  </head>
  <body>
    <article>
      <h1>#video Rangers nadigrali Washington, kanadski derbi pripadel Montrealu</h1>
      <address><time datetime="2019-11-21T09:03:00+00:00">21 Nov 2019, 09:03</time> by <a rel="author">STA</a></address>
      <p>
        <b>V ligi NHL so ponoči odigrali dve tekmi. Hokejisti Washington Capitals so izgubili v gosteh v New Yorku, ko so domači Rangers slavili s 4:1. Washington še naprej ostaja vodilna ekipa lige. V kanadskem derbiju pa je po podaljšku zmagala domača ekipa Montreal Canadiens, ki je z 2:1 premagala Senatorje iz Ottawe.</b>
      </p>
      <p>Domače navijače v Montrealu je razveselil Brady Tkachuk, ki je nasprotno mrežo zatresel že po 38 odigranih sekundah podaljška, potem ko sta v rednem delu padla dva zadetka.</p>
      <p>Po prvi tretjini brez zadetkov je vodstvo domačim v 21. minuti priigral Nick Suzuki. Devet minut kasneje je Jean-Gabriel Pageau zadel za izenačenje in podaljšek, saj sta tudi v zadnji tretjini oba vratarja zaklenila vrata.</p>
      <p>V New Yorku je bil v ospredju Artemi Panarin, ki je poskrbel za prva dva gola Rangers. Za domače sta zadela še Pavel Bučnevič in Brett Howden. Častni zadetek za kolektiv iz prestolnice ZDA pa je zabil Jevgenij Kuznjecov.</p>
      <figure>
        <iframe src="https://www.youtube.com/embed/DSJ3kzewTag" width="560" height="315" data-service="Youtube" scrolling="no"/>
      </figure>
      <p>Washington s 36 točkami na 24 tekmah ostaja trdno na mestu vodilne ekipe vzhodne konference in lige NHL. Pet točk več od izzivalcev. Enaintrideset točk si deli četverica New York Islanders, Boston Bruins, St. Louis Blues in Edmonton Oilers.</p>
      <p>Los Angeles Kings si skupaj z Detroit Red Wings s 17 točkami deli zadnje mesto. Kralje Anžeta Kopitarja naslednja tekma čaka v petek, ko bodo gostili vodilno ekipo tihomorske divizije Edmonton Oilers.</p>
      <figure>
        <iframe src="https://www.youtube.com/embed/gjbgg5YLPq0" width="560" height="315" data-service="Youtube" scrolling="no"/>
      </figure>
      <blockquote><b>* Izidi:<br/></b>Montreal Canadiens - Ottawa Senators 1:2 (podaljšek)<br/>New York Rangers - Washington Capitals 4:1</blockquote>
      <related>
        <h4>Preberite sorodne prispevke</h4>
        <a href="https://www.dnevnik.si/1042914524/sport/hokej-na-ledu/video-st-louis-blues-na-vrh-zahodne-konference"/>
        <a href="https://www.dnevnik.si/1042914301/sport/hokej-na-ledu/video-vegas-povsem-nadigral-calgary-"/>
      </related>
    </article>
  </body>
</html>