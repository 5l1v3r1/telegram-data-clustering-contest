<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/xiaomi-mi-band-3i-je-novy-osekany-naramek/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-21T09:30:34+00:00"/>
    <meta property="og:title" content="Xiaomi Mi Band 3i je nový „osekaný“ náramek"/>
    <meta property="og:description" content="Letos jsme se již dočkali představení náramku Xiaomi Mi Band 4 (recenze), ale společnost se rozhodla uvést na trh upravenou verzi z minulého roku. Xiaomi Mi Band 3i tedy ze značné části vychází z modelu Xiaomi Mi Band 3. Xiaomi Mi Band 3i Nová verze má z větší části totožné specifikace, ale došlo na odebrání […]"/>
  </head>
  <body>
    <article>
      <h1>Xiaomi Mi Band 3i je nový „osekaný“ náramek</h1>
      <address><time datetime="2019-11-21T09:30:34+00:00">21 Nov 2019, 09:30</time> by <a rel="author" href="https://dotekomanie.cz/author/premyslvaculik/" target="_blank">Přemysl Vaculík</a></address>
      <p>Letos jsme se již dočkali představení náramku Xiaomi Mi Band 4 <a href="https://dotekomanie.cz/2019/08/xiaomi-mi-band-4-je-hrdym-nastupcem-predchozi-generace-recenze/">(recenze)</a>, ale společnost se rozhodla uvést na trh upravenou verzi z minulého roku. Xiaomi Mi Band 3i tedy ze značné části vychází z modelu <a href="https://dotekomanie.cz/2018/05/xiaomi-predstavilo-mi-band-3-nastupce-nejslavnejsich-sportovnich-naramku/">Xiaomi Mi Band 3</a>.</p>
      <h3>Xiaomi Mi Band 3i</h3>
      <p>Nová verze má z větší části totožné specifikace, ale došlo na odebrání jedné části. Xiaomi Mi Band 3i tedy oproti svému předchůdci nenabízí senzor srdečního tepu. Díky tomu došlo na úpravu velikosti a zejména hmotnosti nového náramku.</p>
      <p>Samotná baterie zůstala stejná, tedy 110 mAh. Očekávali bychom, že dojde na prodloužení výdrže na jedno nabití, ale společnost i u tohoto modelu stále uvádí 20 dnů, byť se zde nenachází monitorování srdečního tepu.</p>
      <figure>
        <img src="https://dotekomanie.cz/wp-content/uploads/2019/11/Mi-Band-3i-2-1024x502-1024x502x.jpg"/>
      </figure>
      <p>Zbylé specifikace jsou totožné, takže se nabízí například 0,78palcový OLED displej, sportovní funkce, měřiče kroků, zobrazování notifikací atd. Základní konektivita je zajišťována Bluetooth 4.2. Xiaomi Mi Band 3i se začíná zatím prodávat na indickém trhu za cenu 1299 indických rupií. V přepočtu se jedná o částku cca 416 Kč. To není až takový rozdíl oproti Xiaomi Mi Band 3 na našem trhu, který se dá sehnat i za 550 Kč.</p>
      <footer>Zdroj: <a href="https://www.fonearena.com/blog/298512/xiaomi-mi-band-3i-price-india-specifications.html#c4ca4/">fonearena.com</a></footer>
    </article>
  </body>
</html>