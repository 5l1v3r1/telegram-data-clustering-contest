<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/banci-si-asigurari/un-alt-director-al-bancii-transilvania-vinde-actiuni-aproape-de-maximul-istoric-mihaela-simona-nadasan-a-vandut-145-000-titluri-tlv-pentru-aproape-359-000-lei-18601364"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-21T09:04:13+00:00"/>
    <meta property="og:title" content="Un alt director al Băncii Transilvania vinde acţiuni aproape de maximul istoric: Mihaela Simona Nadasan a vândut 145.000 titluri TLV pentru aproape 359.000 lei"/>
    <meta property="og:description" content="Mihaela Simona Nadasan, director general adjunct la Banca Transilvania, a vândut pe 19 noiembrie un pachet de 145.000 acţiuni la Bursa de Valori Bucureşti, la un preţ total de aproape 359.000 lei, respectiv la 2,475 lei/titlu, nivel apropiat de maximul istoric de 2,48 lei pe unitate atins în şedinţa de luni, 18 noiembrie."/>
  </head>
  <body>
    <article>
      <h1>Un alt director al Băncii Transilvania vinde acţiuni aproape de maximul istoric: Mihaela Simona Nadasan a vândut 145.000 titluri TLV pentru aproape 359.000 lei</h1>
      <address><time datetime="2019-11-21T09:04:13+00:00">21 Nov 2019, 09:04</time> by <a rel="author" href="https://www.zf.ro/autor/roxana-rosu" target="_blank">Roxana Rosu</a></address>
      <p>Mihaela Simona Nadasan, director general adjunct la Banca Transilvania, a vândut pe 19 noiembrie un pachet de 145.000 acţiuni la Bursa de Valori Bucureşti, la un preţ total de aproape 359.000 lei, respectiv la 2,475 lei/titlu, nivel apropiat de maximul istoric de 2,48 lei pe unitate atins în şedinţa de luni, 18 noiembrie.</p>
      <p>Vânzarea a avut loc prin opt tranzacţii.</p>
      <p>Mihaela Simona Nadasan a mai vândut un pachet de 40.000 acţiuni TLV săptămâna trecută, la un preţ de 2,46 lei/titlu.</p>
      <p>În afara de ea, alţi doi drectori ai băncii, cu poziţii de vicepreşedinte, şi-au vândut marţi din acţiunile deţinute. Gabriela-Cristina Nistor, director general adjunct al Băncii Transilvania (simbol bursier - TLV), şi George-Răzvan Călinescu, director general adjunct financiar (CFO) al băncii, au vândut luni 750.000 de acţiuni TLV la preţul de 2,47 lei. </p>
      <p>Astfel, Gabriela-Cristina Nistor a vândut luni la BVB un pachet de 600.000 de acţiuni, prin intermediul a şapte tranzacţii, la un preţ total de 1,48 milioane lei, în timp ce George-Răzvan Călinescu a vândut 150.000 de acţiuni, prin intermediul a cinci tranzacţii, pentru suma totală de 370.500 lei.</p>
      <p>De la începutul anului, acţiunile TLV se tranzacţionează în creştere cu aproape 23% pe fondul unui rulaj de 2,5 miliarde lei, emitentul ajungând la 12,8 mld. lei capitalizare. </p>
      <p>Pentru primele nouă luni din 2019, banca de la Cluj a raportat la nivel de grup un profit net de 1,6 miliarde lei, în creştere cu 26%, în timp ce activele s-au majorat cu 11%, la 86,4 miliarde de lei, arată datele din raportul trimestrial al băncii. şi veniturile nete din dobânzi s-au majorat, respectiv cu 8,5%, ajungând la 2,2 miliarde de lei la septembrie 2019.</p>
    </article>
  </body>
</html>