<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321731/Otterpopulatie-in-Nederland-blijft-groeien-groot-deel-verblijft-in-West-Overijssel"/>
    <meta property="og:site_name" content="RTV Oost"/>
    <meta property="article:published_time" content="2019-11-21T09:45:08+00:00"/>
    <meta property="og:title" content="Otterpopulatie in Nederland blijft groeien, groot deel verblijft in West-Overijssel"/>
    <meta property="og:description" content="Het aantal otters in Nederland blijft toenemen. Afgelopen winter zijn er 360 dieren geteld. In dezelfde periode het jaar daarvoor waren dat er 275. Het grootste deel van de otters leeft in het westen van Overijssel en in Drenthe, Groningen en Friesland. Dat melden de Zoogdiervereniging en de Wageningen Universiteit op de website Nature Today."/>
  </head>
  <body>
    <article>
      <h1>Otterpopulatie in Nederland blijft groeien, groot deel verblijft in West-Overijssel</h1>
      <address>
        <time datetime="2019-11-21T09:45:08+00:00">21 Nov 2019, 09:45</time>
      </address>
      <slideshow>
        <figure>
          <img src="https://imgo.rgcdn.nl/328db51fbb634bfdba0564c8682aa62b/opener/De-otterpopulatie-in-Nederland-is-toegenomen-Foto-GettyImages-CreativeNature-nl.jpg?v=QD4LtYDwj9Z8RtHXc-bNng2"/>
        </figure>
        <figure>
          <img src="https://imgo.rgcdn.nl/328db51fbb634bfdba0564c8682aa62b/opener/De-otterpopulatie-in-Nederland-is-toegenomen-Foto-GettyImages-CreativeNature-nl.jpg?v=QD4LtYDwj9Z8RtHXc-bNng2"/>
        </figure>
        <figcaption>De otterpopulatie in Nederland is toegenomen (Foto: GettyImages / CreativeNature_nl)</figcaption>
      </slideshow>
      <p>Het aantal otters in Nederland blijft toenemen. Afgelopen winter zijn er 360 dieren geteld. In dezelfde periode het jaar daarvoor waren dat er 275. Het grootste deel van de otters leeft in het westen van Overijssel en in Drenthe, Groningen en Friesland. Dat melden de Zoogdiervereniging en de Wageningen Universiteit op de website Nature Today.</p>
      <p>In 1988 was de otter in Nederland uitgestorven, maar dankzij een herintroductieprogramma in 2002 is het beest terug. De otters verspreiden zich ook steeds meer over het land.</p>
      <figure>
        <img src="https://imgo.rgcdn.nl/5811c6c4be2a483da13779133d0c72c8/opener/De-otterpopulatie-in-Nederland-Foto-NDFF-Zoogdiervereniging.jpg?v=n_I9kW_eOuJK0kjTBhYo9A2"/>
        <figcaption>De otterpopulatie in Nederland<cite>Foto: NDFF / Zoogdiervereniging</cite></figcaption>
      </figure>
      <p>Behalve in het noorden en oosten van Nederland, verblijven de otters in kleinere aantallen in Gelderland, Zuid-Holland, Groningen en Noord-Holland. Alleen in Utrecht, Zeeland, Noord-Brabant en Limburg zijn geen vestigingen bekend.</p>
      <related>
        <h4>Lees ook</h4>
        <a href="https://www.rtvoost.nl/nieuws/318667/Jonge-otter-gevonden-in-Ommen-quot-Grote-kans-dat-het-een-jong-is-van-de-aangereden-otter-quot"/>
        <a href="https://www.rtvoost.nl/nieuws/318634/Moeder-otter-doodgereden-help-mee-haar-baby-s-te-vinden-quot-Anders-gaan-ze-dood-quot"/>
        <a href="https://www.rtvoost.nl/nieuws/303169/Maatregelen-op-provinciale-weg-N765-bij-IJsselmuiden-ter-bescherming-otters"/>
        <a href="https://www.rtvoost.nl/nieuws/302979/69-otters-doodgereden-sinds-2014-maar-quot-geen-probleem-voor-populatie-quot"/>
      </related>
      <p>
        <b>Verkeerssterfte</b>
      </p>
      <p>Het aantal beesten dat wordt doodgereden blijft echter wel hoog. In de afgelopen winterperiode werden bijna honderd doodgereden otters gemeld.</p>
      <p>Er is volgens de onderzoekers een duidelijke relatie tussen het aantal doodgereden otters en de geschatte populatiegrootte. Hoe groter de populatie, hoe meer otters er worden doodgereden. Ondanks de hoge verkeerssterfte lukt het otters om ook verder weg vestigingen te realiseren.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Otterpopulatie+in+Nederland+blijft+groeien%2c+groot+deel+verblijft+in+West-Overijssel">06 - 57 03 33 33</a>.</aside>
    </article>
  </body>
</html>