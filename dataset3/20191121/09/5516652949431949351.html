<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426229/rodos-den-einai-sigoyros-o-giondhs"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-21T09:27:09+00:00"/>
    <meta property="og:title" content="Ρόδος: Δεν είναι σίγουρος ο Γιόνδης"/>
    <meta property="og:description" content="Μπορεί ο Γιόνδης να επέστρεψε στις προπονήσεις της Ρόδου όπως γράφαμε και στο χθεσινό ρεπορτάζ, ωστόσο η συμμετοχή του στο εκτός έδρας παιχνίδι του Σαββάτου με τον Αχαρναϊκό μόνο δεδομένη δεν θα πρέπει να θεωρείται."/>
  </head>
  <body>
    <article>
      <h1>Ρόδος: Δεν είναι σίγουρος ο Γιόνδης</h1>
      <h2>Προπονείται αλλά δεν είναι απόλυτα έτοιμος για να μπορέσει να αγωνιστεί</h2>
      <address>
        <time datetime="2019-11-21T09:27:09+00:00">21 Nov 2019, 09:27</time>
      </address>
      <p>
        <b>Μπορεί ο Γιόνδης να επέστρεψε στις προπονήσεις της Ρόδου όπως γράφαμε και στο χθεσινό ρεπορτάζ, ωστόσο η συμμετοχή του στο εκτός έδρας παιχνίδι του Σαββάτου με τον Αχαρναϊκό μόνο δεδομένη δεν θα πρέπει να θεωρείται.</b>
      </p>
      <p>Και αυτό διότι ο έμπειρος επιθετικός δεν φαίνεται να έχει ξεπεράσει πλήρως το πρόβλημα με την τενοντίτιδα και αν δεν είναι απόλυτα έτοιμος ο τεχνικός Κώστας Βελιτζέλος δεν πρόκειται να ρισκάρει τη συμμετοχή του στο παιχνίδι αυτό. Κατά τα άλλα, η προετοιμασία συνεχίζεται κανονικά με τους παίκτες να «δουλεύουν» αρκετά πάνω στον τομέα της τακτικής.</p>
      <p><b>Ο Αλιάγας «σφυρίζει» στο Μενίδι</b><br/>Διαιτητής του αγώνα του Σαββάτου θα είναι ο Αριστείδης Αλιάγας από τον Σύνδεσμο της Δυτικής Αττικής και «βοηθοί» του οι Παύλος Παπαδόπουλος (Κιλκίς) και Μπάμπης Χλεμπογιάννης από την Φωκίδα. Παρατηρητής τους ορίστηκε ο Παναγιώτης Αργυρός από την Αθήνα.</p>
      <p><b>Έκπτωση στα «διαρκείας» λόγω… Black Friday!</b><br/>Στο μεταξύ, ανακοίνωση μέσω της οποίας γνωστοποιεί πως θα κάνει έκπτωση στα «διαρκείας» λόγω της Black Friday εξέδωσε χθες η διοίκηση της Ρόδου. Αναλυτικά:</p>
      <p>«Ανακοινώνουμε πως για την ερχόμενη Παρασκευή 22/11 ισχύουν μειωμένες τιμές στα εισιτήρια διαρκείας της ομάδας μας κατά 50 τοις εκατό. Η Black Friday δίνει την ευκαιρία στους φίλους της ομάδας μας να προμηθευτούν εισιτήρια για την Θύρα 1 (σκεπαστή εξέδρα) με 35 ευρώ για όλους τους αγώνες ως το τέλος του πρωταθλήματος. Σημειώστε πως η προσφορά ισχύει με αγορές ασημί εισιτηρίων διαρκείας ως την 23η Νοεμβρίου».</p>
    </article>
  </body>
</html>