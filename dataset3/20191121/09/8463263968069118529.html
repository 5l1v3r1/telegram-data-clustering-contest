<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-nozna/855482/serie-a-wlosi-ujawniaja-nowe-zarobki-wojciecha-szczesnego-polak-dostanie-wielka-"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-21T09:58:05+00:00"/>
    <meta property="og:title" content="Serie A. Włosi ujawniają nowe zarobki Wojciecha Szczęsnego. Polak dostanie wielką podwyżkę"/>
    <meta property="og:description" content="Wojciech Szczęsny lada moment ma podpisać nowy kontrakt z Juventusem Turyn. Włosi ustalili, że polski bramkarz będzie zarabiać aż o 3 mln euro więcej."/>
  </head>
  <body>
    <article>
      <h1>Serie A. Włosi ujawniają nowe zarobki Wojciecha Szczęsnego. Polak dostanie wielką podwyżkę</h1>
      <address><time datetime="2019-11-21T09:58:05+00:00">21 Nov 2019, 09:58</time> by <a rel="author" href="https://sportowefakty.wp.pl/autor/robert-czykiel" target="_blank">Robert Czykiel</a></address>
      <h4>Wojciech Szczęsny lada moment ma podpisać nowy kontrakt z Juventusem Turyn. Włosi ustalili, że polski bramkarz będzie zarabiać aż o 3 mln euro więcej.</h4>
      <p>Wojciech Szczęsny od pewnego czasu negocjował z <a href="https://sportowefakty.wp.pl/pilka-nozna/juventus-turyn">Juventusem Turyn</a> nowy kontrakt. Włoskie media nie mają wątpliwości, że obie strony osiągnęły porozumienie i niebawem zostaną złożone podpisy pod umową. Polak nieźle na tym zarobi.</p>
      <p><a href="https://sportowefakty.wp.pl/pilka-nozna/855377/transfery-cristiano-ronaldo-planuje-odejsc-z-juventusu-jedna-z-opcji-jest-powrot"><b>Transfery. "Cristiano Ronaldo planuje odejść z Juventusu". Jedną z opcji jest powrót do Manchesteru United &gt;&gt;</b><br/></a><br/>Kontrakt zostanie przedłużony o trzy lata, czyli do 2024 roku. "Corriere dello Sport" zdradza, że do tej pory bramkarz reprezentacji Polski zarabiał 4 mln euro rocznie. Teraz jego wynagrodzenie zostanie podniesione do 7 mln euro.</p>
      <p>Kilka dni temu nową umowę podpisał Leonardo Bonucci i on także dostał podwyżkę z 5,5 do 7,5 mln rocznie. Taki trend nie dziwi, a w dużej mierze odpowiedzialny jest za to... Cristiano Ronaldo.</p>
      <p><a href="https://sportowefakty.wp.pl/pilka-nozna/855231/serie-a-transfery-leonardo-bonucci-nadal-w-juventusie-podpisal-nowy-kontrakt"><b>Serie A. Transfery. Leonardo Bonucci nadal w Juventusie. Podpisał nowy kontrakt &gt;&gt;</b><br/></a><br/>Portugalczyk jest najlepiej opłacanym piłkarzem "Starej Damy". Mistrz Włoch płaci mu 31 mln euro za sezon, a to z kolei sprawiło, że także pozostali zawodnicy chcą zarabiać więcej.</p>
      <p>WP SportoweFakty</p>
    </article>
  </body>
</html>