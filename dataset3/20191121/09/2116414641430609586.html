<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuanews.ro/stiri/c-lug-ri-r-t-cit-n-mun-ii-bucegi-g-sit-n-prag-de-hipotermie-1319588"/>
    <meta property="og:site_name" content="ZIUAnews.ro"/>
    <meta property="article:published_time" content="2019-11-21T09:54:00+00:00"/>
    <meta property="og:title" content="Călugăriță rătăcită în Munții Bucegi, găsită în prag de hipotermie"/>
    <meta property="og:description" content="O călugăriță rătăcită miercuri în Munții Bucegi a fost găsită după mai bine de o oră de căutări în prag de hipotermie, relatează Mediafax. Salvamontiștii atrag atenția că pe munte temperatura a coborât deja la 0 grade, este vânt puternic și ceață."/>
  </head>
  <body>
    <article>
      <h1>Călugăriță rătăcită în Munții Bucegi, găsită în prag de hipotermie</h1>
      <address><time datetime="2019-11-21T09:54:00+00:00">21 Nov 2019, 09:54</time> by <a rel="author">ZIUA NEWS</a></address>
      <p>
        <b>O călugăriță rătăcită miercuri în Munții Bucegi a fost găsită după mai bine de o oră de căutări în prag de hipotermie, relatează Mediafax. Salvamontiștii atrag atenția că pe munte temperatura a coborât deja la 0 grade, este vânt puternic și ceață.</b>
      </p>
      <p>Potrivit Salvamont, o călugăriță din Timiș care voia să ajungă la Sfinx s-a rătăcit, miercuri, între Babele și Piatra Arsă. Călugărița a fost găsită după mai bine de o oră de căutari, în pragul hipotermiei, și a fost transportată de urgență la refugiul Baba Mare. Abia după 2 ore de încălzire a putut fi coborâtă de pe munte.</p>
      <p>Salvamontiștii atrag atenția că pe munte temperatura a coborât deja la 0 grade, vântul bate cu 35 de km/h și este ceață. „Așadar grijă mare în următoarele 4 - 5 zile. Recomandăm evitarea traseelor de creastă a Masivului Bucegi", scriu salvamontiștii.</p>
    </article>
  </body>
</html>