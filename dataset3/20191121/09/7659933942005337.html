<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2001886/%C5%9Fili-polisi-protestolar-s%C4%B1ras%C4%B1nda-%C3%A7ocuk-haklar%C4%B1n%C4%B1-ihlal-etmekle-su%C3%A7land%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-21T09:30:00+00:00"/>
    <meta property="og:title" content="Şili polisi protestolar sırasında çocuk haklarını ihlal etmekle suçlandı"/>
    <meta property="og:description" content="Şili Çocuk Koruma Ajansı, güvenlik güçlerinin ülkede bir ay süren protestolar sırasında çocuk ve ergen haklarını ihlal ettiğine dair 327 şikayet alındığını duyurdu. Çocuk haklarını korumak amacıyla hükümet tarafından kurulan Şili Çocuk Koruma Ajansı"/>
  </head>
  <body>
    <article>
      <h1>Şili polisi protestolar sırasında çocuk haklarını ihlal etmekle suçlandı</h1>
      <address>
        <time datetime="2019-11-21T09:30:00+00:00">21 Nov 2019, 09:30</time>
      </address>
      <p>Şili Çocuk Koruma Ajansı, güvenlik güçlerinin ülkede bir ay süren protestolar sırasında çocuk ve ergen haklarını ihlal ettiğine dair 327 şikayet alındığını duyurdu.<br/><br/>Çocuk haklarını korumak amacıyla hükümet tarafından kurulan Şili Çocuk Koruma Ajansı Direktörü Patricia Munoz, ülkede yaşanan kriz sırasında çocukların ve ergenlerin temel haklarının ihlal edildiğine ilişkin 327 şikayet aldıklarını ve yasal işlem yapacaklarını söyledi.<br/><br/>AFP’ye göre Munoz düzenlediği basın toplantısında anneleriyle ekmek almaya gidenlerin de aralarında olduğu birçok çocuğun gündelik hayatlarında yaralandığını belirterek polisi eleştidi. Munoz, “Gösterilere katılmayan çocuklar hakkında konuşuyoruz. Bu polis davranışını daha tehlikeli hale getiriyor” dedi.<br/><br/>Bir diğer hükümet kurumu olan Ulusal İnsan Hakları Enstitüsü de güvenlik güçlerinin protestoculara karşı insan hakları ihlalinde bulunduğuna ilişkin 384 şikayet aldıklarını belirtti.<br/><br/>Şili polisi, 200’den fazla göstericinin gözlerinden yaralanmasının ardından göstericilere karşı av fişeği kullanımı askıya aldı.<br/><br/>Savcılara göre 18 Ekim 'de patlak veren protesto dalgası 22 kişinin ölümüne ve 2 binden fazla kişinin ağır yaralanmasına yol açtı.</p>
    </article>
  </body>
</html>