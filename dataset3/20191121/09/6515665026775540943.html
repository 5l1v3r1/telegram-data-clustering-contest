<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/politika/3361825/sednica-je-farsa-djilas-i-n1-vec-znaju-odluku-o-doktoratu-sinise-malog-ovo-je-dokaz-da-je-sve-politicki-motivisano"/>
    <meta property="og:site_name" content="kurir.rs"/>
    <meta property="article:published_time" content="2019-11-21T09:35:00+00:00"/>
    <meta property="og:title" content="SEDNICA JE FARSA, ĐILAS I N1 VEĆ ZNAJU ODLUKU O DOKTORATU SINIŠE MALOG! Ovo je dokaz da je sve politički motivisano!"/>
    <meta property="og:description" content="Očigledno je da je odluka o doktoratu ipak politički motivisana, kao što je to ranije tvrdio ministar finansija Siniša Mali."/>
  </head>
  <body>
    <article>
      <h6 class="kicker">znaju izveštaj unapred</h6>
      <h1>SEDNICA JE FARSA, ĐILAS I N1 VEĆ ZNAJU ODLUKU O DOKTORATU SINIŠE MALOG! Ovo je dokaz da je sve politički motivisano!</h1>
      <address>
        <time datetime="2019-11-21T09:35:00+00:00">21 Nov 2019, 09:35</time>
      </address>
      <p>
        <b>Očigledno je da je odluka o doktoratu ipak politički motivisana, kao što je to ranije tvrdio ministar finansija Siniša Mali.</b>
      </p>
      <p>Iako Odbor za profesionalnu etiku Univerziteta u Beogradu tek treba da donese odluku o validnosti doktorata ministra finansija Siniše Malog, čini se da je ta odluka već doneta, s obzirom na to da mediji koji nisu naklonjeni vlasti već najavljuju specijalne emisije u kojima će analizirati odluku koja će, po njihovim saznanjima, biti negativna. To tvrde sagovornici iz akademskih krugova.</p>
      <p>Naime, iako je sednica odbora najavljena danas za 10h, televizija N1 je već juče popodne najavila specijalnu emisiju sa sagovornicima koji već godinama osporavaju doktorat ministra finansija. Jasno je da takav koncept za njih ne bi imao smisla, da ne znaju da će odluka Univerziteta sa sigurnošću biti negativna - kaže sagovornik.</p>
      <p>- Čudi i da je odluka doneta a da nisu uzete u obzir žalbe Malog i njegovih punomoćnika. Naime, oni su 15. novembra, tačno nedelju dana pre sednice, ukupno podneli tri žalbe, i pet odgovora na žalbe, koje bi komisija trebalo da uzme u obzir – dodaje sagovornik Alo-a.</p>
      <p>Naime, komisija ima ukupno sedam članova, a sa zamenicima ih ima ukupno 14. To je ukupno 14 ljudi koji treba da pročitaju žalbe, od kojih samo jedna ima 2.750 strana. S obzirom na to da je prosečna brzina čitanja 2 minuta po stranici, to je oko 6.000 minuta za jednog člana komisije, odnosno 100 sati. Ako se čita svaki dan po šest sati, to je 16,6 dana bez vikenda, što je otprilike tri nedelje.</p>
      <p>Očigledno je da je odluka o doktoratu ipak politički motivisana, kao što je to ranije tvrdio ministar finansija Siniša Mali, i da je grupa okupljena oko „Saveza za Srbiju“ i televizije N1 već donela odluku.</p>
      <p>Naime, podsećamo da su lideri opozicije Dragan Đilas i Sergej Trifunović, gostujući upravo na televiziji N1, rekli da su razgovarali sa rektorkom o doktoratu, te da im je ona na neki način obećala da će sve biti u redu, odnosno da će doktorat biti osporen. Podsećamo da su prethodno i politički motivisani studenti iz „1 od pet miliona“ rektorki poručili da treba da položi diplomski ispit, odnosno da donese odluku da je doktorat plagijat.</p>
      <related>
        <h4>NE PROPUSTITE</h4>
        <a href="https://www.kurir.rs/vesti/politika/3361571/sta-je-prethodilo-odluci-o-ministrovom-doktoratu-eticki-odbor-ignorisao"/>
        <a href="https://www.kurir.rs/vesti/politika/3361515/mali-zestoko-odgovorio-djilasu-lider-szs-ostavio-je-beogradu-samo-dugove-zaduzio-i-sopstvenu-stranku"/>
        <a href="https://www.kurir.rs/vesti/politika/3361239/zastupnici-sinise-malog-vesna-rakic-vodinelic-vrsi-pritisak-na-komisiju-koja-odlucuje-o-doktoratu"/>
      </related>
      <p>Kurir.rs/alo!</p>
    </article>
  </body>
</html>