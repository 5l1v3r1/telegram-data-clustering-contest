<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/11/21/rapina-in-casa-gioielliere-sorprende-il-ladro-e-viene-accoltellat-137-955250.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-21T09:57:27+00:00"/>
    <meta property="og:title" content="Rapina in casa, gioielliere sorprende il ladro e viene accoltellato"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">brescia</h6>
      <h1>Rapina in casa, gioielliere sorprende il ladro e viene accoltellato</h1>
      <h2>Notte di terrore nella casa di un gioielliere, che ha sorpreso il malvivente nella sua abitazione ed è stato accoltellato tre volte</h2>
      <address>
        <time datetime="2019-11-21T09:57:27+00:00">21 Nov 2019, 09:57</time>
      </address>
      <p>Ha sorpreso il ladro nel suo appartamento ed è stato accoltellato.</p>
      <p>Rapina nella notte in casa di un gioielliere a Brescia. Un malvivente è entrato nell'appartamento ed è stato sorpreso dal proprietario 64enne, che stava dormendo e ha sentito i rumori.</p>
      <p>L'uomo ha affrontato il ladro e ne è nata una colluttazione: il malvivente prima ha colpito il gioielliere alla testa, poi lo ha accoltellato almeno tre volte perforandogli un polmone ed è scappato dal balcone lasciando il coltello, che ora è nelle mani degli inquirenti.</p>
      <p>La vittima è stata trasportata in ospedale in gravi condizioni, ma non sarebbe in pericolo di vita. In un'altra stanza stava dormendo la moglie.</p>
      <p>Sul posto sono arrivati in mattinata gli uomini della Scientifica per i rilievi che potrebbero portare all'identificazione del rapinatore.</p>
      <p>(Unioneonline/L)</p>
    </article>
  </body>
</html>