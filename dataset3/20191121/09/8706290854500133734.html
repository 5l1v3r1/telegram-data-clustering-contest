<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/685653/anakatelavan-to-ypogeio-tis-asoee-oi-katalipseis-mas-den-echoun-i"/>
    <meta property="og:site_name" content="enikos.gr"/>
    <meta property="article:published_time" content="2019-11-21T09:13:00+00:00"/>
    <meta property="og:title" content="Ανακατέλαβαν το υπόγειο της ΑΣΟΕΕ : «Οι καταλήψεις μας δεν έχουν ημερομηνία λήξης»"/>
    <meta property="og:description" content="Μία εβδομάδα μετά την επιχείρηση της Αστυνομίας στην ΑΣΟΕΕ..."/>
  </head>
  <body>
    <article>
      <h1>Ανακατέλαβαν το υπόγειο της ΑΣΟΕΕ : «Οι καταλήψεις μας δεν έχουν ημερομηνία λήξης»</h1>
      <address>
        <time datetime="2019-11-21T09:13:00+00:00">21 Nov 2019, 09:13</time>
      </address>
      <p>Μία εβδομάδα μετά την επιχείρηση της Αστυνομίας στην <a href="http://www.enikos.gr/society/685582/epeisodia-sti-geniki-synelefsi-ton-foititon-tis-asoee-video">ΑΣΟΕΕ</a>, κείμενο που αναρτήθηκε σε ιστοσελίδα του αντιεξουσιαστικού χώρου από το αυτοδιαχειριζόμενο στέκι της ΑΣΟΕΕ τονίζει ότι όχι μόνο επανακατέλαβαν το υπόγειο της ΑΣΟΕΕ, αλλά «εντατικοποιήσαμε ακόμη παραπάνω την παρουσία μας».</p>
      <p>Μεταξύ άλλων, αναφέρονται τα εξής: « Στόχος του Χρυσοχοίδη (νυν υπουργός ΠΡΟ.ΠΟ) είναι να δημιουργήσει ένα κλίμα τρομολαγνίας γύρω από τις δομές του αντιεξουσιαστικού χώρου, οι οποίες με αυταπάρνηση και συνέπεια ήταν ανέκαθεν ένα ανάχωμα στα σχέδια κράτους και κεφαλαίου» .</p>
      <p>Τονίζεται επίσης «οι καταλήψεις για εμάς αποτελούσαν και αποτελούν χώρους πολύμορφης δράσης και πολιτικής ζύμωσης, με καθημερινό στοίχημα τη διεκδίκηση του δημόσιου πεδίου που δραστηροποιούνται. Η κρατική καταστολή που δέχονται τα στέκια και οι καταλήψεις έχει δύο απολήξεις. Η πρώτη είναι να δημιουργήσει ένα κλίμα κοινωνικής νηνεμίας ενώ η δεύτερη είναι να αφομοιώσει, για να εκμεταλλευτεί υλικά, τους χώρους και τις γειτονιές μας».</p>
      <p>«Ξέρουμε πολύ καλά πως όταν κάποιος αντιπαρατίθεται με το κυρίαρχο κάνοντας δηλαδή πολιτικές εκδηλώσεις,παρεμβάσεις, μικροφωνικές αλληλεγγύης στους μετανάστες και στέκεται έμπρακτα και άμεσα απέναντι στη στρατιωτικοποίηση του δημόσιου πεδίου, αποτελεί πρόβλημα τόσο στην πολυπόθητη κανονικότητα αλλά και στις εταιρίες και τους δήμους που βλέπουν τα πανεπιστήμια και τους κατειλλημμένους χώρους σαν όμορφα κερδοφόρα ‘’φιλέτα’’. Προφανώς, πολλοί θα θέλανε να αντικαταστήσουν τόσο το στέκι όσο και τη Βανκούβερ με χώρους πλήρως αξιοποιήσιμους είτε για κρατικά ή για ιδιωτικά συμφέροντα», σημειώνεται.</p>
      <p>Και η ανακοίνωση καταλήγει: « Εμείς από τη μεριά μας δεν πτοούμαστε αλλά παραμένουμε αμετανόητοι και πιστοί στους αγώνες και τις δικές μας πολιτικές αξίες. Γι αυτό το λόγο, από την πρώτη μέρα που άνοιξε η σχολή, επανακαταλάβαμε τους χώρους μας και εντατικοποιήσαμε ακόμη παραπάνω την παρουσία μας. Δεν μας τρομοκρατούν τα επικοινωνιακά παιχνίδια Χρυσοχοΐδη-Γιακουμάκη και θα είμαστε μόνιμα στα υπόγεια και στα αναχώματα του πολέμου απέναντι στο κράτος και πρυτανικές αρχές.Δεν απαντάμε σε τελεσίγραφα και οι καταλήψεις μας δεν έχουν ημερομηνία λήξης».</p>
      <related>
        <h4>σχετικά άρθρα</h4>
        <a href="http://www.enikos.gr/society/685246/aftopsia-tou-ant1-sto-ypogeio-tis-asoee-video%0A%20%20%20%20%0A"/>
        <a href="http://www.enikos.gr/society/685582/epeisodia-sti-geniki-synelefsi-ton-foititon-tis-asoee-video%0A%20%20%20%20%0A"/>
        <a href="http://www.enikos.gr/society/685485/synelefsi-foititon-stin-asoee-gia-ti-stasi-tous-meta-tin-epicheir%0A%20%20%20%20%0A"/>
        <a href="http://www.enikos.gr/society/685285/papachristopoulos-se-realfm-prepei-na-kanoume-tin-aftokritiki-mas%0A%20%20%20%20%0A"/>
        <a href="http://www.enikos.gr/society/685263/diapsevdei-asoee-ta-peri-neas-katalipsis%0A%20%20%20%20%0A"/>
        <a href="http://www.enikos.gr/society/685221/anakatelavan-to-ypogeio-tis-asoee%0A%20%20%20%20%0A"/>
        <a href="http://www.enikos.gr/society/684571/poreia-antiexousiaston-sto-kentro-tis-athinas-video%0A%20%20%20%20%0A"/>
        <a href="http://www.enikos.gr/society/683911/bampiniotis-na-efarmostei-to-metro-tis-eisodou-me-karta-sta-aei-t%0A%20%20%20%20%0A"/>
        <a href="http://www.enikos.gr/society/683831/sto-aftoforo-kai-defteros-foititis-gia-ta-epeisodia%0A%20%20%20%20%0A"/>
      </related>
    </article>
  </body>
</html>