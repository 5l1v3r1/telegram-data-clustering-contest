<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/574739/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-21T09:16:46+00:00"/>
    <meta property="og:title" content="עובדי פוע&quot;ה הצטרפו להסתדרות הלאומית"/>
    <meta property="og:description" content="עובדי מכון פוע&quot;ה – רפואה על פי ההלכה – התאגדו לראשונה ומעתה יהיו מיוצגים בהסתדרות הלאומית"/>
  </head>
  <body>
    <article>
      <h1>עובדי פוע"ה הצטרפו להסתדרות הלאומית</h1>
      <address><time datetime="2019-11-21T09:16:46+00:00">21 Nov 2019, 09:16</time> by <a rel="author">צבי טסלר</a></address>
      <p>
        <b>עובדי מכון פוע"ה – רפואה על פי ההלכה – התאגדו לראשונה ומעתה יהיו מיוצגים בהסתדרות הלאומית</b>
      </p>
      <figure>
        <img src="http://www.93fm.co.il/wp-content/uploads/2019/11/419e21e2-2629-4208-b6e2-f51703ae992c-1.jpg"/>
      </figure>
      <p>ההסתדרות הלאומית הודיעה הבוקר כי עובדי מכון פוע"ה – פוריות ורפואה על פי ההלכה – התאגדו בשורות הארגון ומעתה כל עובדי המכון מיוצגים תחת ההסתדרות הלאומית.</p>
      <p>מכון פוע"ה, היושב בירושלים, שהוקם על ידי הרב מנחם בורשטיין ב-1991 הינו גוף מוכר ו-ותיק הידוע כארגון אשר שם לו למטרה לפתור שאלות הלכתיות בנושאי פוריות ורפואה מודרנית בהלכה ושמו יצא לו כמומחה בעניינים אלו. עובדות ועובדי המקום נותנים מזמנם ומרצם כדי לעשות חסד עם אלו הזקוקים לפתרונות הלכתיים, וכעת תהיה להם הכתובת בהסתדרות הלאומית שתדאג לזכויותיהם. התאגדות עובדי פוע"ה הינה הבעת אמון נוספת של עובדים במגזר הדתי בהסתדרות הלאומית.</p>
      <p>איתמר שרוני, סמנכ"ל אגף הגיוס בהסתדרות הלאומית: "אנו מברכים את עובדות ועובדי מכון פועה לרגל התאגדותם לראשונה מאז קום המכון. אנו בטוחים כי יחד, נוכל לשמר את מרקם יחסי העבודה המיוחד הקיים במקום לצד עיגון זכויותיהם בהסכם קיבוצי מיטיב".</p>
      <p>אבי שדה, רכז יחסי עבודה: "לפני מספר חודשים נפגשנו והסברנו על סל השירותים והזכויות המגיעות לעובדים במכון פוע"ה ואני שמח שהושגה ייצוגיות שתיטיב עם העובדים. ההסתדרות הלאומית תדאג ליחסי עבודה מוצלחים תוך שאיפה לשפר את תנאיהם בהסכם קיבוצי. אנו פועלים ברגישת גבוהה בעניין בשל חשיבותו של המקום אך תוך שמירה בלתי מתפשרת על זכויות העובדים".</p>
      <p>הרב אלחנן לואיס, חבר ועד העובדים: "אנו שמחים שהמהלך עבר בשלווה ובשלום ואנחנו מקווים שנצא לדרך חדשה תוך שמירת האינטרסים של כל הצדדים. העובדים כולם מסורים למקום העבודה ורואים שליחות גדולה בתפקידם".</p>
      <related>
        <a href="http://www.93fm.co.il/radio/565393/"/>
        <a href="http://www.93fm.co.il/radio/564485/"/>
        <a href="http://www.93fm.co.il/radio/554320/"/>
      </related>
    </article>
  </body>
</html>