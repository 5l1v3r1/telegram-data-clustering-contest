<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/bolnitza-bolesti-aleksandur-1618473.html"/>
    <meta property="og:site_name" content="Cross"/>
    <meta property="article:published_time" content="2019-11-21T09:51:00+00:00"/>
    <meta property="og:title" content="3-годишният Александър се влошил 4 часа след като е приет в болницата"/>
    <meta property="og:description" content="/КРОСС/ „Четири часа след приемането на 3-годишния Александър в болница състоянието му се е влошило.“  Това заявиха пред БТВ доц. Атанас Мангъров, специалист по инфекциозни болести, и проф. Иван Литвиненко от детската болница."/>
  </head>
  <body>
    <article>
      <h1>3-годишният Александър се влошил 4 часа след като е приет в болницата</h1>
      <address>
        <time datetime="2019-11-21T09:51:00+00:00">21 Nov 2019, 09:51</time>
      </address>
      <p>/КРОСС/ „Четири часа след приемането на 3-годишния Александър в болница състоянието му се е влошило.“  Това заявиха пред БТВ доц. Атанас Мангъров, специалист по инфекциозни болести, и проф. Иван Литвиненко от детската болница.</p>
      <p>На Александър е направена пълна кръвна картина и рентгенография, които показват 98% насищане с кислорород – това показва, че няма тежка пневмония.</p>
      <h3>„Лекарите не са Господ.“</h3>
      <p>„Аз няма претенции към родителите на детето, а към тези, които насаждат напрежение. И ние, лекарите, преживяваме всеки такъв казус", заяви началникът на клиника „Детски болести и детска неврология“ проф. Иван Литвиненко и член на лекарската комисия, създадена по казуса в Специализираната болница по детски болести в София.</p>
      <p>Според доц. Мангъров момченцето е трябвало да бъде заведено в инфекциозната болница. Окончателните резултати от назначената проверка зависят от резултатите от патоанатомичните препарати.</p>
      <p>Детето почина преди дни, след като бе водено от родителите в три столични болници.</p>
      <p>В сряда премиерът Бойко Борисов поиска здравния министър Кирил Ананиев временно да отстрани директорите на трите болници – Правителствена, детската и Пирогов, до изясняване на случая.</p>
    </article>
  </body>
</html>