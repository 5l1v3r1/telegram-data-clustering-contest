<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bluerating.com/etf-e-certificati/614512/certificati-7-nuovi-bonus-cap-da-vontobel"/>
    <meta property="og:site_name" content="bluerating"/>
    <meta property="article:published_time" content="2019-11-21T09:39:41+00:00"/>
    <meta property="og:title" content="Certificati, 7 nuovi bonus cap da Vontobel"/>
    <meta property="og:description" content="Vontobel  ha quotato sul SeDeX sette nuovi Bonus Cap Certificates, sei su singole azioni e uno sull’indice EURO STOXX Banks. A seguito del successo ottenuto con le precedenti emissioni su Mediaset e Telecom, sono stati quotati due nuovi certificati in collaborazione con il trader professionista Marco Tosoni: Mediobanca e Leonardo. Caratterizzati da una forte tailorizzazione, i"/>
  </head>
  <body>
    <article>
      <h1>Certificati, 7 nuovi bonus cap da Vontobel</h1>
      <address><time datetime="2019-11-21T09:39:41+00:00">21 Nov 2019, 09:39</time> by <a rel="author">Redazione</a></address>
      <p><a href="https://certificati.vontobel.com/IT/IT/Prodotti/Ricerca_prodotti/Leva_Fissa_Certificate"><b>Vontobel </b></a> ha <b>quotato sul SeDeX sette nuovi Bonus Cap Certificates</b>, <b>sei su singole azioni e uno sull’indice EURO STOXX Banks</b>.</p>
      <p>A seguito del successo ottenuto con le precedenti emissioni su Mediaset e Telecom, sono stati quotati<b> due nuovi certificati in collaborazione con il trader professionista Marco Tosoni: Mediobanca e Leonardo</b>.</p>
      <p>Caratterizzati da una forte tailorizzazione, i prodotti in collaborazione con i trader presentano livelli di barriera insoliti rispetto ai tradizionali, e sono stati pensati per consentire a investitori e giovani trader di seguire le idee di investimento di professionisti dei mercati finanziari, che possono vantare una lunga esperienza nell’attività di trading sui Bonus Cap Certificates. Nello specifico:</p>
      <ul>
        <li>I Bonus Cap su <b>Mediobanca e Leonardo</b> sono stati realizzati con la collaborazione di Marco Tosoni;</li>
        <li>I Bonus Cap su <b>Volkswagen AG</b>, <b>BNP Paribas, EURO STOXX® Banks Index, Repsol </b>e <b>Orange</b> sono invece pensati interamente dagli analisti di Vontobel.</li>
      </ul>
      <p><b>Francesca Fossatelli</b>, responsabile public distribution Italy di Vontobel investment banking ha commentato: “La vera sfida nell’attuale contesto di mercato è proporre soluzioni interessanti che soddisfino le esigenze di una clientela sempre più variegata. La collaborazione con i trader professionisti sta ottenendo un grande successo, ed è un risultato che premia il continuo impegno di Vontobel nell’innovazione di prodotto. In questo caso, abbiamo voluto coinvolgere nuovamente Marco Tosoni, un analista tecnico con grande esperienza sui Bonus Cap Certificates.  Questa emissione include inoltre anche un Bonus Cap sull’EURO STOXX® Banks Index, che consente di avere un’esposizione sull’intero indice bancario europeo, con barriera all’85% e cap al 114.92%.</p>
      <p>
        <b>Le caratteristiche dei nuovi bonus cap certificate</b>
      </p>
      <p>Sbarcata con i primi prodotti sul SeDeX nell’estate del 2016, Vontobel mette oggi a disposizione degli investitori italiani una gamma variegata di oltre 1800 prodotti quotati, tra Certificati a Leva Fissa, Certificati Tracker, Certificati Attivi o Strategici, Bonus e Bonus Cap Certificate e Covered Warrants.</p>
      <related>
        <a href="https://www.bluerating.com/etf-e-certificati/613929/certificati-cinquina-sul-sedex-per-vontobel"/>
        <a href="https://www.bluerating.com/etf-e-certificati/612983/vontobel-nuovo-certificato-dinvestimento-sullacqua"/>
        <a href="https://www.bluerating.com/etf-e-certificati/607647/vontobel-amplia-la-gamma-con-il-lancio-dei-primi-investment-certificate"/>
      </related>
    </article>
  </body>
</html>