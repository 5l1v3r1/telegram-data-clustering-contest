<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zmones.lt/naujiena/konferencija-gimnazistams-film-hunt-nelegaliu-filmu-medziokles-sezonas-atidarytas.12aa01d8-0c44-11ea-9fe0-aa000054c883"/>
    <meta property="og:site_name" content="Žmonės"/>
    <meta property="article:published_time" content="2019-11-21T09:49:00+00:00"/>
    <meta property="og:title" content="Konferencija gimnazistams „Film Hunt“ – nelegalių filmų medžioklės sezonas atidarytas"/>
    <meta property="og:description" content="Šį šeštadienį, lapkričio 23 d., menų fabrike „Loftas“ pirmą kartą įvyks vienos dienos nemokama konferencija gimnazistams „Film Hunt“, kurios tema – legalus kino ir video turinys. Apie autoriaus teisių svarbą renginyje pranešimus skaitys komikas Olegas Šurajevas, elektroninės muzikos kūrėjas, tekstų autorius Žygimantas Kudirka (MC Mesijus), Intelektinės nuosavybės apsaugos centro (INAC) vadovas Vytas Simanavičius ir Asociacijos LATGA Muzikos kūrinių skyriaus vadovas Paulius Sartatavičius. Konferenciją ves – Dovilė Filmanavičiūtė."/>
  </head>
  <body>
    <article>
      <h1>Konferencija gimnazistams „Film Hunt“ – nelegalių filmų medžioklės sezonas atidarytas</h1>
      <address><time datetime="2019-11-21T09:49:00+00:00">21 Nov 2019, 09:49</time> by <a rel="author">Žmonės.lt</a></address>
      <p>
        <b>Šį šeštadienį, lapkričio 23 d., menų fabrike „Loftas“ pirmą kartą įvyks vienos dienos nemokama konferencija gimnazistams „Film Hunt“, kurios tema – legalus kino ir video turinys. Apie autoriaus teisių svarbą renginyje pranešimus skaitys komikas Olegas Šurajevas, elektroninės muzikos kūrėjas, tekstų autorius Žygimantas Kudirka (MC Mesijus), Intelektinės nuosavybės apsaugos centro (INAC) vadovas Vytas Simanavičius ir Asociacijos LATGA Muzikos kūrinių skyriaus vadovas Paulius Sartatavičius. Konferenciją ves – Dovilė Filmanavičiūtė.</b>
      </p>
      <p>Festivalio „Kino pavasaris“ iniciatyva organizuojamas forumas sieks supažindinti jaunimą su intelektinio turinio kūrimo procesu, teisiniais apribojimais bei legaliomis jo vartojimo galimybėmis Lietuvoje. Olegas Šurajevas susirinkusiems gimnazistams pasakos, kaip kurti įtraukiančius ir originalius vaizdo įrašus internete, o Žygimantas Kudirka atskleis muzikos rašymo filmams užkulisius. Konferencijoje bus pristatytos kino kūrimo, legalaus turinio platformų, autorių teisių apsaugos temos, o taip pat vyks nelegalių svetainių medžioklės kūrybinės dirbtuvės.</p>
      <p>
        <b>Jaunimui patrauklių filmų septintukas</b>
      </p>
      <p>Šią savaitę festivalis „Kino pavasaris“ socialiniuose tinkluose pristatė gimnazistams patrauklių filmų rinkinį, kuriuo patogiai (ir svarbiausia – legaliai) galima mėgautis neišeinant iš namų: <b><u><a href="https://www.telia.lt/privatiems/televizija/ismanioji/video-filmu-nuoma/">„Telia“</a></u></b> išmaniosios televizijos videonuomoje ir internetinėje kino platformoje <b><u><a href="https://www.zmonescinema.lt/lt">„ŽMONĖS Cinema“</a></u></b>.</p>
      <p>Rinkinyje siūlomi septyni populiarūs šių metų festivalio filmai: pasakojimas apie pop muzikos ikoną ir politinę aktyvistę <b><u><a href="https://kinopavasaris.lt/lt/filmai/6729-matangi-maya-m-i-a">„Matangi / Maya / M.I.A.“</a></u></b> (rež. Steve Loveridge), iki ašarų juokingas detektyvas apie žemę puolančią juodą magmą <b><u><a href="https://kinopavasaris.lt/lt/filmai/6762-kenkenas-ir-ateiviai">„Kenkenas ir ateiviai“</a></u></b> (rež. Bruno Dumont), kelio drama apie psichikos sveikatos problemas <b><u><a href="https://kinopavasaris.lt/lt/filmai/6734-isgyventi-vasara">„Išgyventi vasarą“</a></u></b> (rež. Marija Kavtaradzė), tikrais faktais paremta istorija apie kovą su priklausomybe <b><u><a href="https://kinopavasaris.lt/lt/filmai/6773-grazus-sunus">„Gražus sūnus“</a></u></b> (rež. Felix Van Groeningen), dokumentika apie jaunąjį kulinarijos vunderkindą <b><u><a href="https://kinopavasaris.lt/lt/filmai/6730-sefas-flynnas">„Šefas Flynnas“</a></u></b> (rež. Cameron Yates), svaiginanti pasaka apie trijų italų svajonę tapti garsiais kino scenaristais <b><u><a href="https://kinopavasaris.lt/lt/filmai/6709-magiskos-naktys">„Magiškos naktys“</a></u></b> (rež. Paolo Virzì) bei Kanų festivalio „Auksinės palmės šakelės“ nugalėtojas <b><u><a href="https://kinopavasaris.lt/lt/filmai/6710-vagiliautojai">„</a><a href="https://kinopavasaris.lt/lt/filmai/6710-vagiliautojai">Vagiliautojai“</a></u></b> (rež. Hirokazu Kore-eda).</p>
      <p>
        <i>Daugiau informacijos apie konferenciją „Film Hunt“ ir jaunimui patrauklių filmų rinkinį </i>
        <i>–</i>
        <i> socialiniame tinkle <b><u><a href="https://www.facebook.com/kinopavasaris.lt/">Facebook</a></u></b> ir svetainėje<u> <b><a href="http://www.kinopavasaris.lt/">www.kinopavasaris.lt</a></b></u>.</i>
      </p>
    </article>
  </body>
</html>