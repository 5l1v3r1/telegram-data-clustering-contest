<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/ook-ultragevaarlijke-is-jihadist-lachiri-op-punt-om-terug-te-keren/"/>
    <meta property="og:site_name" content="SCEPTR"/>
    <meta property="article:published_time" content="2019-11-21T09:21:56+00:00"/>
    <meta property="og:title" content="Ook ultragevaarlijke IS-jihadist Lachiri op punt om terug te keren"/>
    <meta property="og:description" content="Turkije plant om alle Europese IS-strijders terug te sturen, zelfs als ze niet langer de Europese nationaliteit hebben. En Turkije heeft zeker vier jihadisten met Belgische oorsprong. Bij hen is ook Yassine Lachiri (35), een geharde terrorist die gekend staat om zijn wreedheid. Dat rapporteert Het Laatste Nieuws. Woensdag werd duidelijk dat IS-strijdsters Tatiana Wielandt […]"/>
  </head>
  <body>
    <article>
      <h1>Ook ultragevaarlijke IS-jihadist Lachiri op punt om terug te keren</h1>
      <address><time datetime="2019-11-21T09:21:56+00:00">21 Nov 2019, 09:21</time> by <a rel="author" href="https://sceptr.net/author/jonas-naeyaert/" target="_blank">Jonas Naeyaert</a></address>
      <p>
        <b>Turkije plant om alle Europese IS-strijders terug te sturen, zelfs als ze niet langer de Europese nationaliteit hebben. En Turkije heeft zeker vier jihadisten met Belgische oorsprong. Bij hen is ook <a href="https://sceptr.net/tag/Yassine-Lachiri/">Yassine Lachiri</a> (35), een geharde terrorist die gekend staat om zijn wreedheid. Dat rapporteert <a href="https://m.hln.be/nieuws/buitenland/turkije-kan-erg-gevaarlijke-is-er-naar-belgie-sturen~ac79ce44/">Het Laatste Nieuws.</a></b>
      </p>
      <p>Woensdag werd duidelijk dat IS-strijdsters Tatiana Wielandt (27) en Bouchra Abouallal (26) in Turkije <a href="https://sceptr.net/2019/11/ook-is-vrouwen-wielandt-en-abouallal-komen-haast-zeker-terug-naar-belgie/">zijn beland</a>. Daar lopen ze nog op vrije voeten. Als ze zich melden of ze worden gevat, dan heeft Turkije minstens zes jihadisten met Belgische origine.</p>
      <h3>Lachiri al zware crimineel voor jihadi-activiteiten bij IS</h3>
      <p>Wielandt en Abouallal hebben hun radicaal salafisme nooit afgezworen. Maar Lachiri is echter zeker een van de ergsten onder het ‘Belgisch’ jihadi-groepje. De Brusselaar en <a href="https://www.demorgen.be/nieuws/infiltrant-nekt-jihadnetwerk~b3d8a707/?utm_campaign=shared_earned&amp;utm_medium=social&amp;utm_source=copylink">voormalige kok</a> (31) was al veroordeeld in Brussel wegens doodslag, nog vóór hij was geradicaliseerd.</p>
      <p>Hij kon toch vertrekken naar Syrië, alwaar hij zijn misdadig karakter verder zette. Zo zou hij betrokken geweest zijn bij de executie van een Brusselse imam – een zogezegde spion – en zelfs toen hij in Turkije opgesloten zat, bedreigde hij medegevangenen omdat zij afstand hadden genomen van hun radicale moslimideologie.</p>
      <p>Lachiri’s zes jaar oudere broer Abdelmonaïm trok ook naar het Midden-Oosten om zich aan te sluiten bij IS, maar hij sneuvelde <a href="https://www.demorgen.be/nieuws/infiltrant-nekt-jihadnetwerk~b3d8a707/?utm_campaign=shared_earned&amp;utm_medium=social&amp;utm_source=copylink">begin 2014.</a></p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/ook-is-vrouwen-wielandt-en-abouallal-komen-haast-zeker-terug-naar-belgie/"/>
        <a href="https://sceptr.net/2019/11/syrie-katholieke-priester-en-vader-gedood-door-jihadisten/"/>
        <a href="https://sceptr.net/2019/11/gaan-jullie-afslachten-gevangen-is-vrouwen-nog-even-radicaal/"/>
      </related>
    </article>
  </body>
</html>