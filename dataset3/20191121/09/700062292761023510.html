<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/714547-antikapnistikos-nomos-poy-epivlhthhkan-ta-prota-prostima-sthn-attikh.html"/>
    <meta property="og:site_name" content="madata.gr"/>
    <meta property="article:published_time" content="2019-11-21T09:21:00+00:00"/>
    <meta property="og:title" content="Αντικαπνιστικός νόμος: Πού επιβλήθηκαν τα πρώτα πρόστιμα στην Αττική"/>
    <meta property="og:description" content="Στη Νέα Σμύρνη βεβαιώθηκαν το βράδυ της Τετάρτης οι πρώτες τρεις παραβάσεις μετά την έναρξη της καμπάνιας για την εφαρμογή του αντικαπνιστικού νόμου. Τα πρόστιμα βεβαίωσαν"/>
  </head>
  <body>
    <article>
      <h1>Αντικαπνιστικός νόμος: Πού επιβλήθηκαν τα πρώτα πρόστιμα στην Αττική</h1>
      <address>
        <time datetime="2019-11-21T09:21:00+00:00">21 Nov 2019, 09:21</time>
      </address>
      <p>Στη Νέα Σμύρνη βεβαιώθηκαν το βράδυ της Τετάρτης οι πρώτες τρεις παραβάσεις μετά την έναρξη της καμπάνιας για την εφαρμογή του αντικαπνιστικού νόμου.</p>
      <p>Τα πρόστιμα βεβαίωσαν ελεγκτές της Εθνικής Αρχής Διαφάνειας σε συνεργασία με άνδρες της ΕΛΑΣ. Όπως είπε ο διοικητής της ανεξάρτητης αρχής, Αθανάσιος Μπίνης στον ΣΚΑΪ, έγιναν έλεγχοι σε 10 καταστήματα και σε τρία εξ αυτών βεβαιώθηκαν πρόστιμα 500 ευρώ για κάθε επιχειρηματία και 100 ευρώ για κάθε θεριακλή θαμώνα.</p>
      <p>Όπως παρατήρησε ο κ. Μπίνης ο αριθμός αυτός επιβεβαιώνει το ποσοστό που είχε καταγραφεί πριν την έναρξη εφαρμογής του νέου νόμου σύμφωνα με το οποίο το 70% των επιχειρήσεων έχουν συμμορφωθεί.</p>
      <p>Ο διοικητής της Εθνικής Αρχής Διαφάνειας ανακοίνωσε, επίσης, ότι «αξιοποιώντας τις πληροφορίες από το 1142 εκπονουμε πρόγραμμα ελέγχων με κάλυψη σε όλη την επικράτεια έτσι ώστε να εμπεδώσουμε το αίσθημα εφαρμογής του νόμου. Σε κάθε περίπτωση στόχος μας δεν είναι η επιβολή προστίμων. Τα πρόστιμα πληρώνονται ηλεκτρονικά μέσω ΑΑΔΕ έτσι ώστε να είναι εύκολος ο τρόπος πληρωμής».</p>
      <p>Σε λειτουργία τέθηκε από την Τρίτη, στο πλαίσιο εφαρμογής του αντικαπνιστικού νόμου η τηλεφωνική γραμμή (1142) ενημέρωσης και υποστήριξης για τους πολίτες. Καλώντας στο 1142, κάποιος μπορεί να ενημερωθεί για το τι προβλέπει η νομοθεσία για την απαγόρευση του καπνίσματος, να ζητήσει βοήθεια για τη διακοπή του καπνίσματος, καθώς και να αναφέρει παραβάσεις της σχετικής νομοθεσίας, που υπέπεσαν στην αντίληψή τους.</p>
      <p>
        <b>235 κλήσεις στο 1142 την πρώτη μέρα εφαρμογής του</b>
      </p>
      <p>Από την πρώτη μέρα λειτουργίας της η γραμμή δέχθηκε συνολικά 235 κλήσεις. Από αυτές τις κλήσεις οι 58 αφορούσαν σε καταγγελίες για το κάπνισμα ενώ οι 22 από τις 235 κλήσεις έκαναν αιτήματα βοήθειας για την διακοπή του καπνίσματος.</p>
      <p>Αναλυτικά:</p>
      <p>Το «1142» δέχτηκε την Τρίτη 19 Νοεμβρίου, 235 κλήσεις, συνολικά.</p>
      <p>58 καταγγελίες</p>
      <p>22 αιτήματα βοήθειας για διακοπή καπνίσματος</p>
      <p>66 γενικές πληροφορίες για τον αντικαπνιστικό νόμο</p>
      <p>58 κλήσεις δεν ολοκληρώθηκαν</p>
      <p>14 έκλεισαν τη γραμμή πριν συνομιλήσουν με εκπρόσωπο</p>
      <p>17 Άλλο</p>
      <p>
        <a href="https://www.eleftherostypos.gr/ellada/490340-antikapnistikos-nomos-pou-epiblithikan-ta-prota-prostima-stin-attiki/?utm_medium=onesignal&amp;utm_source=notification&amp;utm_campaign=alert&amp;utm_content=post">etypos</a>
      </p>
      <figure>
        <iframe src="https://www.youtube.com/embed/eCLGaEreLw8" width="560" height="315" data-service="Youtube" scrolling="no"/>
      </figure>
    </article>
  </body>
</html>