<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/zinas/arzemes/nato-pieversis-lielaku-uzmanibu-gaisa-telpas-aizsardzibai.a339129/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-21T09:04:38+00:00"/>
    <meta property="og:title" content="NATO pievērsīs lielāku uzmanību gaisa telpas aizsardzībai"/>
    <meta property="og:description" content="NATO nākotnē pievērsīs pastiprinātu uzmanību dalībvalstu gaisa telpas aizsardzībai. Alianse modernizēs agrīnās brīdināšanas un kontroles sistēmas lidmašīnu floti, kā arī noteiks kosmosu par vienu no alianses atbildības sfērām. "/>
  </head>
  <body>
    <article>
      <h1>NATO pievērsīs lielāku uzmanību gaisa telpas aizsardzībai</h1>
      <address><time datetime="2019-11-21T09:04:38+00:00">21 Nov 2019, 09:04</time> by <a rel="author" href="https://www.lsm.lv/autors/aigars-smiltnieks/" target="_blank">Aigars Smiltnieks</a></address>
      <p>
        <b>NATO nākotnē pievērsīs pastiprinātu uzmanību dalībvalstu gaisa telpas aizsardzībai. Alianse modernizēs agrīnās brīdināšanas un kontroles sistēmas lidmašīnu floti, kā arī noteiks kosmosu par vienu no alianses atbildības sfērām. </b>
      </p>
      <p>NATO ģenerālsekretārs Jenss Stoltenbergs  dalībvalstu ārlietu ministru sanāksmē Beļģijas galvaspilsētā Briselē informēja, ka “AWACS” lidmašīnu modernizēšanas projekts izmaksās vienu miljardu dolāru jeb apmēram 902 miljonus eiro.</p>
      <p>Īpaši aprīkotās “Boeing” lidmašīnas NATO gaisa telpas kontrolei sāka izmantot 1982. gadā, un tās ir vienīgais militārais ekipējums, kas pieder aliansei.  </p>
      <p>Patlaban  eksperti analizē, kā nodrošināt šo svarīgo funkciju pēc 2035. gada, kad plānots beigt šo lidmašīnu izmantošanu.  </p>
      <p>Stoltenbergs arī paziņoja, ka nākotnē par īpašu operāciju zonu kļūs kosmoss.  Bloks neizvietos tajā ieročus, taču tas ir nepieciešams aizsardzības un preventīvajiem drošības pasākumiem.  </p>
      <p>NATO īpaši centīsies aizsargāt satelītus, kas ir ļoti nozīmīgi navigācijai, agrīnās brīdināšanas sistēmas darbībai un informācijas apmaiņai.</p>
      <related>
        <h4>Saistītie raksti</h4>
        <a href="https://www.lsm.lv/raksts/zinas/arzemes/pasaules-panorama-prognoze-top-notikumi-arzemes.a338848/"/>
        <a href="https://www.lsm.lv/raksts/zinas/arzemes/nato-eiropas-komisija-lietuva-un-citas-valstis-sveic-latviju-dzimsanas-diena.a338809/"/>
        <a href="https://www.lsm.lv/raksts/zinas/arzemes/vacijas-arlietu-ministrs-kritize-makrona-izteikumus-par-nato.a337936/"/>
        <a href="https://www.lsm.lv/raksts/zinas/arzemes/kritize-francijas-prezidenta-izteikumus-par-nato-smadzenu-navi.a337791/"/>
        <a href="https://www.lsm.lv/raksts/zinas/latvija/pabriks-latvijai-jadoma-ari-par-savu-majasdarbu-izpildi.a337716/"/>
        <a href="https://www.lsm.lv/raksts/zinas/latvija/norisinasies-nato-1-pastaviga-juras-pretminu-grupas-macibas-irbes-sauruma.a337212/"/>
        <a href="https://www.lsm.lv/raksts/zinas/latvija/militaras-rupniecibas-gigants-kavejas-ar-latvijas-armijai-doto-solijumu-izpildi.a337208/"/>
        <a href="https://www.lsm.lv/raksts/zinas/latvija/petniece-latvija-biezi-nepamatoti-satraucas-par-terorismu-un-imigrantiem.a336970/"/>
      </related>
    </article>
  </body>
</html>