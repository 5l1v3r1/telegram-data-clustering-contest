<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/dunya/azilin-kilit-ismi-tek-tek-anlatti-baski-talimatini-trump-verdi"/>
    <meta property="og:site_name" content="CNN Türk"/>
    <meta property="article:published_time" content="2019-11-21T09:21:36+00:00"/>
    <meta property="og:title" content="‘Azil’in kilit ismi tek tek anlattı: Baskı talimatını Trump verdi"/>
    <meta property="og:description" content="ABD Başkanı Donald Trump’ın azil sürecine ilişkin..."/>
  </head>
  <body>
    <article>
      <h1>‘Azil’in kilit ismi tek tek anlattı: Baskı talimatını Trump verdi</h1>
      <h2>ABD Başkanı Donald Trump’ın azil sürecine ilişkin soruşturmada tanık olarak ifade veren ABD’nin Avrupa Birliği Büyükelçisi Gordon Sondland, Trump’ın talimatı üzerine, Ukrayna’ya dair Rudy Guiliani ile birlikte çalıştığını söyledi.</h2>
      <address><time datetime="2019-11-21T09:21:36+00:00">21 Nov 2019, 09:21</time> by <a rel="author">DHA</a></address>
      <p><a href="https://www.cnnturk.com/haberleri/abd">ABD</a> Temsilciler Meclisi İstihbarat Komisyonu’nda kamuya açık oturumda ifade veren Sondland, <a href="https://www.cnnturk.com/haberleri/ukrayna">Ukrayna</a>’ya ilişkin talimatın <a href="https://www.cnnturk.com/haberleri/donald-trump">Donald Trump</a>’ın kendisinden geldiğini belirtti.</p>
      <p>Sondland ifadesinde, Trump’ın, Ukrayna Devlet Başkanı Volodimir Zelenski’den, rakibi Joe Biden’ı soruşturmasını istediği <a href="https://www.cnnturk.com/haberleri/telefon">telefon</a> görüşmesinden bir gün sonra, Trump ile görüştüğünü söyledi.</p>
      <p>
        <b>'Trump, Zelenskı’den Biden’ı soruşturmasını istedi'</b>
      </p>
      <p>ABD Başkanı Donald Trump, Ukrayna Devlet Başkanı Volodimir Zelenski’den, seçim kampanyası doğrultusunda rakibi Joe Biden’ı soruşturmasını istedi. Bu soruşturmayı da ABD’nin Ukrayna’ya yapmayı planladığı 400 milyon dolarlık askeri yardıma bağladığı iddia edildi.</p>
      <p>
        <b>‘Sondland’in ifadesinde tutarsızlıklar var’ iddiası</b>
      </p>
      <p>Sondland’in azil soruşturmasıyla iş birliği yaptığı ancak geçen ay verdiği ifadenin tutarlı olmadığı iddia edildi. Sondland’in, ilk ifadesinde Ukraynalı bir yetkiliye, Joe Biden ve oğluyla ilgili soruşturma başlatılmazsa askeri yardımın yapılamayabileceğini söylediği belirtildi. Ancak ABD medyası Sondland'ın, daha sonra  bu ifadeyi değiştirdiğini duyurdu.</p>
      <p>
        <b>‘Beyaz Saray’daki herkes biliyordu’</b>
      </p>
      <p>Sondland, ABD Dışişleri Bakanı Mike Pompeo ve yönetimdeki diğer üyelerin, Trump’ın Ukrayna’ya ‘Biden soruşturması’ hakkında baskı yaptığına ilişkin bilgilendirildiğini söyledi.</p>
      <related>
        <h4>ilgili haberler</h4>
        <a href="https://www.cnnturk.com/dunya/trumpin-defterinde-dikkat-ceken-yazi"/>
        <a href="https://www.cnnturk.com/dunya/trumptan-azil-aciklamasi-bu-cadi-avi-hemen-bitmeli"/>
        <a href="https://www.cnnturk.com/dunya/cok-konusulacak-azil-yorumu-minik-firildak-tarafindan-yurutulen-duzmece-mahkeme"/>
      </related>
    </article>
  </body>
</html>