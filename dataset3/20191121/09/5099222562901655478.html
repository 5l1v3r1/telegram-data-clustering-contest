<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23504698-autoritatile-evacuat-din-nou-bloc-din-timisoara-dupa-permisesera-locatarilor-intoarca-acasa.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-21T09:55:00+00:00"/>
    <meta property="og:title" content="Autoritățile au evacuat din nou un bloc deratizat din Timișoara după ce le permiseseră locatarilor să se întoarcă acasă"/>
    <meta property="og:description" content="Unul dintre blocurile din Timișoara unde se făcuse dezinsecție cu substanțe toxice a fost evacuat din nou de autorități, deși anterior locatarilor li se permisese să se întoarcă acasă, notează"/>
  </head>
  <body>
    <article>
      <h1>Autoritățile au evacuat din nou un bloc deratizat din Timișoara după ce le permiseseră locatarilor să se întoarcă acasă</h1>
      <address><time datetime="2019-11-21T09:55:00+00:00">21 Nov 2019, 09:55</time> by <a rel="author">D.D.</a></address>
      <p><b>​​Unul dintre blocurile din Timișoara unde se făcuse dezinsecție cu substanțe toxice a fost evacuat din nou de autorități, deși anterior locatarilor li se permisese să se întoarcă acasă, notează <a href="https://www.opiniatimisoarei.ro/haos-la-timisoara-bloc-evacuat-a-doua-oara-oamenii-de-pe-vaida-voievod-scosi-din-case-dupa-cateva-ore/21/11/2019">opiniatimisoarei.ro</a>. <br/></b><br/>Potrivit sursei citate, dupa ce marți dupa-amiaza ISU Timis a decis ca locatarii din blocul de strada Vaida Voievod pot reveni în apartamente, la câteva ore, Comitetul pentru Situatii de Urgență a revenit asupra deciziei pâna când Directia de Sanatate Publica nu îsi va da acordul pentru accesul definitiv in locuinte. <br/><br/>Printr-un comunicat transmis marți după-amiaza, ISU anunta ca în urma măsurătorilor făcute în imobil de echipele CBRN se permite accesul oamenilor în locuinte, deoarece nu s-au identificat substante toxice. A fost permis accesul inclusiv în garsoniera în care au fost puse pastilele letale care au dus la evacuarea blocului.</p>
    </article>
  </body>
</html>