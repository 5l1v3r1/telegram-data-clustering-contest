<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/kamu-memurlar/3600-ne-oldu-yoksa-yalan-mi-oldu-h543849.html"/>
    <meta property="og:site_name" content="KamuAjans"/>
    <meta property="article:published_time" content="2019-11-21T09:40:59+00:00"/>
    <meta property="og:title" content="3600 Ne Oldu ? YOKSA, YALAN MI OLDU?"/>
    <meta property="og:description" content="24 Haziran seçimleri öncesinde Cumhurbaşkanı Sayın Recep Tayyip Erdoğan, 4 meslek grubunun ek göstergelerinin 3600’e yükseltileceği sözünü vermiş ve tüm öğretmenlerimiz umutla bu sözün yerine getirilmesi için gün saymaya başlamıştı. Ek gösterge sözünün üzerinden dile kolay tam bir buçuk yıl geçti. Ne yazık ki bu söz hala yerine getirilmediği gibi, devlet yetkilileri konuyla ilgili net bir açıklama da yapmadı."/>
  </head>
  <body>
    <article>
      <h1>3600 Ne Oldu ? YOKSA, YALAN MI OLDU?</h1>
      <address><time datetime="2019-11-21T09:40:59+00:00">21 Nov 2019, 09:40</time> by <a rel="author">KamuAjans</a></address>
      <p>
        <b>24 Haziran seçimleri öncesinde Cumhurbaşkanı Sayın Recep Tayyip Erdoğan, 4 meslek grubunun ek göstergelerinin 3600’e yükseltileceği sözünü vermiş ve tüm öğretmenlerimiz umutla bu sözün yerine getirilmesi için gün saymaya başlamıştı. Ek gösterge sözünün üzerinden dile kolay tam bir buçuk yıl geçti. Ne yazık ki bu söz hala yerine getirilmediği gibi, devlet yetkilileri konuyla ilgili net bir açıklama da yapmadı.</b>
      </p>
      <p>Türk Eğitim-Sen Genel Başkanı Talip Geylan da, 24 Kasım Öğretmenler Günü öncesinde Hükümetin bir buçuk yıl önce verdiği ve bugün hala havada asılı duran <a href="http://www.kamuajans.com/haberleri/3600">3600</a> <a href="http://www.kamuajans.com/haberleri/ek+g%C3%B6sterge">ek gösterge</a> sözünü hatırlatmak, gündem oluşturmak amacıyla twitter’da  #3600neOldu etiketiyle çalışma başlattı.</p>
      <p>20 Kasım tarihinde Genel Başkan’ın ilk tweetiyle başlayan çalışmaya öğretmenler tam destek verdi. On binlerce tweetin atıldığı çalışma kısa sürede Türkiye gündeminde ikinci sıraya yerleşti. Öğretmenler ek gösterge taleplerini haykırarak, 24 Kasım Öğretmenler Günü’nde 3600 ek gösterge müjdesi verilmesini istedi.</p>
      <p>Genel Başkan açıklamasında, “Ey Hükümet; #3600neOldu ? Yoksa, yalan mı oldu?” dedi.</p>
      <p>“Verilen sözlerin yerine getirilmesi için daha kaç 24 Kasım geçmesi gerekiyor?” diye soran Geylan, devlet adamlarına yakışanın verdikleri sözün gereğini yapmaları olduğunu söyledi.</p>
      <p>Genel Başkan’ın mesajları şu şekildeydi: “2023 Eğitim Vizyon Belgesi’ne girdi, İkinci 100 günlük plana girdi, Ama bir türlü Hükümetin ve TBMM’nin gündemine giremedi! Ey Hükümet; #3600neOldu ? Yoksa, yalan mı oldu?</p>
      <p>Bize yakışan, devlet adına konuşanlara itibar etmektir. Devlet adamlarına yakışan da verdikleri sözün gereğini yapmaktır. 24 Kasım Öğretmenler Günü’nde 3600 ek gösterge müjdesi bekliyoruz. Verilen sözlerin yerine getirilmesi için daha kaç 24 Kasım geçmesi gerekiyor?</p>
    </article>
  </body>
</html>