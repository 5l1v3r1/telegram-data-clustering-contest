<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109304-Napanite-na-Makron-izcherpaha-tarpenieto-na-Germaniya"/>
    <meta property="og:site_name" content="Канал 3"/>
    <meta property="article:published_time" content="2019-11-21T09:28:00+00:00"/>
    <meta property="og:title" content="Напъните на Макрон изчерпаха търпението на Германия"/>
    <meta property="og:description" content="Ангела Меркел обяви, че ще натисне Франция за започването на преговорите с Албания и Северна Македония за влизане в ЕС"/>
  </head>
  <body>
    <article>
      <h1>Напъните на Макрон изчерпаха търпението на Германия</h1>
      <h2>Ангела Меркел обяви, че ще натисне Франция за започването на преговорите с Албания и Северна Македония за влизане в ЕС</h2>
      <address>
        <time datetime="2019-11-21T09:28:00+00:00">21 Nov 2019, 09:28</time>
      </address>
      <p>
        <b>Обичайно умерената Ангела Меркел каза тежката си дума в сряда вечерта, като заяви, че ще упражни натиск върху Франция да позволи двете балкански нации Албания и Северна Македония да започнат преговори за присъединяване към ЕС, пишат Арне Делф и Иън Уишарт за Блумберг.</b>
      </p>
      <p>Тези думи дойдоха, след като Макрон наложи вето на опитите им да се присъединят и предложи да бъде направено по-трудно влизането в Европейския съюз.</p>
      <p>
        <i>
          <b>Още коментари ще намерите тук</b>
        </i>
      </p>
      <p>
        <b>"Искам да кажа на държавите от Западните Балкани, че имат перспектива за членство в Евросъюза. Това трябва да разберат от тук, от Загреб. Ще изпълним тези обещания. Ще направим така, че да се случи.", каза Меркел на конгреса на ЕНП в хърватската столица.</b>
      </p>
      <p>Критиките към Макрон идват след като президентът на Франция започна да опитва да оказва по-голямо влияние на политиката на ЕС. Освен че блокира началото на преговорите с Албания и Северна Македония, Макрон се опълчи на всички останали лидери и се противопостави на даването на дълга отсрочка за Брекзит.</p>
      <p>
        <b>Също така, в интервю този месец, той допълнително ядоса съюзниците на Франция, като постави под въпрос цялата структура на безопасността в Европа и ефикасността на НАТО и неговата клауза за колективна отбрана.</b>
      </p>
      <p>Моментът, в който Меркел направи изказването си, е от значение - само дни преди конгреса на Християн-демократическия съюз в Германия и преди срещата на върха на НАТО в Лондон. Гласът на Меркел носеше повече тежест от гласа на който и да е друг лидер в ЕС, но Макрон се бори за тази роля. Политическата кариера на Меркел отива към края си, а тази на Макрон сега започва.</p>
      <p>
        <b>Нации със сложна история, които се опитват се влязат в блока, гледат към  израсналата в комунистическата ГДР Меркел, за да получат подкрепа.</b>
      </p>
      <p>Макрон наложи вето на преговорите с Албания и Северна Македония по време на среща на лидерите на ЕС в Брюксел. Той заяви, че не трябва да се дават дати за начало на преговори, докато ЕС не реформира целия процес на присъединяване.</p>
      <p>
        <b>Председателят на Европейската комисия Жан-Клод Юнкер нарече неясния изход от срещата на лидерите на ЕС "голяма историческа грешка". Председателят на Европейския съвет Доналд Туск, който водеше срещите, побърза да даде уверения на двете страни и ги прикани да не се отказват.</b>
      </p>
      <p>Германия смята, че преговорите за присъединяване към ЕС с двете държави ще засилят геополитическата стабилност на традиционно нестабилните Балкани. Меркел заяви, че двете страни трябва да имат реалистична перспектива за присъединяване.</p>
      <p>
        <b>"Сега трябва да говорим в Франция. Ще го направим много интензивно. Точно кои елементи трябва да бъдат подобрени и променени в процеса по присъединяване. Искаме споразумение по този въпрос възможно най-бързо. За да можем да осъществим напредък по конкретните два случая.", каза Меркел пред репортери.</b>
      </p>
      <related>
        <h4>Още по темата</h4>
        <a href="http://kanal3.bg/news/world/europe/108649-Makron-otvori-Zapadnite-Balkani-za-Rusiya%252C-kato-blokira-Albaniya-i-Makedoniya-za-ES%252C-zayavi-noviyat-shef-na-EK"/>
        <a href="http://kanal3.bg/news/world/108331-Makron-obidi-i-Bosna%252C-nareche-ya-bomba-sas-zakasnitel"/>
        <a href="http://kanal3.bg/news/comments/100045-Nikolay-Oblakov%253A-Sluchayniyat-prezident-na-Franciya-si-izbiva-napoleonovite-kompleksi-v-Bryuksel"/>
      </related>
    </article>
  </body>
</html>