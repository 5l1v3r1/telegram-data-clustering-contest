<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/savik-shuster-pro-povernennya-na-tb-interv-yu-novini-ukrajini-50054668.html"/>
    <meta property="og:site_name" content="НВ"/>
    <meta property="article:published_time" content="2019-11-21T09:21:00+00:00"/>
    <meta property="og:title" content="Шустер: Великого бажання повертатися на ТБ у мене не було"/>
    <meta property="og:description" content="Ведучий програми Свобода слова Савік Шустер розповів в інтерв'ю Радіо НВ, що у нього не було «великого бажання» повертатися на телебачення."/>
  </head>
  <body>
    <article>
      <h1>Шустер: Великого бажання повертатися на ТБ у мене не було</h1>
      <h2>Ведучий програми Свобода слова Савік Шустер розповів в інтерв'ю Радіо НВ, що у нього не було «великого бажання» повертатися на телебачення.</h2>
      <address>
        <time datetime="2019-11-21T09:21:00+00:00">21 Nov 2019, 09:21</time>
      </address>
      <p>Він зазначив, що погодився вести ток-шоу через «цікавість» поспостерігати з журналістської точки зору за роботою нової влади. Ініціатива створити програму виходила, за словами Шустера, від ТРК Україна.</p>
      <p>«Не катували і навіть не змусили — і навіть дуже ласкаво говорили. В цілому, з одного боку, я сам [хотів], тому що прийшло це нове покоління до влади, і звичайно ж, це щось дуже цікаве. Я думаю, для будь-якого репортера, журналіста просто цікаво за цим спостерігати: вийде — не вийде, <i>що</i> вийде, як це все буде змінюватися (якщо буде). З’явилася ця цікавість у мені, по-перше. А потім надійшла пропозиція від ТРК Україна зробити таке ток-шоу — гарне, значиме, впливове. І я погодився зрештою. Це ще один виклик, це ще один ризик», — розповів він.</p>
      <p>Пояснюючи, чому ток-шоу стартувало у вересні 2019 року, а не під час президентських і парламентських виборів або під час виборчої кампанії, Шустер заявив, що це була його позиція.</p>
      <p>«У мене просто була така позиція, що я в передвиборний сезон, будемо так його називати, не буду взагалі говорити ні про які можливості появи в ефірі під час цих політичних баталій. А вже після парламентських виборів — ось тоді я вже більш-менш був відкритий до пропозицій. Я кажу „більше або менше“, тому що великого бажання повертатися на телебачення у мене, по правді, не було», — повідомив співрозмовник НВ.</p>
      <p>
        <b>Слухайте і дивіться прем'єру інтерв'ю з Савіком Шустером завтра о 16:00 на <a href="https://radio.nv.ua/">Радіо НВ</a> і <a href="https://www.youtube.com/watch?v=qK2fQUd-jxo">YouTube-каналі</a> радіостанції</b>
      </p>
      <p>Нагадаємо, в 2017 році телеканал журналіста Савіка Шустера 3S. TV <a href="https://nv.ua/ukr/ukraine/events/ne-vistachaje-gljadachiv-telekanal-shustera-pripinjaje-suputnikove-movlennja-723404.html">припинив супутникове мовлення</a> через відсутність достатнього числа глядачів. Шустер повернувся в Україну в травні 2019 року. <a href="https://nv.ua/ukr/ukraine/politics/video-bogdan-v-efiri-programi-svoboda-slova-savika-shustera-50041407.html">Перший ефір нового сезону передачі Свобода слова відбувся 6 вересня</a>.</p>
    </article>
  </body>
</html>