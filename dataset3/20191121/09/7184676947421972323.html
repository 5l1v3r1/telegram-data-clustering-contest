<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/21/den-desantno-shturmovyh-vijsk-ukrayinsku-krylatu-pihotu-pryvitaly-potuzhnym-video/"/>
    <meta property="og:site_name" content="Народна Правда"/>
    <meta property="article:published_time" content="2019-11-21T09:20:53+00:00"/>
    <meta property="og:title" content="День десантно-штурмових військ: українську “крилату піхоту” привітали потужним відео"/>
    <meta property="og:description" content="21 листопада в Україні відзначається День Десантно-штурмових військ Збройних Сил. Свято було встановлено указом президента країни в 2017 році."/>
  </head>
  <body>
    <article>
      <h1>День десантно-штурмових військ: українську “крилату піхоту” привітали потужним відео</h1>
      <h2>21 листопада православні відзначають Собор Архістратига Михаїла, який в свою чергу є небесним покровителем українських десантників</h2>
      <address>
        <time datetime="2019-11-21T09:20:53+00:00">21 Nov 2019, 09:20</time>
      </address>
      <p>21 листопада в Україні відзначається <a href="https://narodna-pravda.ua/2019/11/21/21-lystopada-v-ukrayini-yake-sogodni-svyato/">День Десантно-штурмових військ Збройних Сил</a>. Свято було встановлено указом президента країни в 2017 році.</p>
      <p>Loading...</p>
      <p>Як передає НАРОДНА ПРАВДА, встановлення Дня Десантно-штурмових військ саме 21 листопада стало гідним вшануванням національно-історичних і релігійних традицій українського народу.</p>
      <p>Як відомо, в цей день православні відзначають Собор Архістратига Михаїла (Михайлів день), який в свою чергу є небесним покровителем українських десантників.</p>
      <p>Десантно-штурмові війська – це окремий рід військ Збройних Сил України. До їх складу входять: десантно-штурмові, повітрянодесантні та аеромобільні частини.</p>
      <p>Напередодні з Днем десантно-штурмових військ українську “крилату піхоту” привітав командувач об’єднаних сил генерал-лейтенант Володимир Кравченко:</p>
      <p>“Героїзм та славетні подвиги підрозділів Десантно-штурмових військ стали невід’ємною частиною новітньої історії України, а гасло “Завжди перші!” є для української “крилатої піхоти” орієнтиром у справі захисту рідної землі, відновлення її територіальної цілісності та суверенітету. Вдячний героям-десантникам за те, що Ви завжди там, де найскладніше, на передніх рубежах. Завдяки Вашій професійній майстерності, самовідданості та готовності до самопожертви ми, беззаперечно, здобудемо перемогу над ворогом.”.</p>
      <figure>
        <iframe src="https://www.facebook.com/plugins/video.php?href=%2F%2Fwww.facebook.com%2Fvideo.php%3Fv%3D2233331560298032&amp;show_text=&amp;width=640" width="640" height="360" data-service="Facebook" scrolling="no"/>
      </figure>
      <p>Як повідомлялося раніше, 20 листопада бойовики 7 разів порушили режим припинення вогню. <a href="https://narodna-pravda.ua/2019/11/21/sytuatsiya-na-donbasi-bojovyky-pidstupno-obstrilyaly-pozytsiyi-oos-bagato-poranenyh/">В результаті обстрілу постраждали сім військовослужбовців зі складу Об’єднаних сил.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>