<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://notiziaoggivercelli.it/cronaca/rapinatore-di-gaglianico-preso-nel-vercellese/"/>
    <meta property="og:site_name" content="Notizia Oggi Vercelli"/>
    <meta property="article:published_time" content="2019-11-21T09:25:21+00:00"/>
    <meta property="og:title" content="Rapinatore di Gaglianico preso nel Vercellese"/>
    <meta property="og:description" content="Rapinatore di Gaglianico preso nel Vercellese. Aveva svaligiato con un complice una sala giochi poi era fuggito ma i carabinieri l’hanno intercettato."/>
  </head>
  <body>
    <article>
      <h1>Rapinatore di Gaglianico preso nel Vercellese</h1>
      <h2>Aveva svaligiato con un complice una sala giochi poi era fuggito ma i carabinieri l'hanno intercettato.</h2>
      <address>
        <time datetime="2019-11-21T09:25:21+00:00">21 Nov 2019, 09:25</time>
      </address>
      <figure>
        <img src="https://notiziaoggivercelli.it/media/2019/11/rapina-gaglianico-carabinieri-conferenza-stampa-800x450-650x366.jpg"/>
      </figure>
      <p>Rapinatore di Gaglianico preso nel Vercellese. Aveva svaligiato con un complice una sala giochi poi era fuggito ma i carabinieri l’hanno intercettato.</p>
      <h3>Rapinatore di Gaglianico preso nel Vercellese</h3>
      <p>
        <i>Nella foto i Carabinieri mostrano la refurtiva recuperata.</i>
      </p>
      <p>Come riporta laprovinciadibiella.it l’autore di una rapina avvenuta a Gaglianico nel tardo pomeriggio di martedì 20 novembre, che era fuggito alla cattura, è stato infine fermato nel nostro territorio.</p>
      <p>La rapina era stata messa a segno da due banditi, intorno alle 18,30 alla sala slot “Play Win”. Ad accorgersi di quanto stava accadendo è stato il gestore stesso, che ha notato i due dalle telecamere del sistema di videosorveglianza. Stavano scassinando le slot. Quando si è avvicinato, gli hanno intimato di farsi gli affari suoi e di fingere di non vedere, pur senza usare la violenza.</p>
      <h3>L’arrivo dei carabinieri, il primo arresto e la fuga di uno dei due ladri</h3>
      <p>Nel frattempo è stato allertato il 112. Una pattuglia dei carabinieri è arrivata in brevissimo tempo, tanto da riuscire a bloccare uno due due rapinatori in flagranza di reato. L’altro, invece, era già riuscito a darsi alla fuga a bordo di un’auto. Sono quindi scattati i meccanismi previsti in caso di rapina, con posti di blocco sulle arterie principali della provincia. L’Opel Astra del malfattore è stata intercettata e bloccata pochi minuti più tardi, nei pressi del casello autostradale di Carisio.</p>
      <related>
        <h4>Leggi anche:</h4>
        <a href="https://notiziaoggivercelli.it/cronaca/venaria-reale-mamma-cerca-di-avvelenare-il-figlio-di-15-mesi/"/>
      </related>
      <p>Altri dettagli su questo fatto li trovate su: <a href="https://laprovinciadibiella.it/cronaca/rapina-a-gaglianico-arrestati-due-banditi">laprovinciadibiella.it</a>.</p>
    </article>
  </body>
</html>