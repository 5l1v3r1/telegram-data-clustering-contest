<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/economia/2019/11/21/casa-compravendite-giu-in-ii-trimestre_89b746ce-53a0-45cc-b38e-64fd385bf4f5.html"/>
    <meta property="og:site_name" content="ANSA.it"/>
    <meta property="article:published_time" content="2019-11-21T09:40:35+00:00"/>
    <meta property="og:title" content="Casa, compravendite giù in II trimestre"/>
    <meta property="og:description" content="Nel secondo trimestre 2019 l'Istat registra un calo delle compravendite immobiliari dell'1,7% rispetto al trimestre precedente con 216.483 convenzioni notarili. Rispetto al secondo trimestre del 2018, le transazioni aumentano invece del 3,5%. (ANSA)"/>
  </head>
  <body>
    <article>
      <h1>Casa, compravendite giù in II trimestre</h1>
      <h2>Tornano ai livelli del 2010. Segnali negativi dai mutui</h2>
      <address><time datetime="2019-11-21T09:40:35+00:00">21 Nov 2019, 09:40</time> by <a rel="author">Redazione ANSA</a></address>
      <p>(ANSA) - Nel secondo trimestre 2019 l'Istat registra un calo delle compravendite immobiliari dell'1,7% rispetto al trimestre precedente con 216.483 convenzioni notarili. Rispetto al secondo trimestre del 2018, le transazioni aumentano invece del 3,5%. L'indice destagionalizzato torna così ai valori medi del 2010, dopo averli superati nel trimestre precedente. La flessione congiunturale riguarda soprattutto il Centro (-3,7% per le abitazioni), ma interessa anche il Nord (-1,5%) che tuttavia continua a superare i valori medi del 2010. Il Mezzogiorno, al contrario, resta sostanzialmente stabile, con le Isole che segnano -0,8% e il Sud -0,2%. "L'indice destagionalizzato di mutui, finanziamenti e altre obbligazioni con costituzione di ipoteca immobiliare continua a registrare segnali negativi su tutto il territorio nazionale", osserva l'Istat, con un calo del 5,9% rispetto al trimestre precedente e del 6,4% su base annua.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>