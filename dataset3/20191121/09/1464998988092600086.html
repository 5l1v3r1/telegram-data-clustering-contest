<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/karat-slams-sc"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-21T09:42:00+00:00"/>
    <meta property="og:title" content="സുപ്രീംകോടതിക്കെതിരെ രൂക്ഷ വിമര്‍ശനവുമായി സിപിഎം പി.ബി. അംഗം പ്രകാശ് കാരാട്ട്; അവകാശത്തേക്കാള്‍ വിശ്വാസത്തിന് പ്രാധാന്യം നല്‍കിയെന്ന് വിമര്‍ശനം"/>
    <meta property="og:description" content="ന്യൂഡൽഹി : അയോധ്യ, ശബരിമല വിധികളില്‍ സുപ്രീംകോടതിക്കെതിരെ രൂക്ഷ വിമര്‍ശനവുമായി സിപിഎം പി.ബി. അംഗം പ്രകാശ് കാരാട്ട്. സുപ്രീംകോടതി ഭൂരിപക്ഷങ്ങളുടെ വാദങ്ങള്‍ക്കായി സന്ധിചെയ്യുന്നുവെന്ന് കാരാട്ട് സിപിഎം മുഖപത്രത്തിലെ ലേഖനത്തില്‍ കുറ്റപ്പെടുത്തി. ശബരിമലയില്‍ സ്ത്രീകളുടെ അവകാശത്തേക്കാള്‍..."/>
  </head>
  <body>
    <article>
      <h1>സുപ്രീംകോടതിക്കെതിരെ രൂക്ഷ വിമര്‍ശനവുമായി സിപിഎം പി.ബി. അംഗം പ്രകാശ് കാരാട്ട്; അവകാശത്തേക്കാള്‍ വിശ്വാസത്തിന് പ്രാധാന്യം നല്‍കിയെന്ന് വിമര്‍ശനം</h1>
      <address><time datetime="2019-11-21T09:42:00+00:00">21 Nov 2019, 09:42</time> by <a rel="author" href="http://anweshanam.com/author/veena" target="_blank">veena</a></address>
      <p>ന്യൂഡൽഹി : അയോധ്യ, ശബരിമല വിധികളില്‍ സുപ്രീംകോടതിക്കെതിരെ രൂക്ഷ വിമര്‍ശനവുമായി സിപിഎം പി.ബി. അംഗം പ്രകാശ് കാരാട്ട്. സുപ്രീംകോടതി ഭൂരിപക്ഷങ്ങളുടെ വാദങ്ങള്‍ക്കായി സന്ധിചെയ്യുന്നുവെന്ന് കാരാട്ട് സിപിഎം മുഖപത്രത്തിലെ ലേഖനത്തില്‍ കുറ്റപ്പെടുത്തി. ശബരിമലയില്‍ സ്ത്രീകളുടെ അവകാശത്തേക്കാള്‍ വിശ്വാസത്തിന് പ്രാധാന്യം നല്‍കിയെന്നും വിമര്‍ശനം. </p>
      <p>അയോധ്യയെക്കുറിച്ചുള്ള അഞ്ചംഗ ബെഞ്ചിന്‍റെ വിധിന്യായം മതനിരപേക്ഷ തത്വങ്ങള്‍ക്കായി നിലകൊള്ളുന്നതിനേറ്റ പരാജയമാണ്. സുപ്രീംകോടതി എക്സിക്യൂട്ടിവിന് വഴങ്ങിയെന്നും ജസ്റ്റിസ് രഞ്ജന്‍ ഗോഗോയിയുടെ കാലത്താണ് ഇത് ഉണ്ടായതെന്നും കാരാട്ട് വിമര്‍ശിക്കുന്നു. കേന്ദ്രസര്‍ക്കാരിന്‍റെ ബോധപൂര്‍വമായ ശ്രമത്തിന്‍റെ ഉപോല്‍പന്നമാണ് ഇത്തരം സംഭവങ്ങളെന്നും കുറ്റപ്പെടുത്തുന്നു. </p>
    </article>
  </body>
</html>