<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10728--denni-menu-21-11-2019-kopriva-favorita-nezdolal-konci-v-osmifinale"/>
    <meta property="og:site_name" content="Tenisový svět"/>
    <meta property="article:published_time" content="2019-11-21T09:25:00+00:00"/>
    <meta property="og:title" content="Denní menu, 21.11.2019: Kopřiva favorita nezdolal, končí v osmifinále"/>
    <meta property="og:description" content="Postup do čtvrtfinále se pokusil na turnaji v portugalské Maie vybojovat český tenista Vít Kopřiva, jehož dalším soupeřem byl nejvýše nasazený Andrej Martin ze Slovenska. Toho nakonec přinutil jít do tří setů, ale v rozhodujícím dějství obdržel kanára. Kromě tohoto challengeru se čeští tenisté představí také na turnajích ITF."/>
  </head>
  <body>
    <article>
      <h1>Denní menu, 21.11.2019: Kopřiva favorita nezdolal, končí v osmifinále</h1>
      <address>
        <time datetime="2019-11-21T09:25:00+00:00">21 Nov 2019, 09:25</time>
      </address>
      <p>
        <b>Postup do čtvrtfinále se pokusil na turnaji v portugalské Maie vybojovat český tenista Vít Kopřiva, jehož dalším soupeřem byl nejvýše nasazený Andrej Martin ze Slovenska. Toho nakonec přinutil jít do tří setů, ale v rozhodujícím dějství obdržel kanára. Kromě tohoto challengeru se čeští tenisté představí také na turnajích ITF.</b>
      </p>
      <h3>Češi v akci</h3>
      <p><b>Kopřiva čtvrtfinále v Portugalsku nevybojoval</b><br/>Vít Kopřiva (348.) končí na halovém antukovém turnaji v portugalském městě Maia v osmifinále, v němž nestačil na nejvýše nasazeného Slováka Andreje Martina (110.). Úvodní sada, jež nabídla celkem sedm ztracených podání, dopadla lépe pro slovenského favorita, který ji otáčel ze stavu 2:4 na 7:5. Druhá sada byla posléze plně v režii Kopřivy, a tak se zdálo, že by mohl dvaadvacetiletý Čech docílit po vítězství nad Egypťanem Safwatem dalšího úspěšného obratu. Ten se ale nakonec nekonal. Martin svou hru v rozhodujícím setu zpřesnil, zatímco Kopřiva se marně dostával do rytmu. Výsledkem byl kanár a vítězství 7:5, 2:6 a 6:0 pro turnajovou jedničku.</p>
      <h4>Challengery</h4>
      <p><b>Maia Open (muži, POR, 46 600 EUR, antuka – hala)</b><br/><u>Osmifinále dvouhry</u><br/><b>Andrej Martin (SVK, 110.)</b> – VÍT KOPŘIVA (348.) 7:5, 2:6, 6:0</p>
      <h4>ITF World Tennis Tour</h4>
      <p><b>Topspin Energy Cup, Solarino (ženy, ITA, 25 000 USD, tvrdý povrch)</b><br/><u>Čtvrtfinále čtyřhry</u><br/><b>Giovineová (ITA), Mrdežaová (CRO)</b> – Bolikvadzeová (GEO), KILNAROVÁ 6:4, 6:2</p>
      <p><b>Soho Square, Šarm aš-Šajch (muži, EGY, 15 000 USD, tvrdý povrch)</b><br/><u>Osmifinále dvouhry</u><br/><b>MAREK GENGEL (552.)</b> – Miguel Damas (ESP, 1299.) 6:1, 6:1</p>
      <p><b>15th Lyttos Beach, Heraklion (muži, GRE, 15 000 USD, tvrdý povrch)</b><br/><u>Osmifinále dvouhry</u><br/><b>Simon Anthony Ivanov (BUL, 986.)</b> – DAVID POLJAK (471.) 7:5, 6:3</p>
      <p><b>DropshotLLC Men's Pro Tennis Open, Austin (muži, USA, 15 000 USD, tvrdý povrch)</b><br/><u>Osmifinále dvouhry</u><br/>TADEÁŠ PAROULEK (785.) – <b>Tyler Zink (USA, 1888.)</b> 3:6, 5:7</p>
      <p><b>Cancun Tennis Cup (ženy, MEX, 15 000 USD, tvrdý povrch)</b><br/><u>Čtvrtfinále čtyřhry</u><br/><b>Christensenová, Sherifová (USA)</b> – PULCHARTOVÁ, Sanz-Llanezaová (ESP) 6:3, 6:2</p>
      <footer>Jan Vojkůvka, foto: Roman Kučera</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/10724--denni-menu-20-11-2019-kopriva-vyradil-nasazeneho-egyptana-kolar-favoritem-ctyrhry"/>
        <a href="https://www.tenisovysvet.cz/article/detail/10718--denni-menu-19-11-2019-kolar-se-do-osmifinale-neprobojoval-konci-i-hradecka-a-kilnarova"/>
        <a href="https://www.tenisovysvet.cz/article/detail/10712--denni-menu-18-11-2019-cesti-suvereni-kolar-smetl-portugalce-kopriva-nadelil-kanara"/>
      </related>
    </article>
  </body>
</html>