<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/sztarsztorik/nem-turnezik-a-coldplay-mert-aggasztonak-tartjak-koncertjeik-kornyezeti-hatasait/9l1jtnh"/>
    <meta property="og:site_name" content="Blikk.hu"/>
    <meta property="article:published_time" content="2019-11-21T09:36:57+00:00"/>
    <meta property="og:title" content="Nem turnézik a Coldplay, az énekes azt is elmondta, miért"/>
    <meta property="og:description" content="Nem indul lemezbemutató turnéra a Coldplay brit zenekar, mert aggasztónak tartják koncertjeik környezeti terheit."/>
  </head>
  <body>
    <article>
      <h1>Nem turnézik a Coldplay, az énekes azt is elmondta, miért</h1>
      <address><time datetime="2019-11-21T09:36:57+00:00">21 Nov 2019, 09:36</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Nem indul lemezbemutató turnéra a Coldplay brit zenekar, mert aggasztónak tartják koncertjeik környezeti terheit.</b>
        </i>
      </p>
      <p>„Kell egy kis idő, hogy megvizsgáljuk, hogyan lehetnének egy turnénak kedvező hatásai a környezetre” – mondta a<a href="https://www.bbc.co.uk/"> BBC-nek </a>el Chris Martin énekes.</p>
      <p>(<a href="https://www.blikk.hu/legfrissebb">A legfrissebb hírek itt</a>) </p>
      <p>Az együttesnek pénteken Ammanban, Jordánia fővárosában lesz két fellépése, amit az interneten élőben lehet követni: az egyiket napfelkeltekor, a másikat naplementekor tartják, az Everyday Life című albumuk két felét mutatják be. Az album pénteken jelenik meg.</p>
      <p>A zenekar utoljára 2016-2017-ben turnézott a világ körül, négy kontinensen 122 koncertet adtak.</p>
      <p>
        <b>Chris Martin elmondta, csalódnának, ha a következő turnéjuk nem lenne karbonsemleges.</b>
      </p>
      <p><i>„Azért választottuk Jordániát, mert olyan helyet kerestük valahol a világ közepén, ahova általában nem jutunk el koncertjeinkkel"</i> – magyarázta.</p>
      <p>A Coldplay a londoni Természettudományi Múzeumban is ad egy koncertet november 25-én, s minden bevételüket környezetvédelmi szervezeteknek szánják.</p>
      <p>(MTI)</p>
    </article>
  </body>
</html>