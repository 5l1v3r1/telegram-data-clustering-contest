<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/pyat-zhyteliv-sumshchyny-staly-pryzeramy-vseukrayinskogo-radiodyktantu-nacionalnoyi-yednosti"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-21T09:13:00+00:00"/>
    <meta property="og:title" content="П’ять жителів Сумщини стали призерами Всеукраїнського радіодиктанту національної єдності"/>
    <meta property="og:description" content="Переможців визначали в трьох номінаціях. Перше місце – диктант написали повністю без помилок, друге – написали цифри без лапок, третє – одна помилка. Про це зазначено на сторінці UA:Українське радіо. Серед призерів, хто писав Всеукраїнський диктант національної єдності, є дві представниці з Конотопу, дві – з Шостки і роменчанка."/>
  </head>
  <body>
    <article>
      <h1>П’ять жителів Сумщини стали призерами Всеукраїнського радіодиктанту національної єдності</h1>
      <address>
        <time datetime="2019-11-21T09:13:00+00:00">21 Nov 2019, 09:13</time>
      </address>
      <p>Переможців визначали в трьох номінаціях. Перше місце – диктант написали повністю без помилок, друге – написали цифри без лапок, третє – одна помилка. Про це зазначено на сторінці UA:Українське радіо.</p>
      <p>Серед призерів, хто писав Всеукраїнський диктант національної єдності, є дві представниці з Конотопу, дві – з Шостки і роменчанка.</p>
      <p>Конотопчанки Галина Іржавська і Ганна Криницька здобули ІІ і ІІІ місце відповідно. Жителі Шостки Катерина Дмитренко та Інна Андрущенко посіли ІІ місце. Роменчанка Наталія Шкурська отримала ІІІ місце.</p>
      <p>Нагадаємо, що 8 листопада об 11.00 тисячі слухачів Українського радіо разом написали Всеукраїнський радіодиктант національної єдності. Акцію наживо транслювали і в ефірі суспільного телеканалу «UA: Перший». Традиційно диктант начитав педагог, радіоведучий, доцент Київського університету імені Бориса Грінченка Олександр Авраменко, пише <a href="https://tribuna.sumy.ua/news/pyat-zhyteliv-sumshhyny-staly-pryzeramy-vseukrayinskogo-radiodyktantu-natsionalnoyi-yednosti/">Трибуна</a>.</p>
    </article>
  </body>
</html>