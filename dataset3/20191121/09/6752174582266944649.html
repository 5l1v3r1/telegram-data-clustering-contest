<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-nem-tudja-ertelmezni-karacsony-az-iparuzesi-adoval-kapcsolatos-torvenymodosito-javaslatot/"/>
    <meta property="og:site_name" content="lokál"/>
    <meta property="article:published_time" content="2019-11-21T09:38:21+00:00"/>
    <meta property="og:title" content="Nem tudja értelmezni Karácsony az iparűzési adóval kapcsolatos törvénymódosító javaslatot"/>
    <meta property="og:description" content="Karácsony Gergely főpolgármester a múlt héten telepanaszkodta az ellenzéki médiát, miszerint a kormány iparűzési adóval kapcsolatos módosító javaslata kvázi lehetetlen helyzetbe hozza az önkormányzatokat. Az igazság azonban megint más mutat: Karácsonynak nem sikerült értelmeznie a benyújtott törvény"/>
  </head>
  <body>
    <article>
      <h1>Nem tudja értelmezni Karácsony az iparűzési adóval kapcsolatos törvénymódosító javaslatot</h1>
      <address><time datetime="2019-11-21T09:38:21+00:00">21 Nov 2019, 09:38</time> by <a rel="author">Lokál</a></address>
      <figure>
        <img src="https://www.lokal.hu/wp-content/uploads/2019/09/D_NOE20190918044-e1569061072689-1280x936.jpg"/>
      </figure>
      <p>
        <b>Karácsony Gergely főpolgármester a múlt héten telepanaszkodta az ellenzéki médiát, miszerint a kormány iparűzési adóval kapcsolatos módosító javaslata kvázi lehetetlen helyzetbe hozza az önkormányzatokat. Az igazság azonban megint más mutat: Karácsonynak nem sikerült értelmeznie a benyújtott törvényjavaslatokat – írja az <a href="https://www.origo.hu/itthon/20191120-gulyas-gergely-valasza-karacsony-gergelynek.html">Origo</a>.</b>
      </p>
      <p>A kormány az őszi ülésszak során ugyanis egy törvénycsomagot nyújtott be, ami többek között átalakítaná az iparűzési adóból származó bevételek felhasználását. Eszerint az önkormányzatoknak iparűzési adóbevételükből elsőként a tömegközlekedést kell finanszírozniuk.</p>
      <p>Karácsony az Indexnek azt panaszolta ezzel kapcsolatban, hogy “az önkormányzat nem tudja megcímkézni sem a bevételeit, sem a kiadásait. Nem tudom azt mondani, hogy egy bizonyos bevételt egy bizonyos kiadási sorra teszek. Ez költségvetésileg értelmezhetetlen”.</p>
      <p>Orbán Viktor miniszterelnök pár nappal később felnyitotta a balliberális szemeket. A kormányfő rávilágított ugyanis, hogy nincs olyan, hogy az iparűzési adót csak tömegközlekedésre lehet fordítani, hanem a törvényjavaslat szerint csak az első helyen kell arra költeni, ha megmarad, akkor értelemszerűen másra is lehet fordítani. Karácsony Gergely ráadásul levelet is küldött Gulyás Gergely Miniszterelnökséget vezető miniszternek, amiben a törvényjavaslat visszavonását kérte – számol be a <a href="https://www.origo.hu/itthon/20191120-gulyas-gergely-valasza-karacsony-gergelynek.html">portál</a>.</p>
      <p>A tárcavezető válaszát itt olvashatja:</p>
      <hr/>
      <p>Tájékoztatom Főpolgármester Urat, hogy a jelenleg hatályos jogszabályok alapján teljesen egyértelmű, hogy a Fővárosi Önkormányzat legfontosabb kötelezően ellátandó, törvényben rögzített feladata a fővárosi tömegközlekedés biztosítása.</p>
      <p>Ez igaz a megyei jogú városokra is. A különbség, hogy a fővárosi tömegközlekedés működtetéséhez és fejlesztéséhez a jövő évben 27 milliárd forinttal, továbbá 2020-ban, 2021-ben, illetve 2022-ben a metrófelújításra vonatkozóan vállalt további 80 milliárd forinttal a Kormány is hozzájárul.</p>
      <p>Éppen ezért a Fővárosi Önkormányzat jogain és kötelezettségein a törvénymódosítás nem változtat. A Kormány a korábban vállalt forrásokat változatlanul biztosítani fogja.</p>
      <p>Tisztelettel,</p>
      <p>Gulyás Gergely</p>
      <hr/>
      <p>Tehát Karácsony vádaskodása, miszerint a kormány megszüntetné a tömegközlekedés pénzügyi támogatását, egy percig sem volt igaz. A törvények már eddig is a tömegközlekedés biztosítását nevezték meg a főváros legfőbb feladatáénak, csakúőgy, mint a megyei jogú városokét. Csak – ahogy az kiderül Gulyás Gergely leveléből – a fővárosi tömegközlekedést a kormány tízmilliárdokkal támogatja.</p>
      <p>Vagyis a Fővárosi Önkormányzat jogain és kötelezettségein a törvénymódosítás nem változtat. A Kormány a korábban vállalt forrásokat változatlanul biztosítani fogja.</p>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-kocsis-tordai-bence-parlamenti-fotevekenysege-a-provokacio/">Kocsis: Tordai Bence “parlamenti főtevékenysége a provokáció”</a>
        </li>
        <li>
          <a href="https://www.lokal.hu/2019-11-kiderult-ki-zsarolhatta-borkait/">Kiderült, ki zsarolhatta Borkait</a>
        </li>
        <li>
          <a href="https://www.lokal.hu/2019-11-egy-dk-s-jelolt-a-volt-valogatott-focista-zsarolhatta-borkai-zsoltot/">Egy DK-s jelölt, a volt válogatott focista zsarolhatta Borkai Zsoltot</a>
        </li>
        <li>
          <a href="https://www.lokal.hu/2019-11-borkai-ugy-zsarolas-miatt-nyomoznak-egy-volt-labdarugo-ellen/">Borkai-ügy: zsarolás miatt nyomoznak egy volt labdarúgó ellen</a>
        </li>
        <li>
          <a href="https://www.lokal.hu/2019-11-a-kepmutato-ellenzeki-partok-egyetlen-beremelest-sem-szavaztak-meg/">A képmutató ellenzéki pártok egyetlen béremelést sem szavaztak meg</a>
        </li>
      </ul>
    </article>
  </body>
</html>