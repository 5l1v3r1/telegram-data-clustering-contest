<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/21/7103314/"/>
    <meta property="og:site_name" content="Європейська правда"/>
    <meta property="article:published_time" content="2019-11-21T09:04:50+00:00"/>
    <meta property="og:title" content="На Сицилії пролунав вибух на фабриці феєрверків: 5 загиблих"/>
    <meta property="og:description" content="На Сицилії в результаті вибуху на сімейній фабриці феєрверків п’ятеро людей загинули і ще двоє людей отримали серйозні поранення."/>
  </head>
  <body>
    <article>
      <h1>На Сицилії пролунав вибух на фабриці феєрверків: 5 загиблих</h1>
      <address>
        <time datetime="2019-11-21T09:04:50+00:00">21 Nov 2019, 09:04</time>
      </address>
      <p>На Сицилії в результаті вибуху на сімейній фабриці феєрверків п'ятеро людей загинули і ще двоє людей отримали серйозні поранення.</p>
      <p>Про це повідомляє "Європейська правда" з посиланням на італійське агентство <a href="http://www.ansa.it/">Ansa</a>.</p>
      <p>Вибух пролунав у середу вдень в муніципалітеті Барчеллона-Поццо-ді-Готто, що у провінції Мессіна. Кілька пожежних прибули на місце події.</p>
      <figure>
        <img src="https://img.eurointegration.com.ua/images/doc/7/e/7e1b2ed-0d87a2f57792110718086c2f1dc18fee.jpg"/>
      </figure>
      <p>Очевидці повідомляють, що почули гучний рев, потім – більш голосний звук, який спричинив паніку.</p>
      <p>Серед жертв - 71-річна дружина власника сімейної справи. Син власника госпіталізований у важкому стані.</p>
      <p>Поліція вважає, що вибух могло спричинити зварювальне устаткування.</p>
      <p>Родина Коста виробляє феєрверки першої, другої і третьої категорії, а також організовує піротехнічні шоу для окремих осіб або державних установ. На фабриці також працювали чотири співробітники зовнішньої фірми.</p>
      <p>Виробництво феєрверків в Італії часто є сімейним бізнесом, і безпека на підприємствах перебуває у центрі суспільних обговорень.</p>
    </article>
  </body>
</html>