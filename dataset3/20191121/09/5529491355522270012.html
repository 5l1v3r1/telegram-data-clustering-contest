<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/foto-notizie/checco-zalone-tolo-tolo-africa-3119753/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-21T09:01:52+00:00"/>
    <meta property="og:title" content="Checco Zalone: il 1 gennaio esce “Tolo Tolo”, il suo nuovo film girato in Africa FOTO"/>
    <meta property="og:description" content="ROMA – In attesa dell’uscita del nuovo film di Checco Zalone, al cinema dal primo gennaio 2020, è stato svelato il manifesto della pellicola. Il film si intitola “Tolo Tolo” ed è prodotto dalla Taodue di Pietro Valsecchi. Nel manifesto si vede Zalone in primo piano in cammino nel deserto, in bermuda, camicia, occhiali, mocassini e borsello, con sullo sfondo un camion stracarico di bagagli e con alcuni tuareg sopra. Il film, che vede Zalone come attore e regista, racconterà un viaggio tra l’Italia e l’Africa.Sorrento, fravaglie in piazza contro Salvini: sono la versione locale delle sardine FOTOGoogle Maps, uomo-cavallo ripreso in strada in Canada: assomiglia a Bojack Horseman FOTO Il nuovo film dell’attore è stato girato in Kenia, ed è pronto a dominare gli incassi del cinema italiano. Il terremoto Zalone è quello che distributori ed esercenti attendono da tempo: Zalone è infatti un autore capace di fare le file fuori la sala come nessuno più mai e di intercettare la pancia degli italiani con temi importanti…"/>
  </head>
  <body>
    <article>
      <h1>Checco Zalone: il 1 gennaio esce “Tolo Tolo”, il suo nuovo film girato in Africa FOTO</h1>
      <address><time datetime="2019-11-21T09:01:52+00:00">21 Nov 2019, 09:01</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/checco_zalone_film.jpg"/>
        <figcaption>La locandina del nuovo film di Checco Zalone (Ansa)</figcaption>
      </figure>
      <p>ROMA – In attesa dell’uscita del nuovo film di<a href="https://www.blitzquotidiano.it/cinema/checco-zalone-nuovo-film-2998429/"> Checco Zalone,</a> al cinema dal primo gennaio 2020, è stato svelato il manifesto della pellicola. Il film si intitola “Tolo Tolo” ed è prodotto dalla Taodue di Pietro Valsecchi.</p>
      <p>Nel manifesto si vede Zalone in primo piano in cammino nel deserto, in bermuda, camicia, occhiali, mocassini e borsello, con sullo sfondo un camion stracarico di bagagli e con alcuni tuareg sopra. Il film, che vede Zalone come attore e regista, racconterà un viaggio tra l’Italia e l’Africa.</p>
      <figure>
        <a href="https://www.blitzquotidiano.it/foto-notizie/sorrento-salvini-fravaglie-sardine-3119954/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/foto-notizie/sorrento-salvini-fravaglie-sardine-3119954/">
          <img src="https://static.blitzquotidiano.it/wp/wp-content/uploads/2019/11/sorrento_sardine_ansa-3-300x300.jpg"/>
        </a>
      </figure>
      <h3>
        <a href="https://www.blitzquotidiano.it/foto-notizie/sorrento-salvini-fravaglie-sardine-3119954/">Sorrento, fravaglie in piazza contro Salvini: sono la versione locale delle sardine FOTO</a>
      </h3>
      <figure>
        <a href="https://www.blitzquotidiano.it/foto-notizie/google-maps-uomo-cavallo-bojack-horseman-3119857/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/foto-notizie/google-maps-uomo-cavallo-bojack-horseman-3119857/">
          <img src="https://static.blitzquotidiano.it/wp/wp-content/uploads/2019/11/uomo_cavallo_google_maps-300x300.jpg"/>
        </a>
      </figure>
      <h3>
        <a href="https://www.blitzquotidiano.it/foto-notizie/google-maps-uomo-cavallo-bojack-horseman-3119857/">Google Maps, uomo-cavallo ripreso in strada in Canada: assomiglia a Bojack Horseman FOTO</a>
      </h3>
      <p>Il nuovo film dell’attore è stato girato in Kenia, ed è pronto a dominare gli incassi del cinema italiano. Il terremoto Zalone è quello che distributori ed esercenti attendono da tempo: Zalone è infatti un autore capace di fare le file fuori la sala come nessuno più mai e di intercettare la pancia degli italiani con temi importanti facendoci ridere di noi stessi. L’ultimo precedente ha la cifra record di <b>70 milioni di euro,</b> Quo Vado? I tempi sono cambiati, non c’era l’esplosione delle piattaforme ma la forza comica del pugliese questa volta espatriato a Malindi fa ovviamente sperare.</p>
      <p>Il produttore Pietro Valsecchi sottolinea che per il recordman degli incassi italiani “è il film della piena maturità artistica” e che Zalone “ha lavorato per più di un anno a questo grande progetto e per la prima volta ne è anche il regista”.</p>
      <p>“Tutti i grandi scrittori ma anche i semplici viaggiatori e turisti, dicono che una volta vista l’Africa ti rimane dentro e alla fine, prima o poi, ci si ritorna:<b> lo chiamano Mal d’Africa.</b> Lo stesso capita a tutti gli spettatori – dice Valsecchi – che in questi dieci anni hanno amato i film di Zalone: attendono il suo nuovo film e soffrono un po’ di mal di Zalone”. L’attore e regista pugliese “ha lavorato per più di un anno a questo grande progetto”. Valsecchi, in un’intervista rilasciata all’Ansa durante le riprese ha spiegato che è stato “<b>un film complicato da girare,</b> in queste terre bellissime e difficilissime, con una troupe di oltre 120 persone, migliaia di comparse; un film che, come Checco ci ha dimostrato in questi anni – continua il produttore – sa affrontare con la comicità temi importanti e metterci davanti agli occhi i piccoli e grandi vizi che tutti noi abbiamo”.</p>
      <p>Fonte: Ansa</p>
      <figure>
        <img src="https://static.blitzquotidiano.it/wp/wp-content/uploads/2019/11/checco_zalone_film.jpg"/>
        <figcaption>La locandina del nuovo film di Checco Zalone (Ansa)</figcaption>
      </figure>
      <p> </p>
    </article>
  </body>
</html>