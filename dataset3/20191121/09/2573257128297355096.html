<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/21/diesel-o-elettrico-nessuno-dei-due-sara-un-altro-il-carburante-del-futuro-627087"/>
    <meta property="og:site_name" content="tecnoandroid"/>
    <meta property="article:published_time" content="2019-11-21T09:20:27+00:00"/>
    <meta property="og:title" content="Diesel sfida elettrico ma il vero carburante del futuro è l’idrogeno"/>
    <meta property="og:description" content="Il motore a idrogeno potrebbe rappresentare il futuro nell’automotive, ma la sua ridotta presenza sul territorio e la scarsa accessibilità in termini di costi faranno avvenire questa rivoluzione in un futuro più remoto"/>
  </head>
  <body>
    <article>
      <h1>Diesel sfida elettrico ma il vero carburante del futuro è l’idrogeno</h1>
      <address><time datetime="2019-11-21T09:20:27+00:00">21 Nov 2019, 09:20</time> by <a rel="author">Monica Palmisano</a></address>
      <p>
        <i>Il motore a idrogeno potrebbe rappresentare il futuro nell’automotive, ma la sua ridotta presenza sul territorio e la scarsa accessibilità in termini di costi faranno avvenire questa rivoluzione in un futuro più remoto</i>
      </p>
      <figure>
        <img src="https://t4m7p5j6.stackpathcdn.com/wp-content/uploads/2019/11/elettrico-vs-diesel-chi-inquina-meno.jpg"/>
      </figure>
      <p>La sfida dei consumi sembrerebbe giocarsi <b>tutta tra i motori attualmente più discussi ed utilizzati,</b> ossia il diesel e l’elettrico.</p>
      <p>In particolare quest’ultimo, nell’immaginario comune, spesso rimanda a idee di <b>ecologia e sicurezza,</b> che il diesel non garantisce a tale livello.</p>
      <p>Inoltre, l’elettrico viene immediatamente etichettato come “il motore ad emissioni zero”, e pertanto ritenuto a primo impatto <b>preferibile rispetto al diesel.</b></p>
      <p>Negli ultimi anni, però, alcuni studi hanno messo in discussione questo assunto, andando ad <b>analizzare la reale quantità di emissioni non solo nella messa in moto</b>, ma <b>sin dall’inizio del ciclo produttivo</b>. Ne è venuto fuori un approccio elaborato e complesso, che prende il nome di <b>Life Cycle Assessment</b>, che ha fornito nuovi dettagli sulla <a href="https://www.tecnoandroid.it/2019/11/02/auto-ibride-quanto-risparmiare-diesel-e-benzina-618172">reale produzione di emissioni da parte di entrambe le tipologie di auto.</a></p>
      <p>In particolare, <b>l’Istituto di Monaco, nonché l’Automobile Club tedesco</b>, hanno portato alla luce una realtà davvero impensabile: il ciclo produttivo di un’auto elettrica inquina quanto il ciclo produttivo di un’auto diesel che, in aggiunta, <b>abbia già percorso 150.000 km</b>. Questo implica che acquistare un’auto elettrica <b>risulterebbe più sostenibile del diesel</b> solo per chi, all’atto pratico, <b>superasse abbondantemente questa quota di percorrenza.</b></p>
      <h3>Diesel vs Elettrico, ma l’auto del futuro sarà a idrogeno</h3>
      <p>Al momento la prospettiva di abbandonare queste due forme di alimentazione <b>in favore dell’idrogeno,</b> energia decisamente più pulita e reperibile, risulta piuttosto distante.</p>
      <p>Ma il futuro dell’automotive è senz’altro orientato verso questo elemento, che potrà essere impiegato sui motori a <b>combustione HiCEV</b> ed anche in quelli elettrici di tipo <b>FCEV</b> in combinazione con l’ossigeno.</p>
      <p>Attualmente l’unica auto ad idrogeno risulta la<b> Toyota Mirai, </b>e il suo costo si aggira sui<b> 70.000 euro. </b>Questo pone un serio problema di accessibilità nei costi e nella reperibilità di auto simili, che sono ancora relegate solo ad alcuni Paesi europei.</p>
    </article>
  </body>
</html>