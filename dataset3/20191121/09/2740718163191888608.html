<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zmones.lt/naujiena/albuma-isleidzianti-grupe-coldplay-atsisako-jo-pristatymo-gastroliu.f30e09e6-0c41-11ea-9fe0-aa000054c883"/>
    <meta property="og:site_name" content="Žmonės"/>
    <meta property="article:published_time" content="2019-11-21T09:44:00+00:00"/>
    <meta property="og:title" content="Albumą išleidžianti grupė „Coldplay“ atsisako jo pristatymo gastrolių"/>
    <meta property="og:description" content="Viena garsiausių pasaulio grupių „Coldplay“ ketvirtadienį paskelbė atsisakanti netrukus pasirodysiančio albumo pristatymo koncertinio turo. Šiam sprendimui, anot grupės narių, jie subrendo po to, kai visuomenėje vis dažniau kalbama apie klimato kaitą ir ją veikiančius žmogaus veiksmus."/>
  </head>
  <body>
    <article>
      <h1>Albumą išleidžianti grupė „Coldplay“ atsisako jo pristatymo gastrolių</h1>
      <address><time datetime="2019-11-21T09:44:00+00:00">21 Nov 2019, 09:44</time> by <a rel="author">Žmonės.lt</a></address>
      <p>
        <b>Viena garsiausių pasaulio grupių „Coldplay“ ketvirtadienį paskelbė atsisakanti netrukus pasirodysiančio albumo pristatymo koncertinio turo. Šiam sprendimui, anot grupės narių, jie subrendo po to, kai visuomenėje vis dažniau kalbama apie klimato kaitą ir ją veikiančius žmogaus veiksmus.</b>
      </p>
      <p>„Mums reikia laiko, kad pamatytume, kaip mūsų koncertinės gastrolės gali būti naudingos aplinkai. Turime pasvarstyti, kaip savo darbą galėtume atlikti geriausiai“, – „BBC“ kalbėjo grupės lyderis Chrisas Martinas. </p>
      <figure>
        <img src="https://www.zmones.lt/photo/77719865-0c43-11ea-9fe0-aa000054c883/1200x750s/chrisas-martinas-scanpix-nuotr-5dd65c693cc819-37141172.jpeg"/>
        <figcaption>Chrisas Martinas / „Scanpix“ nuotr.</figcaption>
      </figure>
      <p>Šią savaitę „Coldplay“ pristato du naujus kūrinius: „Daddy“ ir „Champion Of The World“. Jie bus ir penktadienį pasirodysiančiame naujausiame grupės albume „Everyday Life“. Grupė šiuo metu lankosi Jordanijoje – Amane, kuriame surengs du koncertus. Dar du kartus „Coldplay“ pasirodys Londone. Vienas iš koncertų Londone bus ypatingas. Jis vyks Gamtos muziejuje, o visas už koncertą surinktas pelnas atiteks vienai iš su klimato kaita kovojančiai organizacijai.</p>
      <p>„Kitas mūsų turas bus geriausia versija to, ką įmanoma padaryti nekenkiant klimatui“, – tikino C. Martinas. </p>
    </article>
  </body>
</html>