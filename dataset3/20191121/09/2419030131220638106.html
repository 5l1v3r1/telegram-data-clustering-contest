<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/algemeen/20191121/slob-afbreken-cao-overleg-bijzonder-jammer/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-21T09:55:00+00:00"/>
    <meta property="og:title" content="Slob: afbreken cao-overleg bijzonder jammer"/>
    <meta property="og:description" content="DEN HAAG (ANP) - Minister Arie Slob (Onderwijs) vindt het &quot;bijzonder jammer&quot; dat het overleg over een nieuwe cao in het basisonderwijs is afgebroken. De vakbonden zijn ontevreden met een loonbod van de PO-Raad waarin de werkgevers zijn verenigd."/>
  </head>
  <body>
    <article>
      <h1>Slob: afbreken cao-overleg bijzonder jammer</h1>
      <address><time datetime="2019-11-21T09:55:00+00:00">21 Nov 2019, 09:55</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>Minister Arie Slob (Onderwijs) vindt het “bijzonder jammer” dat het overleg over een nieuwe cao in het basisonderwijs is afgebroken. De vakbonden zijn ontevreden met een loonbod van de PO-Raad waarin de werkgevers zijn verenigd.</b>
      </p>
      <p>“Er is structureel 285 miljoen beschikbaar en incidenteel 150 miljoen in 2019 voor de arbeidsvoorwaarden. Dit geld moet zo snel mogelijk bij het onderwijspersoneel terechtkomen”, aldus de bewindsman.</p>
      <p>Volgens de Algemene Onderwijsbond (AOb) boden de werkgevers “minder dan 3 procent” loonsverhoging. De bond verwacht voorlopig geen akkoord. CNV Onderwijs spreekt van een “starre opstelling van de werkgevers”. De PO-Raad vindt dat ze een “goed bod” op tafel had gelegd.</p>
    </article>
  </body>
</html>