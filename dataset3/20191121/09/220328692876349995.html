<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/gabriel-nominirana-za-zamestnik-na-tusk-v-enp-407231.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-21T09:02:00+00:00"/>
    <meta property="og:title" content="Габриел номинирана за заместник на Туск в ЕНП"/>
    <meta property="og:description" content="Министър-председателят Бойко Борисов е на работно посещение в Загреб, където се провежда конгрес на Европейската народна партия"/>
  </head>
  <body>
    <article>
      <h1>Габриел номинирана за заместник на Туск в ЕНП</h1>
      <address>
        <time datetime="2019-11-21T09:02:00+00:00">21 Nov 2019, 09:02</time>
      </address>
      <p>Министър-председателят Бойко Борисов е на работно посещение в Загреб, където се провежда конгрес на Европейската народна партия. За неин председател беше избран Донадл Туск, а днес се очаква да бъдат гласувани неговите заместници. Сред номинираните е и българският еврокомисар Мария Габриел.</p>
      <p>Програмата на премиера Борисов включва среща с хърватския му колега Андрей Пленкович. Сред основните теми, които двамата ще обсъдят, са приоритетите на предстоящото хърватско председателство на Съвета на ЕС през първата половина на 2020 година.</p>
      <p>В Брюксел Европейският парламент ще обяви дали новите предложения за еврокомисари от Унгария, Румъния и Франция са преминали успешно изслушванията си пред евродепутатите.</p>
    </article>
  </body>
</html>