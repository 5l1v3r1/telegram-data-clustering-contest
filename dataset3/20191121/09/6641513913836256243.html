<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/hdp-ve-iyi-parti-den-sonra-kilicdaroglu-da-erken-secim-dedi-politika-kasim-2019"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-21T09:42:00+00:00"/>
    <meta property="og:title" content="HDP ve İyi Parti'den sonra Kılıçdaroğlu da 'erken seçim' dedi"/>
    <meta property="og:description" content="HDP ve İyi Parti'den sonra Kılıçdaroğlu da 'erken seçim' dedi | aydinlik.com.tr"/>
  </head>
  <body>
    <article>
      <h1>HDP ve İyi Parti'den sonra Kılıçdaroğlu da 'erken seçim' dedi</h1>
      <address>
        <time datetime="2019-11-21T09:42:00+00:00">21 Nov 2019, 09:42</time>
      </address>
      <p>
        <b>FOX TV'de İsmail Küçükkaya'nın gündeme dair sorularını yanıtlayan Kılıçdaroğlu, HDP ve İyi Parti gibi 'erken seçim' vurgusu yaptı. Kılıçdaroğlu, CHP'nin erken seçime hazır olduğunu söyledi.</b>
      </p>
      <p>CHP Genel Başkanı Kemal Kılıçdaroğlu, dikkat çeken açıklamalarda bulundu.</p>
      <p>FOX TV'de İsmail Küçükkaya'nın gündeme dair sorularını yanıtlayan Kılıçdaroğlu, HDP ve İyi Parti gibi "erken seçim" vurgusu yaptı. Kılıçdaroğlu, CHP'nin erken seçime hazır olduğunu savundu.</p>
      <p>Küçükkaya'nın "Erken seçime siz ne diyorsunuz" sorusuna, Kılıçdaroğlu, "Erken seçim olacakmış gibi çalışıyoruz. Erken seçim olması için bir kişinin karar vermesi gerekiyor. Erken seçim talebi gelirse, 'Hay hay' deriz. Erdoğan ve ekibi ülkeyi yönetemiyor. Milletin anası ağladı" yanıtını verdi.</p>
      <p>Kılıçdaroğlu ayrıca, Küçükkaya'nın, "Siz erken seçim çağrısında bulunmuyorsunuz ama hazırız diyorsunuz" sorusuna ise, "İstiyorlarsa yarın sabah getirsinler biz seçime onay veririz" diye ekledi.</p>
      <p>Kemal Kılıçdaroğlu'nun konuşmasından satırbaşları şu şekilde:</p>
      <p>"Erdoğan ve ekibi ülkeyi yönetemiyor. İnsanlar isyanda. Erdoğan çıkıp şunu diyebilir: 'Madem istiyorsunuz. Erken seçim olabilir'. Yani onun psikolojisine bağlı. Biz zaten her an seçim olacakmış gibi hazırız.</p>
      <p>İşin özünde yatan nokta, Erdoğan ve ekibi Türkiye’yi yönetemiyorlar. Yönetemediğini o da görüyor aslında. Sade vatandaş da görüyor. Milletin anası ağladı, perişan vaziyette.</p>
      <p>Seçimin ne zaman olacağı konusunda tahminde bulunmakta zorlanıyorum. Erdoğan'ın sağlıklı bir ruh hali yok. Böyle bir ortamda ne zaman seçim olur bilmiyoruz.</p>
      <p>İstiyorlarsa yarın sabah getirsinler biz seçime onay veririz.</p>
      <p>
        <b>HDP'Lİ BELEDİYE BAŞKANLARINA SAHİP ÇIKTI</b>
      </p>
      <p>Seçime giriyorum ve kazanıyorum. 1 gün sonra vali yazı yazıyor. Baştan gelseniz, seçime giremezsin deseniz. HDP de başka birini aday gösterir.</p>
      <p>Bu demokrasi mi? Siz demokrasiyi katlediyorsunuz, çözüm arıyorsunuz. Demokrasinin D'si bu süreçte yoktur. Yeni aday çıkaralım diyorlar. Halkın oyuyla gelen bir kişinin yerine yukarıdan başkasının getirlmesi oyları yok saymaktır. HDP diyor ki 'madem tekrar seçime gidelim. Yeni bir kişi gelsin' Bu doğru bir tavır tabii ki.</p>
      <p>Demokratik sistemi kim istiyorsa bir araya gelmeleri doğanın gereği. Demokratik parlamenter sistem istiyoruz. Bağımsız yargı, yasamanın gerekeni yapması ve bir kişinin tahakkümünden kurtulmasıdır. Bizim yaptığımız ittifakı Erdoğan bozmak istiyor."</p>
      <related>
        <h4>Benzer Haberler</h4>
        <a href="https://www.aydinlik.com.tr/chp-hdp-ve-iyi-parti-erken-secimde-bulustu-turkiye-kasim-2019"/>
        <a href="https://www.aydinlik.com.tr/15-temmuz-da-erken-secim-mi-politika-aralik-2017"/>
        <a href="https://www.aydinlik.com.tr/turkiye/2017-ocak/hdp-den-erken-secim-onerisine-destek"/>
      </related>
    </article>
  </body>
</html>