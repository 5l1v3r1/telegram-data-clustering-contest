<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520798-erste-group-ocekava-v-pristim-roce-navratnost-kapitalu-nad-10/"/>
    <meta property="og:site_name" content="KurzyCZ"/>
    <meta property="article:published_time" content="2019-11-21T09:50:12+00:00"/>
    <meta property="og:title" content="Erste Group očekává v příštím roce návratnost kapitálu nad 10 %"/>
    <meta property="og:description" content="Erste Group zveřejnila nový střednědobý výhled hospodaření. Banka očekává v příštím roce návratnost vlastního kapitálu (ROTE) nad úrovní 10 %. Výnosy z poplatků by dále měly dosáhnout 2,4 mld. EUR do roku 2024 a poměr nákladů k výnosům by měl ve stejném období klesnout na úroveň 55 %."/>
  </head>
  <body>
    <article>
      <h1>Erste Group očekává v příštím roce návratnost kapitálu nad 10 %</h1>
      <address><time datetime="2019-11-21T09:50:12+00:00">21 Nov 2019, 09:50</time> by <a rel="author">Research</a></address>
      <p><b><a href="https://akcie-cz.kurzy.cz/akcie/erste-group-bank-3276/">Erste</a> Group zveřejnila nový střednědobý výhled hospodaření. Banka očekává v příštím roce návratnost vlastního kapitálu (ROTE) nad úrovní 10 %. </b>Výnosy z poplatků by dále měly dosáhnout 2,4 mld. <a href="https://www.kurzy.cz/kurzy-men/nejlepsi-kurzy/EUR-euro/">EUR</a> do roku 2024 a poměr nákladů k výnosům by měl ve stejném období klesnout na úroveň 55 %.</p>
      <p>Výhled ziskovosti na příští rok je podle našeho názoru poměrně konzervativní a banka hranici 10 % výrazně překoná. Naopak výrazný očekávaný růst výnosů z poplatků je pro nás překvapením, a pokud by se naplnil, bylo by to pozitivní oproti současným očekáváním trhu.</p>
      <p><a href="https://akcie-cz.kurzy.cz/akcie/erste-group-bank-3276/">Erste</a> dále zmínila, že sleduje případnou možnost podání nabídky na koupi polské mBank. Nicméně vzhledem k vývoji v Polsku v posledních letech očekáváme, že mBank nakonec koupí některá velká polská finanční skupina se státní účastí (např. PKO či PZU). Zveřejněné informace by podle našeho názoru neměly mít dopad na obchodování s <a href="https://akcie-cz.kurzy.cz/">akciemi</a> <a href="https://akcie-cz.kurzy.cz/akcie/erste-group-bank-3276/">Erste</a>.</p>
      <related>
        <h4>Příbuzné stránky</h4>
        <a href="https://zpravy.kurzy.cz/157064-erste-ocekava-40-navratnost-z-investic-do-islandskych-bank-cyrrus-o-tom-pochybuje/"/>
        <a href="https://www.kurzy.cz/zpravy/298415-general-electric-ocekava-v-pristim-roce-dvouciferny-rust-zisku/"/>
        <a href="https://www.kurzy.cz/zpravy/463593-topforex-v-pristim-roce-se-ocekava-zpomaleni-svetove-ekonomiky/"/>
        <a href="https://www.kurzy.cz/zpravy/463593-v-pristim-roce-se-ocekava-zpomaleni-svetove-ekonomiky/"/>
        <a href="https://www.kurzy.cz/zpravy/nazory/A-V-T-32748/"/>
        <a href="https://www.kurzy.cz/zpravy/491180-tesla-jako-uber-uz-v-pristim-roce-ocekava-na-silnicich-robotaxi/"/>
        <a href="https://zpravy.kurzy.cz/55967-boe-ocekava-v-pristim-roce-rust-inflace/"/>
        <a href="https://www.kurzy.cz/zpravy/374562-blackrock-ocekava-v-pristim-roce-pokracovani-letosni-akciove-rallye/"/>
        <a href="https://www.kurzy.cz/zpravy/158445-aaa-auto-v-pristim-roce-ocekava-cisty-zisk-snahy-snizit-naklady-nad-odhady/"/>
        <a href="https://zpravy.kurzy.cz/202044-reditel-komercni-banky-ocekava-v-pristim-roce-nizsi-opravky/"/>
        <a href="https://www.kurzy.cz/tema/detail/randstad-cesi-v-pristim-roce-ocekavaji-nizsi-prijmy-814686.html"/>
        <a href="https://zpravy.kurzy.cz/158381-pegas-pristi-rok-ocekava-100procentni-vyuziti-kapacit-a-stabilni-dividendu/"/>
      </related>
    </article>
  </body>
</html>