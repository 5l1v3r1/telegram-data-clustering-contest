<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/atentie-parinti-mancare-pentru-bebelusi-cu-mercur-si-arsenic-retrasa-de-urgenta-din-comert_3059733.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-21T09:53:13+00:00"/>
    <meta property="og:title" content="ATENŢIE PĂRINŢI! Mâncare pentru bebeluși cu mercur şi arsenic, retrasă de urgenţă din comerţ"/>
    <meta property="og:description" content="Mâncare pentru bebeluși cu mercur şi arsenic. Agenţia Naţională pentru Siguranţa Alimentelor a retras de urgenţă din comerţ 480 de borcane cu pireu omogenizat din ton cu legume și cartofi pentru copiii cu vârsta de la patru luni, produs în Cehia. Instituţ"/>
  </head>
  <body>
    <article>
      <h1>ATENŢIE PĂRINŢI! Mâncare pentru bebeluși cu mercur şi arsenic, retrasă de urgenţă din comerţ</h1>
      <address><time datetime="2019-11-21T09:53:13+00:00">21 Nov 2019, 09:53</time> by <a rel="author">PUBLIKA.MD</a></address>
      <p>
        <b>Mâncare pentru bebeluși cu mercur şi arsenic. Agenţia Naţională pentru Siguranţa Alimentelor a retras de urgenţă din comerţ 480 de borcane cu pireu omogenizat din ton cu legume și cartofi pentru copiii cu vârsta de la patru luni, produs în Cehia. Instituţia a fost sesizată de instituţiile internaţionale precum că produsele reprezintă pericol pentru copii. </b>
      </p>
      <p>Potrivit directorului ANSA, Ela Malai, în Republica Moldova este un singur importator al acestor borcănașe cu mâncare, fabricate în Cehia. În luna septembrie, el a adus 864 de bucăţi, iar în octombrie când inspectorii au efectuat controlul la depozitul acestuia, au depistat doar 480.</p>
      <p>
        <b>Analizele de laborator au confirmat că produsele nu corespund normelor prevăzute de lege.</b>
      </p>
      <p>Agentul economic urmează să prezinte la ANSA alte 586 de borcănaşe, care erau repartizate distribuitorilor pentru comercializare în raioane. Deocamdată, nu se ştie câte dintre ele au fost deja vândute. Reprezentanții ANSA nu au indicat marca produselor neconforme.</p>
      <p>La sfârşitul lunii octombrie, autoritățile din Ucraina au anunțat despre faptul că în borcanele cu mâncare "HAME" produsă în Cehia, a fost depistat mercur și arsenic. Şi autorităţile din ţara vecină au obligat agenţii economici să retragă marfa din vânzare. </p>
    </article>
  </body>
</html>