<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019548/%D8%A8%D8%B1%DA%AF%D8%B2%D8%A7%D8%B1%DB%8C-%D8%A2%D8%B2%D9%85%D9%88%D9%86-%D8%A7%D8%B3%D8%AA%D8%AE%D8%AF%D8%A7%D9%85%DB%8C-%D8%AF%D9%88%D9%84%D8%AA-%D8%AF%D8%B1-%D8%AE%D8%B1%D8%A7%D8%B3%D8%A7%D9%86-%D8%B1%D8%B6%D9%88%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-21T09:42:01+00:00"/>
    <meta property="og:title" content="برگزاری آزمون استخدامی دولت در خراسان رضوی"/>
    <meta property="og:description" content="ایسنا/خراسان رضوی هفتمین آزمون استخدامی مشترک 22 دستگاه اجرایی در سال 98 از صبح امروز، 30 آبان، همزمان با سراسر کشور در مشهد و 9 شهرستان استان خراسان رضوی در حال برگزاری است."/>
  </head>
  <body>
    <article>
      <h1>برگزاری آزمون استخدامی دولت در خراسان رضوی</h1>
      <address><time datetime="2019-11-21T09:42:01+00:00">21 Nov 2019, 09:42</time> by <a rel="author">نیما رهنما</a></address>
      <p>ایسنا/خراسان رضوی هفتمین آزمون استخدامی مشترک 22 دستگاه اجرایی در سال 98 از صبح امروز، 30 آبان، همزمان با سراسر کشور در مشهد و 9 شهرستان استان خراسان رضوی در حال برگزاری است.</p>
      <p>مجید میرزا وزیری، نماینده تام‌الاختیار سازمان سنجش آموزش کشور در دانشگاه فردوسی مشهد در گفت‌وگو با ایسنا با اشاره به برگزاری این آزمون همزمان با سراسر کشور در دانشگاه فردوسی مشهد، گفت: با وجود برخی مشکلات به وجود آمده، خوشبختانه در حال حاضر هفتمین آزمون استخدامی مشترک 22 دستگاه اجرایی در سال 98 از صبح امروز، 30 آبان، همزمان با سراسر کشور در دانشگاه فردوسی مشهد در حال برگزاری است.</p>
      <p>دستیار نماینده تام‌الاختیار سازمان سنجش آموزش کشور در دانشگاه فردوسی مشهد نیز با اشاره به جزئیات برگزاری این آزمون در این دانشگاه، به ایسنا گفت: هفتمین دوره آزمون استخدامی فراگیر دستگاه‌های اجرایی امروز با حضور 13 هزار و 94 داوطلب در دو نوبت صبح و عصر در دانشگاه فردوسی مشهد برگزار می‌شود.</p>
      <p>حسن الیاسی‌راد ادامه داد: در نوبت صبح این آزمون 6550 داوطلب و در نوبت عصر نیز 6544 داوطلب در دانشگاه فردوسی مشهد در این آزمون شرکت می‌کنند.</p>
      <p>وی افزود: از مجموع داوطلبان شرکت‌کننده در این آزمون در دانشگاه فردوسی مشهد 6600 نفر مرد و 6494 نفر زن هستند و بر این اساس 50.4 درصد داوطلبان مرد و 49.5 درصد زن هستند.</p>
      <p>احمد افروغ، سرپرست مرکز علمی‌کاربردی سازمان جهاد دانشگاهی خراسان رضوی نیز در گفت‌وگو با ایسنا با اشاره به برگزاری این آزمون در مرکز علمی‌کاربردی جهاد دانشگاهی در مشهد، گفت: هفتمین دوره آزمون استخدامی فراگیر دستگاه‌های اجرایی در مرکز جهاد دانشگاهی خراسان رضوی با حضور 1200 داوطلب در نوبت صبح در حال برگزاری است.</p>
      <p>به گزارش ایسنا، هفتمین آزمون استخدامی مشترک 22 دستگاه اجرایی در سال 98 در خراسان رضوی با حضور  ۳۹ هزار و ۶۵۷ داوطلب در حال برگزاری است. این آزمون در مشهد در دانشگاه علوم پزشکی، دانشگاه فردوسی، مرکز علمی‌کاربردی جهاد دانشگاهی، مجتمع فنی‌حرفه‌ای شهید منتظری و دانشگاه پیام نور برگزار می‌شود.</p>
      <p>این آزمون استخدامی همچنین در شهرستان‌های تربت حیدریه، خواف، سبزوار، قوچان، سرخس، تربت جام، نیشابور، کاشمر و گناباد برگزار می‌شود.</p>
      <p>انتهای پیام</p>
    </article>
  </body>
</html>