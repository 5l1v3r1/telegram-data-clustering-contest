<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39800/%D8%A7%D8%B7%D9%84%D8%B3-%D9%BE%D8%AA%D8%A7%D9%86%D8%B3%DB%8C%D9%84-%D8%B5%D8%B1%D9%81%D9%87-%D8%AC%D9%88%DB%8C%DB%8C-%D8%A8%D8%B1%D9%82-%DA%A9%D8%B4%D9%88%D8%B1-%D8%AF%D8%B1-%D8%A8%D8%AE%D8%B4-%D8%B5%D9%86%D8%B9%D8%AA"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-21T09:28:00+00:00"/>
    <meta property="og:title" content="اطلس پتانسیل صرفه جویی برق کشور در بخش صنعت"/>
    <meta property="og:description" content="به منظور آگاه‌سازی سیاست‌گذاران، سرمایه‌گذاران و پژوهشگران عرصه انرژی از قابلیت و استعداد استان‌ها و مناطق مختلف در زمینه بهره‌وری انرژی در بخش صنعت و هم‌چنین معرفی زیرشاخه‌های پرپتانسیل صنایع در هر استان،  &quot;اطلس بهره‌وری انرژی برق در بخش صنعت کشور&quot; تهیه شده است."/>
  </head>
  <body>
    <article>
      <h1>اطلس پتانسیل صرفه جویی برق کشور در بخش صنعت</h1>
      <address><time datetime="2019-11-21T09:28:00+00:00">21 Nov 2019, 09:28</time> by <a rel="author">پایگاه خبری صنعت برق - برق نیوز BarghNews</a></address>
      <p><i>به منظور آگاه‌سازی سیاست‌گذاران، سرمایه‌گذاران و پژوهشگران عرصه انرژی از قابلیت و استعداد استان‌ها و مناطق مختلف در زمینه بهره‌وری انرژی در بخش صنعت و هم‌چنین معرفی زیرشاخه‌های پرپتانسیل صنایع در هر استان،  "اطلس بهره‌وری انرژی برق در بخش صنعت کشور" تهیه شده است. </i>به گزارش <a href="https://barghnews.com/">برق نیوز</a>، به منظور آگاه‌سازی سیاست‌گذاران، سرمایه‌گذاران و پژوهشگران عرصه انرژی از قابلیت و استعداد استان‌ها و مناطق مختلف در زمینه بهره‌وری انرژی در بخش صنعت و هم‌چنین معرفی زیرشاخه‌های پرپتانسیل صنایع در هر استان،  "اطلس بهره‌وری انرژی برق در بخش صنعت کشور" تهیه شده است. در تهیه این اطلس از اطلاعات مصارف برق زیرشاخه‌های صنایع مختلف استان‌ها بر اساس اطلاعات مرکز ملی آمار استفاده شده است. ابتدا مصارف برق زیرشاخه‌های مختلف صنایع در استان‌ها طبقه‌بندی شده، سپس با توجه به میزان پتانسیل بهره‌وری قابل انتظاردر هر یک از زیر شاخه‌ها پتانسیل کلی بهره‌وری برق صنایع در استان‌ها محاسبه شده که برای این منظور از اطلاعات ممیزی‌های انرژی، نقشه‌راه‌های بهینه‌سازی در زیر شاخه‌های مختلف و گزارش‌های رسمی منتشر شده در این زمینه استفاده شده است. ضمن آنکه استان‌های کشور بر اساس میزان پتانسیل بهره‌وری انرژی در صنایع مختلف دسته‌بندی شده‌اند و این تمایز با اختصاص طیف‌های رنگ متفاوت مشخص شده است.  بخش صنعت با مصرف برق بیش از ۸۴ هزار گیگاوات‌ساعت، یکی از پر مصرف‌ترین بخش‌های کشور محسوب شده، به طوری که حدود ۳۳ درصد مصرف برق کشور به این بخش اختصاص دارد. با توجه به این مسأله و همچنین ضرورت‌های زیست‌محیطی، لزوم بهینه‌سازی مصرف انرژی در این بخش مشهود است. ضمن آنکه بهره‌وری انرژی نیاز به صرف هزینه برای تأسیس نیروگاه‌های جدید را مرتفع ساخته و به اشتغال‌زایی مولد و مؤثر نیز کمک شایانی خواهد نمود.  </p>
      <figure>
        <img src="https://barghnews.com/files/fa/news/1398/8/30/thumb/thm_485_84108_453.jpg"/>
      </figure>
      <p> </p>
    </article>
  </body>
</html>