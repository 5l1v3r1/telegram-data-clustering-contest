<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/rf_nadislala_92y_gumkonvoy_na_okupovanu_chastynu_donbasu_331287.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-21T09:37:00+00:00"/>
    <meta property="og:title" content="РФ надіслала 92-й &quot;гумконвой&quot; на окуповану частину Донбасу"/>
    <meta property="og:description" content="Росія надіслала на контрольовану російськими гібридними силами частину Донбасу чергову колону вантажівок."/>
  </head>
  <body>
    <article>
      <h1>РФ надіслала 92-й "гумконвой" на окуповану частину Донбасу</h1>
      <h2>Росія надіслала на контрольовану російськими гібридними силами частину Донбасу чергову колону вантажівок.</h2>
      <address>
        <time datetime="2019-11-21T09:37:00+00:00">21 Nov 2019, 09:37</time>
      </address>
      <p>Як стверджує МНС Росії, автомобілі везуть "жителям Донецька і Луганська понад 370 тонн гуманітарних вантажів, у складі яких дитячі продуктові набори", - передає <a href="https://www.radiosvoboda.org/">Радіо Свобода</a>.</p>
      <p>В угрупованні "ЛНР" уже повідомили, що "автомобілі конвою» вже прибули до Луганська, де "невдовзі розпочнеться їхнє розвантаження".</p>
      <p>Міністерство закордонних справ України після кожного такого порушення державного кордону висловлює протест. Офіційний Київ вимагає припинити вчинення міжнародно-протиправних діянь проти суверенітету української держави.</p>
      <p>Росія з серпня 2014 року направляє в зону бойових дій на Донбас так звані "гуманітарні конвої". Митну та прикордонну служби України до огляду цих вантажівок не допускають.</p>
    </article>
  </body>
</html>