<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836976-na-kpvv-u-zoni-oos-zastryagli-v-chergakh-ponad-220-avtivok"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T09:25:00+00:00"/>
    <meta property="og:title" content="На КПВВ у зоні ООС застрягли в чергах понад 220 автівок"/>
    <meta property="og:description" content="КИЇВ. 21 листопада. УНН. Зранку в четвер, 21 листопада, на контрольних пунктах в'їзду-виїзду в районі проведення операції Об'єднаних сил у чергах застрягли 2 …"/>
  </head>
  <body>
    <article>
      <h1>На КПВВ у зоні ООС застрягли в чергах понад 220 автівок</h1>
      <address><time datetime="2019-11-21T09:25:00+00:00">21 Nov 2019, 09:25</time> by <a rel="author">Роман Рудський</a></address>
      <p><b>КИЇВ. 21 листопада. УНН. </b>Зранку в четвер, 21 листопада, на контрольних пунктах в'їзду-виїзду в районі проведення операції Об'єднаних сил у чергах застрягли 225 автомобілів. Про це <b>УНН</b> повідомили у пресслужбі Держприкордонслужби.</p>
      <p>"Сьогодні зранку в КПВВ на в’їзд та виїзд знаходилася така кількість транспортних засобів: "Майорське" – 20/55; "Мар’їнка" – 0/80; "Новотроїцьке" – 20/30; "Гнутове" – 10/10", - йдеться в повідомленні.</p>
      <p>Також у пресслужбі додали, що за минулу добу пасажиро-транспортний потік залишався на рівні попередньої доби. Загалом через КПВВ прослідувало 43,5 тисячі осіб та 4,9 тисячі транспортних засобів.</p>
      <p>Сьогодні всі КПВВ на лінії розмежування розпочали роботу вчасно. Пропускні операції здійснюються з 7:00 до 18:30.</p>
      <p>Нагадаємо, Президент України Володимир Зеленський назвав <a href="https://www.unn.com.ua/uk/news/1836078-zelenskiy-vidreaguvav-na-pochatok-roboti-kpvv-kalanchak-i-chongar">КПВВ “Каланчак” і “Чонгар”</a> на адмінмежі з тимчасово окупованим Кримом фактично українською вітриною, яка наочно демонструє, що Україна — це безпечно.</p>
    </article>
  </body>
</html>