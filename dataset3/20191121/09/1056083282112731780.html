<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019554/%D8%A8%D8%A7%DB%8C%D8%AF-%D8%AE%D8%B3%D8%A7%D8%B1%D8%A7%D8%AA-%D8%B3%DB%8C%D9%84-%D8%B1%D8%A7-%D8%A8%D9%87-%D8%AD%D8%AF%D8%A7%D9%82%D9%84-%D8%B1%D8%B3%D8%A7%D9%86%D8%AF-%D9%88%D8%AC%D9%88%D8%AF-%DB%B1%DB%B7%DB%B9-%D8%B3%D8%AF-%D9%81%D8%B9%D8%A7%D9%84-%D8%AF%D8%B1-%DA%A9%D8%B4%D9%88%D8%B1"/>
    <meta property="og:site_name" content="ایسنا"/>
    <meta property="article:published_time" content="2019-11-21T09:52:26+00:00"/>
    <meta property="og:title" content="باید خسارات سیل را به حداقل رساند /وجود ۱۷۹ سد فعال در کشور"/>
    <meta property="og:description" content="ایسنا/بوشهر مدیرعامل شرکت مدیریت منابع آب ایران عنوان کرد: در حال حاضر حدود ۱۷۹ سد فعال در کشور وجود دارد، که تقریبا حدود ۶۵ سد در طی ۸ سال اخیر و به دلیل اولویت بندی تعیین آب شرب مناطق به بهره برداری رسیده است."/>
  </head>
  <body>
    <article>
      <h6 class="kicker">مدیرعامل شرکت مدیریت منابع آب ایران:</h6>
      <h1>باید خسارات سیل را به حداقل رساند /وجود ۱۷۹ سد فعال در کشور</h1>
      <address><time datetime="2019-11-21T09:52:26+00:00">21 Nov 2019, 09:52</time> by <a rel="author">زهره عرب</a></address>
      <p>ایسنا/بوشهر مدیرعامل شرکت مدیریت منابع آب ایران عنوان کرد: در حال حاضر حدود ۱۷۹ سد فعال در کشور وجود دارد، که تقریبا حدود ۶۵ سد در طی ۸ سال اخیر و به دلیل اولویت بندی تعیین آب شرب مناطق به بهره برداری رسیده است.</p>
      <p>به گزارش  ایسنا، محمد حاج رسولی‌ها در بازدید از رود و پل مُند واقع در شهرستان دشتی استان بوشهر گفت: بر اساس فرموده مقام معظم رهبری سیل نعمت بزرگی است و باید تلاش کرد خسارات آن را به حداقل رساند، اگر سدهای خوزستان نبود، فاجعه انسانی رخ میداد. در خصوص ورودی ۸ هزار و ۴۰۰ متر مکعبی به سد کرخه با خروجی میانگین ۲ هزار و ۲۰۰ متر مکعب مدیریت صورت گرفت.</p>
      <p>
        <b>وی با بیان اینکه دغدغه مردم در مورد حریم و بستر رودخانه مُند کاملا به حق است، افزود: در سال گذشته ۵ هزار کیلومتر تعیین حریم و بستر کرده ایم، در این خصوص لازم است که به بحث های کارشناسی اعتماد کنیم.</b>
      </p>
      <p>مدیرعامل شرکت مدیریت منابع آب ایران تصریح کرد: تلاش ما در راستای حل مشکلات ۳ هزار و ۵۰۰ کشاورز و بیش از ۱۵ هزار هکتار اراضی کشاورزی منطقه است.</p>
      <p>این مسئول تاکید کرد: موضوع رودخانه مُند، تلفیقی از مسائل فنی و حقوقی است. با تشکیل جلسات متعدد با نهادهای مرتبط اطلاعات پایه استانی بررسی و پیشنهادات استان به هیئت دولت ارسال شده، همچنین نقاط خطرپذیر از نظر خسارت های جانی و مالی شناسایی شده تا  در خصوص آن تصمیمات ویژه گرفته شود.</p>
      <p>
        <b>خوشبختانه با اقداماتی که در ابتدای برنامه پنجم توسعه انجام شد اولویت بندی و برنامه ریزی برای اتمام سدهای با پیشرفت فیزیکی بالا در دستور کار قرار گرفت. در حال حاضر حدود ۱۷۹ سد فعال در کشور وجود دارد، که تقریبا حدود ۶۵ سد، در واقع بیش از یک سوم آن در ۷ یا ۸ سال اخیر و به دلیل اولویت بندی تعیین آب شرب مناطق به بهره برداری رسیده است.</b>
      </p>
      <p>انتهای پیام</p>
    </article>
  </body>
</html>