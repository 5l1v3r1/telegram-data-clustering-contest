<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-kyiv-moleben-geroyi-nebesna-sotnya/30284266.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-21T09:35:41+00:00"/>
    <meta property="og:title" content="У Києві відбувся поминальний молебень біля екуменічного храму на алеї Героїв Небесної сотні"/>
    <meta property="og:description" content="Зранку 21 листопада відбувся поминальний молебень по Героях Небесної сотні біля екуменічного храму Архістратига Михаїла та українських новомучеників Української греко-католицької церкви на алеї Героїв"/>
  </head>
  <body>
    <article>
      <h1>У Києві відбувся поминальний молебень біля екуменічного храму на алеї Героїв Небесної сотні</h1>
      <address>
        <time datetime="2019-11-21T09:35:41+00:00">21 Nov 2019, 09:35</time>
      </address>
      <p>Зранку 21 листопада відбувся поминальний молебень по Героях Небесної сотні біля екуменічного храму Архістратига Михаїла та українських новомучеників Української греко-католицької церкви на алеї Героїв Небесної Сотні.</p>
      <p>У своїх промовах священики закликали не тільки шанувати героїв, а й продовжувати розпочаті ними справи, серед іншого, боротьбу за свободу та гідність людини, за демократичні зміни в Україні.</p>
      <p>Як повідомляє кореспондент <b>Радіо Свобода</b>, серед учасників молебню були родини загиблих майданівців, громадські активісти та учасники Революції гідності. Після молебню люди поклали квіти до народного меморіалу Героїв Небесної сотні, який розташований біля входу до храму.</p>
      <p>Нинішню акцію організували громадська організація «Родина Героїв Небесної сотні», Самооборона Майдану, ініціативна група поранених/постраждалих на Майдані за підтримки Національного музею Революції Гідності.</p>
      <p>Уже стало традицією, що 21 листопада, 18-20 лютого священики екуменічного храму Архістратига Михаїла проводять поминальні молебні на вшанування пам’яті загиблих майданівців.</p>
    </article>
  </body>
</html>