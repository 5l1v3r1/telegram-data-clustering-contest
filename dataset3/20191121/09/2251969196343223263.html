<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/21/anfibi-e-rettili-a-serripola-area-di-interesse-regionale/1327476/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-21T09:38:33+00:00"/>
    <meta property="og:title" content="Anfibi e rettili: a Serripola area di interesse regionale"/>
    <meta property="og:description" content="SAN SEVERINO - Il riconoscimento della Societas Herpetologica Italica apre la strada all'attività di tutela del territorio"/>
  </head>
  <body>
    <article>
      <h1>Anfibi e rettili: a Serripola area di interesse regionale</h1>
      <h2>SAN SEVERINO - Il riconoscimento della Societas Herpetologica Italica apre la strada all'attività di tutela del territorio</h2>
      <address><time datetime="2019-11-21T09:38:33+00:00">21 Nov 2019, 09:38</time> by <a rel="author">Gabriele Censi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F21%2Fanfibi-e-rettili-a-serripola-area-di-interesse-regionale%2F1327476%2F">Condividi9</a><a href="https://twitter.com/intent/tweet?text=Anfibi+e+rettili%3A+a+Serripola++area+di+interesse+regionale&amp;url=https%3A%2F%2Fwww.cronachemaceratesi.it%2F2019%2F11%2F21%2Fanfibi-e-rettili-a-serripola-area-di-interesse-regionale%2F1327476%2F">Tweet</a>Email9 Condivisioni</p>
      <p> </p>
      <p> </p>
      <p><b>Il territorio settempedano, uno dei più vasti della regione Marche con i suoi oltre 193 chilometri quadrati, sempre più interessante, oltre che da un punto di vista naturalistico, ambientale, storico ed artistico, anche per i suoi aspetti zoologici. La Shi, Societas Herpetologica Italica, ha infatti riconosciuto il versante sud del monte Serripola come un’area di rilevanza erpetologica a valenza regionale.</b> Il riconoscimento, deciso dall’assemblea generale dei soci del sodalizio, è stato comunicato al Comune e al settore tutela della natura e del mare della Regione Marche. La comunicazione dell’esistenza di una area di rilevanza erpetologica a valenza regionale è il primo e fondamentale passo per avviare una serie di azioni ed attività atte a tutelare e promuovere i siti anche se gli stessi non hanno alcun riconoscimento giuridico o garanzia legale fino al loro inserimento nella Rete Natura 2000 o di un’area protetta. La Societas Herpetologica Italica si è però già impegnata per il controllo e il monitoraggio periodico del sito e l’attivazione di iniziative al fine di tutelare le specie di anfibi e rettili presenti. Tutelare ambiente dove vivono rettili e anfibi significa anche tutelare la loro presenza insieme al loro habitat naturale. Un primo passo importante per salvaguardare anche le caratteristiche di un territorio unico come quello, appunto, settempedano.</p>
    </article>
  </body>
</html>