<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/21/dallos-bogi-es-puskas-peti-osszejottek/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-21T09:11:00+00:00"/>
    <meta property="og:title" content="Dallos Bogi és Puskás Peti összejöttek?"/>
    <meta property="og:description" content="A Cosmo szeptemberi címlaplánya már utalt arra, hogy bejönnek neki a szőke hajú, kék szemű srácok a vele készített interjúnkban!"/>
  </head>
  <body>
    <article>
      <h1>Dallos Bogi és Puskás Peti összejöttek?</h1>
      <h2>A Cosmo szeptemberi címlaplánya már utalt arra, hogy bejönnek neki a szőke hajú, kék szemű srácok a vele készített interjúnkban!</h2>
      <address><time datetime="2019-11-21T09:11:00+00:00">21 Nov 2019, 09:11</time> by <a rel="author">Cosmopolitan.hu</a></address>
      <p>A <i><a href="https://www.facebook.com/starmagazin2002/photos/a.384760378245084/2495567810497653/?type=3&amp;theater">Star magazin</a> </i>mai számának címlapján látható lesifotó bizonyítja, hogy az X-Faktor két mentora, <b>Dallos Bogi és Puskás Peti összejöttek</b>. A lap infói szerint az énekesek hetek óta titkolják, hogy egymásba szerettek. Bogit és Petit <b>a magazin egyik olvasója látta egy étteremben, amint ölelkeznek és csókolóznak</b>. Elmondása szerint tisztán hallotta, amint <b>szerelmemnek szólítják egymást</b>.</p>
      <p>Peti <a href="https://cosmopolitan.hu/sztarhirek/2019/03/29/breking-puskas-peti-ujra-szingli/">5 éve tartó kapcsolata</a> márciusban ért véget, <b>Bogi pedig 3 év után decemberben szakított operatőr barátjával</b>, amiről a következőt mondta a szeptemberi Cosmopolitanben:<i> „nagyon szerettük egymást, de mindkettőnknek fontos lépés volt ez a szakítás. Kicsit elvesztettük saját magunkat a kapcsolat végére… Nagyon tetszik, hogy most végre mindenről én döntök, imádom ezt a szabadságot, és <b>amennyire tudatos vagyok a karrieremben, annyira szeretnék spontánabb lenni a magánéletemben</b>.”</i></p>
      <p>A 22 éves énekesnő azt is elárulta nekünk, milyen pasik jönnek be neki legjobban, és<b> utalt rá, hogy akár Peti is befutó lehet nála</b>: <i>„nálam a humor és a magabiztosság a legfontosabb. Legyen jó szervező, legyenek céljai, és lényeges az is, hogy büszke lehessek rá. Mivel 178 centi magas vagyok, ezért jó, ha minimum egymagasak vagyunk. Eddig a sötétebb hajú srácok jöttek be, de<b> mostanában elkezdtek tetszeni a szőke hajú, kék szemű fiúk is</b>.” </i>A direkt kérdésünkre, hogy <b>Puskás Peti bejön-e neki</b>, viccesen megjegyezte, hogy inkább Chris Hemsworth-ra bukik.</p>
    </article>
  </body>
</html>