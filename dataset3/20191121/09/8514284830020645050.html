<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hirtv.hu/ahirtvhirei/kocsis-tordai-bence-parlamenti-fotevekenysege-a-provokacio-2490654"/>
    <meta property="og:site_name" content="hírTV"/>
    <meta property="article:published_time" content="2019-11-21T09:36:00+00:00"/>
    <meta property="og:title" content="Kocsis: Tordai Bence &quot;parlamenti főtevékenysége a provokáció&quot;"/>
    <meta property="og:description" content="Kocsis Máté csütörtökön a Facebook-oldalán azt közölte, hogy az ellenzéki képviselő az ülésteremben, a liftben, a folyosón, mindenhol provokál."/>
  </head>
  <body>
    <article>
      <h1>Kocsis: Tordai Bence "parlamenti főtevékenysége a provokáció"</h1>
      <address><time datetime="2019-11-21T09:36:00+00:00">21 Nov 2019, 09:36</time> by <a rel="author">MTI</a></address>
      <h4>A Fidesz frakcióvezetője szerint Tordai Bencének, a Párbeszéd országgyűlési képviselőjének "parlamenti főtevékenysége a provokáció".</h4>
      <p>Kocsis Máté csütörtökön a Facebook-oldalán azt közölte, hogy az ellenzéki képviselő az ülésteremben, a liftben, a folyosón, mindenhol provokál, és sértő, gyalázkodó félmondatokkal, fenyegető megjegyzésekkel vegzálja nap mint nap a kormánypárti képviselőket.</p>
      <p>Szerdán ezekből a megjegyzésekből a frakcióvezető nyilvánosságra hozott néhányat, de - mint írta - sok van még, szinte mindenkinek van róla története.</p>
      <p>"Tordai egy gyáva ember, és ahelyett, hogy vállalná a tetteit, most tagad és perrel fenyegetőzik" - írta.</p>
      <p>Kocsis Máté egy videót is közzétett, amelyben szerinte Tordai Bence a november 4-i ülésen egy fenyegető megjegyzést tett.</p>
      <p>MTI</p>
    </article>
  </body>
</html>