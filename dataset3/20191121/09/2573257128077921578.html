<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/21/truffe-conti-correnti-di-unicredit-sanpaolo-bnl-a-rischio-627630"/>
    <meta property="og:site_name" content="tecnoandroid"/>
    <meta property="article:published_time" content="2019-11-21T09:15:44+00:00"/>
    <meta property="og:title" content="Truffe: conti correnti di Unicredit, Sanpaolo, BNL a rischio"/>
    <meta property="og:description" content="Gli hacker continuano a far danni sul Web, creando truffe online al fine di svuotare i conti correnti delle vittime. I possessori di conti con Unicredit, Sanpaolo e BNL devono prestare attenzione."/>
  </head>
  <body>
    <article>
      <h1>Truffe: conti correnti di Unicredit, Sanpaolo, BNL a rischio</h1>
      <h2>Gli hacker continuano a far danni sul Web, creando truffe online al fine di svuotare i conti correnti delle vittime. I possessori di conti con Unicredit, Sanpaolo e BNL devono prestare attenzione.</h2>
      <address><time datetime="2019-11-21T09:15:44+00:00">21 Nov 2019, 09:15</time> by <a rel="author">Manuel De Pandis</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Truffe-online-.png"/>
      </figure>
      <p>I conti correnti degli utenti presso <b>Unicredit, Sanpaolo e BNL</b> devono stare attenti alle <b>numerose truffe online che circolano sul Web</b>. Di fatto gli hacker cercano ogni modo per prosciugare i soldi dei clienti. Attraverso il <a href="https://www.tecnoandroid.it/2019/11/18/phishing-tentativo-di-frode-625865"><b>phishing</b></a>, ossia l’invio da parte dei cyber criminali di mail fraudolente, molti consumatori lamentano dei tentativi di truffa ai loro danni. Utilizzando sempre più internet infatti, e con la crescente diffusione di questa pratica, gli hacker hanno inventato tecniche sempre nuove, e sempre più persone ci sono cascate in tale truffa. Ma nello specifico, cosa si intende per <b>phishing?</b></p>
      <p><b>E’ una truffa che viene diffusa attraverso <a href="https://www.cybersecurity360.it/nuove-minacce/smishing-cose-e-come-funziona-il-phishing-che-usa-gli-sms-come-esca/">SMS</a> o mail</b>, oppure <b>chat di Facebook</b>, e consiste in un messaggio inviato da un malintenzionato online che si spaccia per una società famosa o un grosso ente, come un istituto bancario o le Poste Italiane.</p>
      <p>Il tono di tali messaggi è sempre allarmista e<b> fa riferimento a problemi relativi alla chiusura di un conto corrente.</b> Ovviamente è una truffa in quanto gli enti non inviano mai comunicazioni urgenti e di tale spessore tramite uno di questi metodi, ma soltanto mediante appuntamenti nelle sedi ufficiali dal vivo.</p>
      <p>Nella mail o <b>SMS è contenuto un link da cliccare</b>, all’interno del quale bisogna inserire i propri dati personali e bancari.<a href="https://www.tecnoandroid.it/2019/11/09/credito-azzerato-ecco-le-ultime-truffe-telefoniche-su-tim-wind-e-vodafone-621682"><b>E’ attraverso tale meccanismo che gli hacker rubano i dati</b></a>, quindi l’identità online e le credenziali per accedere alle App di <i>home banking</i> e derubare gli utenti dei soldi sui conti correnti.</p>
      <h3>Le truffe online diventano un serio rischio per gli utenti: come riconoscerle?</h3>
      <p>Il primo step da effettuare è quello di riconoscere le email fraudolente: si caratterizzano dalla presenza di link, allegati e usi impersonali, e da numerosi errori ortografici e grammaticali. Inoltre <b>l’indirizzo mail SEMBRA reale ma non lo è mai.</b> Di fatto, con una semplice ricerca potete scoprirlo voi stessi, oppure chiamare il servizio clienti dell’ente per cui l’hacker si spaccia, e chiedere delucidazioni.</p>
      <p>In secondo luogo, <b>non aprite mai i link ne inserite i vostri dati.</b> Al di là di tutto, per stare più tranquilli, vi consigliamo di <b>cestinare immediatamente tali email</b> e non rispondervi per alcuna ragione.</p>
    </article>
  </body>
</html>