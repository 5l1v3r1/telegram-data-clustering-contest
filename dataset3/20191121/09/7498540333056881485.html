<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/tutta-la-provincia-autobus-teatro-valli-la-lirica/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-11-21T09:43:09+00:00"/>
    <meta property="og:title" content="Da tutta la provincia in autobus al teatro Valli per la lirica"/>
    <meta property="og:description" content="REGGIO EMILIA – Si chiama OperaBus ed è il nuovo progetto pensato da Fondazione I Teatri e Provincia per permettere ai cittadini di tutto il territorio di poter assistere al cartellone della stagione di lirica 2019-2020 del teatro Valli. L’iniziativa partirà in occasione della Lucrezia Borgia di Donizetti in programma domenica 8 dicembre. Ai reggiani sarà […]"/>
  </head>
  <body>
    <article>
      <h1>Da tutta la provincia in autobus al teatro Valli per la lirica</h1>
      <address>
        <time datetime="2019-11-21T09:43:09+00:00">21 Nov 2019, 09:43</time>
      </address>
      <p>
        <b>Nuovo progetto di Provincia e I Teatri. Si parte domenica 8 con Lucrezia Borgia e due percorsi: Bassa ovest e Val d’Enza. Viaggio e ingresso a 50 euro</b>
      </p>
      <p><b>REGGIO EMILIA</b> – Si chiama <i>OperaBus</i> ed è il nuovo progetto pensato da Fondazione I Teatri e Provincia per permettere ai cittadini di tutto il territorio di poter assistere al cartellone della stagione di lirica 2019-2020 del teatro Valli.</p>
      <p>L’iniziativa partirà in occasione della <b>Lucrezia Borgia</b> di Donizetti in programma domenica 8 dicembre. Ai reggiani sarà data la possibilità di essere portati in autobus fino a teatro mezz’ora prima dello spettacolo e poi essere riportati a casa. A fronte dei 60 euro del posto in platea, si pagheranno 50 euro per il viaggio di andata e ritorno con biglietto di ingresso. A sperimentare per primi la proposta saranno i cittadini della Bassa ovest e della Val d’Enza: le prenotazioni, obbligatorie, si raccolgono fino a venerdì 30 novembre allo 0522-458950 (da lunedì a sabato 8.30-13.30) o alla mail prenotazioniscuole@iteatri.re.it. L’iniziativa proseguirà per tutta la stagione di opera e andrà a braccetto con il calendario di appuntamenti lirici.</p>
    </article>
  </body>
</html>