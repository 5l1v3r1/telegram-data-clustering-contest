<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/larisa/chromatizontas-paradosiaka-stampota/"/>
    <meta property="og:site_name" content="ert.gr"/>
    <meta property="article:published_time" content="2019-11-21T09:27:33+00:00"/>
    <meta property="og:title" content="«Χρωματίζοντας παραδοσιακά σταμπωτά»"/>
    <meta property="og:description" content="Στο Λαογραφικό Ιστορικό Μουσείο Λάρισας θα πραγματοποιηθεί την Κυριακή 24 Νοεμβρίου στις 11 το πρωί η παρουσίαση του βιβλίου «Χρωματίζοντας παραδοσιακά σταμπωτά. Από τις συλλογές του Λαογραφικού Ιστορικού Μουσείου Λάρισας»."/>
  </head>
  <body>
    <article>
      <h1>«Χρωματίζοντας παραδοσιακά σταμπωτά»</h1>
      <address><time datetime="2019-11-21T09:27:33+00:00">21 Nov 2019, 09:27</time> by <a rel="author">Μάνια Γκουσιάρη</a></address>
      <p>Στο Λαογραφικό Ιστορικό Μουσείο Λάρισας θα πραγματοποιηθεί την Κυριακή 24 Νοεμβρίου στις 11 το πρωί η παρουσίαση του βιβλίου «Χρωματίζοντας παραδοσιακά σταμπωτά. Από τις συλλογές του Λαογραφικού Ιστορικού Μουσείου Λάρισας».</p>
      <p>Τα κείμενα και η επιμέλεια του βιβλίου είναι της διευθύντριας του Λαογραφικού Ιστορικού Μουσείου Λάρισας Φανής Καλοκαιρινού και η έκδοσή του χρηματοδοτήθηκε από το ΥΠΠΟΑ με σκοπό τη διάσωση και την αναβίωση της παραδοσιακής τυποβαφικής.</p>
      <figure>
        <img src="https://www.ert.gr/wp-content/uploads/2015/11/stampota.jpg"/>
      </figure>
      <figure>
        <img src="https://www.ert.gr/wp-content/uploads/2017/09/stampota-tyrnavou.jpg"/>
      </figure>
      <p>Για το βιβλίο θα μιλήσουν οι: Ανδρέας Γιαννούτσος – εκπαιδευτικός εικαστικός, Κων/να Χατζημίχου-Καλούση – υπεύθυνη Σχολικών Δραστηριοτήτων Πρωτοβάθμιας Εκπαίδευσης Λάρισας και Νίκος Μπακογιάννης – ιδρυτής και υπεύθυνος των ομώνυμων εκπαιδευτηρίων. Την παρουσίαση θα συντονίσει η κ. Περσεφόνη Γιαννούλη, επίκουρος καθηγήτρια Τεχνολογίας και Ποιοτικού Ελέγχου Τροφίμων στο Πανεπιστήμιο Θεσσαλίας και μέλος του Συλλόγου του Μουσείου.</p>
      <figure>
        <img src="https://www.ert.gr/wp-content/uploads/2019/11/vivlio-gia-stampota.jpg"/>
      </figure>
      <p>Στην εκδήλωση θα συμμετάσχουν τα Εκπαιδευτήρια Ν. Μπακογιάννη.</p>
      <p>Την ημέρα της εκδήλωσης θα λειτουργήσει έκθεση με έργα των μαθητών που εμπνεύστηκαν από τα παραδοσιακά σταμπωτά που παρουσιάζονται στο βιβλίο και φιλοτέχνησαν τα δικά τους σταμπωτά σε διάφορα υλικά, όχι μόνο υφάσματα, και δημιούργησαν εικαστικά έργα εξελίσσοντας, ουσιαστικά, την παραδοσιακή τεχνική.</p>
      <p>Επίσης, την ώρα της παρουσίασης, θα λειτουργεί εργαστήριο παραδοσιακής τυποβαφικής, ώστε οι επισκέπτες να έχουν βιωματική εμπειρία.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/frontpage/mitsotakis-plenkovits-anagki-gia-nea-eniaia-politiki-asyloy-stin-e-e/"/>
        <a href="https://www.ert.gr/eidiseis/ellada/kinonia/ti-prepei-na-gnorizete-gia-to-epidoma-petrelaioy-thermansi/"/>
        <a href="https://www.ert.gr/perifereiakoi-stathmoi/kozani/kozani-diakopi-tilethermansis-9/"/>
        <a href="https://www.ert.gr/perifereiakoi-stathmoi/notio_aigaio/m-kolias-den-apodechomaste-tetelesmena-sto-prosfygiko-zitima/"/>
        <a href="https://www.ert.gr/perifereiakoi-stathmoi/larisa/chromatizontas-paradosiaka-stampota/"/>
        <a href="https://www.ert.gr/perifereiakoi-stathmoi/notio_aigaio/th-nikitaras-den-tha-epitrepsoyme-na-metatrapei-i-kos-se-amygdaleza/"/>
      </related>
    </article>
  </body>
</html>