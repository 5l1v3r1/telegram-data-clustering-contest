<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/politika/aktuelno.289.html:831485-Zavrsen-razgovor-Vucica-i-Harcenka-O-sastanku-sa-ruskim-ambasadorom-predsednik-ce-izvestiti-javnost-tokom-dana"/>
    <meta property="og:site_name" content="Вечерње новости"/>
    <meta property="article:published_time" content="2019-11-21T09:17:00+00:00"/>
    <meta property="og:title" content="Završen razgovor Vučića i Harčenka: O sastanku sa ruskim ambasadorom predsednik će izvestiti javnost tokom dana"/>
    <meta property="og:description" content="Sastanku u zgradi Generalnog sekretarijata predsednika Republike prisustvovao je i ministar odbrane Srbije Aleksandar Vulin"/>
  </head>
  <body>
    <article>
      <h1>Završen razgovor Vučića i Harčenka: O sastanku sa ruskim ambasadorom predsednik će izvestiti javnost tokom dana</h1>
      <address><time datetime="2019-11-21T09:17:00+00:00">21 Nov 2019, 09:17</time> by <a rel="author">Tanjug</a></address>
      <p>
        <b>Sastanku u zgradi Generalnog sekretarijata predsednika Republike prisustvovao je i ministar odbrane Srbije Aleksandar Vulin</b>
      </p>
      <p>Predsednik Srbije Aleksandar Vučić primio je u četvrtak ambasadora Ruske Federacije Aleksandra Bocan-Harčenka, a o sastanku će, kako se navodi u saopštenju, predsednik obavestiti javnost u toku dana.</p>
      <p>Jedna od tema sastanka, navedeno je, bila je priprema radne posete predsednika Vučića Ruskoj Federaciji 4. decembra i njegovog razgovora sa predsednikom Putinom.</p>
      <p>Biće to sedamnaesti susret dvojice državnika, a treći ove godine.</p>
      <related>
        <a href="https://www.novosti.rs/vesti/naslovna/drustvo/aktuelno.290.html:831432-Srbija-popriste-spijunskog-rata-Otkrivamo-pozadinu-snimka-ruskog-agenta-koji-je-digao-nase-sluzbe-na-noge"/>
      </related>
      <p>"O svemu ostalom predsednik Vučić obavestiće javnost u toku dana", navodi se u saopštenju Službe za saradnju sa medijima predsednika Republike.</p>
      <p>Ambasador Rusije u Srbiji Aleksandar Bocan-Harčenko nije komentarisao sadržaj jutrošnjeg razgovora sa predsednikom Aleksandrom Vučićem.</p>
      <p>Pokušaj novinara Tanjuga da, po njegovom izlasku iz zgrade Predsedništva, dobije izjavu o čemu je razgovarao sa predsednikom Srbije, Bocan-Harčenko je ignorisao, samo se nasmešio i ušao u automobil.</p>
      <p>Vučić i Bocan-Harčenko sastali su se jutros oko 9 sati u zgradi Generalnog sekretarijata predsednika Republike, a sastanku je prisustvovao i ministar odbrane Aleksandar Vulin.</p>
      <p>Do susreta je došlo u sred moguće obaveštajne afere, čiju pozadinu, po nalogu predsednika Vučića, istražuju srpske bezbednosne strukture.</p>
      <p>Vučić je za danas popodne sazvao sednicu Saveta za nacionalnu bezbednost.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/drustvo/aktuelno.290.html:831311-Vulin-hitno-napustio-sednicu-skupstine-dobio-poziv-od-predsednika-Vucica"/>
        <a href="http://www.novosti.rs/vesti/naslovna/politika/aktuelno.289.html:831318-Vucic-razgovarao-sa-Falkonijem-o-bilateralnim-odnosima-i-buducnosti-politike-prosirenja-EU"/>
        <a href="http://www.novosti.rs/vesti/naslovna/politika/aktuelno.289.html:831268-Idi-leci-se-kako-su-samo-bila-fina-tri-dana-bez-tebe-Mektic-opsovao-Vucica-FOTO"/>
        <a href="http://www.novosti.rs/vesti/naslovna/politika/aktuelno.289.html:831106-Hronicno-sam-bolestan-hvala-svima-koji-su-brinuli-Predsednik-Srbije-o-svom-zdravstvenom-stanju-napadima-i-kampanji-protiv-njega"/>
      </related>
    </article>
  </body>
</html>