<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/nauka/amerykanski-naukovtsi-vpershe-zmohly-zamorozyty-patsiienta-203188.html"/>
    <meta property="og:site_name" content="5 канал"/>
    <meta property="article:published_time" content="2019-11-21T09:23:00+00:00"/>
    <meta property="og:title" content="Американські науковці вперше змогли &quot;заморозити&quot; пацієнта"/>
    <meta property="og:description" content="Учасниками проєкту є постраждалі від вогнепального чи ножового поранення або від зупинки серця"/>
  </head>
  <body>
    <article>
      <h1>Американські науковці вперше змогли "заморозити" пацієнта</h1>
      <address>
        <time datetime="2019-11-21T09:23:00+00:00">21 Nov 2019, 09:23</time>
      </address>
      <p>У Сполучених Штатів Америки вчені вперше змогли "заморозити" пацієнта, для того, щоб усунути його смертельні ушкодження. Про таке повідомляє New Scientist, передає "<a href="https://thebabel.com.ua/news/38423-u-ssha-vcheni-vpershe-zamorozili-paciyenta-shchob-usunuti-smertelni-travmi">the Бабель</a>".</p>
      <p>Таке дослідження проводив медичний факультет Університету Меріленда.</p>
      <p>Учасниками проєкту є постраждалі від вогнепального чи ножового поранення або від зупинки серця.</p>
      <p>За словами науковців, з такими пацієнтами "можна працювати лише кілька хвилин", при цьому вірогідність того, що вони виживуть, становить лише 5%.</p>
      <p>Техніка, яку застосовують науковці, включає в себе швидке охолодження тіла людини приблизно до -10°С...-15°С шляхом заміни всієї його крові крижаним фізіологічним розчином. Мозкова діяльність пацієнта при цьому практично повністю припиняється. Потім тіло відʼєднують від системи охолодження і переміщують в операційну.</p>
      <p>Після цього хірургічна бригада має 2 години, щоб усунути травми людини, перш ніж тіло розігріється і серце перезапуститься. Учені підкреслюють, що при нормальній температурі тіла клітинам необхідний постійний запас кисню для вироблення енергії. Коли серце перестає битися, кров більше не доставляє кисень до клітин. Без кисню мозок може жити близько 5 хвилин, перш ніж відбудуться незворотні ушкодження. Однак зниження температури тіла і мозку сповільнює або зупиняє всі хімічні реакції в клітинах, які внаслідок цього потребують меншої кількості кисню.</p>
      <blockquote>Як повідомляв 5.UA, у МОН заявили, що керівники дитсадочків і шкіл <a href="https://www.5.ua/suspilstvo/kerivnyky-dytsadochkiv-i-shkil-maiut-pravo-ne-dopuskaty-neshcheplenykh-ditei-do-navchannia-hrynevych-197440.html">мають право не допускати нещеплених дітей до навчання</a>. </blockquote>
    </article>
  </body>
</html>