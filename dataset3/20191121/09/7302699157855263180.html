<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/smes/detail/9620000111549"/>
    <meta property="og:site_name" content="MGR Online"/>
    <meta property="article:published_time" content="2019-11-21T09:10:00+00:00"/>
    <meta property="og:title" content="อดีตแอร์ฯ มองการณ์ไกลผันตัวเปิดโรงแรมผลตอบรับดีเกินคาด"/>
    <meta property="og:description" content="กับประสบการณ์ ในสายอาชีพแอร์โฮสเตส สายการบินฝั่งตะวันออกกลาง ต้องออกเดินทางในหลายๆ ประเทศ ทำให้ได้มองไปถึงอนาคตว่าการเดินทางท่องเที่ยวด้วยตัวเองกำลังเป็นที่นิยมเป็นอย่างมาก ประเทศไทยก็เป็นอีกหนึ่งประเทศที่นักท่องเที่ยวเลือกเดินทาง"/>
  </head>
  <body>
    <article>
      <h1>อดีตแอร์ฯ มองการณ์ไกลผันตัวเปิดโรงแรมผลตอบรับดีเกินคาด</h1>
      <address><time datetime="2019-11-21T09:10:00+00:00">21 Nov 2019, 09:10</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011539201.JPEG"/>
      </figure>
      <p>กับประสบการณ์ ในสายอาชีพแอร์โฮสเตส สายการบินฝั่งตะวันออกกลาง ต้องออกเดินทางในหลายๆ ประเทศ ทำให้ได้มองไปถึงอนาคตว่าการเดินทางท่องเที่ยวด้วยตัวเองกำลังเป็นที่นิยมเป็นอย่างมาก ประเทศไทยก็เป็นอีกหนึ่งประเทศที่นักท่องเที่ยวเลือกเดินทางมาจึงต้องการจะสร้างโรงแรมขึ้นมาเพื่อรองรับนักท่องเที่ยวทั้งชาวไทยและต่างชาติ <br/><br/>พิชวรรณ ครุอำโพธิ์ เจ้าของโรงแรม The BedHatyaiHotel และ The Bed Vacation Rajamangala Hotel เล่าว่า ก่อนหน้าที่จะผันตัวมาเปิดโรงแรมเคยเป็นแอร์โฮสเตสสายการบินฝั่งตะวันออกกลาง และเนื่องจากเป็นอาชีพที่ต้องเดินทางบ่อยครั้ง จึงทำให้เห็นเทรนด์ของการท่องเที่ยวของต่างชาติ คือการท่องเที่ยวด้วยตัวเอง ไม่ต้องพึ่งพาทัวร์ในการท่องเที่ยวอีกต่อไป<br/><br/>เนื่องจากนักท่องเที่ยวต้องการ การพักผ่อน บางรายอาจจะต้องการแค่ไปพบเจอเมืองใหม่ๆ ผู้คนในสถานที่ต่างๆ อีกหนึ่งอย่างที่สำคัญสำหรับนักท่องเที่ยวคือสถานที่ ที่เอื้ออำนวยต่อการพักผ่อน เช่นวิวดีๆ เป็นต้น ซึ่งจากการสังเกตเทรนด์รอบตัว จึงทำให้ตัดสินใจเปิดโรงแรม The bed Hatyai Hotel ขึ้นมาเป็นที่แรก ซึ่งผลตอบรับก็ออกมาได้ดีเกินคาด จึงเกิดสาขาที่2ขึ้นมาคือThe BED Vacation Rajamangala Hotel<br/><br/>ทั้งนี้โรงแรมทั้ง 2 ที่ เน้น OTAs (Online Travel Agency)ซึ่งก็เข้าไปร่วมกับเว็บไซต์กลุ่มบริการจองพี่พักชื่อดัง หลายเว็บไซต์ เพราะปัจจุบันพฤติกรรมการใช้สมาร์ทโฟนของทุกคน เกิดการใช้งานมากขึ้น ไม่ว่าจะกิจกรรมต่างๆ เช่น ทำงาน บันเทิง หรือแม้แต่การทำธุรกรรมทางการเงิน ก็หันมาใช้บนสมาร์ทโฟนกันเกือบหมดแล้ว จึงต้องการเน้นไปยังกลุ่มลูกค้าจากช่องทางออนไลน์ ลูกค้ากว่า 90% จองห้องมาด้วยตัวเองและ มีทั้งลูกค้าทั้งชาวไทยและชาวต่างชาติ <br/><br/>สำหรับสิ่งอำนวยความสะดวกภายในโรงแรม ทางโรงแรมพยายามทำให้มีพื้นที่ที่หลากหลาย ทั้ง Kids Club สนามเด็กเล่นในร่ม, สวนน้ำเด็ก รวมไปถึงสระว่ายน้ำขนาดใหญ่, ห้องประชุม สัมมนา, รูฟท็อปบาร์และร้านกาแฟไว้คอยบริการอีกด้วย</p>
      <figure>
        <img src="https://mpics.mgronline.com/pics/Images/562000011539202.JPEG"/>
        <figcaption>พิชวรรณ ครุอำโพธิ์ เจ้าของโรงแรม The BedHatyaiHotel และ The Bed Vacation Rajamangala Hotel</figcaption>
      </figure>
      <p>“เรามองว่าธุรกิจท่องเที่ยวมันจะไม่มีวันตาย เพราะว่าใครหลายๆ คนเมื่ออยู่ในอารมณ์ที่มีความสุข หรือแม้จะเศร้าเพราะอกหักอยู่ก็ตาม ก็ต้องการความผ่อนคลายอยู่ดี การท่องเที่ยวเป็นธุรกิจที่สร้างความสุขได้ เมื่อเราเห็นลูกค้าของเรามาเที่ยวและได้รับความสุขกลับไปเราก็มีความสุขเช่นเดียวกัน”<br/><br/>อีกทั้งการลงทุนในธุรกิจโรงแรม ต้องมีการลงทุนค่อนข้างสูง แต่ธุรกิจก็ไม่ได้เป็นปัญหามากนัก เนื่องจากทาง บรรษัทประกันสินเชื่ออุตสาหกรรมขนาดย่อม (บสย.) ได้เข้ามาสนับสนุนด้านเงินทุน โดยการค้ำประกันสินเชื่อซึ่งก็ทำให้โรงแรมได้สินเชื่อตามที่ต้องการดำเนินกิจการได้ตามแผน ซึ่งนอกจากนี้บสย.ยังช่วยเหลือในด้านต่างๆเพิ่มเติมด้วย เช่น การให้คำแนะนำและการประชามสัมพันธ์โรงแรมให้อีกด้วย<br/><br/>“ทาง บสย. ก็ช่วยเหลือธุรกิจได้มากเลยค่ะ จริงๆ แล้วก่อนหน้านี้ก็มีธุรกิจขายกระจกอลูมิเนียมอยู่ด้วย วงเงินแรกที่ได้ตอนที่เพิ่งเริ่มตั้งไข่และลงสนามในการทำธุรกิจก็ได้ บสย. ที่เข้ามาช่วยเหลือในการค้ำประกันสินเชื่อ และเมื่อเริ่มทำธุรกิจใหม่คือธุรกิจโรงแรมก็ยังได้ บสย. เข้ามาช่วยเหลืออีกครั้ง อันนี้ต้องขอบคุณมากๆ เลยค่ะ ซึ่งการขอสินเชื่อจากทางธนาคารก็จะมีเงื่อนไขอยู่หลายอย่าง แต่ บสย. ก็เข้ามาช่วยเหลือในทุกด้าน หากไม่ได้ บสย. เข้ามาช่วย ก็พูดได้เลยว่าคงเป็นเรื่องที่ยากมากที่จะได้สินเชื่ออย่างที่ต้องการ เราคงไม่สามารถทำขึ้นมาได้”<br/><br/>สุดท้ายนี้ ในอนาคตต้องการจะพัฒนาและขยายธุรกิจโรงแรม เพียงแต่จะต้องดูแลสาขาที่ 2 ให้นานกว่านี้สักหน่อย คอยดูผลตอบรับจากกลุ่มลูกค้า แต่ก็วางแผนไว้ว่าจะขยายแน่นอน เพื่อตอบสนองความต้องการที่จะให้ จังหวัดสงขลา เป็นเมืองท่องเที่ยว เป็นแหล่งท่องเที่ยวให้คนทั่วไปรู้จักมากขึ้น ต้องการให้นักท่องเที่ยวได้ค้นพบเสน่ห์ของจังหวัดสงขลา อย่างที่เธอได้เห็นเช่นเดียวกัน<br/><br/>สนใจติดต่อเฟซบุ๊ก: <a href="https://web.facebook.com/thebedhatyai/">The bed hatyai hotel</a><br/>The Bed Vacation Rajamangala Hotel</p>
      <figure>
        <img src="https://mpics.mgronline.com/pics/Images/562000011539203.JPEG"/>
      </figure>
      <figure>
        <img src="https://mpics.mgronline.com/pics/Images/562000011539204.JPEG"/>
      </figure>
      <figure>
        <img src="https://mpics.mgronline.com/pics/Images/562000011539205.JPEG"/>
      </figure>
      <figure>
        <img src="https://mpics.mgronline.com/pics/Images/562000011539206.JPEG"/>
      </figure>
      <figure>
        <img src="https://mpics.mgronline.com/pics/Images/562000011539207.JPEG"/>
      </figure>
      <figure>
        <img src="https://mpics.mgronline.com/pics/Images/562000011539208.JPEG"/>
      </figure>
      <figure>
        <img src="https://mpics.mgronline.com/pics/Images/562000011539209.JPEG"/>
      </figure>
      <figure>
        <img src="https://mpics.mgronline.com/pics/Images/562000011539210.JPEG"/>
      </figure>
      <figure>
        <img src="https://mpics.mgronline.com/pics/Images/562000011539211.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/smes/photo-gallery/9620000111549"/>
      </related>
    </article>
  </body>
</html>