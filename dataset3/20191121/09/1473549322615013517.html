<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wroclaw,44/wolczyn-w-trakcie-poszukiwan-zaginionego-23-latka-znaleziono-zwloki-innego-mezczyzny,986853.html"/>
    <meta property="og:site_name" content="TVN24"/>
    <meta property="article:published_time" content="2019-11-21T09:32:00+00:00"/>
    <meta property="og:title" content="W trakcie poszukiwań zaginionego mężczyzny odnaleźli ciała dwóch osób"/>
    <meta property="og:description" content="W trakcie poszukiwań 23-letniego mężczyzny z Wołczyna na Opolszczyźnie, policjanci znaleźli ciało innej osoby. Dzień później odnaleźli także zwłoki poszukiwanego. Przyczyny śmierci obu mężczyzn na ..."/>
  </head>
  <body>
    <article>
      <h1>W trakcie poszukiwań zaginionego mężczyzny odnaleźli ciała dwóch osób</h1>
      <address><time datetime="2019-11-21T09:32:00+00:00">21 Nov 2019, 09:32</time> by <a rel="author">ib/ec/gp</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/f14b3331-e446-47a8-9720-17ea87f7adfd-480p.mp4" autoplay="" loop=""/>
          <figcaption>Poszukiwania 23-letniego mężczyzny</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/e98c9ca3-0082-4be3-b304-ae5ac16bb773-480p.mp4" autoplay="" loop=""/>
          <figcaption>Policja ujawniła zwłoki na lubelskich Tatarach</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/e4ce3a9d-4545-4287-9bd8-55a5ef3050a3-480p.mp4"/>
          <figcaption>Udusił żonę, zwłoki zapakował w folię i wywiózł do lasu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/e6c73958-a7ca-43f9-8e20-4adb68e0ce19-480p.mp4"/>
          <figcaption>Zwłoki mężczyzny na torfowisku. To poszukiwany 67-latek</figcaption>
        </figure>
        <figcaption>Poszukiwania 23-letniego mężczyzny<cite>Foto: KPP Kluczbork | Video: KPP Kluczbork</cite></figcaption>
      </slideshow>
      <h3>W trakcie poszukiwań 23-letniego mężczyzny z Wołczyna na Opolszczyźnie, policjanci znaleźli ciało innej osoby. Dzień później odnaleźli także zwłoki poszukiwanego. Przyczyny śmierci obu mężczyzn na razie nie są znane.</h3>
      <p>Zamieszkały w Wołczynie Damian K. wyszedł z domu w niedzielę, około godziny 9 rano, ubrany w czarną kurtkę, dżinsowe spodnie i czarne sportowe buty. Nie było z nim żadnego kontaktu.</p>
      <p>Rodzina zgłosiła zaginięcie. We wtorek, około godziny 15 policjanci i strażacy zebrali się pod remizą lokalnej OSP i rozpoczęli poszukiwania.</p>
      <h3>Zwłoki mężczyzny</h3>
      <related>
        <a href="https://www.tvn24.pl/wroclaw,44/zostawila-noworodka-w-lesie-zwloki-schowala-w-szafie-matka-uslyszala-wyrok,981641.html"/>
      </related>
      <p>- W trakcie czynności w związku z poszukiwaniem 23-latka, policjanci znaleźli na terenie miasta zwłoki 53-letniego mieszkańca Wołczyna. Zabezpieczone zostały do sekcji, która da odpowiedź na pytanie, jaka była przyczyna zgonu - mówi Dawid Gierczyk, rzecznik policji w Kluczborku.</p>
      <p>Ciało zostało znalezione w rowie melioracyjnym, przepływającym między cmentarzem a działkami. Zwłoki nie były w stanie rozkładu, co może oznaczać, że do śmierci doszło stosunkowo niedługo przed odnalezieniem.</p>
      <p>- Na miejscu działali technicy, był prokurator z Kluczborka, pod którego nadzorem prowadzone jest postępowanie - dodaje Gierczyk.</p>
      <h3>Drugie ciało</h3>
      <p>Poszukiwania 23-latka wciąż trwały. W środę od rana kilkudziesięciu policjantów i strażaków wznowiło akcję.</p>
      <p>- Przeszukujemy miejscowość i jej okolice. Sprawdzamy logowania telefonu, kontakty ze znajomymi. Cały czas działamy - mówił w środę koło południa rzecznik kluczborskiej policji.</p>
      <p>Do strażaków i policjantów dołączyła specjalna grupa ratowniczo-poszukiwawcza z psami. Ich działania zostały wstrzymane około godziny 15. Odnaleziono bowiem kolejne ciało.</p>
      <p>- W obszarze leśnym między Wołczynem, a Brzezinkami znaleziono zwłoki mężczyzny. To poszukiwany 23-latek. Rodzina zidentyfikowała ciało - mówi Gierczyk</p>
      <p>Przyczyna śmierci na razie nie jest znana.</p>
      <p>
        <b>Akcja poszukiwawcza trwa w Wołczynie:</b>
      </p>
      <figure>
        <a href="http://mapa.targeo.pl/wo%25C5%2582czyn,mapa_48751539">
          <img src="http://img.targeo.pl/i/cache/mapshot/19/11/20/wolczyn_48751539.png"/>
        </a>
      </figure>
      <p>Mapy dostarcza <a href="http://www.targeo.pl/">Targeo.pl</a></p>
      <related>
        <h4>Dowiedz się więcej...</h4>
        <a href="https://www.tvn24.pl/wroclaw,44/nikt-nie-moze-byc-jednoczesnie-sedzia-i-katem-25-lat-wiezienia-za-samosad,976174.html"/>
        <a href="https://www.tvn24.pl/wroclaw,44/cialo-matki-zakopal-kilka-lat-bral-jej-emeryture,971068.html"/>
      </related>
    </article>
  </body>
</html>