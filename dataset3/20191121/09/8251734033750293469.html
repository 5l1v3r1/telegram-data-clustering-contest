<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://notiziaoggivercelli.it/cronaca/guida-lauto-sequestrata-senza-assicurazione-ed-aveva-pure-un-coltello-illegale/"/>
    <meta property="og:site_name" content="Notizia Oggi Vercelli"/>
    <meta property="article:published_time" content="2019-11-21T09:45:28+00:00"/>
    <meta property="og:title" content="Guida l’auto sequestrata e senza assicurazione ed aveva pure un coltello illegale"/>
    <meta property="og:description" content="Guida l’auto sequestrata e senza assicurazione ed aveva pure un coltello illegale. Fermato a Vanzone dai Carabinieri della Radiomobile di Borgosesia."/>
  </head>
  <body>
    <article>
      <h1>Guida l’auto sequestrata e senza assicurazione ed aveva pure un coltello illegale</h1>
      <h2>Fermato a Vanzone dai Carabinieri della Radiomobile di Borgosesia.</h2>
      <address>
        <time datetime="2019-11-21T09:45:28+00:00">21 Nov 2019, 09:45</time>
      </address>
      <figure>
        <img src="https://notiziaoggivercelli.it/media/2019/11/foto-coltello-borgosesia-1-650x268.jpg"/>
      </figure>
      <p>Guida l’auto sequestrata e senza assicurazione ed aveva pure un coltello illegale. Fermato a Vanzone dai Carabinieri della Radiomobile di Borgosesia.</p>
      <h3>Guida l’auto sequestrata e senza assicurazione ed aveva pure un coltello illegale</h3>
      <p>
        <i>Nella foto il coltello sequestrato.</i>
      </p>
      <p>Tre gravi infrazioni in un colpo solo. E’ quanto hanno scoperto i carabinieri dell’Aliquota Radiomobile della Compagnia di Borgosesia, che hanno deferito una persona per porto abusivo di un coltello e violazione di sigilli.</p>
      <h3>Il fatto</h3>
      <p>Il 30 enne era stato  sorpreso pochi mesi prima alla guida della sua autovettura privo di copertura assicurativa. Il mezzo gli era stato sequestrato ed affidato in custodia.</p>
      <p>Tuttavia nel pomeriggio di mercoledì 20 novembre 2019, una pattuglia della Compagnia dei Carabinieri di Borgosesia, durante un controllo stradale a Vanzone, lo ha di nuovo fermato al volante, constatando che guidava il veicolo nonostante fosse sottoposto a sequestro e quindi privo di assicurazione.</p>
      <p>All’interno del veicolo, i carabinieri hanno anche trovato un coltello a serramanico, detenuto senza giustificato motivo (sequestrato).</p>
      <related>
        <h4>Leggi anche:</h4>
        <a href="https://notiziaoggivercelli.it/cronaca/manodopera-clandestina-imprenditore-nei-guai/"/>
      </related>
      <p>Il mezzo è stato nuovamente sequestrato e il 30enne è stato denunciato alla Procura della Repubblica di Vercelli per violazione dei sigilli e per detenzione illegale di arma.</p>
    </article>
  </body>
</html>