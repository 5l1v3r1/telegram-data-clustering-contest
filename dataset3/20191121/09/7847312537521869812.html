<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/gospodarka/473962-grobarczyk-przekop-przez-mierzeje-wislana-zgodnie-z-planem"/>
    <meta property="og:site_name" content="wPolityce.pl"/>
    <meta property="article:published_time" content="2019-11-21T09:13:44+00:00"/>
    <meta property="og:title" content="Przekop przez Mierzeję Wiślaną zgodnie z planem. Gróbarczyk: Pierwsze efekty będą widoczne w przyszłym roku"/>
    <meta property="og:description" content="Jak mówił Marek Gróbarczyk, przekazany został już teren pod budowę, a inwestycja ma zostać zakończona w roku 2022."/>
  </head>
  <body>
    <article>
      <h1>Przekop przez Mierzeję Wiślaną zgodnie z planem. Gróbarczyk: Pierwsze efekty będą widoczne w przyszłym roku</h1>
      <address><time datetime="2019-11-21T09:13:44+00:00">21 Nov 2019, 09:13</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Budowa przekopu przez Mierzeję Wiślaną, przebiega zgodnie z planem – zapewnia minister gospodarki wodnej i żeglugi śródlądowej Marek Gróbarczyk. Minister poinformował, że wykonawca projektu przygotowuje się do podjęcia robót.</b>
      </p>
      <figure>
        <iframe data-src="https://twitter.com/marekgrobarczyk/status/1180163709718712320" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Jak mówił Marek Gróbarczyk, przekazany został już teren pod budowę, a inwestycja ma zostać zakończona w roku 2022. Pierwsze efekty prac mają być widoczne już w przyszłym roku.</p>
      <p>Minister przyznał, że z pewnością pojawią się próby zablokowania inwestycji, szczególnie ze strony Federacji Rosyjskiej. Spodziewa się także formułowania kolejnych wątpliwości przez Komisję Europejską.</p>
      <p>Minister gospodarki wodnej i żeglugi śródlądowej zapowiedział, że Polska będzie bronić projektu. Podkreślał, że nasz kraj ma prawo do realizacji inwestycji „zgodnie z prawem unijnym, prawem polskim, ze wszelkimi dyrektywami i obostrzeniami – przede wszystkim środowiskowymi”.</p>
      <p>Przekopanie Mierzei Wiślanej ma na celu otwarcie portu w Elblągu na żeglugę bałtycką. Inwestycja umożliwi statkom dotarcie do niego bez konieczności przepływania przez wody kontrolowane przez Federację Rosyjską.</p>
      <p>aw/regiony.tvp.pl</p>
    </article>
  </body>
</html>