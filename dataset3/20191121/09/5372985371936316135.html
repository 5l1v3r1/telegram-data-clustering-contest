<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgiornaledivicenza.it/territori/vicenza/folle-fuga-in-a4-fer%C3%AC-un-agente-condanna-8-mesi-1.7791432"/>
    <meta property="og:site_name" content="IL GIORNALE DI VICENZA"/>
    <meta property="article:published_time" content="2019-11-21T09:15:04+00:00"/>
    <meta property="og:title" content="Folle fuga in A4 Ferì un agente Condanna: 8 mesi"/>
    <meta property="og:description" content="."/>
  </head>
  <body>
    <article>
      <h1>Folle fuga in A4 <br/>Ferì un agente <br/>Condanna: 8 mesi</h1>
      <address>
        <time datetime="2019-11-21T09:15:04+00:00">21 Nov 2019, 09:15</time>
      </address>
      <p><b>VICENZA.</b> Il comportamento folle di quella notte, in cui ha messo in allarme le forze dell'ordine di mezzo Veneto per non pagare una multa, le costa una condanna a 8 mesi di reclusione (senza sospensione). Non solo, dovrà anche risarcire un agente, rimasto ferito. Protagonista una 37enne bulgara residente a Varese, ritenuta responsabile di resistenza e violenza a pubblico ufficiale.</p>
      <p><a href="https://www.ilgiornaledivicenza.it/territori/vicenza/folle-fuga-in-a4-a-200-all-ora-presa-maxi-multa-1.6304327">Nel febbraio dello scorso anno era fuggita a folle velocità lungo la A4 per quasi 100 chilometri</a>, dal casello di Verona sud a quello di Padova ovest, prima di invertire la marcia ed essere finalmente bloccata alle gallerie fra Vicenza est e ovest dalla polizia stradale. Qui però, nel tentativo di riprendere la fuga, aveva prima urtato la vettura di servizio della polizia, e quindi investito il piede del poliziotto.</p>
      <p>Un comportamento che le era già valso il ritiro della patente e sanzioni complessive per oltre 20 mila euro, oltre al sequestro della sua Jaguar Xf. Le grane per la donna però non sono finite: dovrà infatti presentarsi di nuovo in tribunale perché quella notte, dopo essere stata bloccata, si sarebbe rifiutata di sottoporsi all'alcol e al drogatest che gli agenti le avevano chiesto di fare.</p>
      <related>
        <h4>Articoli da leggere</h4>
        <a href="https://www.ilgiornaledivicenza.it/territori/vicenza/folle-fuga-in-a4-a-200-all-ora-presa-maxi-multa-1.6304327"/>
      </related>
    </article>
  </body>
</html>