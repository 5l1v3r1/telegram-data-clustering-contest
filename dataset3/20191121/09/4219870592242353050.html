<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/drustvo/aktuelno.290.html:831493-Za-tebe-nisu-postojale-granice-Toliko-si-zeleo-stvari-da-uradis-a-nisi-stigao-Odrzana-komemoracija-srpskom-fizicaru-Mihajlu-Sporicu-FOTO"/>
    <meta property="og:site_name" content="Вечерње новости"/>
    <meta property="article:published_time" content="2019-11-21T09:43:00+00:00"/>
    <meta property="og:title" content="&quot;Za tebe nisu postojale granice. Toliko si želeo stvari da uradiš, a nisi stigao&quot;: Održana komemoracija srpskom fizičaru Mihajlu Sporiću (FOTO)"/>
    <meta property="og:description" content="Student Kembridža, je posle dve godine borbe, izgubio bitku sa opakom bolešću. Od Mihajla su se oprostili njegovi profesori, drugari, porodica"/>
  </head>
  <body>
    <article>
      <h1>"Za tebe nisu postojale granice. Toliko si želeo stvari da uradiš, a nisi stigao": Održana komemoracija srpskom fizičaru Mihajlu Sporiću (FOTO)</h1>
      <address><time datetime="2019-11-21T09:43:00+00:00">21 Nov 2019, 09:43</time> by <a rel="author">Novosti Online/ M. S.</a></address>
      <p>
        <b>Student Kembridža, je posle dve godine borbe, izgubio bitku sa opakom bolešću. Od Mihajla su se oprostili njegovi profesori, drugari, porodica</b>
      </p>
      <p>Komemoracija talentovanom srpskom fizičaru Mihajlu Sporiću održana je u četvrtak u Matematičkoj gimnaziji.</p>
      <p>Student Kembridža, je posle dve godine borbe, izgubio bitku sa opakom bolešću. Od Mihajla su se oprostili njegovi profesori, drugari, porodica.</p>
      <p>Na komemoraciji je govorio i Mihajlov najbolji drug iz odeljenja Stefan Đorđević, koji se potresnim rečima oprostio od mladog fizičara: "Za tebe nisu postojale granice. Bio si mnogo više od osobe koju je samo interesovala nauka. Toliko si želeo stvari da uradiš, a nisi stigao".</p>
      <p>Profesorka srpskog jezika u Matematičkoj gimnaziji, Jelena Novović, govorila je o Mihajlovom uspehu, ali i skromnosti.</p>
      <related>
        <a href="http://www.novosti.rs/vesti/naslovna/drustvo/aktuelno.290.html:829714-Magla-je-sve-gusca-i-sve-sto-je-zivo-mora-da-umre-Pesma-kojom-je-mladi-genije-Mihajlo-naslutio-smrt"/>
      </related>
      <p>"Stajao je sa svojom drugaricom na ovom mestu i vodio program. Opraštao si se od škole u ime generacije a danas se škola oprašta od tebe. Nikako nisi priznavao da uspeh koji si postigao je samo tvoj. Uvek si ga pripisivao i profesorima", rekla je profesorka.<br/><br/>"Ostao sam zatečen bogatstvom njegove ličnosti. Mogu da kažem da sam ponosan što sam bio direktor u vreme kada je on pohađao našu školu. Bićeš nadahnuće i budućim generacijama", rekao je bivši direktor Matematičke gimnazije Srđan Ognjanović.<br/><br/><i>Bivši direktor Matematičke gimnazije Srđan Ognjanović</i></p>
      <figure>
        <img src="http://www.novosti.rs/upload/images/2019b//11/21/Mihajlo--(6).jpg"/>
      </figure>
      <p>
        <i>Profesorka srpskog jezika u Matematičkoj gimnaziji, Jelena Novović</i>
      </p>
      <figure>
        <img src="http://www.novosti.rs/upload/images/2019b//11/21/Mihajlo--(4).jpg"/>
      </figure>
      <p>
        <i>Mihajlov najbolji drug iz odeljenja Stefan Đorđević</i>
      </p>
      <figure>
        <img src="http://www.novosti.rs/upload/images/2019b//11/21/Mihajlo--(7).jpg"/>
      </figure>
      <p>
        <i>Mihajlova porodica</i>
      </p>
      <figure>
        <img src="http://www.novosti.rs/upload/images/2019b//11/21/Mihajlo--(1).jpg"/>
      </figure>
      <figure>
        <img src="http://www.novosti.rs/upload/images/2019b//11/21/komemoracija%20(2).jpg"/>
      </figure>
      <figure>
        <img src="http://www.novosti.rs/upload/images/2019b//11/21/Mihajlo--(5).jpg"/>
      </figure>
      <p>Komemoraciji je prisustvovala i predsednica Vlade Srbije Ana Brnabić, koja se upisala u knjigu žalosti.</p>
      <p>"Hvala za sve što si, tako mlad, učinio za svoju zemlju, za Srbiju. Hvala kako si nas predstavljao. Hvala što si celom svetu pokazao najlepše lice Srbije. Hvala i za primer koji si nam dao - kako živeti i kako se boriti", napisala je premijerka.</p>
      <figure>
        <img src="http://www.novosti.rs/upload/images/2019b//11/21/brnab%20(2).jpg"/>
      </figure>
      <p>Mihajlo će biti danas u 13 časova sahranjen u Aleji zaslužnih građana na beogradskom Novom groblju.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/drustvo/aktuelno.290.html:831519-Tuga-na-Novom-groblju-Vise-od-hiljadu-ljudi-se-oprasta-od-preranog-preminulog-fizicara-Mihajla-FOTOVIDEO"/>
        <a href="http://www.novosti.rs/vesti/planeta.299.html:830978-Umro-u-cekaonici-Biroa-za-zaposljavanje-Proglasili-ga-radno-sposobnim-sa-65-godina"/>
        <a href="http://www.novosti.rs/vesti/naslovna/drustvo/aktuelno.290.html:831033-Mladi-genije-Mihajlo-Sporic-bice-sahranjen-u-Aleji-zasluznih-gradjana"/>
        <a href="http://www.novosti.rs/vesti/kultura.71.html:830429-Za-sebe-je-govorio-da-je-Jugoitaloargentinac-cerke-su-mu-se-rodile-u-Beogradu-Preminuo-slavni-pisac-Huan-Oktavio-Prens"/>
        <a href="http://www.novosti.rs/vesti/kultura.71.html:830060-Odlazak-velikana-pokretnih-slika-Preminuo-Vladimir-Petric"/>
      </related>
    </article>
  </body>
</html>