<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/u-mvs-zavtra-prezentuyut-novi-standarti-fotografiy-dlya-dokumentiv-641409.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-21T09:32:23+00:00"/>
    <meta property="og:title" content="У МВС завтра презентують нові стандарти фотографій для документів"/>
    <meta property="og:description" content="Міграційна служба покаже, як виглядатимуть документи для представників різних віросповідань в Україні"/>
  </head>
  <body>
    <article>
      <h1>У МВС завтра презентують нові стандарти фотографій для документів</h1>
      <address>
        <time datetime="2019-11-21T09:32:23+00:00">21 Nov 2019, 09:32</time>
      </address>
      <h4>Міграційна служба покаже, як виглядатимуть документи для представників різних віросповідань в Україні</h4>
      <p>Державна міграційна служба України у п'ятницю, 22 листопада, презентує нові стандарти фотографування на біометричні документи для представників різних віросповідань. Про це повідомляє <a href="https://mvs.gov.ua/ua/news/26180_ANONS_Prezentaciya_novih_vimog_do_fotozobrazhen_na_biometrichni_dokumenti_dlya_predstavnikiv_riznih_virospovidan.htm">пресслужба</a> МВС.</p>
      <p>«У п’ятницю, 22 листопада, ДМС України презентує нові стандарти фотографування на документи, що посвідчують особу, підтверджують громадянство України чи спеціальний статус особи для представників різних віросповідань», - йдеться у повідомленні.</p>
      <p>До слова, раніше у Помісній церкві <a href="https://glavcom.ua/country/society/u-pcu-rozvinchali-mif-pro-pechatku-antihrista-v-biometrichnomu-pasporti-640601.html">розвінчали міф про «печатку антихриста» в біометричному паспорті</a>. «Православна церква України не засуджує використання вірянами біометричних паспортів, адже вони є лише одним із проявів наукового і технологічного прогресу. Жодного релігійного підґрунтя у біометричного паспорта немає», - заявили у церкві.</p>
      <p>Також 22 жовтня в Україні набули чинності <a href="https://glavcom.ua/news/v-ukrajini-zapracyuvali-novi-pravila-vidachi-vodiyskih-prav-634344.html">нові правила видачі водійських прав</a>. У взаємодії територіальних органів МВС з автошколами запроваджено електронний обмін інформацією. Викладачі і інструктори з водіння зобов'язані вносити в спеціальний електронний журнал інформацію про час проведення теоретичних і практичних занять, а також про транспортний засіб для практичного заняття.</p>
      <p>Також змінилася процедура акредитації автошкіл. Зокрема, функцію акредитації передали регіональним сервісним центрам МВС, а сертифікати, видані після 5 липня 2016 року, вважаються безстроковими.</p>
      <related>
        <a href="https://glavcom.ua/news/v-ukrajini-hochut-sprostiti-rejestraciyu-taksi-640681.html"/>
        <a href="https://glavcom.ua/columns/dmytrogorevoy/shcho-ukrajinci-dumayut-pro-cerkvu-i-jiji-rol-v-derzhavi-640633.html"/>
        <a href="https://glavcom.ua/country/society/ukrajinec-stav-naymolodshim-katolickim-jepiskopom-u-sviti-640319.html"/>
      </related>
    </article>
  </body>
</html>