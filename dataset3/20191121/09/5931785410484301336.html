<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/21/jokic-vodio-denver-do-pobede-nad-hjustonom-kosarkaska-klinika-luke-doncica-video/"/>
    <meta property="og:site_name" content="Sportska centrala"/>
    <meta property="article:published_time" content="2019-11-21T09:12:18+00:00"/>
    <meta property="og:title" content="Jokić vodio Denver do pobede nad Hjustonom, košarkaška klinika Luke Dončića [VIDEO]"/>
    <meta property="og:description" content="Noćašnji duel Denvera i Hjustona značajno se razlikovao u odnosu na njihove mečeve u poslednje tri godine. Roketsi su dobili čak 11 od 12 međusobnih duela u tom periodu, ali prethodne večeri nisu imali rešenje za Nikolu Jokića koji je Nagetse predvodio do desete pobede u sezoni. Srpski reprezentativac je za 32 minuta ostvario dabl-dabl […]"/>
  </head>
  <body>
    <article>
      <h1>Jokić vodio Denver do pobede nad Hjustonom, košarkaška klinika Luke Dončića [VIDEO]</h1>
      <address><time datetime="2019-11-21T09:12:18+00:00">21 Nov 2019, 09:12</time> by <a rel="author">Zile</a></address>
      <p>Noćašnji duel Denvera i Hjustona značajno se razlikovao u odnosu na njihove mečeve u poslednje tri godine.</p>
      <p>Roketsi su dobili čak 11 od 12 međusobnih duela u tom periodu, ali prethodne večeri nisu imali rešenje za Nikolu Jokića koji je Nagetse predvodio do desete pobede u sezoni. Srpski reprezentativac je za 32 minuta ostvario dabl-dabl od 27 poena i 12 skokova (10/15 za 2p, 2/4 za 3p), a imao je i 4 asistencije. Barton je ubacio 15 poena, Milsap 11, a dvocifren učinak kompletne startne petorke Denvera kompletirali su Marej i Heris sa po 10 poena.</p>
      <figure>
        <iframe src="https://www.youtube.com/embed/c1fDT9Gbnrc" width="696" height="392" data-service="Youtube" scrolling="no"/>
      </figure>
      <p>Za razliku od nekih prethodnih mečeva Džejms Harden je šutirao samo 16 puta iz igre, ali i to mu je bilo dovoljno da bude najefikasniji u svom timu – 27 poena (4/8 za tri, 4/8 za dva), 7 skokova, 7 asistencija, 3 ukradene lopte. Pratio ga je Rasel Vestbruk sa 25 poena, dok je Klint Kapela postigao 12 uz 21 skok.</p>
      <p>Dalas je deklasirao desetkovani Golden Stejt sa 48 poena razlike uz još jednu košarkašku kliniku Luke Dončića. Slovenac je na terenu proveo samo 26 minuta i za to vreme ostvario tripl-dabl od 35 poena (33 u prvom poluvremenu), 10 skokova i 11 asistencija. Pogodio je 6 trojki iz 10 pokušaja, dok je za 2 poena šutirao 5/8.</p>
      <figure>
        <iframe src="https://www.youtube.com/embed/U9xTKlg2tMM" width="696" height="392" data-service="Youtube" scrolling="no"/>
      </figure>
      <p>Boban Marjanović je drugu utakmicu uzastopno došao do 10 postignutih poena (4/6 šut iz igre) za 20 minuta u igri, a imao je i 6 uhvaćenih lopti. Odličan meč kod Dalasa odigrali su i Hardavej jr sa 20 poena, Branson koji je postigao 15, te Porzingis sa 14 poena i 10 skokova. Kod Voriorsa Pašal je bio najefikasniji sa 22, dok je Baumen ubacio 16.</p>
      <figure>
        <iframe src="https://www.youtube.com/embed/cCT3npa6Zk4" width="696" height="392" data-service="Youtube" scrolling="no"/>
      </figure>
      <p>Dalas – Golden Stejt 142:94<br/>Denver – Hjuston 105:95</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/21/klipersi-nakon-produzetka-vece-karijere-robinsona-prva-trojka-simonsa/"/>
        <a href="https://www.sportskacentrala.com/2019/11/19/doncic-sjajan-osecaj-ali-stalno-neke-brojke/"/>
        <a href="https://www.sportskacentrala.com/2019/11/19/luka-pise-istoriju-hjuston-odrzao-lekciju-portlandu/"/>
        <a href="https://www.sportskacentrala.com/2019/11/18/jokicu-srpski-okrsaj-odlicni-vucevic-inspirisani-dzejms-video/"/>
        <a href="https://www.sportskacentrala.com/2019/11/17/klipersi-brojali-do-150-harden-do-49-portland-pokvario-vece-tima-dankana-video/"/>
        <a href="https://www.sportskacentrala.com/2019/11/16/nba-top-10-monk-za-pobedu-beli-na-posteru-video/"/>
        <a href="https://www.sportskacentrala.com/2019/11/16/bogdan-parirao-lebronu-ali-su-se-lejkersi-provukli-protiv-kingsa-video/"/>
        <a href="https://www.sportskacentrala.com/2019/11/15/nba-top-10-ruki-predvodi-listu-video/"/>
        <a href="https://www.sportskacentrala.com/2019/11/15/novi-dabl-dabl-jokica-dvocifren-i-marjanovic-video/"/>
      </related>
    </article>
  </body>
</html>