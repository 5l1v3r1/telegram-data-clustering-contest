<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/eveniment/raportul-despre-protestele-10-august-informarile-sri-nu-indicau-riscuri-adresa-securitatii-nationale-1_5dd653415163ec42713fe23a/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-21T09:14:51+00:00"/>
    <meta property="og:title" content="Raportul despre protestele din 10 august: Informările SRI nu indicau riscuri la adresa securităţii naţionale"/>
    <meta property="og:description" content="Jandarmeria a monitorizat încă din iunie 2018 pregătirea protestului din 10 august şi ajunsese la concluzia că există riscul unei escaladări pe baza postărilor de pe reţelele de socializare, justificând astfel amploarea mobilizării forţelor de ordine. În acelaşi timp, serviciile de informaţii ale statului român nu considerau că protestele sunt vreun risc pentru securitatea naţională, arată raportul desecretizat de Ministerul de Interne."/>
  </head>
  <body>
    <article>
      <h1>Raportul despre protestele din 10 august: Informările SRI nu indicau riscuri la adresa securităţii naţionale</h1>
      <address><time datetime="2019-11-21T09:14:51+00:00">21 Nov 2019, 09:14</time> by <a rel="author">Vlad Terteleac</a></address>
      <h4>Jandarmeria a monitorizat încă din iunie 2018 pregătirea protestului din 10 august şi ajunsese la concluzia că există riscul unei escaladări pe baza postărilor de pe reţelele de socializare, justificând astfel amploarea mobilizării forţelor de ordine. În acelaşi timp, serviciile de informaţii ale statului român nu considerau că protestele sunt vreun risc pentru securitatea naţională, arată raportul desecretizat de Ministerul de Interne.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/life-style/travel/topul-destinatiilor-europene-petrecerea-revelionului2020-1_5dd403d55163ec4271300b03/index.html"/>
        <a href="https://adevarul.ro/educatie/scoala/protest-parintilor-scoala-bistrita-nasaud-profesor-condamnat-abuz-s-a-intors-catedra-1_5dd64eab5163ec42713fc1e7/index.html"/>
        <a href="https://adevarul.ro/news/eveniment/ultimele-audieri-dosarul-colectiv-loc-astazi-1_5dd64dc05163ec42713fb974/index.html"/>
      </related>
      <p>Documentul desecretizat de Ministerul de Interne după aproape un an şi jumătate de la violenţele din 10 august 2018, de la protestul diasporei, a fost obţinut de <b><a href="https://www.digi24.ro/stiri/actualitate/exclusiv-ce-scrie-in-raportul-jandarmeriei-despre-10-august-pastrat-secret-pana-saptamana-trecuta-1219863">Digi 24.</a></b>. Un detaliu este esenţial: informările primite de la serviciile secrete nu indicau riscuri la adresa securităţii naţionale, cu toate acestea, intervenţia a fost justificată prin mesaje postate pe reţelele sociale.</p>
      <p>Este vorba despre o informare făcută de Jandarmeria Română, dar care a rămas parţial secretă până săptămâna trecută. Ea are 20 de pagini de raport şi trei anexe - legislaţie şi informările primite de la serviciile secrete privind potenţiale riscuri. Documentul arată că Jandarmeria a monitorizat încă din iunie 2018 pregătirea protestelor, că reţelele sociale au reprezentat o sursă importantă de informare, de acolo au fost strânse mai multe postări care indicau, în opinia Jandarmeriei, că protestul risca să escaladeze, dar care au justificat amploarea pregătirilor forţelor de ordine.</p>
      <p>Cu toate acestea, informările primite de la serviciile secrete nu indicau riscuri la adresa securităţii naţionale. Documentul cuprinde şi o cronologie a evenimentelor din 10 august 2018, din perspectiva forţelor de ordine:</p>
      <p>În perioada premergătoare protestului, în mediul virtual s-a remarcat creşterea numărului de mesaje cu caracter radical/de incitare la violenţă împotriva forţelor de ordine, a Executivului şi Legislativului.</p>
      <p>Existenţa unor semnale în mediul online privind intenţia de realizare a unor acţiuni radicale, de natură a produce o schimbare la nivel politic ("revoluţie"), inclusiv prin eventuale acţiuni violente (promovarea violenţei la nivel de limbaj) şi la nivel acţional, prin ocuparea sediului Guvernului României.</p>
      <p>Datele primite de la partenerii instituţionali nu au indicat o situaţie generatoare a unei crize de ordine publică, care prin complexitate, amploare şi intensitate să ameninţe sau să pună în pericol viaţa şi sănătatea populaţiei, stabilitatea politică, economică ori socială, ordinea şi valorile constituţionale sau îndeplinierea obligaţiilor internaţionale ale statului.</p>
      <p>Intervenţia în forţă, autorizată din punct de vedere legal şi administrativ, ale structurilor Jandarmeriei Române a fost determinată de următorii factori: translatarea caracterului paşnic şi civilizat al manifestării către acţiuni violente cu caracter repetitiv, punerea în pericol iminent a sănătăţii şi integrităţii corporale a forţelor de ordine, cât şi a celorlalţi participanţi la protest prezenţi în zonă, precum şi sustragerea unei arme de foc din dotarea personalului de intervenţie.</p>
      <hr/>
    </article>
  </body>
</html>