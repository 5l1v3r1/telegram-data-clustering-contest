<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/super-saturday-toppers-niet-missen/"/>
    <meta property="og:site_name" content="Sportnieuws"/>
    <meta property="article:published_time" content="2019-11-21T09:54:51+00:00"/>
    <meta property="og:title" content="Het wordt ‘super saturday’! Blijf binnen, want deze toppers wil jij niet missen"/>
    <meta property="og:description" content="Na een rondje interlandvoetbal is het weer tijd om naar het ‘echte’ voetbal te kijken. En je wordt zaterdag direct op je wenken bediend, want er staan geweldige wedstrijden op het programma. Blijf dus vooral binnen, want deze potjes wil je absoluut niet missen! Eredivisie Eerst het Nederlands voetbal (op zaterdag én zondag). In de…"/>
  </head>
  <body>
    <article>
      <h1>Het wordt ‘super saturday’! Blijf binnen, want deze toppers wil jij niet missen</h1>
      <address>
        <time datetime="2019-11-21T09:54:51+00:00">21 Nov 2019, 09:54</time>
      </address>
      <p>
        <b>Na een rondje interlandvoetbal is het weer tijd om naar het 'echte' voetbal te kijken. En je wordt zaterdag direct op je wenken bediend, want er staan geweldige wedstrijden op het programma. Blijf dus vooral binnen, want deze potjes wil je absoluut niet missen!</b>
      </p>
      <p><b>Eredivisie</b><br/>Eerst het Nederlands voetbal (op zaterdag én zondag). In de eredivisie staan er 2 toppers op het programma. Zaterdag beginnen we direct met FC Utrecht tegen AZ en een dag later spelen PSV en Heerenveen tegen elkaar. Die duels zijn in handen <a href="https://sportnieuws.nl/voetbal/binnenland/scheidsrechters-fluiten-weekend-2-toppers-eredivisie/">van deze scheidsrechters.</a><br/><br/>Van de rest van de traditionele top 3 speelt Ajax zaterdagavond tegen Heracles Almelo en neemt Feyenoord het een dag later op tegen FC Groningen.<br/><br/><b>Buitenlands voetbal</b><br/>In het buitenland gaat het flink tekeer. In Engeland speelt de kersverse Tottenham-trainer José Mourinho zaterdag uit tegen West Ham United en staat er een heerlijke topper op het programma: Manchester City - Chelsea. Die spelen diezelfde dag om 18.30 uur tegen elkaar.<br/><br/>Ook in Italië is het zaterdag vuurwerk! Juventus neemt het uit op tegen Champions League-debutant Atalanta, terwijl Internazionale in Turijn tegen Torino moet. De echte topper is daar echter AC Milan, dat in San Siro tegen Napoli balt.<br/><br/>Wie in Spanje naar Messi en Frenkie wil kijken, moet 's middags de tv aanzetten. Dan reist Barcelona af naar Leganés om aan kop te blijven in La Liga (begint om 13.00 uur). Even later neemt directe concurrent Real Madrid het thuis op tegen de verrassing van dit seizoen: Real Sociedad.<br/><br/>De wedstrijden zijn allemaal op <a href="https://www.ziggosport.nl/">Ziggo Sport</a> te bekijken.</p>
    </article>
  </body>
</html>