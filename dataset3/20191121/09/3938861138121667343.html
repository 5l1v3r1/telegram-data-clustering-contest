<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_ukrayina-proti-rosiyi-scho-obgovoryat-na-pershih-sluhannyah-u-gaazi/939150"/>
    <meta property="og:site_name" content="Gazeta.ua"/>
    <meta property="article:published_time" content="2019-11-21T09:59:00+00:00"/>
    <meta property="og:title" content="Україна проти Росії: що обговорять на перших слуханнях у Гаазі"/>
    <meta property="og:description" content="21 листопада в Гаазі відбудуться перші процесуальні слухання Морського трибуналу у справі про порушення імунітету трьох українських кораблів і 24 членів їх екіпажів за Конвенцією ООН з морського права. Київ сподівається на оперативний розгляд справи. Про це заявила заступниця міністра ..."/>
  </head>
  <body>
    <article>
      <h1>Україна проти Росії: що обговорять на перших слуханнях у Гаазі</h1>
      <address><time datetime="2019-11-21T09:59:00+00:00">21 Nov 2019, 09:59</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939150_w_300.jpg?v=0"/>
        <figcaption>Україна сподівається, що суд в Гаазі оперативно розгляне "морську справу". Фото: fakty.com.ua</figcaption>
      </figure>
      <p>21 листопада в Гаазі відбудуться перші процесуальні слухання Морського трибуналу у справі про порушення імунітету трьох українських кораблів і 24 членів їх екіпажів за Конвенцією ООН з морського права. Київ сподівається на оперативний розгляд справи.</p>
      <p>Про це заявила заступниця міністра закордонних справ <b>Олена Зеркаль</b> в Гаазі, повідомляє <a href="https://www.ukrinform.ru/rubric-polytics/2822286-ukraina-nadeetsa-cto-sud-v-gaage-operativno-rassmotrit-morskoe-delo.html">Укрінформ</a>.</p>
      <p>"Україна відстоює позицію необхідності якнайшвидшого розгляду справи по суті, не дивлячись на те, що предметом справи є одне просте запитання - кричуще порушення Росією фундаментального принципу міжнародного звичаєвого і морського права - абсолютного імунітету військових судів і членів їх екіпажів", - зазначила Зеркаль.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_zerkal-zayavila-pro-vidstavku-cherez-politichnu-sistemu-zelenskogo/939007"/>
      </related>
      <p>За її словами, на слуханнях будуть обговорювати тимчасові рамки розгляду справи, питання транспарентності, тобто публічного доступу до матеріалів справи, будуть затверджуватися процесуальні документи, зокрема регламент Арбітражного трибуналу.</p>
      <p>"Хоча Росія намагається довести, що вона мала право захопити іноземні військово-морські судна і їх екіпажі, незважаючи на їх абсолютний імунітет, який передбачає заборону їх захоплення, утримання і здійснення проти них будь-якої іноземної юрисдикції. Ми сподіваємося на мудрість і професіоналізм членів Арбітражного трибуналу, а також на оперативний розгляд справи по суті", - зазначила заступниця глави МЗС.</p>
      <blockquote>За словами Олени Зеркаль, якщо<a href="https://gazeta.ua/articles/politics/_mayemo-dokazovu-bazu-schob-sud-oon-viznav-finansuvannya-terorizmu-rosiyeyu-zerkal/939033"> Росія програє</a> в суді ООН, то її на міжнародному рівні визнають країною, яка фінансувала тероризм.</blockquote>
    </article>
  </body>
</html>