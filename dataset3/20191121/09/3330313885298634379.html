<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904584/veel-ajax-spelers-op-jaarlijkse-ranglijst-espn-ten-hag-bij-beste-managers.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-21T09:31:00+00:00"/>
    <meta property="og:title" content="Ajax heeft groot aandeel in jaarlijkse ranglijst ESPN: zes spelers én Ten Hag"/>
    <meta property="og:description" content="ESPN heeft de jaarlijkse ranglijst met beste spelers en trainers ter wereld bekend gemaakt. Ajax staat er buitengewoon goed op en levert meerdere spelers af. Meest opvallende benoeming is die van coach Erik ten Hag, die naar plek drie stijgt wat betreft beste trainers. De lijst wordt tot stand gebracht door 'meer dan 40 experts van ESPN'. De grote verrassing van vorig jaar was volgens ESPN Ajax-coach Erik ten Hag. De trainer stond vorig jaar nog niet eens op de lijst met tien beste managers ter wereld, maar door de prestaties van Ajax in de Champions League, waarin het uiteindelijk pas in de halve finale werd uitgeschakeld door Tottenham Hotspur, maakt de Ajax-coach zijn opwachting in het prestigieuze rijtje. Ten Hag moet alleen Jürgen Klopp - die de Champions League won met Liverpool - en Pep Guardiola voor zich laten."/>
  </head>
  <body>
    <article>
      <h1>Ajax heeft groot aandeel in jaarlijkse ranglijst ESPN: zes spelers én Ten Hag</h1>
      <address>
        <time datetime="2019-11-21T09:31:00+00:00">21 Nov 2019, 09:31</time>
      </address>
      <p>
        <b>ESPN heeft de jaarlijkse ranglijst met beste spelers en trainers ter wereld bekend gemaakt. Ajax staat er buitengewoon goed op en levert meerdere spelers af. Meest opvallende benoeming is die van coach Erik ten Hag, die naar plek drie stijgt wat betreft beste trainers.</b>
      </p>
      <p>De lijst wordt tot stand gebracht door 'meer dan 40 experts van <i>ESPN</i>'. De grote verrassing van vorig jaar was volgens <a href="https://africa.espn.com/football/blog-espn-fc-united/story/3990866/espn-fc-100-liverpoolman-city-dominate-our-ranking-of-worlds-best-soccer-players"><i>ESPN</i></a> Ajax-coach Erik ten Hag. De trainer stond vorig jaar nog niet eens op de lijst met tien beste managers ter wereld, maar door de prestaties van Ajax in de Champions League, waarin het uiteindelijk pas in de halve finale werd uitgeschakeld door Tottenham Hotspur, maakt de Ajax-coach zijn opwachting in het prestigieuze rijtje. Ten Hag moet alleen Jürgen Klopp - die de Champions League won met Liverpool - en Pep Guardiola voor zich laten.</p>
      <p>Ten Hag wordt geprezen om zijn aanvallende voetbal met een buitengewoon jong team. Van dat team zijn meerdere spelers vertegenwoordigd. Zo staat Andre Onana op plek tien bij de keepers, Nicolás Tagliafico op tien bij de linksbacks, Donny van de Beek op plek drie wat betreft beste aanvallende middenvelders, David Neres op acht bij de linksbuiten-positie en Dusan Tadic op plek tien bij de aanvallers.</p>
      <p>Bij de centrale verdedigers gaat Virgil van Dijk aan kop. Hij werd onlangs nog verkozen tot Europees voetballer van het jaar en is nog steeds in de race voor de Ballon d'Or. Op plek drie staat Matthijs de Ligt, die Ajax vorig seizoen naar de halve finale van de Champions League leidde.</p>
      <figure>
        <iframe data-src="https://twitter.com/bart_sanders/status/1197428539416621056?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>