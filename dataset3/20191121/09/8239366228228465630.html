<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/u_lisi_na_yavorivshchyni_vyyavyly_zastarili_boieprypasy_331286.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-21T09:29:00+00:00"/>
    <meta property="og:title" content="У лісі на Яворівщині виявили застарілі боєприпаси"/>
    <meta property="og:description" content="Як повідомили Гал-інфо у прес-службі ДСНС Львівської області, 20 листопада у Яворівському районі знешкоджено застарілі боєприпаси виявлені в лісі."/>
  </head>
  <body>
    <article>
      <h1>У лісі на Яворівщині виявили застарілі боєприпаси</h1>
      <h2>Як повідомили Гал-інфо у прес-службі ДСНС Львівської області, 20 листопада у Яворівському районі знешкоджено застарілі боєприпаси виявлені в лісі.</h2>
      <address>
        <time datetime="2019-11-21T09:29:00+00:00">21 Nov 2019, 09:29</time>
      </address>
      <figure>
        <img src="https://galinfo.com.ua/media/gallery/intxt/d/s/dsns_znyshchenniaoyeprypasiv.jpg"/>
      </figure>
      <p>Фахівцями піротехнічної групи 2-го спеціального центру швидкого реагування ДСНС України вилучено та знищено встановленим порядком 6 артилерійських снарядів калібру 75 мм часів ІІ Світової війни. Боєприпаси були виявлені під час прогулянки в лісі поблизу с. Липовець Яворівського району.</p>
      <p>З початку року на Львівщині вже знищено 840 боєприпасів та 61 набій до стрілецької зброї.</p>
      <p>Головне управління ДСНС України у Львівській області застерігає мешканців області у жодному разі не чіпати підозрілі знахідки. Вони можуть вибухнути, що призведе до Вашого травмування. У разі виявлення боєприпасу чи іншого підозрілого предмету негайно телефонуйте до Служби порятунку за номером 101!</p>
    </article>
  </body>
</html>