<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159002_1020.html"/>
    <meta property="og:site_name" content="Novsport"/>
    <meta property="article:published_time" content="2019-11-21T09:40:00+00:00"/>
    <meta property="og:title" content="Андрей Желязков: Левски да търси халф, по-добър от Мариани"/>
    <meta property="og:description" content="Малко хора вярваха, че тимът на Хубчев ще има толкова спечелени точки от началото на сезона, заяви легендата"/>
  </head>
  <body>
    <article>
      <h1>Андрей Желязков: Левски да търси халф, по-добър от Мариани</h1>
      <address>
        <time datetime="2019-11-21T09:40:00+00:00">21 Nov 2019, 09:40</time>
      </address>
      <p><i>Бившият спортен дирек­тор на Левски Андрей Же­лязков даде интервю пред "Тема Спорт". В него той го­вори за думите на Павел Ко­лев за обединението на си­нята общност, за таланта на Станислав Иванов и игра­та под ръководството на Петър Хубчев.</i><br/><br/><b>Г-н Желязков, как виждате битката в първенството? Може ли Лудогорец отново да бъде обявен по-рано за шампион, след като Левски загуби гостуването си на Бо­тев Пловдив?</b><br/>- Няма как да се отпише Лев­ски за титлата. Видяхте, че в последния кръг Лудогорец за малко да се препъне в послед­ния Витоша Бистрица. Така че има много мачове до края на сезона. Предимството на разградчани може би е в натрупа­ното самочувствие в играчи­те от поредните шампионски титли. А и те освежават съ­става си всеки сезон с добри попълнения.<br/><b><br/>Преди дни изпълнителният директор на клуба Павел Ко­лев заяви, че единственото, което пречи на левскарите в момента, е, че не са обедине­ни. Как се справя ръководството до момента и съгла­сен ли сте с това твърдение?</b><br/>- Това съм го повтарял много пъти. Левскарите трябва да се обединят. Те са голямо се­мейство. Но сега са разделени и живеят в различни къщи. Но феновете определено си оби­чат отбора. За момента ръко­водството от финансова гле­дна точка се справя отлично, иначе Левски нямаше да е на това място, на което е в мо­мента. Но, ако искат да до­стигнат Лудогорец, и сините, и ЦСКА трябва да инвестират повече във футболисти.<br/><br/><b>В последно време се шуми много около Станислав Ива­нов. Грешка ли ще е, ако Лев­ски продаде таланта си сега в чужбина?</b><br/>- Не съм запознат какво е же­ланието на Станислав Иванов и клуба. Не знам дали ще е по-добре да бъде продаден в чуж­бина. Но момчето има футбол­ни качества. Може би с още ед­на-две подготовки с Петър Хубчев Станислав ще натрупа мускулатура и физическа издръ­жливост. Както се казва, да има повече сила в краката. На футбол няма какво да се учи вижда се ясно, че притежава голям потенциал и го показва постоянно. В последния мач срещу Ботев Пловдив нямаше много проблясъци, но в пре­дишните мачове видяхме на какво е способен. Има голямо израстване при него. Вкара ре­шаващи голове, направи също и важни асистенции. Наблюда­вах го и в мача на младежкия национален отбор срещу Пол­ша. Направи силен мач и добро­то футболно бъдеще е пред него.<br/><br/><b>Много се говори и за липса­та на човек в средата на те­рена, който да играе ролята на плеймейкър. От това ли има нужда в момента отбо­рът?</b><br/>-Да, трябва човек в средата на терена за Левски, който да гради играта. Може би като Давиде Мариани, но да е с класи над него. Това си проличава, ко­гато сините са притиснати и опонентът им играе по-твър­до. Тогава няма кой да разчупи и разруши играта на против­ника. Може би точно инвести­ция в топплеймейкър е необхо­дима на Левски. Липсата на такъв води до спад в играта на защитата и нападението.<br/><br/><b>Появи се информация, че Левски се интересува от Си­меон Славчев. Как ви се стру­ва подобен трансфер?</b><br/>- Не съм запознат за интерес на Левски към Симеон Славчев. Но, ако има предложение към този играч, смятам, че той ня­ма да помогне за това, което си говорихме току-що. Да, Славчев е комплексен играч и ще бъде от полза за Левски, ако се осъществи такъв трансфер.<br/><br/><b>Как ви се вижда Левски под ръководството на Петър Хубчев?</b><br/>- Обвиняват Петър Хубчев, че играе защитно, но това е съставът, с който разполага. Понякога трябва да побежда­ваш и по другия начин. Да, все­ки иска Левски да мачка на "Ге­рена", но в момента отборът върви. Малко бяха хората, кои­то вярваха, че сините ще имат толкова точки след из­миналите кръгове. Ходя на стадиона почти на всеки мач. Не мога да говоря от името на Хубчев, защото не съм в събле­калнята. Както казват хора­та, най-добре се вижда от пър­вия до десетия ред. В момента треньорът се справя добре с наличните   футболисти. Просто не трябва да се пра­вят толкова треньорски сме­ни, колкото бяха в последно време в Левски. Дори когато отборът вървеше, се извърш­ваха рокади. Не знам защо на­истина. Може би някой се е уплашил от това? Нали зна­ете, с няколко реда в една статия се внася смут, че има напрежение в съблекалнята на Левски и това става факт след известно време. Просто трябва да се гласува доверие на треньора. Да се остави да работи на спокойствие.<br/><br/><b>Според вас има ли лидери в Левски?</b><br/>- Не знам, не съм в съблекал­нята на отбора. Не искам да говоря с имена, но виждам, че в отбора има лидери. Същестува едно ядро от 4-5 фут­болисти, които са основата на тима.<br/><br/><b>На сините предстои двубой от 1/8-финалите за Купата на България срещу Черно море. Колко по-различен ще е този мач от срещите между два­та отбора в първенството?</b><br/>- Срещу Черно море Левски го очаква съвсем различен дву­бой. Както се казва, първен­ството е маратон, а тур­нирът за Купата на България е като състезание по висок скок. Имаш един мач, в който всичко се решава. Определено ни чака интересен двубой и не искам да давам прогноза. Лич­но на мен много ми харесва Илиан Илиев и играта на него­вите отбори. Дори когато беше във Верея, с всичките им проблеми проби до шестица­та. Но за мен предимството е на страната на Левски, ка­то знаем, че мачът ще бъде на "Герена".<br/><b><br/>България победи Чехия с 1:0 в последния мач в квали­фикациите за Европейското първенство през 2020 годи­на. Как ви се видя национал­ният отбор срещу чехите?</b><br/>- Не трябва да омаловажа­ваме победата над Чехия. Стига са говорили, че чехите са се класирали и са дошли в София, за да паднат. Това е злобно. Георги Дерменджиев подходи прагматично и спечели. Ма­чът можеше и да е в двете посоки. България можеше да открие резултата рано, ако пасът на Вандерсон беше стигнал до Ивелин Попов. Се­га за баражите може да бъ­дат използвани и играчи от младежкия национален отбор. В тези момчета има потен­циал. Наблюдавах победата над Полша с 3:0 и ми хареса представянето им. Обнадеж­ден съм. Виждаме сега, че на­чело на мъжкия отбор е по-спокоен човек като Георги Дерменджиев, а на младежи­те по-темпераментен като Александър Димитров. Харе­свам и двата типа, защото всеки човек е различен. Дано нещата да тръгнат в правил­ната посока.<br/><br/><b>Как ще коментирате и ре­шението на капитана Иве­лин Попов да се оттегли от националния отбор?</b><br/>- Решението на капитана да се оттегли е лично и явно Ивелин е преценил, че трябва да спре. Сега ще се насочи към клубния си отбор. Трябва да се уважава това. Той е на 32 го­дини и така е преценил.</p>
    </article>
  </body>
</html>