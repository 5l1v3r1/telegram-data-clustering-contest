<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pik.ua/news/url/patrulna-politsija-pochala-kontroljuvati-shvidkist-ruhu-na-novih-diljankah-dorig"/>
    <meta property="og:site_name" content="ПІК"/>
    <meta property="article:published_time" content="2019-11-21T09:00:00+00:00"/>
    <meta property="og:title" content="Патрульна поліція почала контролювати швидкість руху на нових ділянках доріг"/>
    <meta property="og:description" content="20 листопада додались ділянки, на яких патрульні фіксуватимуть швидкість руху приладом «Трукам» і відповідно притягуватимуть до адміністративної відповідальності за порушення швидкісного режиму."/>
  </head>
  <body>
    <article>
      <h1>Патрульна поліція почала контролювати швидкість руху на нових ділянках доріг</h1>
      <address>
        <time datetime="2019-11-21T09:00:00+00:00">21 Nov 2019, 09:00</time>
      </address>
      <p>Вчора, 20 листопада додались ділянки, на яких патрульні фіксуватимуть швидкість руху приладом «Трукам» і відповідно притягуватимуть до адміністративної відповідальності за порушення швидкісного режиму. Про це повідомляє Патрульна поліція Херсонщини.</p>
      <p>Так, у Херсоні інспектори контролюватимуть швидкість руху транспортних засобів на Бериславсьому шосе, на вулиці Нафтовиків, на вулиці Перекопській та на шосе В’ячеслава Чорновола. Також додався відрізок автодороги Р-57 Олешки – Гола Пристань – Скадовськ на 22 – 27 кілометрах (це фактично об’їзна дорога біля Голої Пристані).</p>
      <p>Всі ці ділянки доволі небезпечні й транспортні засоби рухаються там на значній швидкості, тож такими діями ми зможемо суттєво впливати на стан безпеки дорожнього руху та знизити рівень аварійності і травматизму. Адже третина всіх ДТП на території області стаються саме через не дотримання водіями безпечної швидкості. А лише за минулий місяць патрульні винесли 804 постанови за перевищення допустимої швидкості.</p>
      <p>Також співробітники відділу патрульної поліції в Автономній Республіці Крим і м. Севастополь крім відрізку автодороги Харків – Сімферополь – Алушта – Ялта тепер фіксуватимуть швидкість і на вулиці Центральній у Генічеську.</p>
      <p>Нагадаємо, що відповідно до Правил дорожнього руху безпечна швидкість руху в населених пунктах складає 50 км/год.</p>
      <p>За перевищення швидкості водіям загрожує адміністративна відповідальність за ст. 122 КУпАП:</p>
      <p>- ч. 1 ст. 122 КУпАП — перевищення встановлених обмежень швидкості руху транспортних засобів більше, як на 20 км/год — тягне за собою штраф у розмірі 255 гривень;<br/>- ч. 3 ст. 122 КУпАП — перевищення встановлених обмежень швидкості руху транспортних засобів більше, як на 50 км/год — тягне за собою накладення штрафу в розмірі 510 гривень.</p>
      <p>Незмінним залишається підхід до фіксації таких порушень:</p>
      <p>- на сайті та у соцмережах опубліковано карту, де позначені ділянки, на яких вимірюється швидкість;<br/>- на дорозі встановлені відповідні знаки, які попереджають про фото- та відеофіксацію порушень;<br/>- у місцях фіксації порушень стоїть службовий автомобіль з увімкненими синіми проблисковими маячками.</p>
      <related>
        <h4>Новини по темі</h4>
        <a href="https://pik.ua/news/url/hersonski-perevizniki-masovo-porushujut-pdr"/>
        <a href="https://pik.ua/news/url/u-tsentri-hersona-vden-gorila-inomarka"/>
        <a href="https://pik.ua/news/url/netverezij-hersonets-vjihav-u-elektrooporu-"/>
      </related>
    </article>
  </body>
</html>