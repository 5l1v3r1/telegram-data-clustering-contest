<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.crimesite.nl/invallen-op-woonwagenkamp-familie-r-in-lith/"/>
    <meta property="og:site_name" content="Crimesite"/>
    <meta property="article:published_time" content="2019-11-21T09:12:38+00:00"/>
    <meta property="og:title" content="Invallen op woonwagenkamp familie R. in Lith (UPDATE2)"/>
    <meta property="og:description" content="De politie doet vanaf donderdagmorgen groot onderzoek op het woonwagenkamp in Lith (N.-B.). Honderden ambtenaren van politie, justitie, Defensie en Belastingdienst kammen het kamp uit. De doorzoeking maakt deel uit van het onderzoek “Alfa” naar de familie rond Martien R. uit Oss, aldus de politie. Berghem Het woonwagenkamp aan de Maasstraat in Lith werd van […]"/>
  </head>
  <body>
    <article>
      <h1>Invallen op woonwagenkamp familie R. in Lith (UPDATE2)</h1>
      <address>
        <time datetime="2019-11-21T09:12:38+00:00">21 Nov 2019, 09:12</time>
      </address>
      <p>De politie doet vanaf donderdagmorgen groot onderzoek op het woonwagenkamp in Lith (N.-B.). Honderden ambtenaren van politie, justitie, Defensie en Belastingdienst kammen het kamp uit. De doorzoeking maakt deel uit van het onderzoek “Alfa” naar de familie rond Martien R. uit Oss, aldus de politie.</p>
      <h3>Berghem</h3>
      <p>Het woonwagenkamp aan de Maasstraat in Lith werd van af 05.30 afgesloten voor uitgebreid onderzoek. Vorige week is het woonwagenkamp aan de Hoogheuvelstraat in Oss waar Martien R. woont drie dagen lang afgesloten en doorzocht. Er vonden later nog doorzoekingen plaats in Berghem, Macharen en Oijen. In Berghem werden onder meer harddrugs en chemicaliën voor de productie van synthetische drugs gevonden</p>
      <p>Justitie zegt een grote criminele organisatie die in drugs handelde en geweld gebruikte op het oog te hebben en dat het onderzoek al geruime tijd loopt. Martien R. zou de leider zijn. Ook op andere locaties zijn donderdag doorzoekingen, onder meer in een woning in Oss en een chalet op een vakantiepark in Friesland.</p>
      <h3>Martin R.</h3>
      <p>Op het kamp in Oss zijn vorige week wapens en drugs <a href="https://www.crimesite.nl/flink-aantal-zware-wapens-gevonden-in-ondergrondse-ruimte-bij-woonwagenkamp/">gevonden</a>. Martien R. (48), zijn zoon Anton (26) en oudere broer Toon (55) <a href="https://www.crimesite.nl/crimineel-martien-r-opgepakt-bij-grote-politieactie-woonwagenkamp-oss/">zitten al vast</a>. Donderdag zijn geen aanhoudingen verricht maar volgens de politie zou dat nog wel kunnen gebeuren.</p>
      <p>Op het kamp in Lith wonen Martin R. en ook Koos R. komt van het kamp in Lith.</p>
    </article>
  </body>
</html>