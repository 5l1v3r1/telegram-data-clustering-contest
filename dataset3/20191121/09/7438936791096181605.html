<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Rakovnik-Integrace-casti-Rakovnicka-do-PID-604138"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-21T09:15:00+00:00"/>
    <meta property="og:title" content="Rakovník: Integrace části Rakovnicka do PID"/>
    <meta property="og:description" content="Od neděle 15. prosince 2019 bude spuštěna integrace I. etapy oblasti Rakovnicka, která zahrnuje autobusové linky na trase Praha – Stochov – Nové Strašecí – Rakovník, a také regionální linky v oblasti přibližně mezi městy Kladno, Beroun a Rakovník."/>
  </head>
  <body>
    <article>
      <h1>Rakovník: Integrace části Rakovnicka do PID</h1>
      <address>
        <time datetime="2019-11-21T09:15:00+00:00">21 Nov 2019, 09:15</time>
      </address>
      <p>
        <b>Od neděle 15. prosince 2019 bude spuštěna integrace I. etapy oblasti Rakovnicka, která zahrnuje autobusové linky na trase Praha – Stochov – Nové Strašecí – Rakovník, a také regionální linky v oblasti přibližně mezi městy Kladno, Beroun a Rakovník.</b>
      </p>
      <p>Na nových linkách bude platit pásmový a časový tarif PID s možností využití přestupních jízdenek, časových kuponů, a to jak v papírové tak i elektronické podobě, včetně možností nákupu jednorázového jízdného platební kartou u řidiče nebo pomocí mobilní aplikace PID Lítačka. Vedení linek se stane jednodušší, přehlednější a provoz bude hlídán koordinačním dispečinkem.</p>
      <p>Aktuální informace k připravované integraci veřejné dopravy v oblasti Rakovnicka a Kladenska od 15. 12. 2019 najdete <a href="https://pid.cz/integrace-rakovnicko-2019/?tab=1">ZDE</a>.</p>
      <p>Společně s organizací IDSK (Integrovaná doprava Středočeského kraje) připravuje ROPID (Regionální organizátor pražské integrované dopravy) vydání skládaného letáku ve formátu DL s jízdními řády a mapou linkového vedení. Tento leták bude pro dopravce a informování cestujících přímo v terénu k dispozici po dodání z tiskárny nejpozději v týdnu před termínem změny.</p>
      <p>Leták k integraci Rakovnicka s jízdními řády a mapou linkového vedení najdete již nyní v elektronické verzi <a href="https://www.mesto-rakovnik.cz/e_download.php?file=data/messages/obsah395_2.pdf&amp;original=ORGANIZA%C4%8CN%C3%8D%20%C5%98%C3%81D.pdf">ZDE</a>.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Rakovnik-Ve-meste-bude-jezdit-dalsi-socialni-automobil-599303"/>
        <a href="https://www.parlamentnilisty.cz/politika/obce-volicum/Rakovnik-Vyzkousejte-si-moderni-komunikaci-mesta-574987"/>
        <a href="https://www.parlamentnilisty.cz/arena/nazory-a-petice/Petice-za-zrizeni-stanice-pro-mereni-kvality-ovzdusi-v-Rakovniku-545884"/>
        <a href="https://www.parlamentnilisty.cz/arena/rozhovory/Starosta-Rakovnika-Neni-nic-co-bychom-pred-verejnosti-tajili-531333"/>
      </related>
    </article>
  </body>
</html>