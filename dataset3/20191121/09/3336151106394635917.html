<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/hdp-ve-iyi-partiden-sonra-kilicdaroglu-da-erken-secim-dedi-21111929.html"/>
    <meta property="og:site_name" content="OdaTV"/>
    <meta property="article:published_time" content="2019-11-21T09:28:00+00:00"/>
    <meta property="og:title" content="Kılıçdaroğlu Saray'a giden CHP'li için ne dedi"/>
    <meta property="og:description" content="FOX TV'de İsmail Küçükkaya'nın gündeme dair sorularını yanıtlayan Kılıçdaroğlu, HDP ve İYİ Parti gibi &quot;erken seçim&quot; vurgusu yaptı. Kılıçdaroğlu CHP'nin erken seçime hazır olduğunun altını çizdi."/>
  </head>
  <body>
    <article>
      <h1>Kılıçdaroğlu Saray'a giden CHP'li için ne dedi</h1>
      <h2>FOX TV'de İsmail Küçükkaya'nın gündeme dair sorularını yanıtlayan Kılıçdaroğlu, HDP ve İYİ Parti gibi "erken seçim" vurgusu yaptı. Kılıçdaroğlu CHP'nin erken seçime hazır olduğunun altını çizdi.</h2>
      <address>
        <time datetime="2019-11-21T09:28:00+00:00">21 Nov 2019, 09:28</time>
      </address>
      <p>CHP Genel Başkanı Kemal Kılıçdaroğlu, dikkat çeken açıklamalarda bulundu.</p>
      <p>FOX TV'de İsmail Küçükkaya'nın gündeme dair sorularını yanıtlayan Kılıçdaroğlu, Sözcü Gazetesi yazarı Rahmi Turan'ın <b>"Saray'a çıkan CHP'li" </b>yazısını değerlendirdi. </p>
      <p>Kılıçdaroğlu, <b>"Ben şaşırmadım efendim. Doğrudur..." </b>derken, şunları söyledi:</p>
      <p>
        <b>"CHP'yi nasıl dağıtırız diye çalışan ekipleri var. Arkadaşlarıma, partililere söyledim. Adamlar tutuldu, paralar verildi biz bunu gayet iyi biliyoruz. Akıl var mantık var, başka işin mi gücün mü yok. Erdoğan, CHP'yi dağıtmak için elinden geleni yapıyor. Devletin en kilit noktasındaki isimleri devreye soktuğunu biliyorum. Okuduğumda doğrudur dedim. İsim vermek istemiyorum."</b>
      </p>
      <p>
        <b>"ERKEN SEÇİM" DEDİ</b>
      </p>
      <p>Kılıçdaroğlu ayrıca, HDP ve İYİ Parti gibi<b> "erken seçim" </b>vurgusu da yaptı. Kılıçdaroğlu CHP'nin erken seçime hazır olduğunun altını çizdi.</p>
      <p>Küçükkaya'nın <b>"Erken seçime siz ne diyorsunuz"</b> sorusuna, Kılıçdaroğlu, <b>"Erken seçim olacakmış gibi çalışıyoruz. Erken seçim olması için bir kişinin karar vermesi gerekiyor. Erken seçim talebi gelirse, 'Hay hay' deriz. Erdoğan ve ekibi ülkeyi yönetemiyor. Milletin anası ağladı" </b>yanıtını verdi.</p>
      <p>Kılıçdaroğlu <b>"İstiyorlarsa yarın sabah getirsinler biz seçime onay veririz"</b> diye de ekledi.</p>
      <p>
        <b>Kemal Kılıçdaroğlu'nun konuşmasından satırbaşları şu şekilde:</b>
      </p>
      <p>Erdoğan ve ekibi ülkeyi yönetemiyor. İnsanlar isyanda. Erdoğan çıkıp şunu diyebilir: 'Madem istiyorsunuz. Erken seçim olabilir'. Yani onun psikolojisine bağlı. Biz zaten her an seçim olacakmış gibi hazırız. </p>
      <p>İşin özünde yatan nokta, Erdoğan ve ekibi Türkiye’yi yönetemiyorlar. Yönetemediğini o da görüyor aslında. Sade vatandaş da görüyor. Milletin anası ağladı, perişan vaziyette.</p>
      <p>Seçimin ne zaman olacağı konusunda tahminde bulunmakta zorlanıyorum. Erdoğan'ın sağlıklı bir ruh hali yok. Böyle bir ortamda ne zaman seçim olur bilmiyoruz.</p>
      <p>İstiyorlarsa yarın sabah getirsinler biz seçime onay veririz.</p>
      <p>
        <b>ÇÖZÜM ÖNERİSİ</b>
      </p>
      <p>Parlamenter sisteme dönmek gerek. Bütün siyasi partiler, sivil toplum örgütleri bir araya gelecek. Bir anayasa değişikliği getireceğiz. Herkesin onay vereceği bir demokratik anayasa yaparız. Bu bizim için son derece önemlidir.</p>
      <p>
        <b>GÖREVDEN ALINAN BELEDİYE BAŞKANLARI</b>
      </p>
      <p>Seçime giriyorum ve kazanıyorum. 1 gün sonra vali yazı yazıyor. Baştan gelseniz seçime giremezsin deseniz. HDP de başka birini aday gösterir.</p>
      <p>Bu demokrasi mi? Siz demokrasiyi katlediyorsunuz, çözüm arıyorsunuz. Demokrasinin D'si bu süreçte yoktur. Yeni aday çıkaralım diyorlar. Halkın oyuyla gelen bir kişinin yerine yukarıdan başkasının getirlmesi oyları yok saymaktır. HDP diyor ki 'madem tekrar seçime gidelim. Yeni bir kişi gelsin' Bu doğru bir tavır tabii ki.</p>
      <p>Demokratik sistemi kim istiyorsa bir araya gelmeleri doğanın gereği. Demokratik parlamenter sistem istiyoruz. Bağımsız yargı, yasamanın gerekeni yapması ve bir kişinin tahakkümünden kurtulmasıdır. Bizim yaptığımız ittifakı Erdoğan bozmak istiyor. </p>
      <p>
        <b>"KADIN KARDEŞLERİMİZE SAYGI GÖSTERMEK BİZİM GÖREVİMİZ"</b>
      </p>
      <p>Bütün bu sorunlar çözülmüşken bazı provokatörler ortaya çıkmaya başladı. Hiç gereksiz, caddede yürüyor, başı açık bir kadın başörtülü bir kadına yumruk atıp vurmaya çalışıyor. Neden? Hangi gerekçeyle? Onun için dedim, üzülmeyin ve moralinizi bozmayın.</p>
      <p>Kadın kardeşlerimize saygı göstermek bizim görevimiz. Onların sorunlarına çözüm bulmak için ekonomik sorunları, işsizlik sorunları olabilir. Bunlara çözüm üretmek benim boynumun borcudur.</p>
      <p>
        <b>EYT TARTIŞMASI</b>
      </p>
      <p>Sorunu ne EYT’nin onu bilmiyorlar. Dertlerini bilmiyorlar. Beni işimden attılar bana iş vermiyorlar yaşlısın diyorlar. Devlete gidiyor aç kalacam diyor.  Sen daha gençsin emekli olamazsın diyorlar. Aile sigortasıyla çözülecek. İşsiz kaldığın dönemde sana 10 ay para veriyor. Aile sigortası devreye giriyor ve bütün aileye bakıyor. Daha fazla prim ediyorum daha fazla çalışıyorum ve emekli maaşım düşüyor.<br/>Bütçede para var. Kimin için harcayacağım önemli. Vatandaşa mı yoksa yandaşa mı?</p>
      <p>
        <b>SARAY'A ÇIKAN CHP'Lİ...</b>
      </p>
      <p>Ben şaşırmadım efendim. Doğrudur… Zaten CHP’yi nasıl dağıtırız, nasıl kendi içinde kavga çıkar diye çalışan ekipleri var. Defalarca söyledim. Arkadaşlarıma, partililere söyledim. Adamlar tutuldu paralar verildi biz bunları gayet iyi biliyoruz.Barış Pınarı Harekatı vardı o millet ittifakını nasıl dağıtırım onun hesabını yapıyor. Başka işin gücün mü yok? Erdoğan’ın CHP’yi dağıtmak için, CHP kendi içinde kavgalıdır devleti yönetemez diye bir algı yaratmak istiyor. Devletin en kilit noktalarında kişileri devreye soktuğunu biliyorum. İsim vermek istemiyorum ama herkes biliyor. Devleti bilen herkes anlar.</p>
      <p>Bu haber madem ki Türkiye’yi çalkaladı. Her konuda konuşma yapan Erdoğan niye bu konuda konuşmuyor. Yok öyle bir şey desin. Kimseyi davet etmedim, kimseyle bu konuyu hiç konuşmadım, diyemez mi? Niye demiyor? Buradan Erdoğan’a açık ve net soruyorum. Bu haber doğru mudur, yanlış mıdır kardeşim söyle. Her konuda konuşuyor. Ağzını açtığında lafları arka arkaya sıralıyor. Türkiye’nin medya ve siyaset dünyasını ilgilendiriyor. Herkes konuşuyor.</p>
      <p>
        <b>Odatv.com</b>
      </p>
      <figure>
        <a href="https://odatv.com/soyledigi-ismi-unutacagima-soz-verdim-21111912.html">
          <img src="https://odatv.com/images2/2019_11/2019_11_21/soyledigi-ismi-unutacagima-soz-verdim-21111912_m2.jpg"/>
        </a>
      </figure>
      <figure>
        <a href="https://odatv.com/senin-chp-genel-baskani-olman-gerekir-yardimci-olurum-20111934.html">
          <img src="https://odatv.com/images2/2019_11/2019_11_21/senin-chp-genel-baskani-olman-gerekir-yardimci-olurum-20111934_m2.jpg"/>
        </a>
      </figure>
      <figure>
        <a href="https://odatv.com/hdp-sine-i-millet-konusunda-kararini-verdi-20111930.html">
          <img src="https://odatv.com/images2/2019_11/2019_11_21/hdp-sine-i-millet-konusunda-kararini-verdi-20111930_m2(1).jpg"/>
        </a>
      </figure>
      <figure>
        <a href="https://odatv.com/bunu-soyleyen-iyi-parti-grup-baskanvekili-ak-parti-ile-koalisyon-yapariz--20111941.html">
          <img src="https://odatv.com/images2/2019_11/2019_11_21/bunu-soyleyen-iyi-parti-grup-baskanvekili-ak-parti-ile-koalisyon-yapariz--20111941_m2.jpg"/>
        </a>
      </figure>
      <figure>
        <a href="https://www.odakitap.com/umut-hep-var-kitabi-makbule-cengiz">
          <img src="https://odatv.com/images2/2018_12/2018_12_06/asdf72.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>26,445 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/chpnin-11i-ve-inonunun-meshur-ogudu-04111924.html"/>
        <a href="https://odatv.com/chpde-degisik-bir-seyler-oluyor-04101943.html"/>
        <a href="https://odatv.com/diyarbakirdaki-annelere-chpden-kritik-destek-artik-yeter-06091957.html"/>
        <a href="https://odatv.com/chpde-bayram-sonrasi-seferberlik-02081922.html"/>
        <a href="https://odatv.com/chpli-baskanin-fotografi-tepki-cekti-24071910.html"/>
        <a href="https://odatv.com/kilicdaroglu-ilk-kez-acikladi-15061911.html"/>
        <a href="https://odatv.com/chp-ilce-baskani-olduruldu-25041939.html"/>
        <a href="https://odatv.com/chp-sokaga-cikiyor-22041941.html"/>
        <a href="https://odatv.com/dunun-tarlaci-ve-imzacilari-16041958.html"/>
        <a href="https://odatv.com/tum-adaylarin-aciklanacagi-tarih-29011901.html"/>
        <a href="https://odatv.com/chpnin-chp-varken-baska-rakibe-ihtiyaci-yok-16111821.html"/>
        <a href="https://odatv.com/chpde-rantci-istemiyoruz-sesleri-13111830.html"/>
        <a href="https://odatv.com/chpden-secim-genelgesi-01101842.html"/>
        <a href="https://odatv.com/chpde-on-secim-olacak-mi-20091837.html"/>
        <a href="https://odatv.com/chpnin-oyu-hangi-partiye-gitti-02091837.html"/>
        <a href="https://odatv.com/chpli-eski-baskana-saldiri-27081828.html"/>
        <a href="https://odatv.com/iste-iyi-partide-olaylari-baslatan-konusmanin-goruntusu-24071821.html"/>
        <a href="https://odatv.com/iyi-partide-merkez-tartismasi-suruyor-10071850.html"/>
        <a href="https://odatv.com/chpde-adamci-olmayan-alti-okcular-da-var-10071853.html"/>
        <a href="https://odatv.com/bugun-cok-mutluyum-27061811.html"/>
      </related>
    </article>
  </body>
</html>