<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/prp/vento-poppa-emergenti-211119/"/>
    <meta property="og:site_name" content="Trend Online"/>
    <meta property="article:published_time" content="2019-11-21T09:22:00+00:00"/>
    <meta property="og:title" content="Vento in poppa per gli emergenti"/>
    <meta property="og:description" content="I mercati emergenti hanno segnato un mese positivo, con una crescita dell'1,8% in euro (+4,2% in dollari)."/>
  </head>
  <body>
    <article>
      <h1>Vento in poppa per gli emergenti</h1>
      <h2>I mercati emergenti hanno segnato un mese positivo, con una crescita dell'1,8% in euro (+4,2% in dollari).</h2>
      <address><time datetime="2019-11-21T09:22:00+00:00">21 Nov 2019, 09:22</time> by <a rel="author" href="https://www.trend-online.com/pierpaolo-molinengo/" target="_blank">Pierpaolo Molinengo</a></address>
      <p>Emil Wolter, Gestore del fondo Comgest Growth Emerging Markets di <a href="https://www.comgest.com/sites/it/">Comgest</a>, spiega che <b>i mercati emergenti hanno segnato un mese positivo, con una crescita dell'1,8% in euro (+4,2% in dollari)</b>. Nella regione prosegue il taglio dei tassi d'interesse, tra gli altri Paesi, in Turchia, Russia, Brasile, Cile e Indonesia. La maggior parte delle economie presenta output gap, dunque appaiono esigue le probabilità di una ripresa dell'attività economica con conseguente aumento dell'inflazione. Allo stesso tempo, diversi Paesi, soprattutto tra le economie sviluppate, si stanno muovendo in direzione di uno stimolo fiscale. L'indice PMI (Purchasing Managers' Index) suggerisce una ripresa dell'industria manifatturiera globale, mentre le scorte hanno toccato i minimi precedenti, come si è visto nel gennaio 2016. Ciò è positivo per i mercati emergenti e le rispettive valute nei confronti del dollaro. Questo vale anche per il settore IT che è cresciuto in previsione di una ripresa della domanda, in parte grazie al 5G ma anche per i recenti bassi livelli di spesa in conto capitale e la riduzione delle scorte. Gli Stati Uniti hanno inserito altre società cinesi attive nel settore dell’intelligenza artificiale alla 'Entity List', esacerbando ulteriormente le tensioni. Tra queste, Hangzhou Hikvision ha confermato che l'impatto sui ricavi e sulle operazioni commerciali sarà limitato, mentre ha accumulato scorte di chip sufficienti per guadagnare tempo al fine di adeguare la catena di approvvigionamento. <b>Le esportazioni verso gli Stati Uniti - dal 7-8% di un anno fa - oggi rappresentano il 5% delle entrate, su un totale delle esportazioni che rendono conto per il 28,5% delle entrate totali</b>. L'analisi di Comgest suggerisce che l'impatto massimo sugli utili non sarà superiore al 10%.</p>
      <footer>
        <a href="https://www.trend-online.com/prp/vento-poppa-emergenti-211119/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>