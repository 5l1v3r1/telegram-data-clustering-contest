<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/kryminal/473967-ciag-dalszy-afery-getback-cba-zatrzymalo-kolejne-3-osoby"/>
    <meta property="og:site_name" content="wPolityce.pl"/>
    <meta property="article:published_time" content="2019-11-21T09:34:46+00:00"/>
    <meta property="og:title" content="Ciąg dalszy afery GetBack! CBA zatrzymało kolejne trzy osoby w związku z nieprawidłowościami. &quot;Co najmniej 49 mln zł straty&quot;"/>
    <meta property="og:description" content="&quot;Do tej pory zarzuty w tym śledztwie nadzorowanym przez Prokuraturę Regionalną w Warszawie usłyszało już 56 osób&quot;."/>
  </head>
  <body>
    <article>
      <h1>Ciąg dalszy afery GetBack! CBA zatrzymało kolejne trzy osoby w związku z nieprawidłowościami. "Co najmniej 49 mln zł straty"</h1>
      <address><time datetime="2019-11-21T09:34:46+00:00">21 Nov 2019, 09:34</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Centralne Biuro Antykorupcyjne zatrzymało trzy kolejne osoby w związku ze śledztwem dotyczącym nieprawidłowości w spółce GetBack. Do tej pory zarzuty w tym śledztwie usłyszało już 56 osób. Nowi zatrzymani, to kolejny wątek śledztwa.</b>
      </p>
      <p>CZYTAJ RÓWNIEŻ: <a href="https://wpolityce.pl/polityka/467571-wypuscil-bankierow-a-teraz-bedzie-uczyl-odpowiedzialnosci">NASZ NEWS. Sędzia, który wypuścił z aresztu bankierów powiązanych z aferą GetBack, będzie prowadził konferencję o odpowiedzialności sędziów!</a></p>
      <p>Naczelnik wydziału komunikacji społecznej Biura Temistokles Brodowski powiedział w czwartek PAP, że zatrzymani przez funkcjonariuszy warszawskiej delegatury CBA, to b. członek zarządu GetBack SA oraz b. wiceprezes i prokurent jednego z Towarzystw Funduszy Inwestycyjnych.</p>
      <blockquote>Ustalenia agentów CBA wskazują, że reprezentując Trigon TFI SA w sierpniu 2017 r. wiceprezes i prokurent zawarli umowę ramową z członkiem zarządu GetBack</blockquote>
      <p>— wyjaśnił Brodowski w rozmowie z PAP. Wówczas zobowiązano się powierzyć GetBack na wyłączność obsługę portfeli wierzytelności nowo utworzonych funduszy sekurytyzacyjnych zarządzanych przez to towarzystwo - wynika z ustaleń śledczych.</p>
      <blockquote>Nowe fundusze nigdy nie powstały, a w wyniku podpisania umowy ramowej GetBack poniósł co najmniej 49 mln zł straty</blockquote>
      <p>— podał Brodowski.</p>
      <blockquote>Do tej pory zarzuty w tym śledztwie nadzorowanym przez Prokuraturę Regionalną w Warszawie usłyszało już 56 osób</blockquote>
      <p>— dodał.</p>
      <p>Zaznaczył, że zatrzymane przez CBA osoby trafią do tej prokuratury, gdzie mają im zostać postawione zarzuty.</p>
      <p>kb/PAP</p>
    </article>
  </body>
</html>