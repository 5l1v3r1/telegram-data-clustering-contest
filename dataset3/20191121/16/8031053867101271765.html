<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%bf-%cf%80%ce%b1%cf%84%cf%81%ce%b9%ce%ac%cf%81%cf%87%ce%b7%cf%82-%ce%b8%ce%b5%cf%8c%cf%86%ce%b9%ce%bb%ce%bf%cf%82-%ce%ba%ce%b1%ce%bb%ce%b5%ce%af-%cf%84%ce%bf%cf%85%cf%82-%cf%80%cf%81%ce%bf%ce%ba.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-21T16:56:55+00:00"/>
    <meta property="og:title" content="Ο Πατριάρχης Θεόφιλος καλεί τους Προκαθημένους στην Ιορδανία για την διατήρηση της Ενότητας"/>
    <meta property="og:description" content="Από την Μόσχα ο Πατριάρχης Ιεροσολύμων Θεόφιλος Γ ‘, απάντησε στις πιέσεις Φαναρίου και Ουάσινγκτον για αναγνώριση της νέας ουκρανικής εκκλησίας και πήγε ένα βήμα παραπέρα αφού κάλεσε τους αρχηγούς των Ορθοδόξων Χριστιανικών Εκκλησιών σε όλο τον κόσμο να συγκεντρωθούν στο Αμμάν για να συζητήσουν το πρόβλημα της διατήρησης της πανορθόδοξης ενότητας."/>
  </head>
  <body>
    <article>
      <h1>Ο Πατριάρχης Θεόφιλος καλεί τους Προκαθημένους στην Ιορδανία για την διατήρηση της Ενότητας</h1>
      <address>
        <time datetime="2019-11-21T16:56:55+00:00">21 Nov 2019, 16:56</time>
      </address>
      <p>
        <b>Από την Μόσχα ο Πατριάρχης Ιεροσολύμων Θεόφιλος Γ ‘, απάντησε στις πιέσεις Φαναρίου και Ουάσινγκτον για αναγνώριση της νέας ουκρανικής εκκλησίας και πήγε ένα βήμα παραπέρα αφού κάλεσε τους αρχηγούς των Ορθοδόξων Χριστιανικών Εκκλησιών σε όλο τον κόσμο να συγκεντρωθούν στο Αμμάν για να συζητήσουν το πρόβλημα της διατήρησης της πανορθόδοξης ενότητας.</b>
      </p>
      <p>«Χρησιμοποιούμε αυτή την ευκαιρία για να ανακοινώσουμε ότι ανοίγουμε τις πόρτες του σπιτιού μας στο Χασεμιτικό Βασίλειο της Ιορδανίας για να συγκαλέσουμε με αγάπη αδελφική συνάντηση για να καταθέσουμε ενώπιον της Εκκλησίας και του κόσμου την ενότητα της Ορθοδόξου Εκκλησίας και την ορθόδοξη πίστη μας», είπε ο Πατριάρχης Θεόφιλος σήμερα σε τελετή στη Μόσχα, όταν δέχθηκε βραβείο από το Ίδρυμα Ενότητας Ορθόδοξων Εθνών.</p>
      <p>Εξέφρασε επίσης «βαθιά ανησυχία για τις τρέχουσες δυσκολίες που σκιάζουν τη ζωή της Εκκλησίας και τις απειλές που αντιμετωπίζουμε εξαιτίας των θλιβερών μας διαιρέσεων».</p>
      <p>«Στεκόμαστε ενώπιον του Θεού και δεν έχουμε άλλο δρόμο παρά να καταβάλουμε κάθε προσπάθεια για να διατηρήσουμε την ενότητά μας», δήλωσε ο πατριάρχης.</p>
    </article>
  </body>
</html>