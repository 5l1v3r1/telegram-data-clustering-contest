<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/v-indiji-zatrimali-lzhepilota-lufthansa-50054964.html"/>
    <meta property="og:site_name" content="НВ"/>
    <meta property="article:published_time" content="2019-11-21T16:19:00+00:00"/>
    <meta property="og:title" content="Спіймай мене, якщо зможеш: в Індії затримали шахрая, який видавав себе за пілота Lufthansa"/>
    <meta property="og:description" content="У міжнародному аеропорту імені Індіри Ганді в Делі затримали чоловіка, який видавав себе за пілота авіакомпанії Lufthansa, щоб безкоштовної потрапити на борт літака."/>
  </head>
  <body>
    <article>
      <h1>Спіймай мене, якщо зможеш: в Індії затримали шахрая, який видавав себе за пілота Lufthansa</h1>
      <h2>У міжнародному аеропорту імені Індіри Ганді в Делі затримали чоловіка, який видавав себе за пілота авіакомпанії Lufthansa, щоб безкоштовної потрапити на борт літака.</h2>
      <address>
        <time datetime="2019-11-21T16:19:00+00:00">21 Nov 2019, 16:19</time>
      </address>
      <p>Як повідомляє <a href="https://edition.cnn.com/travel/article/india-fake-lufthansa-pilot-arrest/index.html">CNN</a>, 48-річний Раджан Махбубані був затриманий біля виходу на посадку на рейс авіакомпанії AirAsia з Делі в Калькутту. Його передали поліції Делі.</p>
      <p>У службі безпеки аеропорту заявили, що підозрілого чоловіка у формі командира повітряного судна помітив співробітник Lufthansa. Він і попередив службу безпеки аеропорту про нього.</p>
      <p>«Після затримання Махбубані розповів, що знімав відео на YouTube і TikTok про авіацію і отримав фальшивий пропуск Lufthansa в Таїланді», — сказав Санджай Бхатія, заступник комісара поліції аеропорту.</p>
      <p>Затриманий зізнався, що часто переодягався в уніформу пілота, щоб скористатися привілеями членів екіпажів під час огляду і паспортного контролю, а також зайняти місця підвищеного класу.</p>
      <p>Наразі чоловіка помістили під варту, він звинувачується в шахрайстві і видачі себе за іншу особу. Йому загрожує рік ув’язнення або штраф.</p>
      <p>Трюк Махбубані нагадує реальну історію серійного шахрая Френка Абігнейла, який видавав себе за льотчика, щоб безкоштовно подорожувати. Його біографія лягла в основу фільму <i>Спіймай мене, якщо зможеш</i> (2002), знятого режисером Стівеном Спілбергом.</p>
    </article>
  </body>
</html>