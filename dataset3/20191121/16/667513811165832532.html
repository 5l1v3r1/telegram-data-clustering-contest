<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.funx.nl/news/omg/44319-man-verdient-vanuit-gevangenis-1-miljoen-dollar-met-oplichten-vrouwen"/>
    <meta property="og:site_name" content="FunX"/>
    <meta property="article:published_time" content="2019-11-21T16:07:00+00:00"/>
    <meta property="og:title" content="Man verdient vanuit gevangenis 1 miljoen dollar met oplichten vrouwen"/>
    <meta property="og:description" content="Door:"/>
  </head>
  <body>
    <article>
      <h1>Man verdient vanuit gevangenis 1 miljoen dollar met oplichten vrouwen</h1>
      <address>
        <time datetime="2019-11-21T16:07:00+00:00">21 Nov 2019, 16:07</time>
      </address>
      <p>|</p>
      <p>Door:</p>
      <p>Daisy</p>
      <p>Een man die 24 jaar in een Nigeriaanse, streng beveiligde gevangenis zat gebruikte een netwerk van handlangers om een internationaal netwerp op te zetten waar hij 1 miljoen dollar mee verdiende, meldt <i><a href="https://edition.cnn.com/2019/11/20/africa/nigeria-inmate-prison-scam-trnd/index.html">CNN.</a></i></p>
      <p>Hope Olusegun Aroke werd vier jaar geleden veroordeeld voor fraude, economische en financiële misdaden in Nigeria en werd na zijn veroordeling gevangen genomen in een streng beveiligde gevangenis in Lagos. </p>
      <h3>verliefd en oplichten</h3>
      <p>Echt veel leerde hij niet van zijn gevangenisstraf: terwijl hij in de gevangenis zat, werkte hij samen met medeplichtigen waarmee hij vrouwen uit allerlei landen verliefd maakte en hen daarna oplichtte. Bij elkaar zou hij zo'n 1 miljoen dollar verdiend hebben hiermee. Volgens de autoriteiten had hij - tegen alle regels in natuurlijk - vanuit zijn cel toegang tot internet en een mobiele telefoon.</p>
      <figure>
        <iframe src="https://www.youtube.com/embed/iOLmQX5Snc0" width="640" height="360" data-service="Youtube" scrolling="no"/>
      </figure>
      <h3>gezellige uitstapjes</h3>
      <p>Daarnaast zou hij, terwijl hij eigenlijk behandeld had moeten worden in het ziekenhuis voor een onbekende ziekte, met zijn vrouw en kinderen in een hotel hebben gezeten tijdens zijn gevangenisschap. Ook zou hij toen gezellige uitstapjes hebben gehad. </p>
      <p><i>"De omstandigheden van zijn opname in het ziekenhuis en degene die hem hielpen bij zijn verplaatsing van het ziekenhuis naar hotels en andere sociale activiteiten worden al onderzocht", </i>aldus een woordvoerder. Verder kan de woordvoerder geen antwoord geven op de vraag hoe Aroke sociale dingen kon doen en als gevangene extra's kon krijgen en weet hij ook niet of gevangenismedewerkers hem wellicht hebben geholpen in ruil voor geld. </p>
      <h3>nepnaam</h3>
      <p>Om zijn geldtransacties uit te kunnen voeren, gebruikte Aroke een nepnaam - Akinwunmi Sorinmade - om twee rekeningen te openen. Hij kocht huizen in chique buurten en een paar luxe auto's op naam van zijn vrouw. </p>
      <p>De veroordeelde was ook in het bezit van de bankgegevens van zijn vrouw terwijl hij in de gevangenis zat, waardoor hij vrij geld over kon maken. </p>
      <h3>kuala lumpur</h3>
      <p>Aroke werd in 2012 gearresteerd vanwege internetfraude nadat hij terugkwam uit Maleisië. Hij vertelde in die tijd aan slachtoffers dat hij een student informatica was aan een universiteit in Kuala Lumpur maar eigenlijk was hij een van de belangrijkste oplichters in een groep internetfraudeurs die over twee continenten verspreid zijn. Hij werd veroordeeld tot drie jaar cel, maa dat hield hem dus niet tegen om gewoon verder te gaan... </p>
      <related>
        <h4>Gerelateerd nieuws</h4>
        <a href="https://www.funx.nl/news/up-2-date/44317-man-schiet-zwerfster-neer-die-vraagt-om-0-25-cent"/>
        <a href="https://www.funx.nl/news/omg/44314-mensen-smeken-om-een-serie-over-het-heftige-levensverhaal-van-deze-vrouw"/>
        <a href="https://www.funx.nl/news/funx/44316-chivv-exposet-zwarte-piet-je-wordt-ouder-en-beseft-dat-het-racistisch-is"/>
      </related>
    </article>
  </body>
</html>