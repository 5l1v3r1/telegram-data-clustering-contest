<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562666/kairos-ischyres-broches-kai-kataigides-i-prognwsi-toy-saki-arnaoytogloy-vid-chartes-"/>
    <meta property="og:site_name" content="NOOZ."/>
    <meta property="article:published_time" content="2019-11-21T16:22:00+00:00"/>
    <meta property="og:title" content="Καιρός: Ισχυρές βροχές και καταιγίδες- Η πρόγνωση του Σάκη Αρναούτογλου [vid] [χάρτες]"/>
    <meta property="og:description" content="Άνοιξαν οι ουρανοί στην Αττική το απόγευμα της Πέμπτης. Ισχυρή βροχόπτωση σε πολλά σημεία του λεκανοπεδίου προκάλεσε προβλήματα στους δρόμους."/>
  </head>
  <body>
    <article>
      <h1>Καιρός: Ισχυρές βροχές και καταιγίδες- Η πρόγνωση του Σάκη Αρναούτογλου [vid] [χάρτες]</h1>
      <address>
        <time datetime="2019-11-21T16:22:00+00:00">21 Nov 2019, 16:22</time>
      </address>
      <p>
        <b>Άνοιξαν οι ουρανοί στην Αττική το απόγευμα της Πέμπτης. Ισχυρή βροχόπτωση σε πολλά σημεία του λεκανοπεδίου προκάλεσε προβλήματα στους δρόμους.</b>
      </p>
      <hr/>
      <p>Τοπικά ισχυρές βροχές και καταιγίδες θα σημειωθούν την Παρασκευή στα ανατολικά ηπειρωτικά και στις Σποράδες, περιοχές όπου γρήγορα θα σταματήσουν, καθώς επίσης στην Κεντρική και Ανατολική Μακεδονία, στη Θράκη, στα νησιά του Βόρειου και Ανατολικού Αιγαίου, στα ανατολικά τμήματα των Κυκλάδων και της Κρήτης και στα Δωδεκάνησα.</p>
      <p>Παροδικές<b> χιονοπτώσεις </b>θα εκδηλωθούν στα βόρεια ορεινά πάνω από τα 1.600 μέτρα.</p>
      <p>Βαθμιαία στις Κυκλάδες και στην Κρήτη και από τις απογευματινές ώρες στα ανατολικά νησιωτικά τμήματα του Αιγαίου ο καιρός θα παρουσιάσει βελτίωση, ενώ στη βορειοανατολική χώρα τα φαινόμενα θα συνεχιστούν έως το βράδυ. Παράλληλα, σχετικά αυξημένες θα είναι οι συγκεντρώσεις σκόνης στην ατμόσφαιρα, δημιουργώντας κατά τόπους το φαινόμενο των λασποβροχών.</p>
      <p>Η <b>θερμοκρασία </b>θα κυμανθεί στη Δυτική Μακεδονία από 2 έως 13 βαθμούς, στη Βόρεια Ελλάδα από 7 έως 16, στην Ήπειρο από 8 έως 18 βαθμούς, στην Κεντρική Ελλάδα από 7 έως 20, στη Δυτική και Νότια Ελλάδα από 12 έως 19 βαθμούς, στα υπόλοιπα ηπειρωτικά από 8 έως 20 βαθμούς, στα νησιά του Ιονίου από 12 έως 19, και στα νησιά του Αιγαίου και στην Κρήτη από 12 έως 20 βαθμούς Κελσίου.</p>
      <p>Οι <b>άνεμοι </b>στο Αιγαίο θα πνέουν από νότιες διευθύνσεις με εντάσεις έως 5 μποφόρ, με εξαίρεση τα βορειότερα πελάγη και κυρίως το Θρακικό, όπου θα επικρατήσουν ανατολικοί βορειοανατολικοί άνεμοι εντάσεων 5 με 6 μποφόρ και το βράδυ τοπικά 7 μποφόρ, ενώ στο Νότιο Αιγαίο οι άνεμοι σταδιακά θα στραφούν σε δυτικούς μέτριους 5 μποφόρ. Στο Ιόνιο οι άνεμοι θα πνέουν βορειοδυτικοί ασθενείς έως σχεδόν μέτριοι, 3 με 4 μποφόρ και από τις απογευματινές ώρες ανατολικοί με ίδιες εντάσεις.</p>
      <p>Στην <b>Αττική </b>αναμένονται νεφώσεις με τοπικές βροχές και πιθανόν σποραδικές καταιγίδες, φαινόμενα που μέχρι το πρωί θα σταματήσουν. Οι άνεμοι θα πνέουν νότιοι μέτριοι και βαθμιαία δυτικοί βορειοδυτικοί με εντάσεις έως 4 μποφόρ. Η θερμοκρασία θα κυμανθεί στην πόλη της Αθήνας από 15 έως 20 βαθμούς.</p>
      <p>Στη <b>Θεσσαλονίκη </b>αναμένονται νεφώσεις με τοπικές βροχές κατά περιόδους. Οι άνεμοι θα πνέουν βορειοδυτικοί ασθενείς έως σχεδόν μέτριοι, 3 με 4 μποφόρ. Η θερμοκρασία στο κέντρο της πόλης θα κυμανθεί από 11 έως 15 βαθμούς.</p>
      <hr/>
      <figure>
        <img src="https://www.nooz.gr/Multimedia/2019/11/18c4f7c1-a0af-406f-ad2c-de7ce4bf75a5.jpg"/>
      </figure>
      <figure>
        <img src="https://www.nooz.gr/Multimedia/2019/11/f744a727-1b41-4b32-9127-79d0432bbadd.jpg"/>
      </figure>
      <hr/>
      <hr/>
      <p>
        <b>Η πρόγνωση του Σάκη Αρναούτογλου</b>
      </p>
      <figure>
        <iframe src="https://www.youtube.com/embed/ruXpFVRKBzE" width="640" height="360" data-service="Youtube" scrolling="no"/>
      </figure>
      <hr/>
      <hr/>
      <h3>Έκτακτο δελτίο επιδείνωσης καιρού</h3>
      <p>Νέο έκτακτο δελτίο επιδείνωσης του καιρού εξέδωσε η ΕΜΥ, προειδοποιώντας για ισχυρές βροχές και καταιγίδες που θα συνοδεύονται πρόσκαιρα από χαλαζοπτώσεις και ισχυρούς ανέμους και θα συνεχιστούν μέχρι την Παρασκευή.</p>
      <p>Συγκεκριμένα, σήμερα Πέμπτη θα επηρεαστούν κυρίως τα ανατολικά τμήματα της κεντρικής Μακεδονίας (περιοχή Χαλκιδικής), την ανατολική Μακεδονία, τη Θράκη, το βόρειο Αιγαίο και μέχρι το βράδυ τα νησιά του ανατολικού Αιγαίου.</p>
      <p>Το απόγευμα θα επηρεαστεί η Πελοπόννησος, η δυτική Κρήτη και μέχρι το βράδυ οι δυτικές Κυκλάδες, η ανατολική Στερεά (συμπεριλαμβανομένης της Αττικής) και τα νότια τμήματα της Εύβοιας.</p>
      <p>Τη νύχτα τα φαινόμενα σταδιακά θα εξασθενήσουν, αλλά την Παρασκευή τα φαινόμενα θα επηρεάσουν την ανατολική Κρήτη και τις ανατολικές Κυκλάδες. Μέχρι το μεσημέρι θα επηρεαστούν τα νησιά του ανατολικού Αιγαίου και τα Δωδεκάνησα και μέχρι αργά το απόγευμα τα ανατολικά τμήματα της κεντρικής Μακεδονίας (περιοχή Χαλκιδικής), την ανατολική Μακεδονία, τη Θράκη, τα νησιά του βόρειου Αιγαίου και πιθανώς πρόσκαιρα τις Σποράδες.</p>
      <figure>
        <img src="https://www.nooz.gr/Multimedia/2019/11/880914f1-2cd7-4a1d-8764-6ea7277910ec.jpg"/>
      </figure>
      <related>
        <a href="https://www.nooz.gr/greece/1562535/kairos-ektakto-deltio-me-ischyres-broches-kai-kataigides-i-prognwsi-toy-saki-arnaoytogloy-vid-"/>
        <a href="https://www.nooz.gr/greece/1562472/kairos-entoni-brochoptwsi-se-thessaloniki-dyo-gynaikes-apegklwbistikan-sti-chalkidiki-vid-"/>
        <a href="https://www.nooz.gr/greece/1562682/kairos-sfodri-kataigida-stin-attiki-anoixan-oi-oyranoi-ta-prwta-problimata-sto-lekanopedio-vids-"/>
      </related>
    </article>
  </body>
</html>