<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/advarer-om-glatte-veier-pa-ostlandet/71847160"/>
    <meta property="og:site_name" content="Dagbladet.no"/>
    <meta property="article:published_time" content="2019-11-21T16:58:35+00:00"/>
    <meta property="og:title" content="Advarer om glatte veier på Østlandet"/>
    <meta property="og:description" content="Etter flere utforkjøringer på E6 i Oppland advarer Innlandet politidistrikt om vanskelige kjøreforhold i distriktet."/>
  </head>
  <body>
    <article>
      <h1>Advarer om glatte veier på Østlandet</h1>
      <h2>Etter flere utforkjøringer på E6 i Oppland advarer Innlandet politidistrikt om vanskelige kjøreforhold i distriktet.</h2>
      <address><time datetime="2019-11-21T16:58:35+00:00">21 Nov 2019, 16:58</time> by <a rel="author">Frode Andresen</a></address>
      <p>Torsdag ettermiddag advarer Innlandet politidistrikt om glatte veier i distriktet etter flere utforkjøringer på E6 omkring Ringebu i Oppland.</p>
      <p>
        <b>- Torsdag ettermiddag har vi fått mange henvendelser om utfordrende kjøreforhold særlig på E6 ved Mjøsbrua og opp mot Lillehammer.</b>
      </p>
      <p>- Det er sendt ut brøytebiler som kjører i skytteltrafikk for å brøyte veiene. Det har snødd tett, og det rekker derfor å legge seg en del snø på veiene før brøytebilene kommer tilbake, sier trafikkoperatør i Vegtrafikksentralen, Trude Lindstad, til Dagbladet.</p>
      <h3>Advarer</h3>
      <p>Hun ber folk om å tilpasse seg forholdene.</p>
      <p>
        <b>- Hovedsakelig gjelder dette Vest-Oppland, deler av Hedmark og Ringsaker. I disse områdene har vi fått inn en del henvendelser i løpet av ettermiddagen.</b>
      </p>
      <p>Lindstad forteller også at det er fine kjøreforhold på hovedveinettet inn mot Oslo.</p>
      <h3>Flere ulykker</h3>
      <p>Allerede torsdag morgen advarte <a href="https://twitter.com/politiinnlandet/status/1197530030387146753">Innlandet politidistrikt</a> for første gang om glatte veier. Dette skjedde etter flere meldinger om viltpåkjørsler.</p>
      <p>I 12-tida ble en bilfører kjørt til sykehus etter å ha vært involvert i et sammenstøt med en semitrailer, <a href="https://twitter.com/politiinnlandet/status/1197478706928857088">ifølge politiet</a>.</p>
      <p>
        <b>Like før klokka 16 kjørte en trailer av veien på riksvei 15 vest for Otta sentrum. Politiet har ikke registrert personskade i forbindelse med ulykken.</b>
      </p>
      <p>I samme tidsperiode kjørte en lastebil i grøfta på E6 sør for Ringebu. Politiet har ikke registrert personskade i forbindelse med ulykken.</p>
    </article>
  </body>
</html>