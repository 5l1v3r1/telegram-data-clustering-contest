<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/komotini/komotini-kollise-leoforeio-me-mathites-se-plimmyrismeni-diavasi/"/>
    <meta property="og:site_name" content="ert.gr"/>
    <meta property="article:published_time" content="2019-11-21T16:09:49+00:00"/>
    <meta property="og:title" content="Κομοτηνή: «Κόλλησε» λεωφορείο με μαθητές σε πλημμυρισμένη διάβαση"/>
    <meta property="og:description" content="Στιγμές αγωνίας έζησαν οδηγός και μαθητές λεωφορείου που επέβαιναν σ΄αυτό. Όλα συνέβησαν όταν το λεωφορείο, στο δρόμο προς Γλυφάδα,  «κόλλησε» στα νερά λόγω βλάβης που προκλήθηκε κατά την προσπάθεια του οδηγού να περάσει από σημείο  όπου, λόγω της έντονης βροχόπτωσης,  τα νερά είχαν καλύψει  δρόμο. Το παρακείμενο κανάλι ήταν ήδη γεμάτο λόγω των αλυκών της περιοχής."/>
  </head>
  <body>
    <article>
      <h1>Κομοτηνή: «Κόλλησε» λεωφορείο με μαθητές σε πλημμυρισμένη διάβαση</h1>
      <address><time datetime="2019-11-21T16:09:49+00:00">21 Nov 2019, 16:09</time> by <a rel="author">Μαρία Νικολάου</a></address>
      <figure>
        <img src="https://www.ert.gr/wp-content/uploads/2019/11/unnamed-2-1.jpg"/>
        <figcaption>Φώτο: Στάθης Κουτσίδης</figcaption>
      </figure>
      <p>Στιγμές αγωνίας έζησαν οδηγός και μαθητές λεωφορείου που επέβαιναν σ΄αυτό. Όλα συνέβησαν όταν το λεωφορείο, στο δρόμο προς Γλυφάδα,  «κόλλησε» στα νερά λόγω βλάβης που προκλήθηκε κατά την προσπάθεια του οδηγού να περάσει από σημείο  όπου, λόγω της έντονης βροχόπτωσης,  τα νερά είχαν καλύψει  δρόμο. Το παρακείμενο κανάλι ήταν ήδη γεμάτο λόγω των αλυκών της περιοχής.</p>
      <p>Χρειάστηκε η συνδρομή τρακτέρ για να «ξεκολλήσει» το λεωφορείο και οι μαθητές να μεταφερθούν σε ασφαλές μέρος, ωστόσο, θα θυμούνται  καιρό την περιπέτεια που έζησαν.</p>
      <figure>
        <img src="https://www.ert.gr/wp-content/uploads/2019/11/IMG_20191121_153756.jpg"/>
      </figure>
      <p>Προβλήματα δημιουργήθηκαν στο Νέο Σιδηροχώρι και τα Παγούρια με τους δρόμους από τους οικισμούς: Κρανοβούνιο και Σιδηροχώρι να παραμένουν κλειστοί. Στη Ροδόπη όλες οι Ιρλανδικές διαβάσεις έχουν καλυφθεί από ορμητικούς χειμάρρους και είναι κλειστές. Ενώ χιλιάδες στρέμματα γης θυμίζουν λίμνες. Υπολογίζεται πως έπεσαν 70 mm</p>
      <p>Επιδείνωση του καιρού με βροχές και καταιγίδες προβλέπεται από τις νυχτερινές ώρες απόψε. Θα επηρεαστούν κυρίως ο Νομός Ξάνθης και τα Δυτικά τμήματα της Ροδόπης, Αμαξάδες, Κοπτερό, Ίασμος. Σε ετοιμότητα παραμένουν Πυροσβεστική Υπηρεσία, Πολιτική Προστασία και Αστυνομική Διεύθυνση, καλούν δε τους κατοίκους της περιοχής να αποφεύγουν τις άσκοπες μετακινήσεις. Ήδη το μεσημέρι στα Παγούρια Ροδόπης υπήρξε κινητοποίηση  για τον απεγκλωβισμό ατόμου από όχημα που παρέσυραν τα ορμητικά νερά στα Παγούρια της Ροδόπης, όταν απερίσκεπτα ο οδηγός θέλησε να περάσει από πλημμυρισμένη διάβαση.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/eidiseis/ellada/kinonia/gia-astato-kairo-me-topikes-kataigides-proeidopoioyn-oi-meteorologoi/"/>
        <a href="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/tainia-mikroy-mikoys-gia-tis-elleipseis-se-kathigites-apo-mathites-stin-palaiochora-video/"/>
        <a href="https://www.ert.gr/perifereiakoi-stathmoi/orestiada/orestiada-ekpaideytikoi-mathites-tha-timisoyn-tin-epeteio-toy-polytechneioy/"/>
        <a href="https://www.ert.gr/perifereiakoi-stathmoi/komotini/to-4o-gymnasio-komotinis-synergazetai-me-scholeia-allon-5-eyropaikon-choron/"/>
        <a href="https://www.ert.gr/eidiseis/diethni/kosmos/konstantinoypolipezoi-parasyrthikan-apo-leoforeio-epitethike-me-machairi-o-odigos-video/"/>
        <a href="https://www.ert.gr/perifereiakoi-stathmoi/iraklio/poreia-apo-mathites-sto-irakleio/"/>
      </related>
    </article>
  </body>
</html>