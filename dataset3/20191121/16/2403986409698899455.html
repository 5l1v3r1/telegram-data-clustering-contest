<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/tse_viyna_politikiv_a_ne_narodiv_stanislav_goruna_pro_viynu_ukrayini_z_rosiyeyu_n1237470"/>
    <meta property="og:site_name" content="24 Канал"/>
    <meta property="article:published_time" content="2019-11-21T16:47:00+00:00"/>
    <meta property="og:title" content="Це війна політиків, а не народів: Станіслав Горуна про війну України з Росією"/>
    <meta property="og:description" content="Переможець II Європейських ігор з карате львів'янин Станіслав Горуна поділився своєю думкою щодо війни між Україною та Росією. 30-річний спортсмен розповів про поїздку збірної України в Москву та спробував розірвати шаблони."/>
  </head>
  <body>
    <article>
      <h1>Це війна політиків, а не народів: Станіслав Горуна про війну України з Росією</h1>
      <address><time datetime="2019-11-21T16:47:00+00:00">21 Nov 2019, 16:47</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>Переможець II Європейських ігор з карате львів'янин Станіслав Горуна поділився своєю думкою щодо війни між Україною та Росією. 30-річний спортсмен розповів про поїздку збірної України в Москву та спробував розірвати шаблони.</b>
      </p>
      <p>В інтерв'ю <a href="https://ua.tribuna.com/tribuna/blogs/editors/2641134.html">ua.tribuna.com</a> Горуна прокоментував поїздку збірної України з карате до Росії. Він заявив, що російська аудиторія прихильно ставилася до українських спортсменів.</p>
      <blockquote>Читайте також: <a href="https://24tv.ua/sport/gvozdik_pro_viynu_z_rosiyeyu_prezidentu_potribna_bula_zavisa_shhob_grabuvati_nashu_krayinu_n1181881">Гвоздик про війну з Росією: Президенту потрібна була завіса, щоб грабувати нашу країну</a></blockquote>
      <aside>Щоб розірвати шаблони, скажу, що російська аудиторія більш ніж прихильна до української команди. Російські трибуни вболівали за всіх українських спортсменів. Це хороший показник.<br/><br/><br/>– сказав Горуна.<cite>З багатьма людьми там спілкувався. Ніхто жодного слова не сказав про політичну ситуацію, не намагався створити провокацію чи якісь закидони. Люди займаються своїми справами, і всі інформприводи, які переважно створюються штучно, людей мало хвилюють. Тому це був приємний сюрприз. Все було дуже привітно,</cite></aside>
      <p>За словами Горуни, він декілька років тому також їздив у Росію на змагання й на трибунах була аналогічна ситуація.</p>
      <p>"Але більшість моєї команди чекала іншого. Про це в Україні нам постійно казали: "Будьте обережні. Ні з ким не вступайте в політичні дискусії". Нас більше тут накрутили й напружили, ніж це насправді було там. Тому всі були в тонусі", – резюмував Станіслав.</p>
      <blockquote>До слова: <a href="https://24tv.ua/sport/vidmovlyayuchis_vid_horoshoyi_propozitsiyi_z_rosiyi_ti_mozhesh_zalishitisya_ni_z_chim__ugis_krastinsh_n1221497">Відмовляючись від хорошої пропозиції з Росії, ти можеш залишитися ні з чим, – Угіс Крастінш</a></blockquote>
      <p>Щодо війни між Україною та Росією Горуна сказав, що вона не на рівні націй чи народів, а між політиками.</p>
      <aside>Війна, яку ми зараз маємо, є суто політичною. На жаль, вона є. Це не війна між націями, народами, а війна політиків. Лідери держав мають ресурси і вплив, щоб цю війну підтримувати. Тому якби не воля Путіна, тільки Путіна, то війни між Україною та Росією не було б. Тому "Путін – х***о", якщо що,<cite>– сказав Станіслав.</cite></aside>
      <p><b>Що відомо про Горуну?</b> Українець – бронзовий призер чемпіонату Європи 2018 року в індивідуальній та командній категорії. Срібний призер чемпіонату Європи 2014 року, срібний призер чемпіонату Європи 2017 року в індивідуальній категорії та бронзовий призер в командному куміте.<br/><br/>Бронзовий призер чемпіонату світу 2014 року, триразовий переможець серії турнірів K1 PremierLeague (2013, 2014, 2017), шестиразовий чемпіон України з карате. Заслужений майстер спорту міжнародного класу. Капітан української національної збірної України з карате.</p>
    </article>
  </body>
</html>