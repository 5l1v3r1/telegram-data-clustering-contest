<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/tarkan-ve-sila-zirvede-1210156.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-21T16:20:00+00:00"/>
    <meta property="og:title" content="Tarkan ve Sıla zirvede"/>
    <meta property="og:description" content="Yılın Bileti oylamasında 2019'un en beğenilen performansları değerlendirildi. Tarkan ve Sıla, en beğenilen sanatçılar oldu."/>
  </head>
  <body>
    <article>
      <h1>Tarkan ve Sıla zirvede</h1>
      <h2>Yılın Bileti oylamasında 2019'un en beğenilen performansları değerlendirildi. Tarkan ve Sıla, en beğenilen sanatçılar oldu.</h2>
      <address>
        <time datetime="2019-11-21T16:20:00+00:00">21 Nov 2019, 16:20</time>
      </address>
      <p>Bu yıl beşincisi düzenlenen ve 24 ülkede aynı anda gerçekleşen "<b>Yılın Bileti</b>" oylamasında 2019'un en beğenilenleri kültür, sanat ve eğlence tutkunları tarafından seçildi. Ödüller, <b>UNIQ Box</b>'ta gerçekleşen ödül töreninde sahiplerini buldu. Ticketmaster'ın anket gerçekleştirdiği 24 ülke arasında Türkiye, oylamaya katılım sayısıyla birinci oldu. Oylamada 2019'un en beğenilen erkek sanatçısı<b> Harbiye Açıkhava Sahnesi</b>'ndeki gösterilerine bir yıl aradan sonra geri dönen <b>Tarkan </b>olurken, en beğenilen kadın sanatçısı ise kategorinin 2017 ve 2018 kazananı olan Sıla oldu.</p>
      <p>
        <b>İZLEYİCİLERİN BEKLEDİĞİ İSİMLER</b>
      </p>
      <p>Oylamaya katılan sanatseverler, bu yılın en beğenilenlerini seçerken 2020'de sahnede görmek istedikleri performansları da Biletix ile paylaştı. Hayranlarının hasret kaldığı Sezen Aksu, festival tutkunlarının hayallerini süsleyen <b>Tomorrowland</b>, son çıkan filmiyle tekrardan kendini özleten Metallica, 2019'da yaptığı dünya turuna Türkiye'yi dahil etmeyen Muse ve Türkiye izleyicisinin beklemekten vazgeçmediği Coldplay öne çıkan isimler oldu.</p>
      <p>
        <b>SAHNE SANATLARI KATEGORİSİNDE EN BEĞENİLENLER</b>
      </p>
      <p>En Beğenilen Müzikal: <b>Alice Müzikali</b><br/>En Beğenilen Tiyatro Oyunu: <b>Zengin Mutfağı</b><br/>En Beğenilen Stand-up/ Komedi Sanatçısı: <b>Kaan Sekban</b><br/>En Beğenilen Yabancı Sanatçı: <b>Evgeny Grinko</b><br/>En Beğenilen Festival: <b>Trakya Müzik Festivali - Erikli</b><br/>En Beğenilen Erkek Sanatçı: <b>Tarkan</b><br/>En Beğenilen Kadın Sanatçı: <b>Sıla</b><br/>En Beğenilen Mekanlar: İstanbul Büyükşehir Belediyesi Harbiye Cemil Topuzlu Açıkhava Sahnesi, Volkswagen Arena, Zorlu PSM<br/>2020'de İzleyicilerin Beklediği Etkinlikler: Sezen Aksu, Tomorrowland, Metallica, Coldplay, Muse</p>
      <p>
        <b>TICKETMASTER GLOBAL "YILIN BİLETİ" OYLAMASI SONUÇLARI</b>
      </p>
      <p>1.P!nk<br/>2.Metallica<br/>3.BTS</p>
    </article>
  </body>
</html>