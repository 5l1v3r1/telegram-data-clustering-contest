<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/politica/268274/liderul-psd-suceava-dan-ioan-cusnir-europeanul-klaus-iohannis-are-ca-singur-proiect-de-tara-desfiintarea-psd-partidul-care-a-negociat-si-semnat-aderarea-romaniei-la-structurile-europene-si-euro-atl"/>
    <meta property="og:site_name" content="NewsBucovina"/>
    <meta property="article:published_time" content="2019-11-21T16:48:13+00:00"/>
    <meta property="og:title" content="Liderul PSD Suceava, Dan Ioan Cușnir: Europeanul Klaus Iohannis are ca singur proiect de țară desființarea PSD, partidul care a negociat și semnat aderarea României la structurile europene și euro-atlantice. Nu vi se pare o fractură de logică, din șirul ideilor puține și fixe?"/>
    <meta property="og:description" content="Președintele organizației municipale PSD Suceava, Dan Ioan Cușnir, a declarat, joi, la Subiectul Zilei de la News Bucovina, că a constatat atitudini nesănătoase pentru democrație pe care le au cei din PNL și candidatul acestui partid la Președinția României, Klaus Iohannis. El a spus că cei din PNL Suceava anunță că vor ca la turul …"/>
  </head>
  <body>
    <article>
      <h1>Liderul PSD Suceava, Dan Ioan Cușnir: Europeanul Klaus Iohannis are ca singur proiect de țară desființarea PSD, partidul care a negociat și semnat aderarea României la structurile europene și euro-atlantice. Nu vi se pare o fractură de logică, din șirul ideilor puține și fixe?</h1>
      <address>
        <time datetime="2019-11-21T16:48:13+00:00">21 Nov 2019, 16:48</time>
      </address>
      <p>Președintele organizației municipale PSD Suceava, Dan Ioan Cușnir, a declarat, joi, la Subiectul Zilei de la News Bucovina, că a constatat atitudini nesănătoase pentru democrație pe care le au cei din PNL și candidatul acestui partid la Președinția României, Klaus Iohannis.</p>
      <figure>
        <img src="https://www.newsbucovina.ro/wp-content/uploads/2019/11/Screenshot-4-6.png"/>
      </figure>
      <p>El a spus că cei din PNL Suceava anunță că vor ca la turul al doilea al alegerilor prezidențiale Klaus Iohannis să câștige cu peste 70 la sută, dar le atrage atenția că un rezultat mare nu este democratic, nu este sănătos pentru democrație.</p>
      <p>Cușnir a spus că partidelor care au obținut scoruri mari în alegeri le-a luat Dumnezeu mințile.</p>
      <p>„Eu nu știu ce au acești oameni în cap dacă ei speră să obțină 70 la sută, trecând peste faptul că le-a mai luat Dumnezeu mințile că trecea Flutur cu racheta pe lângă Cătălin Nechifor în 2012 și au pierdut alegerile”, a spus Cușnir.</p>
      <p>El a mai arătat că le transmite liderilor suceveni USR, PMP și chiar ALDE că dacă le-a promis Gheorghe Flutur alianțe după alegeri să știe că Gheorghe Flutur, cu un scor electoral mare, niciodată nu a negociat.</p>
      <p>„Gheorghe Flutur a mimat negocierea și a fost cât de cât decent doar atunci când a avut un scor electoral la limită”, a spus Cușnir.</p>
      <p>El a amintit și de anul 2008 când Gheorghe Flutur a câștigat președinția CJ Suceava și cerea să fie dați afară „șobolanii roșii” din CJ Suceava.</p>
      <p>Cușnir a transmis un mesaj pentru primarii PSD sunați de Gheorghe Flutur care le-a promis marea cu sarea sau altora amenințări voalate că poate că au uitat că Gheorghe Flutur a fost echilibrat în împărțirea banilor CJ doar după alegerile parlamentare din 2016, iar în rest „post și rugăciune” și a împărțit banii în raportul PNL/PSD de 1 la 3 sau 1 la 5.</p>
      <p>„Același tip de om este și Iohannis”, a spus Cușnir care a apreciat că după ce acesta câștigat la limită în fața lui Victor Ponta în urmă cu cinci ai „a devenit arogant, sfidător, cu rânjet de hienă”.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FNewsBucovina%2Fvideos%2F510849749644698%2F&amp;show_text=&amp;width=640" width="640" height="360" data-service="Facebook" scrolling="no"/>
      </figure>
      <p>„Cum ar fi acest Iohannis dacă ar obține un scor mare? Față de Gheorghe Flutur care scotea șobolanii roșii în 2008, Iohannis o face acum în 2019. Omul politic Iohannis are un retard politic față de Gheorghe Flutur de 11 sau 15 ani. Ăsta este omul politic care vrea să redevină președintele României”, a spus liderul social-democrat.</p>
      <p>El a subliniat că singurul proiect de țară al lui Iohannis este distrugerea PSD.</p>
      <p>„Este un proiect periculos pentru că nu poți să ai democrație fără să ai competiție, fără partide politice”, a declarat Cușnir.</p>
      <p>El a subliniat că Klaus Iohannis vorbește de valorile europene și euro-atlantice PSD-ului care a negociat aderarea României la structurile NATO și la structurile UE.</p>
      <p>„Europeanul Iohannis vrea să distrugă partidul care a semnat și a negociat aderarea României la structurile europene. Nu vi se pare o fractură de logică ce face parte din șirul ideilor puține și fixe?”,s-a întrebat Cușnir. (T.B.)</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/politica/268318/ce-il-recomanda-pe-klaus-iohannis-pentru-un-nou-mandat-de-presedinte"/>
        <a href="https://www.newsbucovina.ro/politica/268245/viceprimarul-sucevei-marian-andronache-participa-la-congresul-ppe-de-la-zagreb-in-calitate-de-delegat-pe-langa-alegerea-noii-conduceri-ppe-sunt-abordate-probleme-cruciale-in-care-europa-ar-trebui-sa"/>
        <a href="https://www.newsbucovina.ro/politica/268201/dan-ioan-cusnir-crede-ca-este-panica-in-primaria-suceava-dupa-anuntul-lui-vasile-rimbu-ca-va-redeveni-cetatean-al-sucevei-ar-fi-un-bun-candidat-pentru-suceava-asa-cum-a-schimbat-mentalitatea-si-fata"/>
      </related>
    </article>
  </body>
</html>