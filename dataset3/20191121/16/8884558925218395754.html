<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/slovenija/zvecer-bodo-padavine-na-zahodu-slabele-zjutraj-pov"/>
    <meta property="og:site_name" content="Primorske novice"/>
    <meta property="article:published_time" content="2019-11-21T16:24:41+00:00"/>
    <meta property="og:title" content="Zvečer bodo padavine na zahodu slabele, zjutraj povečini suho"/>
    <meta property="og:description" content="Zvečer bodo padavine na zahodu slabele, zjutraj bo tam povečini suho. Ponekod v vzhodnih krajih bo jutro megleno. Najnižje jutranje temperature bodo od 2 do 8, ob morju okoli 10 stopinj Celzija, je zapisano na spletnih straneh Agencije RS za okolje."/>
  </head>
  <body>
    <article>
      <h1>Zvečer bodo padavine na zahodu slabele, zjutraj povečini suho</h1>
      <address><time datetime="2019-11-21T16:24:41+00:00">21 Nov 2019, 16:24</time> by <a rel="author">STA</a></address>
      <p>
        <b>Zvečer bodo padavine na zahodu slabele, zjutraj bo tam povečini suho. Ponekod v vzhodnih krajih bo jutro megleno. Najnižje jutranje temperature bodo od 2 do 8, ob morju okoli 10 stopinj Celzija, je zapisano na spletnih straneh Agencije RS za okolje.</b>
      </p>
      <figure>
        <img src="https://static.primorske.si/foto/highres/gnweb/720745_piran2.jpg"/>
        <figcaption>Foto: Maja Pertič Gombač</figcaption>
      </figure>
      <p><b>LJUBLJANA</b> &gt; V petek bo pretežno oblačno. Popoldne se bodo padavine na zahodu znova nekoliko okrepile in širile nad osrednjo Slovenijo. Na vzhodu bo večinoma suho. Ob morju bo popoldne pihal šibak jugo. Najvišje dnevne temperature bodo od 9 do 13, ob morju 15, v Gornjesavski dolini okoli 6 stopinj Celzija.</p>
      <p>Obeti: V soboto bo ponekod na vzhodu občasno sijalo sonce, drugod pa bo pretežno oblačno. V zahodni in osrednji Sloveniji bodo občasno padavine, deloma plohe, več bo v Posočju. Ob morju bo pihal zmeren jugo. Do nedelje zjutraj bodo padavine povsod ponehale. V višjih legah in na Primorskem se bo razjasnilo, drugod bo dolgotrajna megla ali nizka oblačnost.</p>
      <p>Vremenska slika: Naši kraji so na prehodu iz območja nizkega zračnega tlaka, ki se zadržuje nad Atlantikom in zahodno Evropo, ter močnim anticiklonom s središčem nad Rusijo. Z jugozahodnimi vetrovi k nam priteka vlažen in razmeroma topel zrak.</p>
      <p>Napoved za sosednje pokrajine: V petek se bodo ob Jadranu in v Furlaniji-Julijski krajini pojavljale krajevne plohe, drugod pa bo povečini suho vreme.</p>
    </article>
  </body>
</html>