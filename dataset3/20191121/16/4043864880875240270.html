<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/21/7232671/"/>
    <meta property="og:site_name" content="Українська правда"/>
    <meta property="article:published_time" content="2019-11-21T16:53:23+00:00"/>
    <meta property="og:title" content="&quot;Слуга народу&quot; віддала бухгалтерію та юрпослуги на аутсорс"/>
    <meta property="og:description" content="Голова партії “Слуга народу” Олександр Корнієнко повідомив, що наразі партія використовує послуги волонтерів, а для ведення бухгалтерії та юридичного супроводу залучають виконавців на умовах аутсорсу."/>
  </head>
  <body>
    <article>
      <h1>"Слуга народу" віддала бухгалтерію та юрпослуги на аутсорс</h1>
      <address>
        <time datetime="2019-11-21T16:53:23+00:00">21 Nov 2019, 16:53</time>
      </address>
      <p>Голова партії "Слуга народу" Олександр Корнієнко повідомив, що наразі партія використовує послуги волонтерів, а для ведення бухгалтерії та юридичного супроводу залучають виконавців на умовах аутсорсу.</p>
      <p><b>Джерело:</b> коментар Корнієнка для УП</p>
      <p><b>Пряма мова</b> Корнієнка: "Ще з президентської кампанії ми спирались на волонтерську участь і співпрацювали з громадськими організаціями, які вирішили підтримувати нашу партію, зокрема "Команда Зе", головою якої я був.</p>
      <p>Цей підхід зберігся і на парламентських виборах. А донедавна основна діяльність була якраз виборча і поствиборча (навчання у Трускавці, оплати за організацію якого, до речі, відображені).</p>
      <p>Найближчим часом ми плануємо переходити з волонтеріату на оплачувану діяльність у зв'язку з розвитком партії, відкритті офісів по всій країні та партійного хабу в Києві.</p>
      <p>Щодо основних сервісних функцій – бухгалтерія і юридичне обслуговування – то ми віддали свого часу ці послуги на аутсорс, про що є у звіті".</p>
      <p><b>Що передувало: </b>Комітет виборців України повідомив, що партія "Слуга народу", згідно з фінансовим звітом за III квартал, <a href="https://www.pravda.com.ua/news/2019/11/21/7232597/">не наймала на роботу</a> жодної особи та не витрачала кошти на заробітну плату.</p>
      <footer>Українська правда</footer>
      <related>
        <a href="https://www.pravda.com.ua/news/2019/11/21/7232667/"/>
        <a href="https://www.pravda.com.ua/news/2019/11/21/7232645/"/>
        <a href="https://www.pravda.com.ua/news/2019/11/21/7232634/"/>
      </related>
    </article>
  </body>
</html>