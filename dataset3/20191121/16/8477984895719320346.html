<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bhaskar.com/sports/cricket/news/indian-squad-for-the-t20i-and-odi-series-against-west-indies-announced-01692345.html"/>
    <meta property="og:site_name" content="Dainik Bhaskar"/>
    <meta property="article:published_time" content="2019-11-21T16:02:03+00:00"/>
    <meta property="og:title" content="वेस्टइंडीज सीरीज / टी-20 और वनडे सीरीज के लिए भारतीय टीम का ऐलान, शमी-भुवनेश्वर की टी-20 स्क्वॉड में वापसी"/>
    <meta property="og:description" content="तेज गेंदबाज भवनेश्वर कुमार और स्पिनर कुलदीप यादव की वापसी हुई तीन टी-20 मैचों की सीरीज 6 दिसंबर से और तीन वनडे मैचों की सीरीज 15 दिसंबर से शुरू होगी | IND Vs WI: Indian squad for the T20I and ODI series against West Indies announced"/>
  </head>
  <body>
    <article>
      <h1>वेस्टइंडीज सीरीज / टी-20 और वनडे सीरीज के लिए भारतीय टीम का ऐलान, शमी-भुवनेश्वर की टी-20 स्क्वॉड में वापसी</h1>
      <address><time datetime="2019-11-21T16:02:03+00:00">21 Nov 2019, 16:02</time> by <a rel="author">Dainik Bhaskar</a></address>
      <figure>
        <img src="https://i10.dainikbhaskar.com/thumbnails/730x548/web2images/www.bhaskar.com/2019/11/21/0521_team11111111.png"/>
        <figcaption>बांग्लादेश के खिलाफ टी-20 से विराम लेने वाले कप्तान विराट कोहली की वापसी हुई।</figcaption>
      </figure>
      <ul>
        <li>तेज गेंदबाज भवनेश्वर कुमार और स्पिनर कुलदीप यादव की वापसी हुई</li>
        <li>तीन टी-20 मैचों की सीरीज 6 दिसंबर से और तीन वनडे मैचों की सीरीज 15 दिसंबर से शुरू होगी</li>
      </ul>
      <h3>Dainik Bhaskar</h3>
      <p>Nov 21, 2019, 09:32 PM IST</p>
      <p><b>मुंबई.</b> भारतीय क्रिकेट कंट्रोल बोर्ड (बीसीसीआई) ने वेस्टइंडीज के खिलाफ आगामी टी-20 और वनडे सीरीज के लिए भारतीय टीम का ऐलान गुरुवार को कर दिया। बांग्लादेश के खिलाफ तीन मैचों की टी-20 सीरीज से विराम लेने वाले विराट कोहली ने टीम में वापसी की है। भुवनेश्वर कुमार और कुलदीप यादव को वापस लाया गया है। मुंबई के युवा हरफनमौला शिवम दुबे को वनडे टीम में भी स्थान दिया गया है।</p>
      <p>दोनों ही सीरीज में विराट कोहली कप्तान, रोहित शर्मा उपकप्तान और ऋषभ पंत विकेटकीपर होंगे। तेज गेंदबाज खलील अहमद और हरफनमौला क्रुणाल पंड्या टी-20 टीम में स्थान नहीं बना सके। दोनों बांग्लादेश के खिलाफ टी-20 में शामिल किए गए थे। तीन टी-20 मैचों की सीरीज 6 दिसंबर से शुरू होगी और तीन वनडे मैचों की सीरीज 15 दिसंबर से शुरू होगी। </p>
      <p><b>वनडे टीम-</b> विराट कोहली (कप्तान), रोहित शर्मा (उपकप्तान), शिखर धवन, केएल राहुल, श्रेयस अय्यर, मनीष पांडे, ऋषभ पंत, शिवम दुबे, केदार जाधव, रविंद्र जडेजा, युजवेंद्र चहल, कुलदीप यादव, दीपक चाहर, मोहम्मद शमी और भुवनेश्वर कुमार</p>
      <p><b>टी-20 टीम-</b> विराट कोहली (कप्तान), रोहित शर्मा (उपकप्तान), शिखर धवन, केएल राहुल, श्रेयस अय्यर, मनीष पांडे, ऋषभ पंत, शिवम दुबे, वॉशिंगटन सुंदर, रविंद्र जडेजा, युजवेंद्र चहल, कुलदीप यादव, दीपक चाहर, मोहम्मद शमी और भुवनेश्वर कुमार</p>
      <p><b>टी-20 मैचों का कार्यक्रम:</b><br/>पहला टी-20 मैच: 6 दिसंबर, मुंबई<br/>दूसरा टी-20 मैच: 8 दिसंबर, तिरुवनंतपुरम<br/>तीसरा टी-20 मैच: 11 दिसंबर, हैदराबाद</p>
      <p><b>वनडे सीरीज का कार्यक्रम:-</b><br/>पहला वनडे: 15 दिसंबर, चेन्नई<br/>दूसरा वनडे: 18 दिसंबर, विशाखापट्टनम<br/>तीसरा वनडे: 22 दिसंबर, कटक</p>
      <figure>
        <img src="https://visuals.dbnewshub.com/bhaskar/cms-assets/news/images/2019-08/Rashifal_strip2.png"/>
      </figure>
    </article>
  </body>
</html>