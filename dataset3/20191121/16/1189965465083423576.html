<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/260139/ipa-epnikse-ta-tria-paidia-tis-giati-zileye-paradextike-tin-enoxi-tis"/>
    <meta property="og:site_name" content="LiFO"/>
    <meta property="article:published_time" content="2019-11-21T16:23:00+00:00"/>
    <meta property="og:title" content="ΗΠΑ: Έπνιξε τα τρία παιδιά της γιατί ζήλευε - Παραδέχτηκε την ενοχή της"/>
    <meta property="og:description" content="Την ενοχή της για τη δολοφονία των τριών παιδιών της παραδέχθηκε μία 27χρονη μητέρα στις ΗΠΑ"/>
  </head>
  <body>
    <article>
      <h1>ΗΠΑ: Έπνιξε τα τρία παιδιά της γιατί ζήλευε - Παραδέχτηκε την ενοχή της</h1>
      <h2>Την ενοχή της για τη δολοφονία των τριών παιδιών της παραδέχθηκε μία 27χρονη μητέρα στις ΗΠΑ</h2>
      <address><time datetime="2019-11-21T16:23:00+00:00">21 Nov 2019, 16:23</time> by <a rel="author">NEWSROOM</a></address>
      <p>
        <b>Την ενοχή της για τη δολοφονία των τριών γιων της παραδέχθηκε μία 27χρονη μητέρα από το <a href="https://www.lifo.gr/tags/%CE%9F%CF%87%CE%AC%CE%B9%CE%BF">Οχάιο </a>των ΗΠΑ, γλυτώνοντας την θανατική ποινή, σύμφωνα με αναφορές.</b>
      </p>
      <p>Η 27χρονη Brittany Pilkington, ήταν προγραμματισμένο να δικαστεί στις αρχές του 2020, ωστόσο δήλωσε ένοχη για ακούσια ανθρωποκτονία και τις δολοφονίες των παιδιών της, που έπνιξε σε τρεις διαφορετικές στιγμές. Ο μόλις τριών μηνών γιος της Pilkington, Noe, βρέθηκε νεκρός τον Αύγουστο του 2015 στο διαμέρισμα του ζευγαριού στο Οχάιο σύμφωνα με δημοσιεύματα. Μήνες νωρίτερα, τον Απρίλιο του 2015, ο 4χρονος γιος της, Gavin, σκοτώθηκε ενώ ο Niall, βρέφος ακόμη, πέθανε τον Ιούλιο του 2014.</p>
      <p>Σύμφωνα με τον WSYX, η Pilkington ομολόγησε ότι σκότωσε τα παιδιά την ημέρα που ο Νώε βρέθηκε νεκρός. Είπε στους ανακριτές ότι έπνιξε τους γιους της επειδή ζήλευε την προσοχή που είχαν από τον σύζυγό της – πατέρα των παιδιών και πρώην φίλο της μητέρας της, σύμφωνα με το WITI. Στο δικαστήριο, οι εισαγγελείς είπαν ότι η 27χρονη ήταν επίσης θυμωμένη καθώς ο σύζυγός της δεν έδινε την απαιτούμενη προσοχή στην κόρη τους.</p>
      <p>Η Pilkington αρχικά ισχυρίστηκε ότι δεν ήταν ένοχη για τους φόνους. Η αστυνομία δεν της χρέωσε ποτέ τους θανάτους των πρώτων δύο παιδιών της, λόγω έλλειψης αποδεικτικών στοιχείων ότι είχε διαπραχθεί ένα έγκλημα. Σύμφωνα με τους όρους του συμβιβασμού, η Pilkington καταδικάστηκε σε επτά χρόνια φυλάκισης για την ακούσια δολοφονία και σε 30 χρόνια για τις δύο κατηγορίες φόνων.</p>
      <figure>
        <iframe data-src="https://twitter.com/tomwsyx6/status/1196873312313520128?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ο εισαγγελέας της κομητείας του Logan, Eric Stewart, ανέφερε ότι η συμφωνία βοήθησε «να φέρουμε δικαιοσύνη και κλείσιμο σε αυτήν την τραγική υπόθεση και να προστατεύσουμε την κοινότητα από την εναγόμενη». Η Pilkington, που υπέστη δηλητηρίαση από μόλυβδο ως παιδί, κακοποιήθηκε σεξουαλικά και σωματικά για χρόνια, σύμφωνα με τον Kort Gatterdam, έναν από τους δικηγόρους της. «Δυστυχώς, είναι ασφαλέστερη να ζει μια καλύτερη ζωή στη φυλακή παρά έξω», δήλωσε ο Gatterdam, καλώντας την πελάτισσά του «ανεπανόρθωτα κατεστραμμένη».</p>
      <p>Σε δήλωση που διαβάστηκε από τον δικηγόρο της, η Pilkington δήλωσε ότι «αγαπά και νοσταλγεί όλα της τα παιδιά, και θρηνεί γι αυτά καθημερινά».</p>
      <p>Με πληροφορίες από PEOPLE</p>
    </article>
  </body>
</html>