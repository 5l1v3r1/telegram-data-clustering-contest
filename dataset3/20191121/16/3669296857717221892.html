<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/yer-taksim-sevmek-icin-kolunu-uzatti-kanlar-icerisinde-yerde-kaldi"/>
    <meta property="og:site_name" content="CNN Türk"/>
    <meta property="article:published_time" content="2019-11-21T16:08:22+00:00"/>
    <meta property="og:title" content="Yer: Taksim! Sevmek için kolunu uzattı, kanlar içerisinde yerde kaldı"/>
    <meta property="og:description" content="İstanbul Taksim Meydanı’nda bir sokak köpeği,..."/>
  </head>
  <body>
    <article>
      <h1>Yer: Taksim! Sevmek için kolunu uzattı, kanlar içerisinde yerde kaldı</h1>
      <h2>İstanbul Taksim Meydanı’nda bir sokak köpeği, kendisini sevmek isteyen kadını kolundan ısırdı. İlk müdahalesi sağlık ekipleri tarafından olay yerinde yapılan kadın, ambulansla hastaneye kaldırıldı.</h2>
      <address><time datetime="2019-11-21T16:08:22+00:00">21 Nov 2019, 16:08</time> by <a rel="author">İHA</a></address>
      <p>Olay, saat 16.45 sıralarında <a href="https://www.cnnturk.com/haberleri/istanbul">İstanbul</a> <a href="https://www.cnnturk.com/haberleri/beyoglu">Beyoğlu</a> <a href="https://www.cnnturk.com/haberleri/taksim-meydani">Taksim Meydanı</a>’nda meydana geldi. İddiaya göre, daha öncede birçok kez yerli ve yabancı turisti ısırdığı iddia edilen köpeği sevimli bulan Sibel Akbayrak isimli bir kişi köpeği sevmek istedi. Bu sırada <a href="https://www.cnnturk.com/haberleri/kopek">köpek</a> Sibel Akbayrak’ın kolunu ısırdı. Kolundan kanlar akan kadın şoka girerek çevredekilerden yardım istedi. İhbar üzerine olay yerine 112 <a href="https://www.cnnturk.com/haberleri/saglik">Sağlık</a> ve polis ekibi sevk edildi. Olay yerine gelen sağlık ekipleri kolu kanlar içerisinde kalan Akbayrak’a ilk müdahaleyi olay yerinde yaptı. Daha sonra kolu bir sargı beziyle sarılan yaralı kadın, ambulansla Şişli Hamidiye Etfal <a href="https://www.cnnturk.com/haberleri/egitim">Eğitim</a> ve Araştırma Hastanesine kaldırıldı. Köpeğin durumdan haberi olmayan bazı turistlerin saldırgan köpeğin fotoğrafını çekmeye çalışması görenleri hayrete düşürdü. Beyoğlu Belediyesi Veteriner İşleri Müdürlüğü ekipleri, köpeği uyuşturucu iğne kullanarak bayıltarak gözetim altına aldı. Bu sırada çevrede toplanan hayvanseverler ise yetkililere tepki göstererek, zorluk çıkarttı. Olay yerinde bulunan polis ekipleri, vatandaşları sakinleştirirken, bayıltılan köpek ise daha sonra veterinerler tarafından araca koyularak barınağa götürüldü.</p>
      <related>
        <h4>ilgili haberler</h4>
        <a href="https://www.cnnturk.com/turkiye/asker-konvoyunda-dehset-sacan-silahli-magandalara-gozalti"/>
        <a href="https://www.cnnturk.com/video/turkiye/cocuklarda-akran-zorbaligi"/>
        <a href="https://www.cnnturk.com/video/turkiye/asker-ugurlamasinda-trafigi-birbirine-kattilar"/>
      </related>
    </article>
  </body>
</html>