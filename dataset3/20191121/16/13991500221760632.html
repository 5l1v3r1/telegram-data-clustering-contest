<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dynamomania.com/news/501901-sekretar-kdk-uaf-poskolku-diskriminacionnoe-povedenie-bolelschikov-dinamo-bylo-povtornym-vybrana-bolee-zhestkaya-sankciya"/>
    <meta property="og:site_name" content="Dynamomania.com"/>
    <meta property="article:published_time" content="2019-11-21T16:56:00+00:00"/>
    <meta property="og:title" content="Секретарь КДК УАФ: &quot;Поскольку дискриминационное поведение болельщиков &quot;Динамо&quot; было повторным, выбрана более жесткая санкция&quot;"/>
    <meta property="og:description" content="Секретар КДК УАФ Ігор Грищенко в коментарі Максиму Опанасюку і Богдану Мушті пояснив причину суворого покарання для Динамо за дії вболівальників у харківському поєдинку УПЛ проти Шахтаря:"/>
  </head>
  <body>
    <article>
      <h1>Секретарь КДК УАФ: "Поскольку дискриминационное поведение болельщиков "Динамо" было повторным, выбрана более жесткая санкция"</h1>
      <address>
        <time datetime="2019-11-21T16:56:00+00:00">21 Nov 2019, 16:56</time>
      </address>
      <p>Секретар КДК УАФ Ігор Грищенко в коментарі Максиму Опанасюку і Богдану Мушті пояснив причину суворого покарання для Динамо за дії вболівальників у харківському поєдинку УПЛ проти Шахтаря:</p>
      <p>"Динамо покарано матчем без глядачів і грошовим штрафом у розмірі 500 тисяч гривень. Ми брали до уваги повторність. У 2017 році була акція фанатів Динамо “100% білий” (взагалі-то акція ультрас Динамо називалася “Біла шиза”, а “100% білий – банер, який вивісили фанати прим. ред), яка була розцінена нами як дискримінаційна. Відповідальність за неї передбачена тією ж нормою правил – грошовий штраф і один матч без глядачів. Відповідно до існуючих правил і оскільки дана поведінка вболівальників киян була повторною, обрана жорстокіша санкція.</p>
      <p>Чому Шахтар за подібну поведінку вболівальників у харківському матчі з Айнтрахтом отримав штраф 10 тисяч євро, закриття одного сектору і зобов’язання вивісити банер з гаслом проти расизму? Це запитання до наших колег з УЄФА.</p>
      <p>Дискваліфікація не розповсюджується на найближчий домашній матч Динамо з Маріуполем, адже клуб має офіційно отримати рішення і мати право на його оскарження", - сказав Грищенко.</p>
      <p>Щодо Тайсона, який показав показав непристойний жест і удар м’ячем у бік трибун:<br/><br/>"Для нас основними доказами були офіційні рапорти з матчу. Ми ознайомилися з відео, які поширювалися в мережі інтернет, побачили реакцію футболістів Динамо і звернули увагу на дії арбітра. Це все в комплексі дало нам комфортну впевненість у нашому рішенні. Ми давали оцінку.</p>
      <p>В рамках цього епізоду Тайсон отримав червону картку за свій жест. Ми отримали лист від FIFPro з проханням анулювати червону картку бразильця. Звернувши увагу на звернення FIFPro і розголос у світі, на резонанс. Ми врахували ці обставини і одноголосно прийняли рішення, що Тайсон має отримати покарання, і він його отримав у вигляді одного матчу. Думаю, що рішення достатньо зважене і справедливе", - додав Грищенко.</p>
      <footer>Источник: <a href="https://footballhub.com.ua/">Сайт FootballHub</a></footer>
    </article>
  </body>
</html>