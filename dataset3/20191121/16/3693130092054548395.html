<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/sila-icin-aranan-hastane-ankara-da-bulundu-1210147.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-21T16:07:00+00:00"/>
    <meta property="og:title" content="Sıla için aranan hastane Ankara'da bulundu"/>
    <meta property="og:description" content="Afyonkarahisar Devlet Hastanesi Yoğun Bakım Ünitesi'nde tedavi gören ve beyninde kist ve tümör olduğu belirtilen 11 yaşındaki Sıla Toptaş, bugün ambulans helikopter ile Bilkent Şehir Hastanesine gönderildi."/>
  </head>
  <body>
    <article>
      <h1>Sıla için aranan hastane Ankara'da bulundu</h1>
      <h2>Afyonkarahisar Devlet Hastanesi Yoğun Bakım Ünitesi'nde tedavi gören ve beyninde kist ve tümör olduğu belirtilen 11 yaşındaki Sıla Toptaş, bugün ambulans helikopter ile Bilkent Şehir Hastanesine gönderildi.</h2>
      <address>
        <time datetime="2019-11-21T16:07:00+00:00">21 Nov 2019, 16:07</time>
      </address>
      <p><b>Afyonkarahisar'ın Sandıklı ilçesinde</b> 1 yaşında başlayan hastalığı nedeniyle <b>11 yıldır tedavi görmek için babasıyla birlikte hastane hastane dolaşan Sıla Toptaş'a</b> yardım eli Afyonkarahisar AK Parti Afyonkarahisar Milletvekili İbrahim Yurdunuseven'den uzandı.</p>
      <figure>
        <img src="https://images.bursadabugun.com/editor/haber/21112019/aw861662-02-5dd6a84cd746a.jpg"/>
      </figure>
      <p>18 aydır Afyonkarahisar Sağlık Bilimleri Üniversitesi Tıp Fakültesi Hastanesi Beyin Cerrahi Servisi'nde tedavi gören küçük Toptaş, <b>yarım kalan tedavisini Bilkent Şehir Hastanesi'nde sürdürecek</b>. AK Parti Afyonkarahisar Milletvekili Av. İbrahim Yurdunuseven Sıla'nın babası Mustafa Toptaş ile görüşerek küçük Sıla'nın sağlık durumu hakkında bilgiler aldı. <b>Sağlık Bakanlığı yetkilileri ile temasa geçen Milletvekili Yurdunuseven</b>, Ankara'da Çocuk Göğüs Yoğun Bakım Ünitesi bulunan Bilkent Şehir Hastanesinde küçük Sıla'nın tedavisinin yapılabileceğinin bilgisini aldı. Milletvekili Yurdunuseven müjdeli haberi küçük Sıla'nın babasına ileterek, küçük Toptaş'ın Bilkent Şehir Hastanesi'ne gönderilmesini sağladı.</p>
      <p><b>Baba Mustafa Toptaş</b>, yaptığı açıklamada, kızının beyninde kist ve tümör olduğu yönünde doktorların teşhisleri sonrasında tedavi için farklı doktorlara gittiğini ancak tedavi sürecinden sonuç alamadıklarını ifade ederek;<br/>"18 aydır kızım yoğun bakımlarda sürünüyordu. Yaşadığımız sıkıntılardan haberdar olan AK Parti Afyonkarahisar Milletvekili İbrahim Yurdunuseven 'in desteğiyle kızım Ankara'ya sevk edildi. Bize destek veren herkesten Allah razı olsun" dedi.</p>
    </article>
  </body>
</html>