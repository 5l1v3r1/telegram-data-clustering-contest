<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/kultur/coldplay-bekymret-for-klimaet---dropper-verdensturn/71847052"/>
    <meta property="og:site_name" content="Dagbladet.no"/>
    <meta property="article:published_time" content="2019-11-21T16:24:38+00:00"/>
    <meta property="og:title" content="Coldplay bekymret for klimaet - dropper verdensturné"/>
    <meta property="og:description" content="Det britiske bandet Coldplay har bestemt seg for å ikke reise på verdensturné med sitt nye album. Årsaken er klimabekymring."/>
  </head>
  <body>
    <article>
      <h1>Coldplay bekymret for klimaet - dropper verdensturné</h1>
      <h2>Det britiske bandet Coldplay har bestemt seg for å ikke reise på verdensturné med sitt nye album. Årsaken er klimabekymring.</h2>
      <address><time datetime="2019-11-21T16:24:38+00:00">21 Nov 2019, 16:24</time> by <a rel="author">NTB I</a></address>
      <p>Frontfigur og vokalist i bandet, Chris Martin, sier i et intervju med <a href="https://www.bbc.co.uk/news/entertainment-arts-50490700">BBC</a> at bandet vil bruke et år eller to på å finne ut hvordan de kan turnere på en bærekraftig måte og ha en positiv innvirkning på klimaet.</p>
      <p>- Vår neste turné vil bli den beste mulige klimamessige versjonen av en turné. Vi vil være skuffet om den ikke blir karbonnøytral, sier han.</p>
      <p>- Det vanskeligste blir flydelen. Men vår drøm er for eksempel å holde konserter der det ikke brukes plast, og at strømmen som brukes er fra solenergi, fortsetter Martin.</p>
      <p>Coldplays nye album «Everyday Life» lanseres fredag.</p>
    </article>
  </body>
</html>