<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/zmieni-sie-organizacja-ruchu-pod-wiaduktem-na-ul-diamentowej/"/>
    <meta property="og:site_name" content="lublin112.pl"/>
    <meta property="article:published_time" content="2019-11-21T16:20:00+00:00"/>
    <meta property="og:title" content="Zmieni się organizacja ruchu pod wiaduktem na ul. Diamentowej"/>
    <meta property="og:description" content="Kolejne tygodnie utrudnień w ruchu czekają kierowców na ul. Diamentowej w Lublinie. Od piątku zmieni się organizacja ruchu, jednak na razie nie na lepsze. Wciąż wyłączona z użytkowania będzie jedna jezdnia."/>
  </head>
  <body>
    <article>
      <h1>Zmieni się organizacja ruchu pod wiaduktem na ul. Diamentowej</h1>
      <address>
        <time datetime="2019-11-21T16:20:00+00:00">21 Nov 2019, 16:20</time>
      </address>
      <p>
        <b>Kolejne tygodnie utrudnień w ruchu czekają kierowców na ul. Diamentowej w Lublinie. Od piątku zmieni się organizacja ruchu, jednak na razie nie na lepsze. Wciąż wyłączona z użytkowania będzie jedna jezdnia.</b>
      </p>
      <p>W piątek 22 listopada po raz kolejny zostaną wprowadzone zmiany w organizacji ruchu na ul. Diamentowej w Lublinie. Chodzi o odcinek pod wiaduktem kolejowym. Trwają tam prace związane z jego przebudową, prowadzone w ramach modernizacji linii kolejowej Lublin – Warszawa.</p>
      <p>Obecnie wyłączona z ruchu jest jezdnia prowadząca w kierunku ul. Jana Pawła II. Kierowcy w obu kierunkach poruszają się drugą stroną ulicy, mając do dyspozycji tylko po jednym pasie ruchu.</p>
      <p>W piątek od godziny 12 sytuacja ulegnie zmianie, gdyż ruch zostanie przeniesiony na jezdnię prowadzącą w stronę ul. Krochmalnej, zaś jezdnia w kierunku ul. Zemborzyckiej będzie wyłączona z użytkowania. Jak informuje wykonawca prac, taka organizacja ruchu ma obowiązywać przez około 3 tygodnie, prawie do połowy grudnia.</p>
      <p>(fot. lublin112/archiwum)</p>
    </article>
  </body>
</html>