<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3383831/espn-odullerine-liverpool-damgasi"/>
    <meta property="og:site_name" content="Milli Gazete"/>
    <meta property="article:published_time" content="2019-11-21T16:05:00+00:00"/>
    <meta property="og:title" content="ESPN ödüllerine Liverpool damgası"/>
    <meta property="og:description" content="Messi ve Ronaldo rekabetinin yer aldığı en iyi forvet kategorisinde bu kez gülen taraf Barça'nın Arjantinli yıldızı oldu."/>
  </head>
  <body>
    <article>
      <h1>ESPN ödüllerine Liverpool damgası</h1>
      <h2>ESPN, 2019'un en iyi futbolcularını seçti. 10 ayrı kategorideki ödüllerin 5'ini Liverpool'un kazanması dikkat çekti.</h2>
      <address>
        <time datetime="2019-11-21T16:05:00+00:00">21 Nov 2019, 16:05</time>
      </address>
      <p>Messi ve Ronaldo rekabetinin yer aldığı en iyi forvet kategorisinde bu kez gülen taraf Barça'nın Arjantinli yıldızı oldu.</p>
      <p>Dünyanın önde gelen spor medyası kuruluşlarından ESPN, 2019 yılının en iyilerini belirledi.</p>
      <p>Mevkilere göre yapılan değerlendirmeye son Şampiyonlar Ligi şampiyonu Liverpool damga vurdu.</p>
      <p>Kırmızılar 10 kategorinin 5'inde zafere ulaştı.</p>
      <p>En iyi teknik direktör ödülü Jurgen Klopp'un olurken, savunma bölgesindeki tüm ödüller de yine Alman çalıştırıcının öğrencilerine gitti.</p>
      <p>En iyi kaleci Alisson, en iyi sağ bek Trent Alexander-Arnold, en iyi stoper Virgil Van Dijk ve en iyi sol bek Andrew Robertson seçildi.</p>
      <p>En iyi merkez orta saha ödülünü Fransa'nın Dünya Kupası'nı kazanmasında önemli rol oynayan Chelsea'nin yıldızı N'golo Kante kazandı.</p>
      <p>En iyi ofansif orta saha ise Manchester City ile Premier Lig Şampiyonluğu yaşayan Portekizli Bernardo Silva oldu.</p>
      <p>Manchester City teknik direktörü Pep Guardiola'nın iki öğrencisi daha ödüle layık görüldü.</p>
      <p>City ve İngiltere'nin yükselen değeri Raheem Sterling, yılın kanat oyuncusu, golcüsü Sergio Aguero da yılın santrforu ödülünü aldı.</p>
      <h3>Messi mi Ronaldo mu?</h3>
      <p>Messi mi, Ronaldo mu sorusu, seçici kurulu bir hayli zorladı.</p>
      <p>Griezmann, Salah, Neymar gibi isimlerin de yarıştığı en iyi forvet kategorisinin kazananı, Barcelona'nın süper yıldızı Lionel Messi oldu.</p>
      <p>İkinci sırayı Cristiano Ronaldo, 3'üncü sırayı da Kylian Mbappe aldı.</p>
    </article>
  </body>
</html>