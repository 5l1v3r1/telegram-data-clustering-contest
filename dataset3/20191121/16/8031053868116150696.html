<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%86%ce%bb%cf%8c%cf%81%ce%b9%ce%bd%cf%84%ce%b1-%ce%bc%ce%b1%ce%ba%ce%ac%ce%b2%cf%81%ce%b9%ce%bf-%cf%80%ce%b5%cf%81%ce%b9%cf%83%cf%84%ce%b1%cf%84%ce%b9%ce%ba%cf%8c-%ce%b5%ce%bd%cf%84%ce%bf%cf%80.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-21T16:58:16+00:00"/>
    <meta property="og:title" content="Φλόριντα: Μακάβριο περιστατικό – Εντοπίστηκαν 145 τάφοι κάτω από λύκειο"/>
    <meta property="og:description" content="Ένα μακάβριο εύρημα είδε το φως της δημοσιότητας, όταν περίπου 145 φέρετρα βρέθηκαν θαμμένα κάτω από το λύκειο στην Τάμπα της Φλόριντα. Αξιωματούχοι της πολιτείας εκτιμούν ότι προφανώς πρόκειται για κάποιο παλιό νεκροταφείο."/>
  </head>
  <body>
    <article>
      <h1>Φλόριντα: Μακάβριο περιστατικό – Εντοπίστηκαν 145 τάφοι κάτω από λύκειο</h1>
      <address>
        <time datetime="2019-11-21T16:58:16+00:00">21 Nov 2019, 16:58</time>
      </address>
      <p>
        <b>Ένα μακάβριο εύρημα είδε το φως της δημοσιότητας, όταν περίπου 145 φέρετρα βρέθηκαν θαμμένα κάτω από το λύκειο στην Τάμπα της Φλόριντα. Αξιωματούχοι της πολιτείας εκτιμούν ότι προφανώς πρόκειται για κάποιο παλιό νεκροταφείο.</b>
      </p>
      <p>Στον χώρο αυτό, όπως αναφέρει το CNNi, ενδεχομένως να ετάφησαν οικονομικά ασθενέστεροι πολίτες στα μέσα του 20ου αιώνα.</p>
      <p>«Έχουν βρεθεί σαφείς ενδείξεις από γεωφυσικούς για ταφές στο campus του λυκείου Κλάρενς Λιον Κινγκ» δήλωσαν την Τετάρτη οι αξιωματούχοι της δευτεροβάθμιας εκπαίδευσης του Χίλσμπορο.</p>
      <p>Σύμφωνα με τα έως τώρα αποτελέσματα των ερευνών, είναι πιθανό να έχουν ταφεί περισσότεροι από 250 άνθρωποι, εκ των οποίων σχεδόν όλοι ήταν Αφροαμερικανοί.</p>
      <p>Εδώ και ένα μήνα η περιοχή έχει αποκλειστεί και θα παραμείνει έτσι ώσπου να ολοκληρωθούν οι έρευνες. Έπειτα, οι αρμόδιες Αρχές θα αποφασίσουν εάν θα κατάσχουν την περιοχή ή αν θα επιστραφεί στο σχολείο.</p>
      <figure>
        <iframe data-src="https://twitter.com/HillsboroughSch/status/1197184688747474945?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Μάλιστα, δεν είναι η πρώτη φορά που ένα «ξεχασμένο νεκροταφείο» ανακαλύπτεται στην πόλη. Τον περασμένο Σεπτέμβριο, οι κάτοικοι πολυκατοικίας στην Τάμπα αναγκάστηκαν να μετακομίσουν, καθώς έμαθαν πως ζούσαν πάνω από το κοιμητήριο Mt Zion, που υποστηρίζεται ότι ήταν το πρώτο νεκροταφείο για Αφροαμερικανούς στην πόλη.</p>
      <p>Τέλος, σύμφωνα με δημοσίευμα του BBC, Πολλοί από αυτούς που είχαν ταφεί στο νεκροταφείο, ενδεχομένως να ήταν βρέφη ή μικρά παιδιά.</p>
    </article>
  </body>
</html>