<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/21/greece/i-kakokairia-xtypa-tin-attiki-provlimata-apo-tis-kataigides/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-21T16:26:54+00:00"/>
    <meta property="og:title" content="Η κακοκαιρία χτυπά την Αττική: Προβλήματα από την καταιγίδα"/>
    <meta property="og:description" content="Το κύμα κακοκαιρίας που πλήττει τα τελευταία 24ωρα τη χώρα έφθασε και στην Αττική όπου σημειώνονται βροχές και καταιγίδες με δυνατούς κεραυνούς. Πολλοί δρόμοι έχουν πλημμυρίσει και στους δρόμους επικρατεί κομφούζιο."/>
  </head>
  <body>
    <article>
      <h6 class="kicker">Τι προβλέπει ο Καλλιάνος</h6>
      <h1>Η κακοκαιρία χτυπά την Αττική: Προβλήματα από την καταιγίδα</h1>
      <h2>Το κύμα κακοκαιρίας που πλήττει τα τελευταία 24ωρα τη χώρα έφθασε και στην Αττική όπου σημειώνονται βροχές και καταιγίδες με δυνατούς κεραυνούς. Πολλοί δρόμοι έχουν πλημμυρίσει και στους δρόμους επικρατεί κομφούζιο.</h2>
      <address><time datetime="2019-11-21T16:26:54+00:00">21 Nov 2019, 16:26</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Την Αττική πλήττει πλέον το κύμα κακοκαιρίας, που έχει ξεκινήσει από τη δυτική Ελλάδα. Βροχές και καταιγίδες εκδηλώνονται αυτήν την ώρα στην Αθήνα.</p>
      <p>Εξαιτίας της έντονης βροχόπτωσης παρατηρούνται σοβαρά προβλήματα σε Μαρούσι και Κηφισιά.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Συγκεκριμένα, διακόπηκε η κυκλοφορία των οχημάτων στην οδό Κυριαζή στην Κηφισιά από τη συμβολή με τη λεωφόρο Κηφισιάς έως τη συμβολή με την οδό Αγίου Τρύφωνος λόγω θραύσης αγωγού ύδρευσης.</p>
      <p>Μποτιλιάρισμα έχει σημειωθεί στην Αττική Οδό εξαιτίας των δυσμενών καιρικών συνθηκών. Ιδιαίτερα χαμηλές ταχύτητες καταγράφονται και στα δύο ρεύματα του Κηφισού.</p>
      <p>Παράλληλα, μιλώντας στο One Channel ο μετεωρολόγος Γιάννης Καλλιάνος έκανε λόγο για κύμα κακοκαιρίας που θα πλήξει τη χώρα μας σήμερα και θα φέρει μεγάλη ποσότητα νερού. Ωστόσο, υπογράμμισε πως τα έκτακτα φαινόμενα δεν θα διαρκέσουν για πολύ, ενώ ο χειμώνας δεν αναμένεται μέχρι τα τέλη Νοεμβρίου.</p>
      <p>Υπενθυμίζεται πως ΕΜΥ, με Έκτακτο Δελτίο, είχε προβλέψει για επιδείνωση του καιρού από την Πέμπτη το Μεσημέρι. Σύμφωνα με τις προβλέψεις, μετά το μεσημέρι και από τα νότια ο καιρός θα παρουσιάσει επιδείνωση με βροχές και καταιγίδες που τοπικά θα είναι ισχυρές. Από τις βραδινές ώρες τα ισχυρά φαινόμενα θα επεκταθούν στα νησιά του Ανατολικού Αιγαίου και στα Δωδεκάνησα.</p>
      <p>Στην Ανατολική Μακεδονία, στη Θράκη, στα νησιά του Βόρειου και Ανατολικού Αιγαίου και στα Δωδεκάνησα τα φαινόμενα θα συνεχιστούν έως και τις μεσημεριανές ώρες της Παρασκευής.</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>