<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/21/oblachno-s-valeji-ot-dyjd-vremeto-prez-sledvashtoto-denonoshtie.430382"/>
    <meta property="og:site_name" content="Dnes.bg"/>
    <meta property="article:published_time" content="2019-11-21T16:29:00+00:00"/>
    <meta property="og:title" content="Облачно, с валежи от дъжд - времето през следващото денонощие"/>
    <meta property="og:description" content="Максималните температури ще бъдат между 7 и 12 градуса | Dnes.bg"/>
  </head>
  <body>
    <article>
      <h1>Облачно, с валежи от дъжд - времето през следващото денонощие</h1>
      <h2>Максималните температури ще бъдат между 7 и 12 градуса</h2>
      <address><time datetime="2019-11-21T16:29:00+00:00">21 Nov 2019, 16:29</time> by <a rel="author" href="https://www.dnes.bg/author/180" target="_blank">Веселина Йорданова</a></address>
      <p>Времето през следващото денонощие ще е облачно, на много места с валежи от дъжд. През нощта значителни ще са в Югозападна България, а през деня в Централна.</p>
      <p>Почти без валежи ще остане в източните райони, според прогнозата на НИМХ-БАН. С умерен, в източните райони и поречието на Дунав и временно силен вятър от изток-североизток ще продължи да застудява.</p>
      <p>Дневните температури ще са почти без дневен ход. Минималните температури ще са между 5 и 10 градуса, максималните - между 7 и 12 градуса.</p>
      <p>Атмосферното налягане е малко по-ниско от средното за месеца и бавно ще се повишава.</p>
      <p>Над Черноморието ще е облачно с превалявания от дъжд. Ще духа умерен и временно силен вятър от изток-североизток. Ще продължи да застудява. Максималните температури ще са между 10 и 12 градуса. Температурата на морската вода е 17 градуса. Вълнението на морето ще е 3-4 бала.</p>
      <p>Над планините ще е облачно с валежи от дъжд, по-значителни в Рило-Родопската област и на места в централните райони на Стара планина. Над около 1700 метра дъждът ще преминава в сняг. Ще духа умерен и временно силен югоизточен вятър. Максимална температура на 1200 метра - около 4 градуса, на 2000 метра - около 1 градус.</p>
      <p>През почивните дни облачността ще се задържи значителна, но валежи ще има на малко места и ще са предимно слаби. Вятърът ще отслабне, ще се задържи от североизток, по Черноморието - от север-североизток.</p>
      <p>Минимални температури и през двата дни - предимно между 3 и 8 градуса. В събота дневните в Северна България ще са без особен дневен ход, в Южна максимални - между 8 и 13 градуса. В неделя слабо ще се затопли. (БТА)</p>
    </article>
  </body>
</html>