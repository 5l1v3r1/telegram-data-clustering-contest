<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/algemeen/20191121/mogelijk-komst-coordinator-tegen-ondermijning/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-21T16:37:15+00:00"/>
    <meta property="og:title" content="Mogelijk komst coördinator tegen ondermijning"/>
    <meta property="og:description" content="DEN HAAG (ANP) - Er komt mogelijk een 'nationaal coördinator tegengaan ondermijning', naar voorbeeld van de Nationaal Coördinator Terrorismebestrijding en Veiligheid (NCTV). Justitieminister Ferd Grapperhaus voelt wel voor dat idee van GroenLinks."/>
  </head>
  <body>
    <article>
      <h1>Mogelijk komst coördinator tegen ondermijning</h1>
      <address><time datetime="2019-11-21T16:37:15+00:00">21 Nov 2019, 16:37</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>Er komt mogelijk een ‘nationaal coördinator tegengaan ondermijning’, naar voorbeeld van de Nationaal Coördinator Terrorismebestrijding en Veiligheid (NCTV). Justitieminister Ferd Grapperhaus voelt wel voor dat idee van GroenLinks.</b>
      </p>
      <p>Kabinet en Tweede Kamer vinden dat de strijd tegen de georganiseerde misdaad, die zijn tentakels vanuit de onderwereld ook in de bovenwereld heeft uitgeslagen, veel meer aandacht verdient. Zeker sinds de moord op strafpleiter Derk Wiersum. Dat wordt een taai gevecht waarbij politie, justitie, gemeente, jeugdzorg en andere instanties heel goed moeten samenwerken, denkt GroenLinks. Daarom opperde Kamerlid Niels van den Berge een NCTV-achtige spil aan te stellen.</p>
      <p>Grapperhaus vindt dat “een interessante gedachte”. Hij gaat kijken of het past binnen zijn plannen voor de strijd tegen ondermijnende criminaliteit, die hij in het voorjaar uit de doeken doet.</p>
    </article>
  </body>
</html>