<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/21/sports/vovoras-gia-pitino-erxetai-gia-to-vima-parapano/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-21T16:45:11+00:00"/>
    <meta property="og:title" content="Βόβορας για Πιτίνο: Ερχεται για το βήμα παραπάνω"/>
    <meta property="og:description" content="Για την επικείμενη αναμέτρηση κόντρα στη Μπάγερν, αλλά και την επιστροφή του Ρικ Πιτίνο στον πάγκο του Παναθηναϊκού μίλησε ο Γιώργος Βόβορας"/>
  </head>
  <body>
    <article>
      <h6 class="kicker">Τι είπε για Μπάγερν</h6>
      <h1>Βόβορας για Πιτίνο: Ερχεται για το βήμα παραπάνω</h1>
      <h2>Για την επικείμενη αναμέτρηση κόντρα στη Μπάγερν, αλλά και την επιστροφή του Ρικ Πιτίνο στον πάγκο του Παναθηναϊκού μίλησε ο Γιώργος Βόβορας</h2>
      <address><time datetime="2019-11-21T16:45:11+00:00">21 Nov 2019, 16:45</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Με προορισμό τη Γερμανία και συγκεκριμένα το Μόναχο αναχώρησε η αποστολή του Παναθηναϊκού για την αναμέτρηση απέναντι στη Μπάγερν στο πλαίσιο της 10ης αγωνιστικής της Euroleague.</p>
      <p>Μιλώντας για το επικείμενο παιχνίδι, ο Γιώργος Βόβορας στάθηκε στη δυναμική που έχουν οι Γερμανοί, ενώ τόνισε και τα «κλειδιά» που αναμένεται να κρίνουν την έκβαση του αγώνα.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Παράλληλα, δεν παρέλειψε να κάνει το δικό του σχόλιο για την επιστροφή του Ρικ Πιτίνο στον πάγκο των «πρασίνων», κάνοντας σαφές πως ο Αμερικανός έρχεται με στόχο να κάνει το βήμα παραπάνω.</p>
      <h3>Αναλυτικά:</h3>
      <p>Για το αυριανό ματς: «Καλούμαστε να αντιμετωπίσουμε μια ομάδα, που ιδιαίτερα στο γήπεδό της έχει δείξει μια μεγάλη δυναμική, έχει κάνει πολύ μεγάλες νίκες, με Ρεάλ, Μιλάνο, Ολυμπιακό. Έχουμε να αντιμετωπίσουμε μια διαφορετική ομάδα από τη Ζαλγκίρις.</p>
      <p>Είναι μια ομάδα που έχει μεγάλη δύναμη στο ποστ και εκεί θα κριθεί το παιχνίδι. Ο Λο είναι ο βασικός εκτελεστής, πρώτος στις ασίστ κι αν θέλουμε να έχουμε ελπίδες να φύγουμε με τη νίκη από εκεί, πρέπει να έχουμε εξαιρετικές άμυνες στο ποστ και με τον Μονρό».</p>
      <p>Για τα στοιχεία της Μπάγερν: «Έχει αρκετούς Σέρβους παίκτες, έχει Σέρβο προπονητή που είναι καιρό στην ομάδα, την έχει χτίσει κι έχει περάσει τη φιλοσοφία του. Είναι καθαρά μια ομάδα που θα παίξει πολύ σκληρά, πολύ ποστ παιχνίδι, που το περιμένουμε από τα γκαρντ μέχρι τους ψηλούς. Το κλειδί θα είναι η κυριαρχία μας μέσα στη ρακέτα για να μπορέσουμε να ελέγξουμε τον ρυθμό και να τρέξουμε».</p>
      <p>Για τη νίκη επί της Ζαλγκίρις: «Χρειαζόμασταν μια μεγάλη νίκη, μετά από κάποια ανεπιτυχή αποτελέσματα, αλλά έχει δείξει η φετινή Euroleague ότι είναι ένας μαραθώνιος, θα γίνουν πολλά αποτελέσματα που δεν τα περιμένει κανείς. Η ομάδα που θα μπορέσει να διαχειριστεί χωρίς πολλά συναισθήματα αυτά τα αποτελέσματα, θα μπορέσει να προχωρήσει μπροστά».</p>
      <p>Για την επιστροφή του Ρικ Πιτίνο: «Και για εμάς που δουλέψαμε πέρυσι μαζί του, για τον κόσμο και για όλον τον οργανισμό, ο Πιτίνο άφησε ένα τεράστιο έργο πέρυσι και νομίζω πως εκείνος έρχεται και επιθυμεί να κάνει το βήμα παραπάνω, που δεν έγινε πέρσι».</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>