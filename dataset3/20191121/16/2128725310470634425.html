<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/dunyadan-futbol/2019/11/21/enver-cenk-sahinin-st-paulideki-sozlesmesi-karsilikli-feshedildi"/>
    <meta property="og:site_name" content="Aspor"/>
    <meta property="article:published_time" content="2019-11-21T16:57:56+00:00"/>
    <meta property="og:title" content="Enver Cenk Şahin'in St. Pauli'deki sözleşmesi karşılıklı feshedildi"/>
    <meta property="og:description" content="Barış Pınarı Harekatı'na destek verdiği paylaşımdan sonra Almanya İkinci Futbol Ligi ekibi St. Pauli'de kadro dışı bırakılan Enver Cenk Şahin'in, takımdaki sözleşmesi feshedildi."/>
  </head>
  <body>
    <article>
      <h1>Enver Cenk Şahin'in St. Pauli'deki sözleşmesi karşılıklı feshedildi</h1>
      <address>
        <time datetime="2019-11-21T16:57:56+00:00">21 Nov 2019, 16:57</time>
      </address>
      <p>
        <b><a href="https://www.aspor.com.tr/index/baris-pinari-harekati">Barış Pınarı Harekatı</a>'na destek verdiği paylaşımdan sonra Almanya İkinci Futbol Ligi ekibi St. Pauli'de kadro dışı bırakılan <a href="https://www.aspor.com.tr/index/enver-cenk-sahin">Enver Cenk Şahin</a>'in, takımdaki sözleşmesi feshedildi.</b>
      </p>
      <p>Alman kulübünden yapılan açıklamaya göre, 25 yaşındaki oyuncu <a href="https://www.aspor.com.tr/index/enver-cenk-sahin">Enver Cenk Şahin</a>'in 30 Haziran 2021'e kadar geçerli sözleşmesinin feshi için anlaşma sağlandı. Anlaşmanın detaylarıyla ilgili açıklama yapılmaması kararlaştırıldı.</p>
      <p>St. Pauli kulübü yöneticilerinden Andreas Bornemann, iki taraf için de iyi bir karar verildiğini kaydetti.</p>
      <related>
        <a href="https://www.aspor.com.tr/webtv/digersporlar/enver-cenk-sahin-bu-surecte-cok-zorluk-cektim"/>
      </related>
      <p>Futbolcu Enver Cenk Şahin, Instagram hesabından geçen ay, "Kahraman Mehmetçiğimizin ve ordumuzun yanındayız. Dualarımız sizinle." paylaşımını yaparak, <a href="https://www.aspor.com.tr/index/turkiye">Türkiye</a>'nin güney sınırında oluşturulmaya çalışılan terör koridorunu yok etmek ve bölgeye barış ve huzuru getirmek amacıyla gerçekleştirilen <a href="https://www.aspor.com.tr/index/baris-pinari-harekati">Barış Pınarı Harekatı</a>'na desteğini bildirmişti.</p>
      <p>Bu paylaşımın ardından St. Pauli Kulübünden yapılan açıklamada, Enver Cenk'in antrenmanda yer almayacağı ve maçlarda oynamayacağı belirtilmiş, bu karara da kulübün değerlerine aykırı davranış ve oyuncunun korunması gerekçe gösterilmişti.</p>
      <p>Başka takımda antrenman yapma ve takım aramasına izin verilen futbolcu, Medipol <a href="https://www.aspor.com.tr/index/basaksehir">Başakşehir</a> ile idmanlara çıkmaya başlamıştı.</p>
      <p>
        <b>ENVER CENK ŞAHİN'DEN PAYLAŞIM</b>
      </p>
      <p>Barış Pınarı Harekatı'na verdiği destek nedeniyle kulübü St. Pauli ile olan sözleşmesini karşılıklı olarak fesheden Enver Cenk Şahin, sosyal medya hesabı üzerinden bir paylaşım yaptı. Şahin paylaşımında <b>"Bu noktaya ülkemin toprakları, takımları ve bana güvenen hocaları ile geldim. Türkiye'den ayrıldığım ilk günden bugüne kadar bir an olsun Türklüğümden gocunmadım, her zaman gururla Türküm dedim. Çok şükür bu gururu bu kez bana inanan, arkamda duran tüm ülkem sayesinde tekrar yaşadım. Kulüple olan sözleşmem karşılıklı olarak feshedildi. Desteğini hissettiren herkese teşekkür ederim."</b> ifadelerini kullandı.</p>
      <p>
        <i>
          <b>İşte o paylaşım:</b>
        </i>
      </p>
      <figure>
        <img src="https://iaaspr.tmgrup.com.tr/1a211c/0/0/0/0/680/680?u=https://iaspr.tmgrup.com.tr/2019/11/21/enver-cenk-sahinin-st-paulideki-sozlesmesi-karsilikli-feshedildi-1574362106410.jpg"/>
      </figure>
      <figure>
        <video src="https://fotomac-vod.ercdn.net/video/2019/11/13ec3d36-bac2-4ae4-a801-e3ab70a2aa09_0600.mp4"/>
      </figure>
      <related>
        <a href="https://www.aspor.com.tr/futbol/2019/10/14/st-pauliden-skandal-karar-enver-cenk-sahin"/>
      </related>
      <related>
        <a href="https://www.aspor.com.tr/galeri/diger/turkiyenin-dort-bir-yanindan-enver-cenk-sahine-destek"/>
      </related>
      <related>
        <a href="https://www.aspor.com.tr/medipolbasaksehir/2019/10/15/basaksehirden-anlamli-hareket-enver-cenk-sahin"/>
      </related>
      <related>
        <a href="https://www.aspor.com.tr/futbol/2019/10/11/enver-cenk-sahinin-paylasimi-almanlari-rahatsiz-etti"/>
      </related>
    </article>
  </body>
</html>