<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837077-v-italiyi-stavsya-vibukh-na-fabritsi-feyerverkiv-pyatero-zagiblikh"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T16:55:00+00:00"/>
    <meta property="og:title" content="В Італії стався вибух на фабриці феєрверків: п’ятеро загиблих"/>
    <meta property="og:description" content="КИЇВ. 21 листопада. УНН. У місті Мессіна на острові Сицилія стався вибух на сімейній фабриці феєрверків, у результаті інциденту загинули п’ятеро людей …"/>
  </head>
  <body>
    <article>
      <h1>В Італії стався вибух на фабриці феєрверків: п’ятеро загиблих</h1>
      <address><time datetime="2019-11-21T16:55:00+00:00">21 Nov 2019, 16:55</time> by <a rel="author">Наталія Рябцева</a></address>
      <p><b>КИЇВ. 21 листопада. УНН.</b> У місті Мессіна на острові Сицилія стався вибух на сімейній фабриці феєрверків, у результаті інциденту загинули п’ятеро людей, ще двоє отримали поранення. Про це повідомляє <b>УНН</b> з посиланням на <a href="https://www.ansa.it/sicilia/notizie/2019/11/20/esplode-deposito-fuochi-in-provincia-messina-almeno-un-morto_a8813d29-bbb1-4e41-8cc4-88fe55611cfd.html">ANSA</a>.</p>
      <p>"Вибух стався на фабриці феєрверків в Барселоні-Поццо-ді-Готто, що у місты Мессіна у районі Кавалієрі. На місце події прибули кілька бригад пожежних команд", - пишуть у виданні.</p>
      <p>Так, загинули п’ятеро людей і ще двоє пропали безвісти. Відзначається, що одну людину вдалося дістати з-під завалів живою. Вона була госпіталізована у важкому стані.</p>
      <p>Серед жертв вибуху - 71-річна дружина власника фабрики. У лікарні з опіками та у важкому стані знаходиться їхній син.</p>
      <p>За попередніми даними, вибух стався через те, що робітники використовували на фабриці зварювальний апарат для монтування залізних дверей.</p>
      <p>На сімейній фабриці виробляють феєрверки першої, другої і третьої категорії. Власники також організовують піротехнічні шоу для окремих осіб або державних установ. На фабриці також працювали чотири працівники зовнішньої фірми.</p>
      <p>Нагадаємо, у результаті <a href="https://www.unn.com.ua/uk/news/1836246-u-rezultati-vibukhu-u-bangladesh-zaginulo-7-lyudey">вибуху у Бангладеш</a> загинуло 7 людей.</p>
    </article>
  </body>
</html>