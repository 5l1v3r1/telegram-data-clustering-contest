<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/chi-znaie-kremenchuk-shcho-take-pismennictvo"/>
    <meta property="og:site_name" content="Кременчугская газета"/>
    <meta property="article:published_time" content="2019-11-21T16:00:00+00:00"/>
    <meta property="og:title" content="Чи знає Кременчук, що таке «письменництво»?"/>
    <meta property="og:description" content="Запрошуюють до Клубу Анонімнмх Авторів. Знаєте, що таке письменництво? Маленька кімнатка у «підвалі» у стилі Булгакова, гори ще непрочитаних авторів, мрії про велику славу, папер, ноутбук, щоденники і алкоголь для натхнення? Знаєте?"/>
  </head>
  <body>
    <article>
      <h1>Чи знає Кременчук, що таке «письменництво»?</h1>
      <address>
        <time datetime="2019-11-21T16:00:00+00:00">21 Nov 2019, 16:00</time>
      </address>
      <figure>
        <img src="https://kg.ua/sites/default/files/styles/news_style_3/public/news3/74224991_534986827345772_9080844367475769344_n.jpg?itok=lnmo3aHT"/>
      </figure>
      <p>
        <b>Запрошуюють до Клубу Анонімнмх Авторів.</b>
      </p>
      <p>Знаєте, що таке письменництво? Маленька кімнатка у «підвалі» у стилі Булгакова, гори ще непрочитаних авторів, мрії про велику славу, папер, ноутбук, щоденники і алкоголь для натхнення? Знаєте?</p>
      <p>Ось і ми не знаємо. </p>
      <p>Тому зібрались у Клуб Анонімних Авторів, щоб дізнатись: як воно бути письменником сьогодення. Бо коли влучно написаний твір може за пару годин зробити тебе найпопулярнішого у світі автора, чи є сенс повторювати шлях Товстого (будь-якого з них)? Так і гадаємо, збираючись о 18.00, кожної п’ятниці: то  у відділі абонементу ЦМБ на Соборній 11, то в кав’ярні Elefant. </p>
      <p>Серед нас немає досвідчених авторів, критиків, редакторів - ми звичайні люди, які закохані у написання текстів.</p>
      <p>Наша мета: отримувати задоволення від процесу написання і читання написаного. Від того, що цілих дві години раз на тиждень ми забуваємо про побутові питання, батьківські обовязки, працю і дім. Лише аркуш паперу, ручка і той потік свідомості, який зробить неймовірну історію або епік щіт. До речі, цих самих помилок ми не боїмося: якщо муза застрягла і зовсім не пишеться на котрусь із тем, малюємо вушко: тобто сам нічого не написав, тому буду лише слухати.</p>
      <p>До речі, про механіку клубу. Привіталися, обмінялись новинами тижня, вислухали одне завдання - і почали писати. 15-20 хвилин на текст - і читання по колу. Далі друге, третє і можливо четверте, там як піде.</p>
      <p>Як минулої п'ятниці (15 листопада) пішло так добре, що автори на ментальному рівні об'єдналися і передавали образи героїв. </p>
      <p>Фантазували на повну, бо отримали таке завдання.</p>
      <figure>
        <img src="https://kg.ua/sites/default/files/inline/images/75604035_525491278034825_1690896704238256128_n.jpg"/>
      </figure>
      <p>До речі, спробуйте і ви його виконати: обіцяємо, якщо довіритись своїй уяві і просто почнете писати - ви самі себе здивуєте! Цього разу була спільна канва для всіх завдань: далеке майбутнє, звичайна вечеря, два і більше головних героїв і лише один пануючий вид на ній. Для першого завдання є лише рослини і якась із них є головною. Для другого: є представники фауни, серед яких лідерами є вид, який ви оберете самі. І третє майбутнє, де є інопланетяни. </p>
      <p>Яких історій в нас тільки не було! І топінамбури знатного роду, і таргани, що живуть поколіннями у томі Пушкіна, і броколі-імпералісти, і мухоловки-вегани. Цілий Всесвіт!</p>
      <p>Ми раді бачити кожного, хто ось так готовий покинути реальність на пару годин і відкритись письменництву. Без шаблонів. </p>
      <p> </p>
      <p>Валерія Кірєєва, бібліотекарка відділу абонементу Центральної міської бібліотеки</p>
      <p> </p>
    </article>
  </body>
</html>