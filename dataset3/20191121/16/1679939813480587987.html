<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/oamenii-uluiti-un-copac-a-crescut-prin-mijlocul-unei-masini-intr-o-parcare-cum-a-fost-posibil-video_3059778.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-21T16:27:40+00:00"/>
    <meta property="og:title" content="Oamenii, ULUIŢI. Un copac a crescut prin mijlocul unei maşini, într-o parcare. Cum a fost posibil (VIDEO)"/>
    <meta property="og:description" content="Un copac crescut prin mijlocul unei maşini, într-o parcare din oraşul Nantes, Franţa, a devenit o adevărată atracţie locală, mii de oameni întrebându-se cum este posibil.Maşina străpunsă de un copac a fost plasată într-o parcare din cartierul Bellevue, în"/>
  </head>
  <body>
    <article>
      <h1>Oamenii, ULUIŢI. Un copac a crescut prin mijlocul unei maşini, într-o parcare. Cum a fost posibil (VIDEO)</h1>
      <address><time datetime="2019-11-21T16:27:40+00:00">21 Nov 2019, 16:27</time> by <a rel="author">PUBLIKA.MD</a></address>
      <p>
        <b>Un copac crescut prin mijlocul unei maşini, într-o parcare din oraşul Nantes, Franţa, a devenit o adevărată atracţie locală, mii de oameni întrebându-se cum este posibil.</b>
      </p>
      <p>Maşina străpunsă de un copac a fost plasată într-o parcare din cartierul Bellevue, în urmă cu trei zile, iar un clip video a devenit viral pe reţelele sociale.</p>
      <p>
        <b>În timp ce unii au suţinut tot felul de teorii conspiraţioniste, alţii au aflat despre ce este vorba în realitate.</b>
      </p>
      <p>Un grup format din mai mulţi actori locali, denumit The Royal De Luxe, a fost cel care a creat "opera de artă".</p>
      <p>
        <b>Maşina transformată într-o atracţie locală a fost ţinta unei răzbunări, după numai trei zile de când a fost amplasată în cartierul din oraşul Nantes.</b>
      </p>
      <p>În noaptea de marţi spre miercuri, <b>maşina a fost incendiată cu un cocktail Molotov.</b></p>
      <p>Potrivit poliţiei franceze, doi bărbaţi au fost filmaţi de camerele de supraveghere din zonă, puţin după miezul nopţii, scrie francebleu.fr, citează <a href="https://observator.tv/extern/copac-crescut-masina-nantes-franta-326656.html">observator.tv</a>.</p>
      <p>Cei doi au ajuns cu o maşină în apropierea "operei de artă", iar în timp ce unul era la volan, cu motorul pornit, celălalt a coborât, a spart unul dintre geamurile maşinii străpunse de copac, iar apoi a aruncat în interior o sticlă incendiară.</p>
      <p>
        <b>Maşina a ars aproape în totalitate, astfel că "opera" actorilor a fost distrusă.</b>
      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Femir.drissi%2Fvideos%2F10157739474327375%2F&amp;show_text=0&amp;width=267" width="267" height="477" data-service="Facebook" scrolling="no"/>
      </figure>
    </article>
  </body>
</html>