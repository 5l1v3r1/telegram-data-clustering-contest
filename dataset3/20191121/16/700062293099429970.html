<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/diafora/media/714622-agries-melisses-ena-sygklonistiko-epeisodio-poy-tha-ferei-kataigistikes-exelixeis.html"/>
    <meta property="og:site_name" content="madata.gr"/>
    <meta property="article:published_time" content="2019-11-21T16:28:00+00:00"/>
    <meta property="og:title" content="Άγριες Μέλισσες: Ένα συγκλονιστικό επεισόδιο, που θα φέρει καταιγιστικές εξελίξεις"/>
    <meta property="og:description" content="Πέμπτη σήμερα και η σειρά «Άγριες Μέλισσες» κλείνει για αυτή την εβδομάδα με ακόμα ένα συγκλονιστικό επεισόδιο, που θα φέρει καταιγιστικές εξελίξεις και θα ανατρέψει"/>
  </head>
  <body>
    <article>
      <h1>Άγριες Μέλισσες: Ένα συγκλονιστικό επεισόδιο, που θα φέρει καταιγιστικές εξελίξεις</h1>
      <address>
        <time datetime="2019-11-21T16:28:00+00:00">21 Nov 2019, 16:28</time>
      </address>
      <p>Πέμπτη σήμερα και η σειρά «Άγριες Μέλισσες» κλείνει για αυτή την εβδομάδα με ακόμα ένα συγκλονιστικό επεισόδιο, που θα φέρει καταιγιστικές εξελίξεις και θα ανατρέψει όλα τα ως τώρα δεδομένα. Στο σημερινό επεισόδιο της σειράς, ο Νέστορας ανακοινώνει στο καφενείο πως θα καταθέσει ο ίδιος ένσταση για την βιομηχανική ζώνη και το νέο χωρίζει σε δύο στρατόπεδα το χωριό. Ο Δούκας χτυπάει άγρια τον Κωνσταντή, μπροστά στον Νικηφόρο, που απαιτεί να μάθει το λόγο της σύγκρουσής τους. Ο Κυπραίος πείθει την Δρόσω πως πίσω από την κλοπή των χρυσαφικών, κρύβονται οι Σεβαστοί και όχι αυτός.</p>
      <p>Η ξαφνική επίσκεψη της Ελένης στο σπίτι του Νέστορα θα ακυρώσει μια κρυφή συνάντηση της Μυρσίνης με τον Κυπραίο, και θα κινήσει υποψίες στην Ελένη για την παρουσία της Μυρσίνης εκεί. Η Θεοδοσία και ο Λάμπρος συναντούν τυχαία την Ελένη και η Θεοδοσία της ζητάει συγνώμη για την άσχημη συμπεριφορά της με σκοπό να τα ξαναβρούν, τίποτα όμως δεν πηγαίνει όπως περίμενε. Η Αγορίτσα πλησιάζει την Άνετ και της αποκαλύπτει το τρομερό μυστικό του Δούκα.</p>
      <figure>
        <iframe src="https://www.youtube.com/embed/PH1p90jUyW0" width="560" height="315" data-service="Youtube" scrolling="no"/>
      </figure>
    </article>
  </body>
</html>