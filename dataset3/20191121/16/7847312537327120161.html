<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474061-bodnar-donosi-na-tvp-do-krrit-za-reportaz-o-lgbt"/>
    <meta property="og:site_name" content="wPolityce.pl"/>
    <meta property="article:published_time" content="2019-11-21T16:17:55+00:00"/>
    <meta property="og:title" content="Bodnara zabolała prawda o środowiskach LGBT? RPO doniósł na TVP do KRRiT za reportaż pt. „Inwazja”"/>
    <meta property="og:description" content="Atak RPO na dziennikarzy, którzy nie boją się pokazywać naszej rzeczywistości i poruszają niewygodne fakty dla wpływowego lobby LGBT, to w rzeczywistości atak na wolność słowa"/>
  </head>
  <body>
    <article>
      <h1>Bodnara zabolała prawda o środowiskach LGBT? RPO doniósł na TVP do KRRiT za reportaż pt. „Inwazja”</h1>
      <address><time datetime="2019-11-21T16:17:55+00:00">21 Nov 2019, 16:17</time> by <a rel="author" href="https://wpolityce.pl/autorzy/721-kronika-klamliwej-histerii" target="_blank">Kronika kłamliwej histerii</a></address>
      <p>
        <b>Adam Bodnar jak zwykle na ideologicznym froncie, wspiera środowiska LGBT. Tym razem zaatakował TVP za demaskatorski reportaż „Inwazja” o brudnej grze lobby gejowskiego wokół młodzieży i politycznym tle ruchów „równościowych”. Bodnar doniósł na TVP do Krajowej Rady Radiofonii i Telewizji.</b>
      </p>
      <p>CZYTAJ TAKŻE: <a href="https://wpolityce.pl/polityka/467711-wielki-hejt-na-dokument-tvp-dotyczacy-lgbt">Ależ zabolało! Fala hejtu na niewyemitowany jeszcze dokument TVP „Inwazja”: „Manipulacja”; „Publiczna szczujnia”; „Propaganda”</a></p>
      <figure>
        <iframe data-src="https://twitter.com/PrzemWenerski/status/1181585598940946434" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <blockquote>Materiał filmowy TVP pt. „Inwazja” potęguje społeczną nienawiść wobec osób LGBT, narusza ich godność i nieprawdziwie wiąże z pedofilią. Manipuluje też faktami co do „Marszów Równości”; buduje ich całkowicie jednostronny obraz i pomija akty agresji wobec nich Program ten można odczytywać jako przyzwolenie na przemoc w celu „ochrony przed wrogiem”. Wszystko to jest sprzeczne z ustawowymi wymogami pluralizmu, bezstronności i wyważenia wobec mediów publicznych. Rzecznik Praw Obywatelskich poprosił o zbadanie sprawy przewodniczącego Krajowej Rady Radiofonii i Telewizji. Rada stoi na straży otwartego i pluralistycznego charakteru radiofonii i telewizji</blockquote>
      <p>– informuje biuro Rzecznika Praw Obywatelskich.</p>
      <blockquote>Rzecznik z wielkim niepokojem obserwuje postępującą radykalizację języka debaty publicznej. Niezmiennie apeluje o szacunek dla godności drugiego człowieka, która jest nieprzekraczalną granicą wolności wypowiedzi. W tym kontekście wyemitowany 10 października 2019 r. materiał pt. „Inwazja” produkcji TVP S.A. należy ocenić jednoznacznie krytycznie – podkreśla Adam Bodnar. Nie tylko powiela on stereotypy i potęguje społeczną nienawiść wobec osób LGBT, ale też manipuluje faktami, zwłaszcza na temat „Marszów Równości”. Buduje ich całkowicie jednostronny obraz, daleki od pluralizmu, bezstronności i wyważenia, którymi w myśl ustawy o radiofonii i telewizji powinny cechować się programy mediów publicznych</blockquote>
      <p>– czytamy na stronie RPO.</p>
      <figure>
        <iframe data-src="https://twitter.com/PrzemWenerski/status/1177654675069374464" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>CZYTAJ RÓWNIEŻ:<a href="https://wpolityce.pl/polityka/467800-film-inwazja-w-tvp-pokazuje-kulisy-srodowisk-lgbt">Film „Inwazja” w TVP pokazuje kulisy środowisk LGBT. Ale wciąż łagodnie</a></p>
      <p>Adam Bodnar przekonuje, że rzetelny reportaż, który pokazuje ciemne oblicze środowisk LGBT, to forma „brutalizacji języka, radykalizacji opinii i niebezpiecznej tendencji do deprecjonowania faktów”. Atak RPO na dziennikarzy, którzy nie boją się pokazywać naszej rzeczywistości i poruszają niewygodne fakty dla wpływowego lobby LGBT, to w rzeczywistości atak na wolność słowa. Czy w ideologicznej krucjacie Adama Bodnara jest jeszcze miejsce na prawdę?</p>
      <p>WB</p>
    </article>
  </body>
</html>