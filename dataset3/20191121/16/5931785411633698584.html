<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/21/spektakl-u-najavi-masimo-morati-kupuje-klub-koji-ste-svi-voleli-uskoro-novi-dueli-protiv-berluskonija/"/>
    <meta property="og:site_name" content="Sportska centrala"/>
    <meta property="article:published_time" content="2019-11-21T16:30:07+00:00"/>
    <meta property="og:title" content="SPEKTAKL U NAJAVI: Masimo Morati kupuje klub koji ste svi voleli! Uskoro novi dueli protiv Berluskonija!"/>
    <meta property="og:description" content="Masimo Morati, nekadašnji vlasnik Intera ne može bez italijanskog fudbala, ali ni bez Silvija Berluskonija. Naime, kako javljaju mediji iz Italije Morati je u pregovorima oko kupovine nekadašnjeg člana Serije A – Ređine. Tim iz Kalabrije je trenutno u vlasništvu Luke Gala koji ne bi imao ništa protiv da ga proda nekadašnjem prvom čoveku „neroazura“. […]"/>
  </head>
  <body>
    <article>
      <h1>SPEKTAKL U NAJAVI: Masimo Morati kupuje klub koji ste svi voleli! Uskoro novi dueli protiv Berluskonija!</h1>
      <address><time datetime="2019-11-21T16:30:07+00:00">21 Nov 2019, 16:30</time> by <a rel="author">Marko</a></address>
      <p>Masimo Morati, nekadašnji vlasnik Intera ne može bez italijanskog fudbala, ali ni bez Silvija Berluskonija.</p>
      <p>Naime, kako javljaju mediji iz Italije Morati je u pregovorima oko kupovine nekadašnjeg člana <a href="https://www.sportskacentrala.com/tag/serije-a/">Serije A</a> – Ređine.</p>
      <p>Tim iz Kalabrije je trenutno u vlasništvu Luke Gala koji ne bi imao ništa protiv da ga proda nekadašnjem prvom čoveku „neroazura“.</p>
      <p>Ređina ima dosta navijača u Italiji, stadion kapaciteta 28.000 sedećih mesta, a trenutno se takmiči u Seriji C, baš kao i Monca nekadašnjeg velikog rivala Silvija Berluskonija.</p>
      <p>Kako sada stvari stoje oba tima će naredne sezone igrati u Seriji B, pa ako dođe do dogovora između Gala i Moratija, možemo očekivati duele poput onih u „Derbiju dela Madonina“.</p>
      <p>Ređina je 1999. godine prvi put zaigrala u Seriji A. Dve godine kasnije ispali su iz lige, ali se ekspresno vraćaju u elitno italijansko društvo i u narednih sedam godina su članovi 1. lige. Najveći protivnik Ređine je Mesina, koja se takođe takmičila u Seriji A.</p>
      <p>Dres tima iz Ređo-Kalabrije između ostalog nosili su Andrea Pirlo, Simone Perota, Roberto Baronio, Japanac Nakamura, Muhamed Kalon i mnogi drugi.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2018/09/28/tandem-iz-milana-i-zvanicno-preuzeo-moncu-prvo-pojacanje-idol-rosonera/"/>
        <a href="https://www.sportskacentrala.com/2018/02/02/bez-dlake-na-jeziku-berluskoni-opleo-po-predsedniku-rome/"/>
        <a href="https://www.sportskacentrala.com/2017/10/16/noc-nakon-velike-pobede-ko-je-bolji-murinjo-ili-spaleti-ima-li-inter-sanse-za-skudeto-morati-otvorio-dusu/"/>
      </related>
    </article>
  </body>
</html>