<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/21/gustavo-zanchetta-mandato-arresto/"/>
    <meta property="og:site_name" content="Il Post"/>
    <meta property="article:published_time" content="2019-11-21T16:10:14+00:00"/>
    <meta property="og:title" content="È stato emesso un mandato di cattura internazionale per il vescovo Gustavo Zanchetta, domiciliato in Vaticano e accusato di abusi sessuali"/>
    <meta property="og:description" content="In Argentina è stato emesso un mandato di cattura internazionale nei confronti del vescovo argentino Gustavo Zanchetta, che è domiciliato in Vaticano ed è accusato di abusi sessuali su due seminaristi. Il Corriere della Sera scrive che il mandato di cattura è stato emesso «dopo ricerche andate a vuoto» e «per"/>
  </head>
  <body>
    <article>
      <h1>È stato emesso un mandato di cattura internazionale per il vescovo Gustavo Zanchetta, domiciliato in Vaticano e accusato di abusi sessuali</h1>
      <address>
        <time datetime="2019-11-21T16:10:14+00:00">21 Nov 2019, 16:10</time>
      </address>
      <p>In Argentina <a href="http://www.ansa.it/sito/notizie/politica/2019/11/21/pm-argentina-chiede-mandato-di-cattura-per-mons.-zanchetta-per-abusi-_e48ea808-bace-4749-8215-fff962a2fa44.html">è stato emesso</a> un mandato di cattura internazionale nei confronti del vescovo argentino Gustavo Zanchetta, che è domiciliato in Vaticano ed è accusato di abusi sessuali su due seminaristi. Il <i>Corriere della Sera</i> <a href="https://roma.corriere.it/notizie/cronaca/19_novembre_21/ordine-cattura-internazionale-monsignor-zanchetta-abusi-sessuali-d484cac0-0c6e-11ea-89cc-e514bdace0f8.shtml">scrive</a> che il mandato di cattura è stato emesso «dopo ricerche andate a vuoto» e «per l’irreperibilità del prelato». Sempre il <i>Corriere</i> spiega anche che Zanchetta è «considerato vicino a papa Francesco» e che nel 2017 «è stato richiamato a Roma dal pontefice, che ha autorizzato a maggio scorso l’apertura nei suoi confronti di un giudizio canonico».</p>
    </article>
  </body>
</html>