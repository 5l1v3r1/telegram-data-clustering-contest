<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641223/%D8%A7%D9%85%D9%86%DB%8C%D8%AA-%D9%85%D9%86%D8%B7%D9%82%D9%87-%D8%B4%DB%8C%D9%86%DA%AF%D9%86-%D8%AF%D8%B1-%DA%AF%D8%B1%D9%88-%D8%AA%D9%88%D8%A7%D9%81%D9%82-%D9%85%D9%87%D8%A7%D8%AC%D8%B1%D8%AA-%D8%A8%D8%A7-%D8%AA%D8%B1%DA%A9%DB%8C%D9%87-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T16:34:00+00:00"/>
    <meta property="og:title" content="امنیت منطقه شینگن در گرو توافق مهاجرت با ترکیه است"/>
    <meta property="og:description" content="مرکل از آمادگی آلمان برای ارائه کمک به ترکیه بری میزبانی از ۳/۵ میلیون آواره در این کشور خبر داد و گفت آلمان به حفظ منطقه شینگن متعهد است و معاهده..."/>
  </head>
  <body>
    <article>
      <h1>
        <a href="https://www.bultannews.com/fa/news/641223/%D8%A7%D9%85%D9%86%DB%8C%D8%AA-%D9%85%D9%86%D8%B7%D9%82%D9%87-%D8%B4%DB%8C%D9%86%DA%AF%D9%86-%D8%AF%D8%B1-%DA%AF%D8%B1%D9%88-%D8%AA%D9%88%D8%A7%D9%81%D9%82-%D9%85%D9%87%D8%A7%D8%AC%D8%B1%D8%AA-%D8%A8%D8%A7-%D8%AA%D8%B1%DA%A9%DB%8C%D9%87-%D8%A7%D8%B3%D8%AA">امنیت منطقه شینگن در گرو توافق مهاجرت با ترکیه است</a>
      </h1>
      <h2>مرکل از آمادگی آلمان برای ارائه کمک به ترکیه بری میزبانی از ۳/۵ میلیون آواره در این کشور خبر داد و گفت آلمان به حفظ منطقه شینگن متعهد است و معاهده...</h2>
      <address><time datetime="2019-11-21T16:34:00+00:00">21 Nov 2019, 16:34</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از خبرگزاری آناتولی، آنگلا مرکل، صدراعظم آلمان و آندری پلنکوویچ،‌ رئیس جمهوری کروواسی در کنفرانس خبری مشترک در زاگرب گفتند که هر دو با اینکه تنها با این معاهده می‌توان درباره شرایط به شیوه‌ای درست مذاکره کرد توافق دارند.</p>
      <p>مرکل گفت: امنیت هوایی شینگن در گرو توافق با ترکیه است. ما برای امنیت هوایی شینگن اهمیت زیادی قائل هستیم. توافق ما با ترکیه، بهترین راه برای ایجاد گفتگو است.</p>
      <p>کشور کروواسی از سال ۲۰۱۳ عضو اتحادیه اروپا است و در نظر دارد که به توافق شینگن که مرزها را برای اعضا حذف کرده است، بپیوندد. حریم شینگن شامل ۲۶ کشور است که چهار تای آنها اروپایی نیستند. این توافق در سال ۱۹۸۵ امضا و در سال ۱۹۹۵ عملیاتی شد.</p>
      <p>مرکل و پلنکوویچ گفتند که در صورت نیاز آماده کمک مالی به ترکیه برای میزبانی از ۳/۵ میلیون آواره هستند.</p>
      <p>آنکارا بارها انتظارات خود از اتحادیه اروپا برای عمل به وظایفش در خصوص مهاجران را اعلام داشته است. براساس معاهده مهاجران که مارس ۲۰۱۶ امضا شد به ترکیه قول ۶ میلیارد یورو کمک مالی در دو مرحله و جهت سرمایه‌گذاری بر پروژه‌های مرتبط با آوارگان سوری داده شد. در عوض ترکیه نیز متعهد به ممانعت از مهاجرت غیرقانونی از طریق دریا و انجام اقدامات سخت‌گیرانه در جهت جلوگیری از قاچاق انسان و بهبود شرایط برای ۲ میلیون آواره سوری ساکن ترکیه می‌شد.</p>
      <p>اگرچه اولین مرحله این کمک‌ها به ترکیه ارائه شد اما اتحادیه اروپا هنوز به دیگر بندها از جلمه معاهده ویزای آزاد برای شهروندان ترکیه و به روز کردن تعرفه‌های گمرکی عمل نکرده است. ترکیه می‌گوید میزبان ۳/۵ آواره سوری است و تاکنون ۴۰ میلیارد دلار صرف آنها کرده است.</p>
    </article>
  </body>
</html>