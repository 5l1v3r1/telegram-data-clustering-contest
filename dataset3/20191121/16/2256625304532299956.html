<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159040_1.html"/>
    <meta property="og:site_name" content="Novsport"/>
    <meta property="article:published_time" content="2019-11-21T16:22:00+00:00"/>
    <meta property="og:title" content="Дора Милева: Всички 4,8 млн. към НАП са изплатени, от 8-те млн. останаха 2,5"/>
    <meta property="og:description" content="&quot;Няма нито един отказал се кредитор до момента&quot;, разкри синдикът"/>
  </head>
  <body>
    <article>
      <h1>Дора Милева: Всички 4,8 млн. към НАП са изплатени, от 8-те млн. останаха 2,5</h1>
      <address><time datetime="2019-11-21T16:22:00+00:00">21 Nov 2019, 16:22</time> by <a rel="author">Христо Иванов</a></address>
      <p> Синдик Дора Милева, която се грижи за коректното изплащане на сумите към кредиторите на ЦСКА, сподели, че този процес продължава и в момента.</p>
      <p> <br/>Считано към днес, от 8-те милиона, внесени за емблемата на "армейците" от "Ред Енимълс", са останали 2,5 млн. лева.<br/> <br/>"Да, всички 4,8 млн., които трябваше да бъдат преведени към НАП от наличната сума, са вече изплатени. Това е стойността, както знаете, която трябваше да бъде отделена от въпросните 8 млн. за държавното учреждение.<br/> <br/>Няма нито един отказал се кредитор до момента. Всичко останало са спекулации.<br/> <br/>Нито Стойчо Младенов, нито който и да било. Най-малкото ако има такъв, то той ще трябва да заяви намеренията си формално, в съда.<br/> <br/> <br/>От наличните 8 млн. вече голяма част бяха изплатени на кредиторите.<br/> <br/>Останали са 2,5 млн. Процесът по изплащането продължава и в момента", коментира синдик Милева пред Топспорт.</p>
    </article>
  </body>
</html>