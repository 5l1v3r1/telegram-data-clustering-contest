<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgiornaledivicenza.it/iniziative/vi-orienta/la-scelta-delle-superiori-%C3%A8-pi%C3%B9-facile-con-vi-orienta-1.7792362"/>
    <meta property="og:site_name" content="IL GIORNALE DI VICENZA"/>
    <meta property="article:published_time" content="2019-11-21T16:04:50+00:00"/>
    <meta property="og:title" content="La scelta delle superiori è più facile con Vi-Orienta"/>
    <meta property="og:description" content="."/>
  </head>
  <body>
    <article>
      <h1>La scelta delle superiori è <br/>più facile con Vi-Orienta</h1>
      <address>
        <time datetime="2019-11-21T16:04:50+00:00">21 Nov 2019, 16:04</time>
      </address>
      <p>Le protagoniste sono loro, le scuole superiori di città e provincia, che <b>venerdì 22 (dalle 8.30 alle 17) e sabato 23 novembre (dalle 8.30 alle 18) in Fiera</b> presenteranno ai ragazzi di terza media e alle loro famiglie la propria offerta formativa. Si alza il sipario su <b>"Vi-Orienta"</b>, il primo <b>Festival della scuola </b>organizzato da<b> Il Giornale di Vicenza</b> in collaborazione con la Provincia, l'Ufficio scolastico territoriale, Confindustria, Confartigianato, Vicc - Vicenza Convention Centre, Comune, Svt - Società vicentina trasporti e Gruppo Aim e con il sostegno della Fondazione delle Banche di credito cooperativo e Casse rurali della provincia di Vicenza. Una due giorni che prevede anche una ricca serie di incontri con gli esperti sui numerosi temi che vanno a incrociarsi con la questione dell'orientamento.</p>
      <p><b>Venerdì 22 novembre</b>, alle <b>9.30 </b>in sala B Stefano Coquinati, pedagogista e ricercatore, presenterà consigli per docenti e studenti sul <b>metodo di studio</b>. Alle <b>10</b> ci sarà l’<b>inaugurazione ufficiale della prima edizione del salone</b>. Alle<b> 10.30</b> in sala A verranno presentati i risultati della ricerca realizzata da Local Area Network sui <b>“Lavori più richiesti a Vicenza”</b>, interverranno il presidente della Provincia Francesco Rucco, l’assessore regionale all’istruzione Elena Donazzan, Carlo Alberto Formaggio dirigente dell’Ufficio scolastico territoriale, Luca Romano direttore di Local Area Network, Barbara Beltrame vice presidente di Confindustria Vicenza education e formazione, Agostino Bonomo presidente di Confartigianato Vicenza. Alle <b>11 </b>si parlerà di potenzialità e rischi del web con Matteo Zanotto del movimento etico digitale <b>“Social Warning”</b>. <b>Disabilità e alternanza scuola-lavoro</b> sono i temi di cui si discuterà alle <b>14.30</b> con Elisa Strobbe dell’associazione Agendo e Oscar Miotti, psicologo. Sempre alle <b>14.30</b>, in sala A, Isabella Chiodi di<b> “Informatici senza frontiere”</b>, Antonella Isdraele Romano dello Iusve di Venezia, la docente universitaria di psicologia dell’apprendimento Barbara Arfè e la docente Tiziana Mandrin dell’istituto comprensivo di Pojana affronteranno il tema <b>“Coding: allena il cervello a imparare”</b>. Alle <b>16</b> in sala A il focus sarà su <b>“Istituto tecnico superiore, la scuola del futuro”</b> con Pietro Sottoriva presidente del raggruppamento Confindustria Alto vicentino, Carlo Pellegrino di Confartigianato Vicenza. In contemporanea in sala B Katia Pellizzari parlerà di come la <b>grafologia</b> può essere di supporto ai giovani.</p>
      <p>Il programma per <b>sabato 23 novembre</b> prevede alle<b> 10</b> in sala A la tavola rotonda sul tema <b>“Orientarsi verso il futuro”</b>, con il sottosegretario agli Interni Achille Variati, la vicepresidente della Provincia Maria Cristina Franco, Luca Romano direttore di Local Area Network, Lara Bisini coordinatrice alla Commissione scuola di Confindustria Vicenza, Sandro Venzo delegato Scuola e formazione di Confartigianato Vicenza, Luisa Adamo pedagogista Unipd. Alle<b> 11</b> in sala B il pedagogista Stefano Coquinati proporrà il secondo incontro, dopo quello di venerdì alle 9.30, dedicato al <b>metodo di studio</b>. Alle<b> 11.30</b> in sala A sul tema <b>“A come Alternanza e Apprendistato”</b> interverranno Raffaele Consiglio segretario generale Cisl Vicenza, Roberta Flora dei Consulenti del lavoro di Vicenza, Federica Zonta coordinatrice generale Ficiap, Luigi De Tommasi dell’istituto Masotto, Armido Marana vice presidente del raggruppamento Confindustria Alto Vicentino, Riccardo Barbato di Confartigianato Vicenza. <b>Difficoltà di apprendimento e disturbi comportamentali</b> saranno i temi dell’incontro delle <b>14.30</b> in sala B con Roberto Zoppelletto dell’Associazione italiana dislessia, Claudia Munaro dell’Ufficio scolastico territoriale, Cristina Toso di Airipa, Elena Finotti neuropsichiatra specializzata in Dsa. Alle <b>15.30</b> in sala A con Davide Dal Maso e Marta Basso del movimento etico <b>“Social Warning”</b> si capirà come il digitale possa costituire un’opportunità di carriera. <b>Gli errori da non commettere quando si sceglie il percorso di studio</b> saranno oggetto della tavola rotonda delle <b>16.30</b> in sala A con l’assessore comunale all’istruzione Cristina Tolio, Barbara Olper coordinatrice della Rete Orientainsieme, Oscar Miotti psicologo del lavoro dell’Ordine degli psicologi del Veneto, Luca Biondaro direttore scientifico di Le Pleiadi Science Farmer. </p>
      <related>
        <h4>Articoli da leggere</h4>
        <a href="https://www.ilgiornaledivicenza.it/home/video/i-nostri-video/vi-orienta-il-taglio-del-nastro-1.7793550?ot=it.athesis.pagelayout.EmptyPageLayout.ot"/>
      </related>
    </article>
  </body>
</html>