<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-crimea/2823040-sud-u-krimu-zalisiv-u-sizo-cotiroh-figurantiv-simferopolskoi-spravi.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T16:40:00+00:00"/>
    <meta property="og:title" content="&quot;Суд&quot; у Криму залишив у СІЗО чотирьох фігурантів &quot;сімферопольської справи&quot;"/>
    <meta property="og:description" content="Підконтрольний Росії Верховний суд Криму відхилив апеляційні скарги адвокатів на продовження запобіжного заходу чотирьом фігурантам другої сімферопольської &quot;справи Хізб ут-Тахрір&quot;."/>
  </head>
  <body>
    <article>
      <h1>"Суд" у Криму залишив у СІЗО чотирьох фігурантів "сімферопольської справи"</h1>
      <h2>Підконтрольний Росії Верховний суд Криму відхилив апеляційні скарги адвокатів на продовження запобіжного заходу чотирьом фігурантам другої сімферопольської "справи Хізб ут-Тахрір".</h2>
      <address>
        <time datetime="2019-11-21T16:40:00+00:00">21 Nov 2019, 16:40</time>
      </address>
      <p>Про це повідомляє <a href="https://ua.krymr.com/a/novyny-krymu-sud-zalyshyv-u-sizo-fihurantiv-spravy-khizb-ut-takhrir/30284871.html">Крим.Реалії</a>.</p>
      <p>Таким чином, Сервет Газієв, Асан Янік, Шабан Умеров і Иззет Абдуллаєв залишаться в СІЗО до 15 лютого.</p>
      <p>"Сьогодні пройшли засідання з розгляду апеляційних скарг адвокатів на продовження запобіжного заходу до 15 лютого, винесене Київським судом (підконтрольним Росії Київським райсудом Сімферополя - ред.). Засідання проходило в закритому режимі, хоча в Київському районному суді проходило у відкритому режимі, на оприлюднення рішення суду пустили родичів Шабана Умерова. Закінчилося засідання як зазвичай: апеляційну скаргу відхилили, мотивуючи це тим, що обставини не змінилися, нібито вони можуть сховатися від слідства і вплинути на свідків", – повідомив адвокат Едем Семедляев.</p>
      <blockquote>
        <b>Читайте також: </b>
        <a href="https://www.ukrinform.ua/rubric-crimea/2819494-sud-v-krimu-zalisiv-pid-arestom-sistoh-figurantiv-spravi-hizb-uttahrir.html">“Суд” у Криму залишив під арештом шістьох фігурантів “справи Хізб ут-Тахрір”</a>
      </blockquote>
      <p>Як повідомлялося, співробітники ФСБ Росії, МВС Росії і Росгвардії 27 березня провели в Криму обшуки в будинках кримськотатарських активістів, у тому числі активістів громадського об'єднання "Кримська солідарність". Загалом було затримано 24 активісти.</p>
      <p>Обвинуваченими у цій справі проходять 25 кримських татар, 23 з яких вивезли в СІЗО Ростова-на-Дону, Таганрога і Шахти, одного - Раїма Айвазова – тримають у СІЗО Сімферополя, ще один – Едем Яячиков – зник, його місцеперебування невідоме з 27 березня.</p>
      <blockquote>
        <b>Читайте також: </b>
        <a href="https://www.ukrinform.ua/rubric-crimea/2822399-figurantam-drugoi-spravi-hizb-uttahrir-dozvolili-pobacitis-z-ridnimi.html">Фігурантам другої "справи Хізб ут-Тахрір" дозволили побачитись з рідними</a>
      </blockquote>
      <p>Раніше представник ОБСЄ зі свободи ЗМІ Арлем Дезір засудив арешт активістів "Кримської солідарності" після масових обшуків 27 березня в анексованому Криму, закликав до їх негайного звільнення з російського СІЗО.</p>
      <p>У Міністерстві закордонних справ Росії заявили, що заклики представника ОБСЄ з питань свободи ЗМІ Арлем Дезіра звільнити заарештованих активістів "Кримської солідарності", громадянських журналістів у <a href="https://www.ukrinform.ua/tag-krim">Криму</a> викликають "подив".</p>
    </article>
  </body>
</html>