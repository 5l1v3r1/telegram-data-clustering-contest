<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/sports/cricket/news/kolkata-test--indias-eye-on-clean-sweep-in-historic-day-and-night-test-262902"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-21T16:01:34+00:00"/>
    <meta property="og:title" content="India vs bangladesh : कोलकाता के ऐतिहासिक दिन-रात टेस्ट में भारत की इस चीज पर नजर"/>
    <meta property="og:description" content="कोलकाता : भारतीय क्रिकेट टीम बांग्लादेश के साथ शुक्रवार से यहां ईडन गार्डन्स स्टेडियम में खेले जाने वाले पहले ऐतिहासिक दिन-रात टेस्ट मैच को जीतकर दो मैचों की टेस्ट सीरीज में क्लीन स्वीप करने के इरादे से मैदान पर उतरेगी। भारत ने इंदौर में खेले गए पहले टेस्ट मैच में बांग्लादेश को पारी और 130 रनों से हराकर सीरीज में 1-0 की बढ़त बना रखी है और साथ ही उसने आईसीसी विश्व चैंपियनशिप की अंकतालिका में अपनी बढ़त को भी मजबूत कर लिया है। पहला टेस्ट मैच मात्र तीन दिन में ही समाप्त हो गया था। उस मैच में भारतीय सलामी बल्लेबाज मयंक अग्रवाल ने 243 रनों की शानदार पारी खेली थी, जबकि बांग्लादेश की टीम पहली पारी में 150 और दूसरी पारी में 213 रन पर ऑल आउट हो गई थी।"/>
  </head>
  <body>
    <article>
      <h1>India vs bangladesh : कोलकाता के ऐतिहासिक दिन-रात टेस्ट में भारत की इस चीज पर नजर</h1>
      <address><time datetime="2019-11-21T16:01:34+00:00">21 Nov 2019, 16:01</time> by <a rel="author">Rkumar</a></address>
      <p>कोलकाता : भारतीय क्रिकेट टीम बांग्लादेश के साथ शुक्रवार से यहां ईडन गार्डन्स स्टेडियम में खेले जाने वाले पहले ऐतिहासिक दिन-रात टेस्ट मैच को जीतकर दो मैचों की टेस्ट सीरीज में क्लीन स्वीप करने के इरादे से मैदान पर उतरेगी। भारत ने इंदौर में खेले गए पहले टेस्ट मैच में बांग्लादेश को पारी और 130 रनों से हराकर सीरीज में 1-0 की बढ़त बना रखी है और साथ ही उसने आईसीसी विश्व चैंपियनशिप की अंकतालिका में अपनी बढ़त को भी मजबूत कर लिया है। पहला टेस्ट मैच मात्र तीन दिन में ही समाप्त हो गया था। उस मैच में भारतीय सलामी बल्लेबाज मयंक अग्रवाल ने 243 रनों की शानदार पारी खेली थी, जबकि बांग्लादेश की टीम पहली पारी में 150 और दूसरी पारी में 213 रन पर ऑल आउट हो गई थी।</p>
      <p>READ NEWS : <a href="https://www.dainiksaveratimes.com/sports/cricket/news/england-vs-new-zealand--ben-stokes-hits-67-not-out-on-opening-day-of-first-test-262886">England vs New Zealand, 1st Test : पहले दिन इंग्लैंड ने बनाए</a>...</p>
      <p>दुनिया की नंबर वन टेस्ट टीम के कप्तान विराट कोहली की टीम टेस्ट चैंपियनशिप के शुरू होने के बाद से अब तक सभी छह मैच जीत चुकी है। इसमें से वह वेस्टइंडीज और दक्षिण अफ्रीका के खिलाफ के खिलाफ हुई सीरीज में क्लीन स्वीप का चुकी है। भारतीय टीम की नजरें अब इस सीरीज में भी क्लीन स्वीप करने पर लगी हुई है और वह उस टीम के खिलाफ जो अफगानिस्तान से अपनी पिछली सीरीज हार चुकी है। दोनों टीमों के लिए यह मैच ऐतिहासिक होने वाला है, क्योंकि दोनों टीमें पहली बार अपना दिन-रात टेस्ट मैच खेलने के लिए उतर रही हैं।</p>
      <p>READ NEWS : <a href="https://www.dainiksaveratimes.com/sports/cricket/news/r-ashwin-hopes-daynight-encounter-marks-the-beginning-of-a-new-era-for-test-cricket-in-india-262856">IND vs BAN : अश्विन को उम्मीद दिन-रात टेस्ट</a>...</p>
      <p>बीसीसीआई अध्यक्ष बनने के बाद से सौरभ गांगुली के इस काम को उनकी सबसे बड़ी उपलब्धि के रूप में देख जा रहा है। गांगुली ने ही बांग्लादेश को दिन-रात टेस्ट मैच खेलने के लिए राजी करवाया है। मैच की शुरुआत से पहले आर्मी पैराट्रपर्स के जवान उड़कर ईडन गार्डन्स आएंगे और चे दोनों कप्तानों को पिंक बॉल सौपेंगे। इसके बाद टॉस की जाएगी और फिर राजनीतिज्ञों, खेल दिग्गजों और खचाखच भरे दर्शकों की मौजूदगी में मैच की शुरूआत की जाएगी।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Kolkata Test : India's eye on clean sweep in historic day and night test</p>
    </article>
  </body>
</html>