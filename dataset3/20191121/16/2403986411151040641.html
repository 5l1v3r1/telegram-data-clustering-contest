<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sprava_neli_shtepi_prokuratura_prosit_vzyati_yiyi_pid_domashniy_aresht_n1237473"/>
    <meta property="og:site_name" content="24 Канал"/>
    <meta property="article:published_time" content="2019-11-21T16:46:00+00:00"/>
    <meta property="og:title" content="Справа Нелі Штепи: прокуратура просить взяти її під домашній арешт"/>
    <meta property="og:description" content="Суд у Харкові продовжить засідання у справі колишньої міської голови Слов'янська Нелі Штепи 18 грудня. Її обвинувачують у сепаратизмі."/>
  </head>
  <body>
    <article>
      <h1>Справа Нелі Штепи: прокуратура просить взяти її під домашній арешт</h1>
      <address><time datetime="2019-11-21T16:46:00+00:00">21 Nov 2019, 16:46</time> by <a rel="author" href="https://24tv.ua/emal_nabi_tag7016/" target="_blank">Емал Набі</a></address>
      <p>
        <b>Суд у Харкові продовжить засідання у справі колишньої міської голови Слов'янська Нелі Штепи 18 грудня. Її обвинувачують у сепаратизмі.</b>
      </p>
      <p>Про це повідомляє <a href="http://sub.interfax.kiev.ua/rus/tape/296412334/4272218/">"Інтерфакс-Україна"</a> із посиланням на адвоката Олександра Шадріна.</p>
      <blockquote>До теми: <a href="https://24tv.ua/kolishnya_miska_golova_slovyanska_nelya_shtepa_vigrala_spravu_v_yespl_proti_ukrayini_n1223813">Колишня міська голова Слов'янська Неля Штепа виграла справу в ЄСПЛ проти України</a></blockquote>
      <p>За його словами, захист Штепи просить час для ознайомлення з клопотанням. Саме тому засідання суду перенесли.</p>
      <p>Відзначимо, що 24 жовтня Європейський суд з прав людини визнав порушення з боку України у справі Нелі Штепи. Україну зобов'язали виплатити їй 3600 євро.</p>
      <p>Згідно з постановою суду Україна протягом трьох місяців має виплатити Штепі 2600 євро моральної компенсації й 1000 євро відшкодування судових витрат.</p>
      <p>Варто зазначити, що ухвалене ЄСПЛ рішення Україна оскаржити не зможе.</p>
      <p>У Суді Штепа скаржилася на:</p>
      <ul>
        <li>неналежне фізичне і психологічне поводження з нею під час тримання під вартою;</li>
        <li>погані умови утримання;</li>
        <li>відсутність доступу до необхідного медичного обслуговування під час утримання.</li>
      </ul>
      <p>Вона також стверджувала, що українські суди упереджено та безпідставно ухвалили рішення про взяття її під варту та про продовження утримання, а тримання під вартою до початку судового розгляду було безпідставно тривалим.</p>
      <h3>Коротко про справу Нелі Штепи</h3>
      <p>СБУ розпочало слідство проти Нелі Штепи у квітні, арештували її у липні 2014 року. На суді вона пояснювала, що закликала Путіна ввести війська до Слов'янська під примусом терористів. Своє інтерв'ю російським пропагандистським каналам назвала зробленим "під дулом автомата".</p>
      <p>За час розгляду справу Штепи змінило 5 районних судів і 11 складів суду. Підсудна далі наполегливо заявляє про свою невинність. У випадку визнання судом вини Штепи їй загрожує довічне ув'язнення.</p>
      <blockquote>Детально про те, хто така Неля Штепа – <a href="https://24tv.ua/nelya_shtepa_hto_taka_i_chomu_odiozna_eks_mer_slovyanska_maye_siditi_n867231">у матеріалі 24 каналу</a></blockquote>
    </article>
  </body>
</html>