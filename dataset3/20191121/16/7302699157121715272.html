<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/sport/detail/9620000112031"/>
    <meta property="og:site_name" content="MGR Online"/>
    <meta property="article:published_time" content="2019-11-21T16:08:00+00:00"/>
    <meta property="og:title" content="&quot;ทนงศักดิ์&quot; ปะทะ &quot;หลิน ตัน&quot; แชมป์โลก 5 สมัย &quot;บุศนันท์-กันตภณ&quot; จอดรอบ 2 ที่กวางจู"/>
    <meta property="og:description" content="ทนงศักดิ์ แสนสมบูรณ์สุข นักแบดมินตันชาวไทย เข้ารอบก่อนรองชนะเลิศ การแข่งขันระดับ เวิลด์ ทัวร์ ซูเปอร์ 300 รายการ กวางจู โคเรีย มาสเตอร์ส 2019 ที่ประเทศเกาหลีใต้ ขณะที่ บุศนันท์ อึ๊งบำรุงพันธ์ กับ กันตภณ หวังเจริญ ความหวังสูงสุด"/>
  </head>
  <body>
    <article>
      <h1>"ทนงศักดิ์" ปะทะ "หลิน ตัน" แชมป์โลก 5 สมัย "บุศนันท์-กันตภณ" จอดรอบ 2 ที่กวางจู</h1>
      <address><time datetime="2019-11-21T16:08:00+00:00">21 Nov 2019, 16:08</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011590401.JPEG"/>
        <figcaption>ทนงศักดิ์ แสนสมบูรณ์สุข (ภาพแทน)</figcaption>
      </figure>
      <p>ทนงศักดิ์ แสนสมบูรณ์สุข นักแบดมินตันชาวไทย เข้ารอบก่อนรองชนะเลิศ การแข่งขันระดับ เวิลด์ ทัวร์ ซูเปอร์ 300 รายการ "กวางจู โคเรีย มาสเตอร์ส 2019" ที่ประเทศเกาหลีใต้ ขณะที่ บุศนันท์ อึ๊งบำรุงพันธ์ กับ กันตภณ หวังเจริญ ความหวังสูงสุด ต้องแพ็กกระเป๋ากลับบ้าน<br/><br/>ศึกแบดมินตัน ระดับ เวิลด์ ทัวร์ ซูเปอร์ 300 รายการ "กวางจู โคเรีย มาสเตอร์ส 2019" ณ สนาม มหาวิทยาลัยสตรีกวางจู เมืองกวางจู ชิงเงินรางวัลรวม 2 แสนเหรียญสหรัฐ (ประมาณ 6 ล้านบาท) วันพฤหัสบดีที่ 21 พฤศจิกายน เป็นการแข่งขันรอบ 2 <br/><br/>ประเภทชายเดี่ยว ทนงศักดิ์ แสนสมบูรณ์สุข มือ 39 ของโลก เอาชนะ อึ้ง กา หลง แองกุส จาก ฮ่องกง 2 เกมรวด 21-12 และ 21-19 เตรียมเจองานหนัก พบ หลิน ตัน แชมป์โลก 5 สมัยชาวจีน <br/><br/>คู่อื่นๆ ประเภทเดียวกัน กันตภณ หวังเจริญ มือ 7 รายการ แพ้ หลิน ชุน ยี่ จาก ไต้หวัน 1-2 เกม 21-16 , 14-21 และ 13-21 กุลวุฒิ วิทิตศานต์ มือ 40 ของโลก แพ้ โกกิ วาตานาเบะ จาก ญี่ปุ่น 0-2 เกม 16-21 และ 16-21<br/><br/>ประเภทหญิงเดี่ยว บุศนันท์ อึ๊งบำรุงพันธ์ มือ 16 ของโลก แพ้ ซัง จี ฮุน มือ 5 รายการจาก เกาหลีใต้ 1-2 เกม 15-21 , 21-15 และ 12-21 <br/><br/>ประเภทชายคู่ นิพิฐพนธ์ พวงพั่วเพชร กับ ตนุภัทร วิริยางกูร ต้านทาน ชอย โซล กิว กับ เซียว ซึง จี เจ้าถิ่น ไม่ไหว พ่ายไป 0-2 เกม 13-21 และ 9-21</p>
    </article>
  </body>
</html>