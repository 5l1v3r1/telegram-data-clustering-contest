<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/chi-e-alessandro-cattelan-figlie-eta-facebook-moglie-fidanzata/"/>
    <meta property="og:site_name" content="Novella 2000"/>
    <meta property="article:published_time" content="2019-11-21T16:10:00+00:00"/>
    <meta property="og:title" content="Chi è Alessandro Cattelan? Figlie, età, Facebook e moglie"/>
    <meta property="og:description" content="Ecco tutto ciò che sappiamo su Alessandro Cattelan. Età, altezza, Facebook, fidanzata, moglie, figlie e programmi televisivi."/>
  </head>
  <body>
    <article>
      <h1>Chi è Alessandro Cattelan? Figlie, età, Facebook e moglie</h1>
      <address><time datetime="2019-11-21T16:10:00+00:00">21 Nov 2019, 16:10</time> by <a rel="author" href="https://www.novella2000.it/author/nicolo-figini/" target="_blank">Nicolo Figini</a></address>
      <aside>
        <a href="https://www.novella2000.it/chi-e-alessandro-cattelan-figlie-eta-facebook-moglie-fidanzata/#Biografia">Biografia<br/></a>
        <a href="https://www.novella2000.it/chi-e-alessandro-cattelan-figlie-eta-facebook-moglie-fidanzata/#Vita_privata">Vita privata<br/></a>
        <a href="https://www.novella2000.it/chi-e-alessandro-cattelan-figlie-eta-facebook-moglie-fidanzata/#Profili_social">Profili social<br/></a>
        <a href="https://www.novella2000.it/chi-e-alessandro-cattelan-figlie-eta-facebook-moglie-fidanzata/#Film_e_programmi_televisivi">Film e programmi televisivi</a>
      </aside>
      <h3><anchor name="Biografia"/>Alessandro Cattelan biografia età e altezza</h3>
      <p><b>Chi è Alessandro Cattelan</b>? Alessandro, 1 metro e 78 centimetri di <b>altezza</b>, nasce a Tortona, in provincia di Alessandria, l’11 maggio 1980. Non sappiamo molto riguardo alla sua famiglia il percorso scolastico. Tuttavia, conosciamo il periodo in cui ha esordito in televisione. Infatti, nel 2001, all’<b>età</b> di 21 anni, debutta sul canale musicale VIVA, per poi presentare nel 2003 su Italia 1 il programma <b>Ziggie</b>.</p>
      <p>Il 2004 gli regala un po’ più di notorietà grazie alla trasmissione <b>Most Wante</b>d su MTV Italia. L’anno successivo conduce negli Stati Uniti, con Giorgia Surina, <b>Viva Las Vegas</b>. Nel 2006, invece, lavora come inviato per <b>Le Iene</b>. Un paio di anni dopo entra nel cast di <b>Quelli che il calcio e…</b>, condotto da Simona Ventura. Dal 2011 passa a Sky Italia e gli viene affidata la conduzione di<b> <a href="https://www.novella2000.it/x-factor-13-giudici-nuova-edizione/">X Factor</a></b>, diventando ancora più coinvolto nel processo di selezione dei cantanti.</p>
      <p><b>Alessandro Cattelan</b>, però, nel frattempo è al timone della serie in quattro puntate, dal titolo <b>Potevo farlo anch’io</b>, dedicate all’arte contemporanea. Dal 2014, inoltre, ha un talk show tutto suo intitolato <b>E poi c’è Cattelan</b>. Nel 2016 conduce la 61° edizione dei<b> David di Donatello</b>.</p>
      <p>Nel 2006, però, partecipa ad alcuni programmi su Radio Kiss Kiss e Rtl 102.5, per poi iniziare la conduzione di <b>105 all’un</b>a. Dal 2013 entra a far parte del team di Radio Deejay con <b>Catteland</b>. Oltre a questi impegni ha anche iniziato una specie di carriera letteraria pubblicando, nel 2008, il romanzo <b>Ma la vita è un’altra cosa</b>, scritto con Niccolò Agliardi. Due anni dopo esce nelle librerie <b>Zone rigide</b> e nel 2011 <b>Quando viene a prendermi?</b>.</p>
      <p>Come riporta anche il sito<a href="https://www.lastampa.it/alessandria/2017/06/27/news/la-passione-di-cattelan-per-il-calcio-torna-a-giocare-in-prima-categoria-nella-squadra-in-cui-e-cresciuto-span-class-rosso-l-intervista-a-linus-e-nicola-savino-span-1.34590697?refresh_ce"> La Stampa</a>, il conduttore ha da sempre una passione per il calcio. Ha, infatti, giocato per la squadra della sua città natale, il Derthona, disputando alcune partite nella Serie D. Inoltre, possiede 15 tatuaggi.</p>
      <h3><anchor name="Vita_privata"/>La vita privata di Alessandro Cattelan: fidanzata, moglie e figlie</h3>
      <p>Parliamo, ora, della <b>vita privata</b> di <b>Alessandro Cattelan</b>, in particolar modo dell’aspetto sentimentale. Il conduttore ha preso in <b>moglie </b>la modella <b>Ludovica Sauer</b>, da tempo sua <b>fidanzata</b>. La coppia ha avuto due <b>figlie</b>: Nina e Olivia. Secondo quanto detto alla rivista Gioia e riportato da <a href="https://www.donnaglamour.it/curiosita-alessandro-cattelan/curiosita/?refresh_ce">Donna Glamour</a>, i due si sono conosciuti grazie a una partita di calcio:</p>
      <blockquote>Nella pausa tra il primo e il secondo tempo l’ho adocchiata e mi sono avvicinato. Io non sono il vitellone che approccia le donne con un: “Ciao, come mai sei qui sola?”. Un po’ sono timido, un po’ mi vergogno. Ma con lei ho tirato fuori il coraggio, era troppo bella per lasciarsela scappare.</blockquote>
      <p>Inoltre, <b>Alessandro Cattelan </b>ha rivelato a Grazia che non ama molto fare vita mondana. A trascrivere le sue parole sempre il sito citato poc’anzi:</p>
      <blockquote>Non sono un mondano, amo la mia casa, i miei interessi, i miei amici. Al mio matrimonio c’erano 20 persone, al mio compleanno ce ne saranno meno di 10, se deciderò di festeggiare. Ho un cerchio chiuso di gente che amo e lo proteggo.</blockquote>
      <h3><anchor name="Profili_social"/>Dove seguire Alessandro Cattelan: Instagram, Facebook e profili social</h3>
      <p>Con una veloce ricerca su Internet possiamo scoprire che <b>Alessandro Cattelan</b> ha tutti i <b>profili</b> <b>social </b>più importanti. Infatti, su <b>Facebook </b>conta un po’ più di 225 mila seguaci. Su <b>Twitter</b>, invece, ne ha oltre un milione. Su <b>Instagram</b>, infine, vediamo un milione e 400 mila fan al seguito. Qui lo troviamo ritratto in immagini in compagnia della <b>moglie </b>e delle <b>figlie</b>. Inoltre, in alcune foto ci viene mostrato al lavoro o mentre si diverte con amici.</p>
      <h3><anchor name="Film_e_programmi_televisivi"/>Film e programmi televisivi</h3>
      <p><b>Alessandro Cattelan</b> ha anche debuttato nel <b>film Ogni maledetto Natale</b>, per poi apparire nel 2018 in <b>Sono tornato</b>. Molto più prolifica, però, la carriera all’interno dei <b>programmi</b> <b>televisivi</b>. Ecco la lista con le trasmissioni che non abbiamo ancora menzionato:</p>
      <ul>
        <li><b>Play It</b> (2002-2004)</li>
        <li><b>MTV Supersonic </b>(2005)</li>
        <li><b>Total Request Live</b> (2005-2008)</li>
        <li><b>Total Request Live On Tour</b> (2006-2008)</li>
        <li><b>MTV Day </b>(2006-2008)</li>
        <li><b>Lazarus</b> (2008)</li>
        <li><b>Stasera niente MTV </b>(2008)</li>
        <li><b>Coca Cola Live</b> (2009)</li>
        <li><b>X Factor Daily</b> (2011-2014)</li>
        <li><b>Italia Loves Emilia</b> (2012)</li>
        <li><b>Web Show Awards </b>(2014)</li>
        <li><b>Bo &amp; Bobo Comic Show</b> (2018-2019)</li>
      </ul>
    </article>
  </body>
</html>