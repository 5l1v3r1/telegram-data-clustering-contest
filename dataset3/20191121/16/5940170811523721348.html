<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/agglia/premier-ligk/totenam/to-minyma-toy-zose-ston-poketino"/>
    <meta property="og:site_name" content="24sports.com.cy"/>
    <meta property="article:published_time" content="2019-11-21T16:51:00+00:00"/>
    <meta property="og:title" content="Το μήνυμα του Ζοσέ στον Ποκετίνο"/>
    <meta property="og:description" content="Ως γνήσιος... gentleman, ο Ζοσέ Μουρίνιο ξεκίνησε την πρώτη του συνέντευξη Τύπου ως προπονητής της Τότεναμ, συγχαίροντας τον προκάτοχό του στον πάγκο, Μαουρίτσιο Ποτσετίνο, για την τρομερή του δουλειά στην ομάδα! «Θα είναι πάντα καλοδεχούμενος εδώ», πρόσθεσε ο Πορτογάλος τεχνικός."/>
  </head>
  <body>
    <article>
      <h1>Το μήνυμα του Ζοσέ στον Ποκετίνο</h1>
      <h2>Διαβάστε τις δηλώσεις του Πορτογάλου</h2>
      <address>
        <time datetime="2019-11-21T16:51:00+00:00">21 Nov 2019, 16:51</time>
      </address>
      <p>Ως γνήσιος... gentleman, ο Ζοσέ Μουρίνιο ξεκίνησε την πρώτη του συνέντευξη Τύπου ως προπονητής της Τότεναμ, συγχαίροντας τον προκάτοχό του στον πάγκο, Μαουρίτσιο Ποτσετίνο, για την τρομερή του δουλειά στην ομάδα! «Θα είναι πάντα καλοδεχούμενος εδώ», πρόσθεσε ο Πορτογάλος τεχνικός.</p>
      <p>«Πρώτα απ’όλα θεωρώ ότι πρέπει – και το κάνω με στεναχώρια- για τον Μαουρίτσιο. Πρέπει να τον συγχαρώ για την δουλειά που έκανε στην ομάδα.</p>
      <p>Πρέπει να το μοιραστώ μαζί σας αυτό. Η ομάδα θα είναι για πάντα το σπίτι του», τόνισε αρχικά ο Πορτογάλος τεχνικός και συνέχισε:</p>
      <p>«Αυτό το προπονητικό κέντρο θα είναι για πάντα το δικό του προπονητικό κέντρο. Μπορεί να έρθει όποτε θέλει και να κάνει ό,τι θέλει! Η πόρτα θα είναι για πάντα ανοιχτή. Από την εμπειρία μου θα πω ότι αύριο είναι μια νέα μέρα και είμαι σίγουρος πως θα είναι ξανά χαρούμενος. Θα βρει μια σπουδαία ομάδα και θα έχει τρομερό μέλλον. Πάντα θα είναι καλοδεχούμενος εδώ»!</p>
      <p>england365.gr</p>
    </article>
  </body>
</html>