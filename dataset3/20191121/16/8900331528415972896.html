<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ajax1.nl/promes-we-worden-niet-nu-al-gemakzuchtig/"/>
    <meta property="og:site_name" content="Ajax1.nl"/>
    <meta property="article:published_time" content="2019-11-21T16:11:00+00:00"/>
    <meta property="og:title" content="Promes: “We worden niet nu al gemakzuchtig”"/>
    <meta property="og:description" content="Quincy Promes kijkt uit naar de start van ‘blok 4’. De multifunctionele speler heeft het uitstekend naar zijn zin bij Ajax en voelt zich dan ook goed. “Het komt er nu uit en ik voel me al sinds ik bij Ajax ben teruggekeerd heel erg goed. En ik voel ook dat er nog heel veel […]"/>
  </head>
  <body>
    <article>
      <h1>Promes: “We worden niet nu al gemakzuchtig”</h1>
      <address><time datetime="2019-11-21T16:11:00+00:00">21 Nov 2019, 16:11</time> by <a rel="author">Jelmer Jager</a></address>
      <p>Quincy Promes kijkt uit naar de start van ‘blok 4’. De multifunctionele speler heeft het uitstekend naar zijn zin bij Ajax en voelt zich dan ook goed. “Het komt er nu uit en ik voel me al sinds ik bij Ajax ben teruggekeerd heel erg goed. En ik voel ook dat er nog heel veel rek in zit. Je ziet dat het stap voor stap beter gaat, zowel bij Ajax als Oranje. Ik ben gezond, topfit en ik werk er iedere dag keihard voor. Ik wil het hele seizoen knallen”, vertelt de Amsterdammer in gesprek met <a href="https://www.vi.nl/nieuws/promes-ik-ben-blij-dat-ik-een-multifunctionele-voetballer-ben"><i>VI</i></a>.</p>
      <p>De komende weken volgen de wedstrijden elkaar opnieuw snel op. “We beginnen met een mooie wedstrijd tegen Heracles en dan komen al snel de Champions League-duels met Lille en Valencia. Mooie, lastige wedstrijden, waarin we ons hopelijk plaatsen voor de volgende ronde. Ik heb daar vertrouwen in.”</p>
      <p>Ajax heeft een voorsprong van 6 punten in de Eredivisie, maar tot gemakzucht zal het niet gaan leiden bij de Ajacieden. “Wij worden niet gemakzuchtig nu we al een beetje voorstaan. Het motiveert ons alleen maar het iedere week te laten zien. Naar de stand kijken we niet, de rest van Nederland wel, maar wij willen gewoon ieder duel heel goed voetballen. Als we dat doen, dan scoren we veel en halen we ook resultaat.”</p>
      <related>
        <a href="https://www.ajax1.nl/ajax-stapt-naar-cas-vanwege-uefa-straffen/"/>
      </related>
    </article>
  </body>
</html>