<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oogtv.nl/2019/11/marc-jan-oldenbandringh-operationeel-directeur-fc-groningen/"/>
    <meta property="og:site_name" content="OOG"/>
    <meta property="article:published_time" content="2019-11-21T16:24:00+00:00"/>
    <meta property="og:title" content="Marc-Jan Oldenbandringh operationeel directeur FC Groningen"/>
    <meta property="og:description" content="Marc-Jan Oldenbandringh wordt per direct operationeel directeur bij FC Groningen. Hij is nu nog financieel manager bij de club.Oldenbandringh is 45 jaar oud en werd geboren in Delfzijl. Hij woont"/>
  </head>
  <body>
    <article>
      <h1>Marc-Jan Oldenbandringh operationeel directeur FC Groningen</h1>
      <address><time datetime="2019-11-21T16:24:00+00:00">21 Nov 2019, 16:24</time> by <a rel="author">Gert van Akkeren</a></address>
      <p>
        <b>Marc-Jan Oldenbandringh wordt per direct operationeel directeur bij FC Groningen. Hij is nu nog financieel manager bij de club.</b>
      </p>
      <p>Oldenbandringh is 45 jaar oud en werd geboren in Delfzijl. Hij woont momenteel in Siddeburen. De nieuwe directeur is afgestudeerd aan de RUG en is sinds 2006 verbonden aan FC Groningen. Hij begon destijds als controller. In 2012 werd hij financieel manager en nu treedt hij dus toe toe tot de driehoofdige directie van FC Groningen. Oldenbandringh krijgt de verantwoordelijkheid over financiën/ICT, accommodaties en veiligheid.</p>
      <p>FC Groningen krijgt door deze benoeming een andere organisatiestructuur, die drie takken telt: voetbal, commercie en operationele zaken. Wouter Gudde wordt eindverantwoordelijk voor de commerciële- en marketingactiviteiten. Mark-Jan Fledderus wordt als technisch directeur het derde directielid, en daarmee eindverantwoordelijk voor de gehele voetbaltechnische afdeling.</p>
    </article>
  </body>
</html>