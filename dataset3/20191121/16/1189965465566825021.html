<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/perivallon/260146/coca-cola-telos-i-plastiki-memvrani-stis-polysyskeyasies-aloyminioy"/>
    <meta property="og:site_name" content="LiFO"/>
    <meta property="article:published_time" content="2019-11-21T16:00:00+00:00"/>
    <meta property="og:title" content="Coca-Cola HBC: Τέλος η πλαστική μεμβράνη στις πολυσυσκευασίες αλουμινίου"/>
    <meta property="og:description" content="Καταργεί την πλαστική μεμβράνη στις πολυσυσκευασίες αλουμινίου ο όμιλος Coca-Cola HBC"/>
  </head>
  <body>
    <article>
      <h1>Coca-Cola HBC: Τέλος η πλαστική μεμβράνη στις πολυσυσκευασίες αλουμινίου</h1>
      <h2>Καταργεί την πλαστική μεμβράνη στις πολυσυσκευασίες αλουμινίου ο όμιλος Coca-Cola HBC</h2>
      <address><time datetime="2019-11-21T16:00:00+00:00">21 Nov 2019, 16:00</time> by <a rel="author">NEWSROOM</a></address>
      <p>
        <b>Στην αντικατάσταση του πλαστικού στις πολυσυσκευασίες αλουμινίου με ανακυκλώσιμο χαρτόνι τεχνολογίας KeelClip σε όλη την Ευρώπη προχωρά ο Όμιλος <a href="https://www.lifo.gr/tags/Coca+Cola">Coca-Cola</a> HBC.</b>
      </p>
      <p>Όπως ανακοινώθηκε, η πρωτοβουλία αυτή υλοποιείται για πρώτη φορά στον κλάδο των μη αλκοολούχων ποτών και υπηρετεί το όραμα για έναν κόσμο χωρίς απορρίμματα και τη δέσμευση στην ανάπτυξη βιώσιμων λύσεων συσκευασίας, ως προς την ανακυκλωσιμότητα και το συνολικό περιβαλλοντικό αποτύπωμα. Ο νέος τύπος συσκευασίας KeelClip, επιπλέον της αντικατάστασης του πλαστικού ελαχιστοποιεί και την ποσότητα χαρτιού που απαιτείται.</p>
      <p>Με μία συνολική επένδυση 15 εκατ. ευρώ ο Όμιλος Coca-Cola HBC θα αντικαταστήσει το πλαστικό περιτύλιγμα από όλες τις πολυσυσκευασίες αλουμινίου των προϊόντων του, σε όλες τις αγορές της Ευρώπης, μέχρι το 2021.</p>
      <figure>
        <img src="https://www.lifo.gr/uploads/image/1570387/Coca-Cola.jpg"/>
        <figcaption>Η νέα - χωρίς πλαστικό - συσκευασία</figcaption>
      </figure>
      <p>Η εφαρμογή του KeelClip θα ξεκινήσει στην Ιρλανδία και την Πολωνία, στην αρχή της ερχόμενης χρονιάς και θα χρησιμοποιηθεί σε όλες τις πολυσυσκευασίες αλουμινίου έως 8 κουτιών, ενώ οι μεγαλύτερες πολυσυσκευασίες θα τοποθετούνται σε χάρτινα κιβώτια. Η πρωτοβουλία αυτή θα εξοικονομήσει συνολικά 2.000 τόνους πλαστικού και 3.000 τόνους CO2, σε ετήσια βάση.</p>
      <p>Ο Marcel Martin, Group Supply Chain Director του Ομίλου Coca-Cola HBC δήλωσε σχετικά: «Το KeelClip αποτελεί την πιο πρόσφατη επένδυσή μας σε καινοτόμες βιώσιμες λύσεις συσκευασίας. Παράλληλα με τις 4 μάρκες νερού που φέτος παρουσιάσαμε σε 100% ανακυκλωμένα PET μπουκάλια, την αυξημένη χρήση PET και τη διαρκή μείωση του βάρους των συσκευασιών μας σε όλο το φάσμα των προϊόντων μας, το KeelClip™ είναι ακόμα μια απόδειξη της δέσμευσής μας προς την επίτευξη των στόχων μας για έναν κόσμο χωρίς απορρίμματα (World Without Waste)».</p>
    </article>
  </body>
</html>