<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lidovky.cz/domov/po-srazce-muze-s-vlakem-na-hlavnim-nadrazi-v-praze-vlaky-nabiraji-zpozdeni.A191121_165152_ln_domov_ele"/>
    <meta property="og:site_name" content="Lidovky.cz"/>
    <meta property="article:published_time" content="2019-11-21T16:54:00+00:00"/>
    <meta property="og:title" content="Desítky spojů včetně rychlíků zastavila v Praze srážka muže s vlakem, nehoda se stala na hlavním nádraží"/>
    <meta property="og:description" content="Desítky vlaků včetně mezinárodních rychlíků zastavila v pátek kolem 16:10 srážka muže s vlakem na hlavním nádraží v Praze. Při nehodě byl podle mluvčí pražské zdravotnické záchranné služby Jany Poštové asi čtyřicetiletý muž vážně zraněn. Podle webu Českých drah zřejmě omezení provozu potrvá až do 18:00."/>
  </head>
  <body>
    <article>
      <h1>Desítky spojů včetně rychlíků zastavila v Praze srážka muže s vlakem, nehoda se stala na hlavním nádraží</h1>
      <address>
        <time datetime="2019-11-21T16:54:00+00:00">21 Nov 2019, 16:54</time>
      </address>
      <p>
        <mark>PRAHA </mark>
        <b> Desítky vlaků včetně mezinárodních rychlíků zastavila v pátek kolem 16:10 srážka muže s vlakem na hlavním nádraží v Praze. Při nehodě byl podle mluvčí pražské zdravotnické záchranné služby Jany Poštové asi čtyřicetiletý muž vážně zraněn. Podle webu Českých drah zřejmě omezení provozu potrvá až do 18:00.</b>
      </p>
      <p>Sražený muž, který přišel při nehodě o nohy a utrpěl také zranění hlavy, byl podle mluvčí záchranné služby uveden do umělého spánku a přepraven do nemocnice.</p>
      <p>Nehoda zastavila asi pět desítek spojů v úsecích mezi hlavním nádražím a Libní, Vysočany a Holešovicemi. Jsou mezi nimi i mezinárodní vlaky do Maďarska či Německa. Několik spojů nepojede podle webu drah vůbec.</p>
    </article>
  </body>
</html>