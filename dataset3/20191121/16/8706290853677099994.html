<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/685766/bournous-ston-realfm-978-i-moria-den-prokeitai-na-kleisei"/>
    <meta property="og:site_name" content="enikos.gr"/>
    <meta property="article:published_time" content="2019-11-21T16:58:00+00:00"/>
    <meta property="og:title" content="Μπουρνούς στον Realfm 97,8: Η Μόρια δεν πρόκειται να κλείσει"/>
    <meta property="og:description" content="&quot;Τους επόμενους μήνες ούτε τις 20 χιλιάδες προωθήσεις προς την ενδοχώρα θα δούμε...&quot;"/>
  </head>
  <body>
    <article>
      <h1>Μπουρνούς στον Realfm 97,8: Η Μόρια δεν πρόκειται να κλείσει</h1>
      <address>
        <time datetime="2019-11-21T16:58:00+00:00">21 Nov 2019, 16:58</time>
      </address>
      <p>«Ο κ. <a href="http://www.enikos.gr/politics/685626/alkiviadis-stefanis-i-ellada-allazei-selida-stin-diacheirisi-tou-">Στεφανής</a>, όταν ανακοινώθηκαν τα μέτρα, δεν διευκρίνισε τι εννοεί με την αποτροπή. Εννοεί το δόγμα Γεωργιάδη, να τους κάνουμε τη ζωή δύσκολη για να μην έρχονται, εννοεί την αποστροφή Πλεύρη ότι χρειαζόμαστε νεκρούς στη θάλασσα. Αυτό που δεν λέει η ΝΔ, είναι ότι όσο υπάρχει γεωπολιτική στόχευση, εργαλειοποίηση προσφύγων και μεταναστών από τον κ. Ερντογάν για αλλότριους σκοπούς και όχι για το μεταναστευτικό, όσα μέτρα ασφαλείας, όσες θερμικές κάμερες όσες ειδοποιήσεις και να κάνει το ελληνικό λιμενικό, η τουρκική ακτοφυλακή, με πολιτικές εντολές, θα συνεχίσει αυτό που γίνεται τους τελευταίους μήνες», δήλωσε στον Realfm 97,8 και στην εκπομπή «τεντιμπόηδες» με τους Μάνο Νιφλή και Άκη Παυλόπουλο, ο βουλευτής του ΣΥΡΙΖΑ στη Λέσβο, Γιάννης Μπουρνούς.</p>
      <p>Παράλληλα, ο κ. Μπουρνούς εκτίμησε ότι «η <a href="http://www.enikos.gr/society/685776/asfyxia-sti-moria-xeperasan-tous-16000-oi-prosfyges-kai-metanaste">Μόρια </a>δεν πρόκειται να κλείσει. Στην Μυτιλήνη υπάρχουν αυτή τη στιγμή περίπου 20 χιλιάδες πρόσφυγες και μετανάστες. Η κυβέρνηση ανακοίνωσε ένα πρόγραμμα μετεγκατάστασης στην ενδοχώρα. Τους επόμενους μήνες ούτε τις 20 χιλιάδες προωθήσεις προς την ενδοχώρα θα δούμε και συνεπακόλουθα, ούτε το ΚΥΤ της Μόριας θα κλείσει. Αυτό που θα γίνει είναι τόσο η Λέσβος, το δικό μου νησί όσο και τα υπόλοιπα νησιά θα επωμιστούν φυλακές 5, 6 και 7 χιλιάδων ανθρώπων που θα υπάρχουν μέσα παραβατικοί, οικογένειες, ασυνόδευτα ανήλικα κ.α. Προκύπτουν σοβαρότατες επικινδυνότητες και επισφάλειες από αυτήν την απόφαση».</p>
      <p>
        <b>Ακούστε το ηχητικό:</b>
      </p>
      <figure>
        <audio src="http://media.enikos.gr/data/podcasts/685766_fc0d40f630-a33ee0e69dbbd98d.mp3"/>
      </figure>
      <related>
        <h4>σχετικά άρθρα</h4>
        <a href="http://www.enikos.gr/society/685692/ta-senaria-gia-ta-anoikta-kentra-filoxenias-se-poious-nomous-tha-%0A%20%20%20%20%0A"/>
        <a href="http://www.enikos.gr/society/685644/sto-limani-tou-peiraia-prosfyges-kai-metanastes-apo-ta-nisia%0A%20%20%20%20%0A"/>
        <a href="http://www.enikos.gr/society/685597/ethelontries-anthropistikis-organosis-katingeilan-ekfovismo-me-ma%0A%20%20%20%20%0A"/>
        <a href="http://www.enikos.gr/society/685566/ypourgeio-prostasias-tou-politi-dioria-15-imeron-se-katalipsies-n%0A%20%20%20%20%0A"/>
        <a href="http://www.enikos.gr/society/685475/asfyxia-sta-nisia-tou-voreioanatolikou-aigaiou-nees-afixeis-prosf%0A%20%20%20%20%0A"/>
        <a href="http://www.enikos.gr/society/685439/sos-apo-to-kastellorizo-diarrixeis-kai-eisvoles-se-ekklisies-apo-%0A%20%20%20%20%0A"/>
        <a href="http://www.enikos.gr/society/685422/ston-peiraia-prosfyges-kai-metanastes-apo-nisia-tou-anatolikou-ai%0A%20%20%20%20%0A"/>
        <a href="http://www.enikos.gr/society/685318/xespoun-oi-prosfyges-kai-metanastes-sti-rodo-afiste-mas-tora-na-f%0A%20%20%20%20%0A"/>
        <a href="http://www.enikos.gr/society/685402/sto-katakolo-to-istioforo-me-tous-43-metanastes-pou-entopistike-v%0A%20%20%20%20%0A"/>
      </related>
    </article>
  </body>
</html>