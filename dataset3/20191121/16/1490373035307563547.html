<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irozhlas.cz/zpravy-domov/armada-stany-nakup-nafukovaci_1911211647_cen"/>
    <meta property="og:site_name" content="iROZHLAS"/>
    <meta property="article:published_time" content="2019-11-21T16:47:00+00:00"/>
    <meta property="og:title" content="Armáda nakoupí až 280 nafukovacích stanů za 200 milionů korun"/>
    <meta property="og:description" content="Stany musejí ještě před konečným nákupem projít zkrácenými vojskovými zkouškami. Pokud budou zkoušky úspěšné, měla by armáda první stany převzít před koncem příštího roku."/>
  </head>
  <body>
    <article>
      <h1>Armáda nakoupí až 280 nafukovacích stanů za 200 milionů korun</h1>
      <address>
        <time datetime="2019-11-21T16:47:00+00:00">21 Nov 2019, 16:47</time>
      </address>
      <p>
        <b>Armáda nakoupí až 280 polních nafukovacích stanů za 200 milionů korun. Rámcovou smlouvu na nákup s italskou společností G&amp;G Partners SRL dnes podepsal náměstek ministra obrany Filip Říha, uvedlo ministerstvo v tiskové zprávě. První stany by armáda mohla převzít v příštím roce, vojákům poslouží při cvičeních doma i při nasazení v zahraničních operacích.</b>
      </p>
      <p>Do tendru na dodání stanů se přihlásili čtyři zájemci, ministerstvo obrany vybralo italskou společnost G&amp;G Partners SRL. Na základě rámcové smlouvy česká armáda nakoupí minimálně 105 stanů, nanejvýš 280. Celková výše nákladů bude záležet na počtu odebraných stanů, nepřesáhne 199,75 milionu korun včetně DPH.</p>
      <p>Stany musejí ještě před konečným nákupem projít zkrácenými vojskovými zkouškami. Pokud budou zkoušky úspěšné, měla by armáda první stany převzít před koncem příštího roku. Armáda bude stany objednávat podle potřeby, smlouva umožňuje několik menších dodávek i velkou jednorázovou objednávku.</p>
      <related>
        <h4>Související články</h4>
        <a href="https://www.irozhlas.cz/zpravy-svet/mali-armada-cr-veleni-vycvikova-mise_1911201257_pj"/>
        <a href="https://www.irozhlas.cz/zpravy-svet/estonsko-cesti-piloti-armada-gripeny-rusko_1911071544_jak"/>
        <a href="https://www.irozhlas.cz/zpravy-domov/ministerstvo-obrany-letoun-politici_1910081152_mat"/>
      </related>
    </article>
  </body>
</html>