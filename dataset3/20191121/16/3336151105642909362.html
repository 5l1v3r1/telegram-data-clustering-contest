<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/insanlar-oldurulmeye-devam-ettikce...-21111910.html"/>
    <meta property="og:site_name" content="OdaTV"/>
    <meta property="article:published_time" content="2019-11-21T16:58:00+00:00"/>
    <meta property="og:title" content="Hitler'i mutlu etmek için kurulan Volkswagen'den çok tartışılacak Türkiye çıkışı: &quot;İnsanlar öldürülmeye devam ettikçe...&quot;"/>
    <meta property="og:description" content="Deiss, “Volkswagen Alman hükümetinin ve AB’nin, kuzey Suriye’deki askeri çatışmalar konusundaki fikirlerine katılıyor. İnsanlar öldürülmeye devam ettikçe, bir savaş cephesinin yanına temel atmayacağız.” dedi."/>
  </head>
  <body>
    <article>
      <h1>Hitler'i mutlu etmek için kurulan Volkswagen'den çok tartışılacak Türkiye çıkışı: "İnsanlar öldürülmeye devam ettikçe..."</h1>
      <h2>Deiss, “Volkswagen Alman hükümetinin ve AB’nin, kuzey Suriye’deki askeri çatışmalar konusundaki fikirlerine katılıyor. İnsanlar öldürülmeye devam ettikçe, bir savaş cephesinin yanına temel atmayacağız.” dedi.</h2>
      <address>
        <time datetime="2019-11-21T16:58:00+00:00">21 Nov 2019, 16:58</time>
      </address>
      <p>Volkswagen Yönetim Kurulu Başkanı Herbert Deiss, Türkiye’ye kurulmasına karar verilen fakat Türkiye’nin Suriye’de düzenlediği Barış Pınarı Harekatı’nın ardından ertelenen otomobil fabrikası hakkındaki kararın yılsonunda verileceğini açıkladı.</p>
      <p>BBC Türkçe’de yer alan habere göre; harekat öncesi şirketin Manisa’da yıllık 300 bin üretim kapasiteli bir fabrika kurması planlanıyordu.</p>
      <p>
        <b>“İNSANLAR ÖLDÜRÜLMEYE DEVAM ETTİKÇE, BİR SAVAŞ CEPHESİNİN YANINA TEMEL ATMAYACAĞIZ”</b>
      </p>
      <p>LinkedIn hesabında konuyla ilgili bir açıklama yayımlayan Diess, “<b>Bir yandan Volkswagen’in siyaseten tarafsız olmasını, sadece ekonomik çıkarlara göre hareket etmesini isteyenler var. Diğer yanda da etik nedenlerle şirketin fabrikayı Türkiye dışında başka bir yere kurması yönünde beklenti var”</b> dedi ve ekledi:</p>
      <p>
        <b>“Volkswagen kararını yılsonuna erteledi. Bunu, Türkiye’de fabrika açmak ekonomik çıkarımıza olmasına rağmen yaptık. Türkiye büyük pazarı ve endüstri altyapısıyla bizim için çok elverişli bir üretim yeri. Fakat şirketler insan hakları ve uluslararası hukukun yalnızca hükümetlerin sorumluluğunda olduğunu düşünürse, piyasa ekonomisi etik temelini yitirir.</b>
      </p>
      <p>
        <b>Volkswagen Alman hükümetinin ve AB’nin, kuzey Suriye’deki askeri çatışmalar konusundaki fikirlerine katılıyor. İnsanlar öldürülmeye devam ettikçe, bir savaş cephesinin yanına temel atmayacağız.”</b>
      </p>
      <p>
        <b>“ETİK EYLEMLER BASİT CEVAPLAR ANLAMINA GELMEZ”</b>
      </p>
      <p>Çin, Rusya, Güney Afrika, Brezilya, Hindistan ve ABD’de de fabrikaları bulunan Deiss, bütün bu ülkelerin demokratik değerleri paylaşmadığının farkında olduklarını söyledi.</p>
      <p>Deiss, Economist dergisinin Demokrasi Endeksi’ne göre dünyanın yalnızca yüzde 4,5’i tam demokratik ülkelerde yaşadığını fakat geri kalan yüzde 95,5’in yaşadığı ülkeleri geliştirme imkanlarından da kaçınmamaları gerektiğini belirtti.</p>
      <p>Bu tür kararlarda bir denge kurmanın zor olduğunu vurgulayan Deiss, açıklamasını şöyle bitirdi:</p>
      <p>
        <b>“Türkiye’de fabrika açmamız hâlâ mümkün. Kesin olan tek bir şey var: Etik eylemler basit cevaplar anlamına gelmez. Bu hükümetler için de geçerli, bizler için de.”</b>
      </p>
      <p>
        <b>TÜRKİYE’DE ŞİRKET KURULMUŞTU</b>
      </p>
      <p>VW Türkiye’de Passat ve Skoda’nın Superb modellerini üretmeyi planlıyordu. Fabrikada 4 bin kişinin istihdam edileceği hesaplanıyordu.</p>
      <p>Şirket Ekim başında Türkiye’de 943 milyon 500 bin Türk Lirası sermaye ile Volkswagen Turkey Otomotiv Sanayi ve Ticaret Anonim Şirketi adlı bir şirket kurmuştu.</p>
      <p>Bu, Türkiye’nin otomotiv sektöründe 22 yıl sonra ilk yeni yatırım olacaktı. Türkiye’de 1990 yılında Opel, 1994’te Toyota, 1995’te Hyundai ve 1996’da Honda fabrika açmıştı.</p>
      <p>
        <b>HİTLER’İN BÜYÜK SEVDASIYDI</b>
      </p>
      <p>Volkswagen AG, Almanya'da, 1937 yılında tek model halk tipi otomobil üretimi için Hitler’in lideri olduğu Nasyonal Sosyalist Alman İşçi Partisi tarafından Alman Otomotiv Birliği'ne kurdurulan otomobil firması.</p>
      <p>İlk otomobilleri, Hitler'in her Alman ailesini bir otomobil sahibi yapma düşüncesi doğrultusunda, Porsche firması tarafından tasarlanıp üretilmeye başlanan, oldukça ekonomik ve kullanışlı olan, Türkiye'de "kaplumbağa" ya da "tosbağa" olarak bilinen (İngilizcede Beetle, yani böcek) modeliyle Volkswagen'in ünü tüm dünyaya yayıldı.</p>
      <p>7 yıl süren çalışmaların ardından 27 Mayıs 1938 Hitler, Beetle'ı halka sunmaya karar verdi. Reklamlarında ''Kraft Durch Fraude'' yani ''Gücün Getirdiği Eğlence Arabası'' gibi bir slogan kullanıldı. Hitler her ne kadar Beetle'ın fiyatının düşük tutulmasını istese de halkın gözünde kalitesiz bir otomobil gibi görünmesini istemiyordu. Bu sebeple reklam kampayalarının üzerinde oldukça zaman harcadılar.</p>
      <p>Yani... <br/>Hitler’i mutlu etmek için kurulan şirket, bugün Suriye’ye yönelik harekatı nedeniyle  Türkiye’ye tepki gösteriyor.</p>
      <figure>
        <img src="https://odatv.com/images2/2019_11/2019_11_21/2908261454b293b3567f63000887bfe19e7a3696.jpeg"/>
      </figure>
      <figure>
        <img src="https://odatv.com/images2/2019_11/2019_11_21/3ef3f4ba015eaed5d370deaed4fa7c1f4c58b84d.jpeg"/>
      </figure>
      <p>
        <b>Odatv.com</b>
      </p>
      <figure>
        <a href="https://www.odakitap.com/hitler-oncesi-ve-sonrasi-kitabi-guran-tatlioglu">
          <img src="https://odatv.com/images2/2019_03/2019_03_30/hitler-oncesi-ve-sonrasi.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>19,044 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/uc-usta-isim-ilk-kez-bir-arada-05111918.html"/>
        <a href="https://odatv.com/volkswagenden-cok-tartisilacak-sicak-turkiye-karari-15101937.html"/>
        <a href="https://odatv.com/sama-10-yil-once-yaptigim-son-ziyarette-neler-yasandi-11021953.html"/>
        <a href="https://odatv.com/bir-devir-kapaniyor-27011945.html"/>
        <a href="https://odatv.com/ulkeyi-tum-olanaklarla-savunacagiz-16011948.html"/>
        <a href="https://odatv.com/yuzlerce-siyasetcinin-cok-ozel-bilgileri-calindi-04011921.html"/>
        <a href="https://odatv.com/arap-sacina-donen-suriyede-kim-ne-istiyor-28121858.html"/>
        <a href="https://odatv.com/turkiyede-tarimin-icler-acisi-halini-gosteren-tablo-19111826.html"/>
        <a href="https://odatv.com/almanyaya-goc-kolaylasti-05101848.html"/>
        <a href="https://odatv.com/islama-hayir-muslumanlara-evet-25091843.html"/>
        <a href="https://odatv.com/suriyede-tam-yuz-yil-once-neler-oldu-20091844.html"/>
        <a href="https://odatv.com/sam-yakinlarinda-patlama-sesleri-02091814.html"/>
        <a href="https://odatv.com/25-kafatasi-iade-edildi-30081840.html"/>
        <a href="https://odatv.com/saldiri-icin-hazirlik-yapiyorlar-22081823.html"/>
        <a href="https://odatv.com/turkiyeye-mali-yardim-anketi-21081815.html"/>
        <a href="https://odatv.com/neo-nazilere-karsi-yuruduler-o-eylemi-iptal-ettirdiler-18081811.html"/>
        <a href="https://odatv.com/solcuysan-giremezsin-08081852.html"/>
        <a href="https://odatv.com/suriye-ordusunu-neden-kutladilar-04081831.html"/>
        <a href="https://odatv.com/murat-ile-max-arasindaki-farka-dikkat-25071825.html"/>
        <a href="https://odatv.com/o-fotografi-yine-cektirirdim-22071805.html"/>
      </related>
    </article>
  </body>
</html>