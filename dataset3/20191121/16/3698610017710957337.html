<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/politv-yaznya-prihodka-utrimuyut-u-specbloci-sizo-advokat-330451_.html"/>
    <meta property="og:site_name" content="DT.ua"/>
    <meta property="article:published_time" content="2019-11-21T16:47:00+00:00"/>
    <meta property="og:title" content="Політв'язня Приходька утримують у спецблоці СІЗО — адвокат"/>
    <meta property="og:description" content="За словами адвоката, єдиний спосіб для Приходька зв'язатися із сім'єю — це листи."/>
  </head>
  <body>
    <article>
      <h1>Політв'язня Приходька утримують у спецблоці СІЗО — адвокат</h1>
      <h2>За словами адвоката, єдиний спосіб для Приходька зв'язатися із сім'єю — це листи.</h2>
      <address>
        <time datetime="2019-11-21T16:47:00+00:00">21 Nov 2019, 16:47</time>
      </address>
      <p>Українського політв'язня<b> <a href="https://dt.ua/UKRAINE/donka-prihodka-vvazhaye-scho-vibuhivku-yiyi-batku-pidkinuli-328123_.html">Олега Приходька</a></b>, обвинуваченого в анексованому Криму в "підготовці теракту", утримують у спецблоці СІЗО Сімферополя, передає "<a href="https://ru.krymr.com/a/news-krym-prihodko-v-specbloke/30284598.html">Крим.Реалії</a>". Сьогодні Олегу Приходько виповнився 61 рік.</p>
      <p>"Сьогодні мені вдалося потрапити до Олега Аркадійовича. У СІЗО у нас з ним вийшло провести короткочасне побачення. Олег Аркадійович виглядає досить непогано, критичних скарг на стан здоров'я немає, ліки йому передають своєчасно. Його утримують у спецблоці, в так званій камері двійці", – повідомив адвокат Назім Шеіхмамбетов.</p>
      <p>Адвокат розповів, що обговорив з Приходьком просування кримінальної справи, яку відкрили проти нього в анексованому Криму. Українець подякувати всім, хто стежить за долею і за справами інших політв'язнів. Шеіхмамбетов підтвердив, що сім'ї Приходько відмовляють у побаченні з ним.</p>
      <p>"У в'язку Олега Аркадійовича немає, єдина можливість зв'язатися з сім'єю – це листи. Наскільки мені відомо, побачення його родичам на даний момент не дозволили. Це вже така практика, що склалася в Криму, але ми будемо писати заяви, наполягати і, якщо буде необхідно, оскаржувати відмови, щоб в найкоротший час в Олега Приходька була можливість побачитися зі своїми близькими", – додав адвокат.</p>
      <p>Як повідомлялося, Олег Приходько <b><a href="https://dt.ua/UKRAINE/politv-yazen-prihodko-zustrichaye-61-y-den-narodzhennya-v-sizo-simferopolya-330437_.html">зустрічає 61-й день народження в слідчому ізоляторі Сімферополя</a></b>.</p>
      <p>Нагадаємо, підконтрольний російським окупантам "Верховний суд Криму" <a href="https://dt.ua/UKRAINE/okupaciyniy-sud-krimu-vidhiliv-apelyaciyu-na-aresht-aktivista-prihodka-328029_.html"><b>відмовив у задоволенні апеляції на арешт</b></a> українського активіста, політв'язня Олега Приходька. Активіст залишиться в СІЗО до 10 грудня, там він 21 листопада зустріне і свій 61-й день народження.</p>
      <p>У лютому ФСБ провела обшуки в будинку Приходька в селі Оріхове Сакського району. Тоді російські силовики вилучили в активіста українську символіку, прапори партії "Свобода", червоно-чорні прапори, портрет Степана Бандери, техніку та домашні CD-диски. Після обшуку Приходько відвезли до Сімферополя, де допитували, розпитуючи про його діяльність і зв'язки на материковій частині України.</p>
      <p>9 жовтня російські силовики <a href="https://dt.ua/UKRAINE/fsb-v-krimu-vidvezla-v-nevidomomu-napryamku-proukrayinskogo-aktivista-325873_.html"><b>затримали і вивезли Приходька разом із дружиною</b></a>. Протягом доби місцезнаходження активіста залишалося невідомим.</p>
      <p>Згодом адвокат Назім Шейхмамбетов повідомив, що Приходьку закидають ст. 223.1 (незаконне виготовлення вибухових речовин) і ст. 205 (терористичний акт) Кримінального кодексу РФ. Наступного дня Приходька <a href="https://dt.ua/UKRAINE/sud-u-krimu-zaareshtuvav-proukrayinskogo-aktivista-prihodka-325950_.html"><b>заарештували на два місяці</b></a>.</p>
      <p>Прокуратура АР Крим (Київ) <a href="https://dt.ua/UKRAINE/prokuratura-ark-vidkrila-provadzhennya-cherez-zatrimannya-aktivista-prihodka-325949_.html"><b>відкрила провадження</b></a> через незаконне позбавлення волі проукраїнського активіста.</p>
      <footer>За матеріалами: <a href="https://dt.ua/go/aHR0cDovL3J1LmtyeW1yLmNvbS8=">Крим.Реалії</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>