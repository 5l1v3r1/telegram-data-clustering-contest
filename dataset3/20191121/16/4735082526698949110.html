<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Polityka/191129816-Prokurator-generalny-Izraela-oskarza-premiera-Netanyahu-o-korupcje.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-21T16:57:04+00:00"/>
    <meta property="og:title" content="Prokurator generalny Izraela oskarża premiera Netanyahu o korupcję"/>
    <meta property="og:description" content="Premier Izraela Beniamin Netanjahu został oskarżony o korupcję. Oznacza to jeszcze większą niepewność w kwestii utworzenia nowego rządu."/>
  </head>
  <body>
    <article>
      <h1>Prokurator generalny Izraela oskarża premiera Netanyahu o korupcję</h1>
      <address><time datetime="2019-11-21T16:57:04+00:00">21 Nov 2019, 16:57</time> by <a rel="author">p.mal</a></address>
      <p>
        <b>Premier Izraela Beniamin Netanjahu został oskarżony o korupcję. Oznacza to jeszcze większą niepewność w kwestii utworzenia nowego rządu.</b>
      </p>
      <p>Dwukrotnie przeprowadzone w tym roku wybory parlamentarne w Izraelu nie zakończyły się utworzeniem rządu. Najpierw koalicji nie utworzył Beniamin Netanjahu, obecnie porażkę w tym temacie ogłosił Benny Ganc.</p>
      <p>Dodatkowo prokurator generalny Awichaj Mandelblit ogłosił dziś decyzję, pierwszą tego typu przeciwko pełniącemu funkcję premierowi Izraela. Przekazał, że zarzuty dotyczą przekupstwa, naruszenia zaufania i defraudacji.</p>
      <p>Netanjahu, który zaprzeczył popełnieniu przestępstwa w trzech przypadkach korupcji, nie ma prawnego obowiązku rezygnacji po postawieniu mu zarzutów. Zapowiedział, że złoży dziś oświadczenie w tej sprawie.</p>
      <p>Premier jest podejrzany o przyjmowanie prezentów o wartości 264 tys.dolarów, które według prokuratorów obejmowały cygara i szampana. </p>
      <p>Netanjahu może grozić 10 lat więzienia, jeśli zostanie skazany za łapówkarstwo i maksymalnie do trzech lat więzienia, jeśli sąd skaże go za defraudację i naruszenie zaufania.</p>
      <p>Jest to sprawa precedensowa w historii państwa żydowskiego, gdyż urzędujący premier nigdy jeszcze nie został postawiony w stan oskarżenia. </p>
      <p>Policja jest przekonana, że między Netanjahu, jego żoną oraz Szaulem Elowiczem, właścicielem koncernu telekomunikacyjnego Bezeq, „powstały związki korupcyjne". Rzecz dotyczy portalu Walla, jednego z najbardziej poczytnych mediów w Izraelu. Zdaniem policji premier oraz jego żona mieli interweniować w redakcji za pośrednictwem właściciela Bezeq i jego żony, czasami codziennie, wpływając na pozytywny przekaz o sobie i o rządzie.</p>
    </article>
  </body>
</html>