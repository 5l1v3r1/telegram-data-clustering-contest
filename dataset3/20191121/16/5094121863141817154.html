<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/mlada-ridicka-dostala-smyk-a-s-autem-narazila-do-stromu-neprezila-20191121.html"/>
    <meta property="og:site_name" content="Deník.cz"/>
    <meta property="article:published_time" content="2019-11-21T16:45:00+00:00"/>
    <meta property="og:title" content="Mladá řidička u Želešic dostala smyk a narazila do stromu. Nehodu nepřežila"/>
    <meta property="og:description" content="/FOTOGALERIE/ Tragicky skončila čtvrteční cesta mladé řidičky u Želešic na Brněnsku. Před tři čtvrtě na tři odpoledne narazila autem do stromu. Svým zraněním žena na místě podlehla.  "/>
  </head>
  <body>
    <article>
      <h1>Mladá řidička u Želešic dostala smyk a narazila do stromu. Nehodu nepřežila</h1>
      <address><time datetime="2019-11-21T16:45:00+00:00">21 Nov 2019, 16:45</time> by <a rel="author">Pavla Hloušková</a></address>
      <p>Přivolaní záchranáři řidičku oživovali. „Na místo vyrážela pozemní i letecká posádka. I přes veškerou naši snahu však žena podlehla devastujícím zraněním,“ uvedla mluvčí jihomoravské záchranné služby Michaela Bothová.</p>
      <p>Řidičku po nárazu navíc z vozu vyprošťovali hasiči. „Spolu se záchranáři jsme ženu vyprošťovali z auta pomocí hydraulického zařízení,“ popsal mluvčí hasičů Filip Venclovský.</p>
      <figure>
        <img src="https://g.denik.cz/50/5c/brno-bobycentrum_denik-150-3x2.jpg"/>
      </figure>
      <aside>
        <a href="https://brnensky.denik.cz/zpravy_region/dobrovolni-hasici-roku-anketa-drnovice-pozar-kulturni-dum.html">Náročný zásah u požáru kulturního domu: drnovičtí hasiči bodovali v soutěži Přečíst článek ›</a>
      </aside>
      <p>Na místě zasahují i republikové policisté. „Podle předběžných informací řidička dostala smyk a narazila do stromu. Na místě příbuzným ženy pomáhá krizový intervent," uvedl policejní mluvčí Pavel Šváb.</p>
      <figure>
        <img src="https://g.denik.cz/50/37/78158575-2172590382842913-2227366728285814784-n_denik-630.jpg"/>
      </figure>
    </article>
  </body>
</html>