<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/chi-e-malika-ayane-origini-eta-altezza-sanremo-instagram/"/>
    <meta property="og:site_name" content="Novella 2000"/>
    <meta property="article:published_time" content="2019-11-21T16:08:00+00:00"/>
    <meta property="og:title" content="Chi è Malika Ayane? Età, altezza, origini, Sanremo e Instagram"/>
    <meta property="og:description" content="Ecco tutto ciò che sappiamo su Malika Ayane. Età, altezza, origini, genitori, Instagram, fidanzato, figli, marito e Sanremo."/>
  </head>
  <body>
    <article>
      <h1>Chi è Malika Ayane? Età, altezza, origini, Sanremo e Instagram</h1>
      <address><time datetime="2019-11-21T16:08:00+00:00">21 Nov 2019, 16:08</time> by <a rel="author" href="https://www.novella2000.it/author/nicolo-figini/" target="_blank">Nicolo Figini</a></address>
      <aside>
        <a href="https://www.novella2000.it/chi-e-malika-ayane-origini-eta-altezza-sanremo-instagram/#Biografia">Biografia<br/></a>
        <a href="https://www.novella2000.it/chi-e-malika-ayane-origini-eta-altezza-sanremo-instagram/#Sanremo">Sanremo<br/></a>
        <a href="https://www.novella2000.it/chi-e-malika-ayane-origini-eta-altezza-sanremo-instagram/#Vita_privata">Vita privata<br/></a>
        <a href="https://www.novella2000.it/chi-e-malika-ayane-origini-eta-altezza-sanremo-instagram/#Profili_social">Profili social</a>
      </aside>
      <h3><anchor name="Biografia"/>Malika Ayane biografia età altezza origini e genitori</h3>
      <p><b>Chi è Malika Ayane</b>? Malika, 1 metro e 66 centimetri di <b>altezza</b>, nasce a Milano il 31 gennaio 1984. I <b>genitori</b> hanno <b>origini</b> marocchine, il padre, e italiane, la madre. Non sappiamo molto del suo percorso di studi. Tuttavia, la carriera musicale inizia nel 1995, all’<b>età</b> di 11 anni, quando entra nel coro delle voci bianche del Teatro della Scala e studia al Conservatorio di Milano.</p>
      <p>Nel 1997 viene scelta come solista nel ruolo della Seconda apparizione per il <b>Macbeth</b>. Dopo vari spot pubblicitari, nel 2007 firma il contratto con la Sugar Music e il primo album lo pubblica nel 2008. Quello stesso anno rilascia il primo singolo, <b>Sospesa</b>, ma è il secondo, <b>Feeling Better</b>, a regalarle popolarità.</p>
      <p>All’inizio del 2009 <b>Malika Ayane</b> duetta con Pacifico nel brano <b>Verrà l’estate </b>e incide una cover di <b>Blue Christmas</b> con Andrea Bocelli. Sempre in quel periodo partecipa nelle “Nuove Proposte” al <b>Festival di Sanremo </b>con<b> Come foglie</b>, per poi dedicarsi alla scrittura di un testo, <b>Dopo di me</b>, per Valerio Scanu.</p>
      <p>Nel 2010 torna a <b>Sanremo</b> nella sezione “Artisti” con <b>Ricomincio da qui</b>, grazie al quale vince il Premio della critica “Mia Martini” e il Premio della Sala Stampa Radio e TV. Esce anche il secondo album, <b>Grovigli</b>, che include collaborazioni con Paolo Conte e <b>Cesare Cremonini</b>. Nel 2011 viene nominata ai TRL Awards come Best Look e Italians Do It Better.</p>
      <p>Debutta, l’anno successivo, al cinema con un piccolo ruolo nel film <b>Tutti i rumori del mare</b>. Il 2013 la vede di nuovo al <b>Festival</b> con <b>E se poi </b>e <b>Niente</b>. Nel 2015 si cimenta nel doppiaggio nel cortometraggio Pixar <b>Lava</b>. Tra il 2016 e il 2017 <b>Malika Ayane </b>è impegnata a teatro con il musical <b>Evita</b>. Nel 2018 pubblica l’album <b>Domino</b> e dal 2019 è <a href="https://www.novella2000.it/x-factor-13-giudici-nuova-edizione/">giudice</a> a <b>X Factor</b> con <a href="https://www.novella2000.it/chi-e-samuel-dei-subsonica-canzoni-eta/">Samuel Romano</a>, <a href="https://www.novella2000.it/chi-e-sfera-ebbasta-instagram-altezza/">Sfera Ebbasta</a> e<a href="https://www.novella2000.it/chi-e-mara-maionchi-eta-figlie/"> Mara Maionchi</a>. L’11 ottobre 2019 esce il nuovo singolo <b>WOW (Niente aspetta)</b> che lei descrive, come riportato da <a href="https://tg24.sky.it/spettacolo/musica/2019/10/10/malika-ayane-singolo-wow-niente-aspetta.html">SkyTG24</a>:</p>
      <blockquote>La vita è qui e adesso ed è fatta da milioni di adesso, tante volte sempre uguali, che possono sembrare pesanti, ripetitivi, persino angosciosi semplicemente perché siamo noi che viviamo la consuetudine, la costanza e la normalità come qualcosa da cui scappare e non la dimensione da cui trarre ogni giorno tutti gli spunti per fare qualcosa di nuovo ed eccezionale.</blockquote>
      <h3><anchor name="Sanremo"/>Sanremo</h3>
      <p>Come detto poc’anzi, <b>Malika Ayane</b> ha partecipato al <b>Festival di Sanremo</b> per ben tre volte. Il tutto ha avuto inizio nella categoria “Nuove Proposte” nel 2009, esibendosi con la canzone <b>Come foglie</b>. La seconda occasione si presenta tra i “Big” nel 2010. In questo caso non riesce ad arrivare nelle prime tre posizioni della classifica, suscitando il malcontento di tutto il pubblico del teatro Ariston. Secondo quanto raccontato a <a href="https://www.novella2000.it/domenica-live-2019/">Domenica Live</a> qualche tempo fa, e riportato da<a href="https://www.ilmattino.it/spettacoli/musica/malika_ayane_orchestra_domenica_live_23_settembre_2018-3992569.html"> Il Mattino</a>, anche l’orchestra si è indignata per questo fatto, lanciando gli spartiti al vento:</p>
      <blockquote>Mi sono emozionata, l’orchestra studia per mesi, il fatto che avesse ancora quella passione mi ha fatto sentire molto stimata</blockquote>
      <p>Infine, nel 2013 la troviamo con due brani scritti da <a href="https://www.novella2000.it/chi-e-giuliano-sangiorgi/">Giuliano Sangiorgi</a> dei Nagramaro, ovvero <b>E se poi </b>e <b>Niente</b>.</p>
      <h3><anchor name="Vita_privata"/>La vita privata di Malika Ayane: fidanzato, marito e figli</h3>
      <p>Secondo quanto riporta <a href="https://www.donnaglamour.it/chi-e-malika-ayane/curiosita/?refresh_ce">Donna Glamour</a>, <b>Malika Ayane</b> ha avuto una figlia, nel 2001, da una relazione durata sei anni. In seguito, conosciamo la storia con <b>Cesare Cremonini</b>, nel 2009. Successivamente, <b>Federico Brugia</b> diventa il nuovo <b>fidanzato</b> e, dopo poco tempo, i due convolano a nozze a Las Vegas diventando <b>marito</b> e moglie. I due hanno vissuto insieme ai <b>figli</b> di lui: Ludovica e Matilde. Nel 2016 arriva l’annuncio della separazione. Ad oggi il nuovo amore sembra essere<b> </b><a href="https://www.novella2000.it/malika-ayane-fidanzato-stracciabudella/"><b>Claudio Fratini</b></a>. La loro relazione ha avuto inizio un anno fa, nel 2018.</p>
      <h3><anchor name="Profili_social"/>Dove seguire Malika Ayane: Instagram, Twitter e profili social</h3>
      <p>Attraverso una rapida ricerca sul web possiamo scoprire che <b>Malika Ayane</b> possiede tutti i<b> profili social </b>più importanti. Su <b>Facebook</b> conta più di 280 mila seguaci, così come <b>Twitter</b>. All’interno di queste due piattaforme condivide principalmente post legati al mondo della musica. Tuttavia non mancano anche informazioni sulla sua nuova avventura a <b>X Factor</b> o altri rivolte a cause sociali. Su <b>Instagram</b>, invece, ha oltre 130 mila <i>followers</i>. Qui la vediamo postare <i>selfie</i> mentre si rilassa oppure in compagnia di amici e colleghi come Jovanotti.</p>
    </article>
  </body>
</html>