<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/stoevi-zapochnakha-s-pobeda-v-guangzhu-407280.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-21T16:15:29+00:00"/>
    <meta property="og:title" content="Стоеви започнаха с победа в Гуангжу"/>
    <meta property="og:description" content="Бадминтонистките ни вече са на четвъртфинал"/>
  </head>
  <body>
    <article>
      <h1>Стоеви започнаха с победа в Гуангжу</h1>
      <address><time datetime="2019-11-21T16:15:29+00:00">21 Nov 2019, 16:15</time> by <a rel="author">Пламен Вълков</a></address>
      <p>Габриела Стоева и Стефани Стоева се класираха за четвъртфиналите на двойки на турнира по бадминтон в Гуангжу, Южна Корея, който е от категория Супер 300 и с награден фонд 200 хиляди долара, съобщава БНР.</p>
      <p>Българките почиваха в първия кръг след промяна в схемата, а във втория се наложиха над представителките на домакините Йом Хю Вон и Ким Мин Джи с 21:18, 14:21, 21:6 след 59 минути игра.</p>
      <p>Кратка загуба на концентрация доведе до изравняване на геймовете. В третата част обаче европейските шампионки от 2018 година бяха безапелационни, поведоха от самото начало и спечелиха с голяма преднина.</p>
      <p>Следващите съпернички на 11-ите в световната ранглиста отново са южнокорейки. Това са до болка познаните на сестри Стоеви пети поставени Шин Сюн Чан и Ли Со Хи. Азиатките спряха Габриела и Стефани на турнира в Париж на 25 октомври и на 8 ноември във Фучжоу, Китай, като ги победиха в по два гейма.</p>
      <p>Като цяло българките отстъпват с 2-5 в директните двубои срещу Шин и Ли.</p>
    </article>
  </body>
</html>