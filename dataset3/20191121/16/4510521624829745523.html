<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/galati/profesorul-catalin-fetecau-noul-cetatean-onoare-galatiului-1_5dd6be175163ec427142fcc0/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-21T16:56:45+00:00"/>
    <meta property="og:title" content="Profesorul Cătălin Fetecău este noul cetăţean de onoare al Galaţiului"/>
    <meta property="og:description" content="Consiliul Local al municipiului Galaţi a votat, în şedinţa de plen din 21 noiembrie 2019,  în unanimitate, acordarea titlului care recunoaşte public valoarea profesională şi umană a prof.dr.ing Cătălin Fetecău."/>
  </head>
  <body>
    <article>
      <h1>Profesorul Cătălin Fetecău este noul cetăţean de onoare al Galaţiului</h1>
      <address><time datetime="2019-11-21T16:56:45+00:00">21 Nov 2019, 16:56</time> by <a rel="author">Costel Crangan</a></address>
      <h4>Consiliul Local al municipiului Galaţi a votat, în şedinţa de plen din 21 noiembrie 2019,  în unanimitate, acordarea titlului care recunoaşte public valoarea profesională şi umană a prof.dr.ing Cătălin Fetecău.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/galati/berea-extract-coajade-vinete-inovatie-industria-alimentara-beneficiile-produsului-1_5dd68ade5163ec42714180c2/index.html"/>
        <a href="https://adevarul.ro/locale/galati/romanul-inventat-drona-inspirata-teoriile-fizicianului-nicola-tesla-functioneaza-aparatul-propulsie-ionica-1_5dd3d9f55163ec42712e28ef/index.html"/>
        <a href="https://adevarul.ro/locale/galati/catalin-fetecau-profesoruniversitar---Invatamantul-superior-trebui-sufere-nisteschimbari-majore-1_5a05b8d25ab6550cb8061e43/index.html"/>
      </related>
      <p>În cadrul şedinţei din 21 noiembrie 2019 a Consiliul Local al municipiului Galaţi s-a aprobat ca prof. dr. ing. Cătălin Fetecău să-i fie acordat titlul de „Cetăţean de Onoare” al oraşului, în semn de apreciere pentru numeroşii ani de execelentă slujire a învăţământului superior de la Dunărea de Jos.</p>
      <p>Cătălin Fetecău (60 de ani) este, încă din anul 1987, cadru didactic la Universitatea Dunărea de Jos – Facultatea de Mecanică. În toţi aceşti ani, în calitate de director al Departamentului de Formare Continuă şi Transfer Tehnologic şi de decan al Facultăţii de Mecanică, iar în prezent director general al Platformei de cercetare multidisciplinară – ReForm, a desfăşurat o bogată activitate dedicată cercetării ştiinţifice şi calităţii pregătirii studenţilor.</p>
      <p>„Tezele de doctorat coordonate, lucrările premiate cu medalii de aur şi argint la saloanele de inventică, brevetele de invenţie, numeroasele publicaţii şi articole apărute în revistele de specialitate de prestigiu îl recomandă pe Cătălin Fetecău drept un promotor al standardelor de excelenţă în învăţământul universitar gălăţean”, se menţionează în hotărârea CL Galaţi.</p>
      <hr/>
    </article>
  </body>
</html>