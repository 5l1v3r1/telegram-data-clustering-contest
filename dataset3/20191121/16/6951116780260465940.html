<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/chi-e-mara-maionchi-eta-figlie-marito-libri-instagram/"/>
    <meta property="og:site_name" content="Novella 2000"/>
    <meta property="article:published_time" content="2019-11-21T16:08:00+00:00"/>
    <meta property="og:title" content="Chi è Mara Maionchi? Età, figlie, marito, libri, Instagram e frasi"/>
    <meta property="og:description" content="Ecco tutto ciò che sappiamo su Mara Maionchi. Età, altezza, libri, frasi, Instagram, marito, figlie, film e programmi televisivi."/>
  </head>
  <body>
    <article>
      <h1>Chi è Mara Maionchi? Età, figlie, marito, libri, Instagram e frasi</h1>
      <address><time datetime="2019-11-21T16:08:00+00:00">21 Nov 2019, 16:08</time> by <a rel="author" href="https://www.novella2000.it/author/nicolo-figini/" target="_blank">Nicolo Figini</a></address>
      <aside>
        <a href="https://www.novella2000.it/chi-e-mara-maionchi-eta-figlie-marito-libri-instagram/#Biografia">Biografia<br/></a>
        <a href="https://www.novella2000.it/chi-e-mara-maionchi-eta-figlie-marito-libri-instagram/#Libri">Libri<br/></a>
        <a href="https://www.novella2000.it/chi-e-mara-maionchi-eta-figlie-marito-libri-instagram/#Frasi">Frasi<br/></a>
        <a href="https://www.novella2000.it/chi-e-mara-maionchi-eta-figlie-marito-libri-instagram/#Vita_privata">Vita privata<br/></a>
        <a href="https://www.novella2000.it/chi-e-mara-maionchi-eta-figlie-marito-libri-instagram/#Profili_social">Profili social<br/></a>
        <a href="https://www.novella2000.it/chi-e-mara-maionchi-eta-figlie-marito-libri-instagram/#Film_e_programmi_televisivi">Film e programmi televisivi</a>
      </aside>
      <h3><anchor name="Biografia"/>Mara Maionchi biografia età e altezza</h3>
      <p><b>Chi è Mara Maionchi</b>? Mara, 1 metro e 70 centimetri di <b>altezza</b>, nasce a Bologna il 22 aprile 1941. Della famiglia sappiamo che il padre era originario di Lucca, la madre di Como e ha una sorella maggiore.</p>
      <p>Per quanto riguarda il percorso scolastico, durante un’intervista con<a href="https://www.ilgiorno.it/milano/spettacoli/mara-maionchi-1.4277697"> Il Giorno </a>ha parlato della sua esperienza:</p>
      <blockquote>Ero un vero somaro. Allora mio padre ha detto: o si fa seriamente o si va a lavorare. Cercai fra le inserzioni del Carlino e trovai un posto in una casa di spedizioni, la Saima. […] Sono passata poi alla Caccialanza, che importava sistemi antincendio dalla Germania. Io facevo i costi per i pezzi del montaggio e organizzavo gli incendi dimostrativi per i clienti</blockquote>
      <p><b>Mara Maionchi </b>entra nella discografia nel 1967, all’<b>età</b> di 26 anni, presso la <b>Ariston Records</b>. Durante il suo primo Sanremo segue Ornella Vanoni, Mario Guarnera e Anna Identici. Nel 1969 Mogol e Battisti hanno scelto lei per lavorare nella loro etichetta come addetta stampa. Alla<b> Dischi Rotti</b>, invece, nel 1975, diventa responsabile editoriale e scopre Gianna Nannini. Successivamente segue la carriera artistica di Umberto tozzi, Mia Martini e Fabrizio De André.</p>
      <p>Lei e il <b>marito</b>, quasi dieci anni più tardi, fondano la loro etichetta discografica chiamata <b>Nisa</b>. Nel 2000 Tiziano Ferro inizia a collaborare con la coppia, producendo tre album. Nel 2006, visto il successo, decidono di crearne un’altra con il nome di <b>Non ho l’età</b>, per i nuovi talenti.</p>
      <p>Dal 2008 inizia a partecipare, nelle vesti di giudice, a varie edizioni del talent show <b>X Factor</b>. Inoltre, nel 2010 debutta al cinema nel film <b>La banda dei Babbi Natale</b>. Tra il 2011 e il 2012 diventa ospite fisso ad <b>Amici di Maria De Filippi</b>. Nel 2018 la troviamo a <b>Sanremo Young</b> e nel 2019 di nuovo<a href="https://www.novella2000.it/mara-maionchi-lascia-x-factor-dichiarazioni-che-tempo-che-fa/"> a <b>X Factor</b></a>. Quest’anno con <a href="https://www.novella2000.it/chi-e-malika-ayane-origini-eta/">Malika Ayane</a>, <a href="https://www.novella2000.it/chi-e-sfera-ebbasta-instagram-altezza/">Sfera Ebbasta</a> e <a href="https://www.novella2000.it/chi-e-samuel-dei-subsonica-canzoni-eta/">Samuel Romano</a>. Nella terza puntata del live del 2019 vedremo Marracash.</p>
      <h3><anchor name="Libri"/>Libri</h3>
      <p>Oltre a diventare una personalità della TV italiana e una discografica di successo, nel corso della sua vita <b>Mara Maionchi </b>ha pubblicato tre <b>libri</b>. Nel 2009 rilascia <b>Non ho l’età</b>, in cui racconta della sua storia tra i grandi della musica italiana. Nel 2016, invece, esce<b> Il primo anno va male, gli altri sempre peggio</b>, in cui parla della sua vita matrimoniale. Infine, due anni più tardi torna in libreria con <b>Se non sbagli non sai che ti perdi. Tenta, fallisci, riprova, divertiti. 13 consigli per chi non vuole smettere di sognare</b>.</p>
      <h3><anchor name="Frasi"/>Le frasi di Mara Maionchi</h3>
      <p>Il sito<a href="https://www.frasicelebri.it/frasi-di/mara-maionchi/"> Frasi celebri</a> ha riportato alcune delle <b>frasi</b> che hanno da sempre caratterizzato il personaggio di <b>Mara Maionchi </b>in televisione. Eccone alcune qui di seguito:</p>
      <ul>
        <li>Nella mia vita ho fatto più errori che cose giuste. Ho fatto crescere artisti che non sono cresciuti, ho lavorato per risultati che non sono arrivati, cercato di fare passi che non tutti sono stati in grado di fare.</li>
        <li>L’essere radical-chic è una posizione che non amo: non si ascolta liberi e io amo la libertà.</li>
        <li>Mick Jagger? Uno noioso, che non sa affatto divertirsi. Mi è sembrato un gelido amministratore delegato di un’azienda piuttosto che il leader della più grande rock band del mondo.</li>
      </ul>
      <p>Recentemente, invece, <b>Mara Maionchi</b> ha collaborato con i famosi Baci Perugina, in collaborazione anche con il cantante Enrico Nigiotti, per scrivere alcune <b>frasi</b> d’amore a modo suo. Ecco alcuni esempi che ha rilasciato <a href="https://tvzap.kataweb.it/foto/246132/amore-pacco-frasi-amore-mara-maionchi-enrico-nigiotti-baci-perugina/#2">TVZap</a>:</p>
      <ul>
        <li>In amore rompere gli schemi è importante quanto non rompere le scatole.</li>
        <li>Un bacio è la virgola rosa tra le parole: “Ciao, io esco”.</li>
        <li>In una storia d’amore il passo dalle luci rosse alle abat-jour è molto breve.</li>
        <li>In principio l’amore fa girare la testa, poi cominciano i mal di testa.</li>
      </ul>
      <h3><anchor name="Vita_privata"/>La vita privata di Mara Maionchi: fidanzato, marito e figlie</h3>
      <p>Scopriamo, ora, la<b> vita privata </b>di <b>Mara Maionchi</b>. Nel 1976 sposa l’allora <b>fidanzato</b> <b>Alberto Salerno</b>. Dal matrimonio con il <b>marito</b> nascono due <b>figlie</b>: Giulia e Camilla. Nel 2011 diventa nonna quando la primogenita dà alla luce Nicolò. Negli anni successivi anche Camilla partorisce Mirtilla. Inoltre, diventa nonna per la terza volta di Margherita.</p>
      <h3><anchor name="Profili_social"/>Dove seguire Mara Maionchi: Instagram, Twitter e profili social</h3>
      <p>Tramite una veloce ricerca sul web scopriamo che <b>Mara Maionchi</b> possiede tutti i più importanti <b>profili social</b>. Infatti, su <b>Facebook</b> conta più di 300 mila <i>followers</i>; su <b>Twitter</b> oltre 560; e, infine <b>Instagram</b> raggiunge 596 mila persone. Qui la vediamo nei vari <b>programmi televisivi</b> a cui ha partecipato e in compagnia del <b>marito</b>.</p>
      <h3><anchor name="Film_e_programmi_televisivi"/>Film e programmi televisivi</h3>
      <p>Come detto in precedenza <b>Mara Maionchi</b> ha recitato al cinema nel <b>film</b> <b>La banda dei Babbi Natale</b> e ha doppiato una parte nel cartone della Disney <b>Coco</b>. Tra i<b> programmi televisivi</b>, invece, ricordiamo:</p>
      <ul>
        <li><b>X Factor </b>(2008-2010, dal 2017)</li>
        <li><b>Scalo 76</b> (2008-2009)</li>
        <li><b>Let’s Dance</b> (2010)</li>
        <li><b>Amici di Maria De Filippi</b> (2011-2013)</li>
        <li><b>Festival di Castrocaro</b> (2012, 2016)</li>
        <li><b>Io canto</b> (2013)</li>
        <li><b>Xtra Factor</b> (2014-2016)</li>
        <li><b>The Real </b>(2017)</li>
        <li><b>Celebrity Masterchef </b>(2017)</li>
        <li><b>The winner is…</b> (2017)</li>
        <li><b>Italia’s Got Talent</b> (dal 2019)</li>
      </ul>
    </article>
  </body>
</html>