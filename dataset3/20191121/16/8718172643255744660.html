<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aostaoggi.it/politica/15929-geenna-fosson-regione-si-costituira-parte-civile-nel-processo.html"/>
    <meta property="og:site_name" content="Aostaoggi.it"/>
    <meta property="article:published_time" content="2019-11-21T16:44:00+00:00"/>
    <meta property="og:title" content="Geenna, Fosson: Regione si costituirà parte civile nel processo"/>
    <meta property="og:description" content="AOSTA. La Regione autonoma Valle d'Aosta sarà parte civile nel processo legato all'indagine Geenna sulla 'ndrangheta: lo ha annunciato il presidente Antonio Fosson oggi in Consiglio regionale. L'assemblea valdostana ha affrontato la questione con una interpellanza del Movimento 5 stelle che invita a dare &quot;un forte segnale di scelta di legalità, stigmatizzando comportamenti illeciti e criminosi&quot;. La costituzione come parte civile, ha ricordato Fosson, può avvenire al momento dell'udienza preliminare. «Lo faremo sicuramente», ha dichiarato il presidente della Giunta. In vista del processo il Comune di Saint-Pierre ha già deciso di costituirsi parte civile (il consiglio comunale ha votato ieri un impegno in questo senso) ed il Comune di Aosta sta valutando di compiere il medesimo passo. M.C."/>
  </head>
  <body>
    <article>
      <h1>Geenna, Fosson: Regione si costituirà parte civile nel processo</h1>
      <address>
        <time datetime="2019-11-21T16:44:00+00:00">21 Nov 2019, 16:44</time>
      </address>
      <p>
        <a href="https://twitter.com/share">Tweet</a>
      </p>
      <figure>
        <a href="https://www.pinterest.com/pin/create/button/">
          <img src="https://assets.pinterest.com/images/pidgets/pinit_fg_en_rect_red_20.png"/>
        </a>
      </figure>
      <figure>
        <img src="https://www.aostaoggi.it/images/D-F/fosson-antonio3.jpg"/>
      </figure>
      <p>AOSTA. La Regione autonoma Valle d'Aosta sarà parte civile nel processo legato all'indagine Geenna sulla 'ndrangheta: lo ha annunciato il presidente Antonio Fosson oggi in Consiglio regionale.</p>
      <p>L'assemblea valdostana ha affrontato la questione con una interpellanza del Movimento 5 stelle che invita a dare "un forte segnale di scelta di legalità, stigmatizzando comportamenti illeciti e criminosi".</p>
      <p> La costituzione come parte civile, ha ricordato Fosson, può avvenire al momento dell'udienza preliminare. «Lo faremo sicuramente», ha dichiarato il presidente della Giunta.</p>
      <p>In vista del processo il Comune di Saint-Pierre ha già deciso di costituirsi parte civile (il consiglio comunale ha votato ieri un impegno in questo senso) ed il Comune di Aosta sta valutando di compiere il medesimo passo.</p>
      <p> </p>
      <p> </p>
      <p> </p>
      <p>
        <i>M.C.</i>
      </p>
      <p> </p>
      <p> </p>
      <p> </p>
      <p> </p>
    </article>
  </body>
</html>