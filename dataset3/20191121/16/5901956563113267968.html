<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/razkrivamo-kako-bostjan-romih-umirja-jezo-249845"/>
    <meta property="og:site_name" content="Slovenske novice"/>
    <meta property="article:published_time" content="2019-11-21T16:00:00+00:00"/>
    <meta property="og:title" content="Razkrivamo, kako Boštjan Romih umirja jezo "/>
    <meta property="og:description" content="Priljubljeni voditelj Boštjan Romih je velik ljubitelj športov, še posebno kolesarstva, ki mu je k srcu priraslo pred leti, in se z njim z veseljem odpelje tudi v gore. Romih, za katerega pravijo, ..."/>
  </head>
  <body>
    <article>
      <h1>Razkrivamo, kako Boštjan Romih umirja jezo </h1>
      <h2>Trikrat na teden se sprošča in umirja s kung fujem. Vadbo obiskujejo številni prebivalci njegove vasi.</h2>
      <address><time datetime="2019-11-21T16:00:00+00:00">21 Nov 2019, 16:00</time> by <a rel="author">A. K.</a></address>
      <p>Priljubljeni voditelj <b>Boštjan Romih</b> je velik ljubitelj športov, še posebno kolesarstva, ki mu je k srcu priraslo pred leti, in se z njim z veseljem odpelje tudi v gore. Romih, za katerega pravijo, da je sanjski zet vsake slovenske tašče, pa si je letos omislil še en konjiček, in sicer trikrat na teden obiskuje shaolin kung fu vadbo, ki ga sprošča in pomirja.<br/><br/>»Čeprav se sliši nevarno ali mistično, je to v resnici super meditacija v gibanju in vadba, ki ti razmiga vsako vlakno v mišicah, zato se po treningih vedno počutim odlično,« pravi simpatični voditelj in doda, da jo obiskuje veliko družin iz vasi Polica, kjer Romihovi živijo.</p>
      <blockquote>Po treningih se vedno počutim odlično</blockquote>
      <p>»V dvorani osnovne šole se je med športnimi dejavnostmi pojavil kung fu in veliko ljudi iz naše vasi zdaj hodi na treninge, med njimi več družin,« pove voditelj. Obiskuje jih tudi njegova družina, razen najstarejše hčerke, ki ima takrat plesne vaje. Romih je zadovoljen, da je končno odkril vadbo, pri kateri lahko tudi meditira in s katere domov pride pomirjen ter zadovoljen. »Pri tej obliki je veliko poudarka na izdihu ob udarcu in naš trener pravi, da naj takrat damo ven tudi morebitno jezo,« še pove za konec. </p>
    </article>
  </body>
</html>