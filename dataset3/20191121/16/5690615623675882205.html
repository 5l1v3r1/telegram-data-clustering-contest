<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837075-montazh-golovnoyi-novorichnoyi-yalinki-v-kiyevi-pochnetsya-5-grudnya"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T16:36:00+00:00"/>
    <meta property="og:title" content="Монтаж головної новорічної ялинки в Києві почнеться 5 грудня"/>
    <meta property="og:description" content="КИЇВ. 21 листопада. УНН. Встановлення головної новорічної ялинки у Києві має розпочатися 5 грудня. Про це під час пресконференції розповів засновник проекту …"/>
  </head>
  <body>
    <article>
      <h1>Монтаж головної новорічної ялинки в Києві почнеться 5 грудня</h1>
      <address><time datetime="2019-11-21T16:36:00+00:00">21 Nov 2019, 16:36</time> by <a rel="author">Валерія Гуржий</a></address>
      <p><b>КИЇВ. 21 листопада. УНН.</b> Встановлення головної новорічної ялинки у Києві має розпочатися 5 грудня. Про це під час пресконференції розповів засновник проекту Folk Ukraine, організатор новорічно-різдвяних святкувань на Софійській та Контрактовій площах Ігор Добруцький, передає кореспондент <b>УНН</b>.</p>
      <p>"5 грудня ми розпочинаємо монтаж ялинки. 12 маємо закінчити. Цього разу вона дуже складна, прийдеться працювати у 3-4 зміни. Висота 30 метрів. Вартість іграшок і ілюмінацій 2,7 млн гривень - це тільки одна ялинка. Ялинка буде збірна з гілок сосни і ялиці: постачальники Вінницька і Житомирська області", - повідомив Добруцький.</p>
      <p>Також Добруцький назвав вагу новорічної ялинки та розповів про її прикраси.</p>
      <p>"Загальна її вага більше 100 тонн для того, щоб вона була безпечна і ніякі вітри не змогли її зламати. На ній буде мінімально тисяча іграшок і двадцять кілометрів гірлянд. Під ялинкою буде чотири сюжета по одному з кожної сторони ялинки", - додав він.</p>
      <p>Нагадаємо, більшість киян <a href="https://www.unn.com.ua/uk/exclusive/1832861-bilshist-kiyan-vistupayut-proti-tsilnoyi-novorichnoyi-yalinki?fbclid=IwAR1UOA0h-tdTPiYbS1pKoNmqFWrXAVs18dloauRpkUJujYBvUDVDfOKDXkM">виступають проти</a> цільної новорічної ялинки через небажання спилювати дерево.</p>
      <p>Як повідомляв <b>УНН</b>, цього року тематика <a href="https://www.unn.com.ua/uk/exclusive/1832534-stala-vidoma-tematika-golovnoyi-novorichnoyi-yalinki-ukrayini?fbclid=IwAR10XSwqVmxjkBaSpCFElNfnNlt8BOKofJa5XI5eejIu10KFfBtwNAWPRjs">святкового оформлення</a> Софійської площі, де встановлюють новорічну ялинку, буде присвячена казці "Лускунчик".</p>
    </article>
  </body>
</html>