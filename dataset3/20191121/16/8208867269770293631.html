<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/politica/2019/11/21/news/legge_elettorale_la_cassazione_da_il_via_libera_al_referendun_contro_la_quota_proporzionale_dl_rosatellum-241584961/"/>
    <meta property="og:site_name" content="Repubblica.it"/>
    <meta property="article:published_time" content="2019-11-21T16:37:00+00:00"/>
    <meta property="og:title" content="Legge elettorale, via libera della Cassazione al quesito contro la quota proporzionale dl Rosatellum"/>
    <meta property="og:description" content="L'ufficio ad hoc della Suprema Corte giudica conforme alle norme di legge la richiesta di referendum avanzata da otto regioni guidate dal centrodestra."/>
  </head>
  <body>
    <article>
      <h1>Legge elettorale, via libera della Cassazione al quesito contro la quota proporzionale dl Rosatellum</h1>
      <h2>L'ufficio ad hoc della Suprema Corte giudica conforme alle norme di legge la richiesta di referendum avanzata da otto regioni guidate dal centrodestra. Adesso la parola passa alla Consulta che deve decidere entro il 21 gennaio</h2>
      <address>
        <time datetime="2019-11-21T16:37:00+00:00">21 Nov 2019, 16:37</time>
      </address>
      <p>Via libera della Cassazione al referendum sulla legge elettorale. Con un'ordinanza depositata ieri l'Ufficio centrale per il referendum presso la Suprema Corte ha dichiarato "conforme alle norme di legge" la richiesta di referendum sul Rosatellum avanzata da 8 Consigli regionali (Abruzzo, Lombardia, Piemonte, Liguria, Friuli Venezia Giulia, Sardegna, Basilicata e Veneto) per l'"abolizione del metodo proporzionale nell'attribuzione dei seggi in collegi plurinominali nel sistema elettorale della Camera dei deputati e del Senato della Repubblica".<br/><br/>La proposta di referendum era stata depositata al 'Palazzacciò da una delegazione guidata dal leghista Roberto Calderoli il 30 settembre scorso: la Cassazione, in queste settimane, aveva chiesto - e ottenuto - un'integrazione alla formulazione del quesito da parte dei Consigli regionali proponenti. La parola, ora, passa alla Consulta, alla quale spetta il vaglio di ammissibilità del referendum relativamente ai principi costituzionali. La decisione entro il 21 gennaio del 2020</p>
    </article>
  </body>
</html>