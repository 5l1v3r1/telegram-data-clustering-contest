<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/apple-neemt-maatregelen-en-kondigt-ios-14-informeel-aan-33196"/>
    <meta property="og:site_name" content="Apparata"/>
    <meta property="article:published_time" content="2019-11-21T16:52:00+00:00"/>
    <meta property="og:title" content="Apple neemt maatregelen en kondigt iOS 14 informeel aan"/>
    <meta property="og:description" content="Deze moeten problemen bij iOS 14 en verder voorkomen."/>
  </head>
  <body>
    <article>
      <h1>Apple neemt maatregelen en kondigt iOS 14 informeel aan</h1>
      <h2>Deze moeten problemen bij iOS 14 en verder voorkomen.</h2>
      <address><time datetime="2019-11-21T16:52:00+00:00">21 Nov 2019, 16:52</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>De release van iOS 13 was er één om snel te vergeten. Hoewel de laatste versie van iOS <a href="https://www.apparata.nl/nieuws/nieuwe-airpods-dus-nieuwe-ios-13-2-dit-kun-je-verwachten-32947">veel updates bracht</a> werden ontwikkelaars en gebruikers ook geplaagd door <a href="https://www.apparata.nl/nieuws/update-ios-13-1-al-uitgerold-dit-valt-op-aan-de-update-32564">veel fouten en bugs</a>. Dit leidde tot frustratie bij gebruikers en ontwikkelaars van belangrijke Apps. Dit ging zover dat diverse ontwikkelaars van Apps via Twitter hun ongenoegen uitten. Nu blijkt uit interne notities die op het bureau van Bloomberg belandden dat men ook intern geen goed gevoel heeft overgehouden aan de soap rond de release. In een interne meeting heeft Craig Federighi, eindverantwoordelijk voor software binnen Apple, maatregelen aangekondigd.</p>
      <p>Vanaf iOS 14 moeten de ontwikkelaars van Apple hun testversies zo inrichten dat Apps met bugs en fouten automatisch uitgeschakeld worden, zodat men objectief de functionaliteit van het systeem zelf kan testen. Vervolgens komen er mogelijkheden om de Apps één voor één aan te sluiten om zo in de testfase te analyseren waar fouten precies liggen en wat de impact van die fouten is.</p>
      <p>Verder gaat men in de testfase beter afstemmen wanneer interne teams nieuwe toevoegingen mogen doen. Sommige teams deden dat klaarblijkelijk dagelijks, terwijl andere dat wekelijks deden. Hierdoor ontstonden er veel verschillende versies en verouderde aansluitingen en dat zorgde ook voor problemen.</p>
      <p>Tot slot wil men de testversies in een eerder stadium delen met App-ontwikkelaars, zodat zij makkelijker nieuwe Apps kunnen ontwikkelen en bestaande Apps aan kunnen passen om ook daar een soepele integratie te verkrijgen.</p>
      <p>In de interne meeting is besproken dat men deze systemen en meer technische verbeteringen door gaat voeren voor alle toekomstige iOS-updates en al heeft ingevoerd tijdens de ontwikkeling van iOS 14 (met werktitel iOS 14 Azul), waar men dus klaarblijkelijk mee begonnen is. Hoewel iOS 14 volgend jaar verwacht wordt denken insiders dat deze veel sneller dan gebruikelijk op de markt zal komen. Om een vlekkeloze installatie te voorkomen heeft men volgens dezelfde insiders al besloten bepaalde ontwikkelingen uit te stellen tot de introductie van iOS 15, die daarmee informeel ook al aangekondigd is.</p>
      <p>Bron: <a href="https://www.bloomberg.com/news/articles/2019-11-21/apple-ios-14-features-changes-testing-after-ios-13-bugs">Bloomberg</a></p>
    </article>
  </body>
</html>