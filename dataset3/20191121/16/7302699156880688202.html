<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/onlinesection/detail/9620000112034"/>
    <meta property="og:site_name" content="MGR Online"/>
    <meta property="article:published_time" content="2019-11-21T16:16:00+00:00"/>
    <meta property="og:title" content="ในหลวง ทรงมีข้อความพระราชสาส์นเสียพระราชหฤทัย &quot;เจ้าหญิงนโรดมบุปผาเทวี&quot;แห่งกัมพูชาสิ้นพระชนม์"/>
    <meta property="og:description" content="วันนี้ (21 พ.ย.)พระบาทสมเด็จพระเจ้าอยู่หัว ทรงพระกรุณาโปรดเกล้าโปรดกระหม่อมให้ส่งข้อความพระราชสาส์น แสดงความเสียพระราชหฤทัยไปยังพระบาทสมเด็จพระบรมนาถ นโรดม สีหมุนี แห่งกัมพูชา ในการที่สมเด็จราชบุตรีพระเรียมนโรดม บุปผาเทวี (Her Roy"/>
  </head>
  <body>
    <article>
      <h1>ในหลวง ทรงมีข้อความพระราชสาส์นเสียพระราชหฤทัย "เจ้าหญิงนโรดมบุปผาเทวี"แห่งกัมพูชาสิ้นพระชนม์</h1>
      <address><time datetime="2019-11-21T16:16:00+00:00">21 Nov 2019, 16:16</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011590701.JPEG"/>
      </figure>
      <p>วันนี้ (21 พ.ย.)พระบาทสมเด็จพระเจ้าอยู่หัว ทรงพระกรุณาโปรดเกล้าโปรดกระหม่อมให้ส่งข้อความพระราชสาส์น แสดงความเสียพระราชหฤทัยไปยังพระบาทสมเด็จพระบรมนาถ นโรดม สีหมุนี แห่งกัมพูชา ในการที่สมเด็จราชบุตรีพระเรียมนโรดม บุปผาเทวี (Her Royal Highness Samdech Reach Botrei Preah Ream NORODOM BUPPHA DEVI) พระเชษฐภคินีในพระบาทสมเด็จพระบรมนาถ นโรดม สีหมุนี แห่งกัมพูชา สิ้นพระชนม์ เมื่อวันที่ 18 พฤศจิกายน 2562 ความว่าพระบาทสมเด็จพระบรมนาถ นโรดม สีหมุนี แห่งกัมพูชา กรุงพนมเปญ หม่อมฉันและพระราชินีรู้สึกเศร้าสลดใจอย่างยิ่งที่ได้ทราบว่า สมเด็จราชบุตรี พระเรียมนโรดม บุปผาเทวี พระเชษฐภคินีของฝ่าพระบาท สิ้นพระชนม์ หม่อมฉันและพระราชินี ขอแสดงความเสียใจอย่างสุดซึ้งมายังฝ่าพระบาท และพระราชวงศ์ ในการสูญเสียครั้งนี้<br/>(พระปรมาภิไธย) มหาวชิราลงกรณ พระวชิรเกล้าเจ้าอยู่หัว</p>
    </article>
  </body>
</html>