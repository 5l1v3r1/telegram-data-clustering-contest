<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019697/%D8%B4%D9%87%D8%B1%D8%AF%D8%A7%D8%B1%DB%8C-%DA%AF%D8%B1%DA%AF%D8%A7%D9%86-%D9%BE%DB%8C%D8%B1%D9%88%D8%B2-%D8%A8%D8%A7%D8%B2%DB%8C-%D8%A8%D8%B2%D8%B1%DA%AF-%D9%87%D9%81%D8%AA%D9%87-%D8%B4%D8%B4%D9%85-%D9%84%DB%8C%DA%AF-%D8%A8%D8%B3%DA%A9%D8%AA%D8%A8%D8%A7%D9%84"/>
    <meta property="og:site_name" content="ایسنا"/>
    <meta property="article:published_time" content="2019-11-21T16:52:02+00:00"/>
    <meta property="og:title" content="شهرداری گرگان پیروز بازی بزرگ هفته ششم لیگ‌ بسکتبال"/>
    <meta property="og:description" content="شهرداری گرگان در حساس‌ترین بازی هفته ششم لیگ‌ برتر بسکتبال مقابل شیمیدر قم به پیروزی دست یافت."/>
  </head>
  <body>
    <article>
      <h1>شهرداری گرگان پیروز بازی بزرگ هفته ششم لیگ‌ بسکتبال</h1>
      <address><time datetime="2019-11-21T16:52:02+00:00">21 Nov 2019, 16:52</time> by <a rel="author">اصغر عبداللهی</a></address>
      <p>شهرداری گرگان در حساس‌ترین بازی هفته ششم لیگ‌ برتر بسکتبال مقابل شیمیدر قم به پیروزی دست یافت.</p>
      <p>به گزارش ایسنا، رقابت‌های هفته ششم لیگ‌ برتر بسکتبال باشگاه‌های کشور عصر پنج‌شنبه ۳۰ آبان ۱۳۹۸ با برگزاری پنج دیدار پیگیری شد که در حساس‌ترین بازی، تیم شیمیدر قم، مدعی کسب عنوان قهرمانی، با حساب ۵۸ - ۷۳ نتیجه را به میزبان‌ مدعی‌ خود یعنی شهرداری گرگان واگذار کرد.</p>
      <p>به این ترتیب شهرداری‌ گرگان‌ پنجمین پیروزی خود را کسب کرد و تیم شیمیدر نیز سومین شکست خود در فصل جاری را متحمل شد. شاگردان محمدرضا اسلامی پیش از این نیز برابر دو تیم مدعی پتروشیمی بندر امام و مهرام تهران نتیجه را واگذار کرده بودند.</p>
      <p>در سایر دیدارها نیز رعد پدافند هوایی شهرکرد از سد نیروی زمینی تهران گذشت. شهرداری بندرعباس ذوب آهن اصفهان را شکست داد، پتروشیمی بندرامام مقابل اکسون تهران پیروز شد و توفارقان آذرشهر نیز برابر شورا و شهرداری قزوین تن به شکست داد.</p>
      <p>نتایج بازی‌های امروز به شرح زیر رقم خورد:</p>
      <p>نیروی زمین تهران ۷۷ - ۱۰۱ رعد پدافند هوایی شهرکرد<br/>شهرداری بندرعباس ۷۴ - ۶۰ ذوب‌آهن اصفهان<br/>توفارقان آذرشهر ۸۳ - ۸۷ شورا و شهرداری قزوین<br/>شهرداری گرگان ۷۳ - ۵۸ شیمیدر قم<br/>پتروشیمی بندر امام ۸۶ - ۷۸ اکسون تهران</p>
      <p>دیدار تیم‌های مس کرمان با مهرام تهران و دیدار تیم‌های نفت آبادان با آویژه صنعت مشهد نیز با تصمیم مسئولان فدراسیون لغو و به زمان دیگری موکول شد.</p>
      <p>انتهای پیام</p>
    </article>
  </body>
</html>