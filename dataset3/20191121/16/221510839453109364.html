<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/179785/tali-e-quali-ecco-i-concorrenti-nip-e-le-loro-imitazioni"/>
    <meta property="og:site_name" content="DavideMaggio.it"/>
    <meta property="article:published_time" content="2019-11-21T16:27:00+00:00"/>
    <meta property="og:title" content="Tali e Quali: ecco i concorrenti ‘nip’ e le loro imitazioni"/>
    <meta property="og:description" content="Tale e Quale Show apre le porte anche alle persone comuni. E’ tutto pronto infatti per l’appuntamento speciale denominato Tali e Quali, in onda domani sera in prima serata su Rai 1. Mantenendo la classica formula del programma, Carlo Conti accoglierà nel suo studio 12 nip, i quali imiteranno i loro artisti preferiti dando vita ad una carrellata di esibizioni. Oltre ai tre giurati fissi Loretta Goggi, Giorgio Panariello e Vincenzo Salemme, il conduttore conterà sui giudizi di Vanessa Incontrada, Gigi D’Alessio e Antonella Clerici."/>
  </head>
  <body>
    <article>
      <h1>Tali e Quali: ecco i concorrenti ‘nip’ e le loro imitazioni</h1>
      <address><time datetime="2019-11-21T16:27:00+00:00">21 Nov 2019, 16:27</time> by <a rel="author">Roberto Mallò</a></address>
      <figure>
        <img src="https://images.davidemaggio.it/pics3/2019/11/Carlo-Conti.jpg"/>
        <figcaption>Carlo Conti</figcaption>
      </figure>
      <p><b><a href="https://www.davidemaggio.it/archives/category/tale-e-quale-show">Tale e Quale Show</a> </b>apre le porte anche alle persone comuni. E’ tutto pronto infatti per l’appuntamento speciale denominato <b><a href="https://www.davidemaggio.it/tag/tali-e-quali">Tali e Quali</a></b>, in onda domani sera in prima serata su <b>Rai 1</b>. Mantenendo la classica formula del programma, <b>Carlo Conti</b> accoglierà nel suo studio 12 nip, i quali imiteranno i loro artisti preferiti dando vita ad una carrellata di esibizioni. Oltre ai tre giurati fissi Loretta Goggi, Giorgio Panariello e Vincenzo Salemme, il conduttore <a href="https://www.davidemaggio.it/archives/179757/tali-e-quali-antonella-clerici-vanessa-incontrada-e-gigi-dalessio-giurati-delle-imitazioni-nip">conterà sui giudizi di Vanessa Incontrada, Gigi D’Alessio e Antonella Clerici</a>.</p>
      <p>Per quanto riguarda i concorrenti, il pittore Adona’ Mamo, di Siracusa, farà rivivere ai telespettatori il mito di <b>Maria Callas</b>, così come l’aiuto cuoco Alberto Pastorelli, di Venezia, scenderà in pista nei panni di <b>Riccardo Cocciante</b>; Armando Cesarano,  di Gragnano (Na), imiterà <b>Renato Zero</b>, mentre il militare Claudio Sacco, di Civitavecchia, se la dovrà vedere con <b>Marco Masini.<br/></b><br/>Il barbiere di Peschiera del Garda Cristian Pighi avrà le sembianze di <b>Francesco Renga</b>; il barese Fabio Cacace rievocherà il sound dei <b>Bee Gees</b>; Leonardo Blanchard, ex calciatore di Serie A, assumerà le vesti di <b>Giuliano Sangiorgi</b>; Letizia Olivieri, mamma a tempo pieno, ricorderà <b>Amy Winehouse</b>.</p>
      <p>Rita Palange, ristoratrice a Firenze, si immedesimerà in <b>Gianna Nannini</b>; la studentessa Stella Grillo, di Rieti, sarà <b>Barbra Streisand</b>; infine la commessa livornese<b> </b>Valentina Caturelli<b> </b>e la cagliaritana Veronica Perseo saranno rispettivamente <b>Alexia</b> e <b>Lady Gaga</b>.</p>
      <p>Solo uno tra questi dodici, grazie alle classifiche dei sei giurati, sarà il vincitore della competizione e porterà a casa la targa-ricordo di <i>Tali e Quali – Campione 2019.</i></p>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/179757/tali-e-quali-antonella-clerici-vanessa-incontrada-e-gigi-dalessio-giurati-delle-imitazioni-nip"/>
        <a href="https://www.davidemaggio.it/archives/179485/tale-e-quale-show-2019-antonio-mezzancella-vince-il-torneo-classifica"/>
        <a href="https://www.davidemaggio.it/archives/179442/tale-e-quale-show-2019-gigi-proietti-e-sergio-castellitto-giudici-speciali-della-finale-del-torneo"/>
        <a href="https://www.davidemaggio.it/archives/179267/tale-e-quale-show-2019-la-seconda-puntata-del-torneo-va-a-lidia-schillaci-con-edith-piaf-francesco-monte-ancora-secondo"/>
      </related>
    </article>
  </body>
</html>