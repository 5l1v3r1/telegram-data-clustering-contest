<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/plenkovich-prisuedinyavane-surbiya-1618513.html"/>
    <meta property="og:site_name" content="Cross"/>
    <meta property="article:published_time" content="2019-11-21T16:15:00+00:00"/>
    <meta property="og:title" content="Пленкович: Сърбия не е стигнала и до средата на пътя към ЕС"/>
    <meta property="og:description" content="/КРОСС/ &quot;Сърбия не е изминала и половината път от процеса на присъединяване към ЕС&quot;, заяви хърватският премиер и лидерът на Хърватската демократична общност - Андрей Пленкович, сравнявайки периодите за присъединяване на двамата балкански съседи."/>
  </head>
  <body>
    <article>
      <h1>Пленкович: Сърбия не е стигнала и до средата на пътя към ЕС</h1>
      <address>
        <time datetime="2019-11-21T16:15:00+00:00">21 Nov 2019, 16:15</time>
      </address>
      <p>/КРОСС/ "Сърбия не е изминала и половината път от процеса на присъединяване към ЕС", заяви хърватският премиер и лидерът на Хърватската демократична общност - Андрей Пленкович, сравнявайки периодите за присъединяване на двамата балкански съседи.</p>
      <p>Той заяви, че Хърватия е преговаряла 2096 дни с ЕС и през това време 35 глави са били отворени и затворени.</p>
      <p>„Докато Сърбия вече е надминала този период, а не е стигнала дори и до средата на процеса“, коментира хърватският премиер.</p>
      <p>Запитан какво мисли за френския „нон-пепйпър“ и дали това предложение е нарушило настоящите правила за присъединяване към ЕС, Пленкович каза, че вижда идеята на Макрон за реформиране на разширяването на ЕС като желание за подобряване на цялостното функциониране на Съюза.</p>
      <p>Той подчерта, че процесът на разширяване на ЕС има ясна и точна правна основа, като посочва, че член 49 от Договора за ЕС предвижда, че всяка европейска държава, ако поиска, може да стане член на Съюза.</p>
    </article>
  </body>
</html>