<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ygeia/story/1031381/eopyy-ta-vimata-gia-ti-meiosi-toy-clawback-ton-giatron-kai-ton-diagnostikon-kentron"/>
    <meta property="og:site_name" content="Newsbomb"/>
    <meta property="article:published_time" content="2019-11-21T16:57:52+00:00"/>
    <meta property="og:title" content="ΕΟΠΥΥ: Τα βήματα για τη μείωση του clawback των γιατρών και των διαγνωστικών κέντρων"/>
    <meta property="og:description" content="Την πρώτη της σύσκεψη πραγματοποίησε η ομάδα εργασίας που συστήθηκε στον ΕΟΠΥΥ με στόχο τη μείωση ή και εξάλειψη του clawback για κλινικοεργαστηριακούς γιατρούς, διαγνωστικά κέντρα και εργαστήρια, αλλά και των προστίμων για παραβάσεις στην ηλεκτρονική συνταγογράφηση."/>
  </head>
  <body>
    <article>
      <h1>ΕΟΠΥΥ: Τα βήματα για τη μείωση του clawback των γιατρών και των διαγνωστικών κέντρων</h1>
      <h2>Την πρώτη της σύσκεψη πραγματοποίησε η ομάδα εργασίας που συστήθηκε στον ΕΟΠΥΥ με στόχο τη μείωση ή και εξάλειψη του clawback για κλινικοεργαστηριακούς γιατρούς, διαγνωστικά κέντρα και εργαστήρια, αλλά και των προστίμων για παραβάσεις στην ηλεκτρονική συνταγογράφηση.</h2>
      <address><time datetime="2019-11-21T16:57:52+00:00">21 Nov 2019, 16:57</time> by <a rel="author">Διονυσία Προκόπη</a></address>
      <p>Οι άξονες και ο σχεδιασμός των επόμενων βημάτων συζητήθηκαν στην πρώτη, προπαρασκευαστική συνάντηση, η οποία έγινε την Τετάρτη (20/11/2019).</p>
      <p>Κατά τη διάρκεια της σύσκεψης, οι εκπρόσωποι του <b>Πανελλήνιου Ιατρικού Συλλόγου</b> ενημέρωσαν τα μέλη της επιτροπής για όλα τα ανοικτά ζητήματα του κλάδου ο οποίος, όπως επεσήμαναν, «βρίσκεται στα πρόθυρα κατάρρευσης λόγω των δυσβάσταχτων μέτρων που είχαν ληφθεί, με αποτέλεσμα να εκτοξευθεί στα ύψη η επιβάρυνση του κλάδου (clawback κ.α.)».</p>
      <p>Η αντιπρόεδρος του <a href="https://www.newsbomb.gr/tags/tag/36850/eopyy">ΕΟΠΥΥ</a>, Θεανώ Καρποδίνη, αναφέρθηκε στη διαδικασία των 1<b>20 δόσεων για το clawback</b> παρελθόντων ετών, όσο και στην ορθή εφαρμογή διαγνωστικών πρωτοκόλλων και στην ηλεκτρονική συνταγογράφηση.</p>
      <p>Σύμφωνα με την αντιπρόεδρο του ΕΟΠΥΥ, έχουν δρομολογηθεί ήδη:</p>
      <p>- <b>Αύξηση προϋπολογισμού για το 2020</b> που προκύπτει και από την <b>αύξηση του ΑΕΠ.</b></p>
      <p>- Αναζήτηση πόρων για τις παροχές προς τις ειδικές κατηγορίες (π.χ. μετανάστες, αιτούντες άσυλο, μη μόνιμοι κάτοικοι της χώρας κ.λ.π.), μέσω ελέγχου του συστήματος δαπανών υγείας και αντιστοίχιση μητρώων από άλλους φορείς.</p>
      <p>- Εξεύρεση κονδυλίων από το<b> υπουργείο Εργασίας</b>, που αφορούν στην <b>πρόνοια</b> (π.χ. άνεργοι και ΑμΕΑ).</p>
      <p>- Έλεγχος δαπανών των <b>Ευρωπαίων ασφαλισμένων</b> που διαθέτουν ΑΜΚΑ και όχι Ευρωπαϊκή Κάρτα Υγείας μέσω του πληροφοριακού συστήματος.</p>
      <p>- Προώθηση στην <b>ΗΔΙΚΑ</b> προς υλοποίηση όλων των διαγνωστικών πρωτοκόλλων που έχουν γνωστοποιηθεί στην ιστοσελίδα του υπουργείου Υγείας μέχρι σήμερα, αλλά και ό,τι νέο προκύψει από τις αρμόδιες επιτροπές.</p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/ygeia/story/1029403/enisxysi-tis-farmakeytikis-dapanis-apo-kondylia-gia-to-prosfygiko-kai-tin-pronoia">Ενίσχυση της φαρμακευτικής δαπάνης από κονδύλια για το προσφυγικό προανήγγειλαν Υπ.Υγ. - ΕΟΠΥΥ</a>
      </p>
      <p><b>Δείτε όλες τις τελευταίες</b> <b><a href="https://www.newsbomb.gr/oles-oi-eidhseis">Ειδήσεις</a></b> <b>από την Ελλάδα και τον Κόσμο, τη στιγμή που συμβαίνουν, στο </b><b>Newsbomb</b><b>.</b><b>gr</b></p>
      <related>
        <a href="https://www.newsbomb.gr/ygeia/story/1030741/o-eopyy-sti-maxi-kata-tis-apatis-kai-tis-diafthoras-ston-tomea-tis-ygeias"/>
        <a href="https://www.newsbomb.gr/ygeia/story/1030490/eidiki-agogi-allazei-o-tropos-apozimiosis-gia-tis-dapanes-fysikotherapeias"/>
        <a href="https://www.newsbomb.gr/ygeia/story/1027778/o-eopyy-exetazei-katargisi-toy-clawback-gia-giatroys-kai-diagnostika-kentra"/>
      </related>
    </article>
  </body>
</html>