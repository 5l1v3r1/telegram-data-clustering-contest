<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/misteriozen-blagodetel-ostavja-pari-na-ulicite-v-britansko-selo.html"/>
    <meta property="og:site_name" content="bTV Новините"/>
    <meta property="article:published_time" content="2019-11-21T16:41:00+00:00"/>
    <meta property="og:title" content="Мистериозен благодетел оставя пари на улиците в британско село"/>
    <meta property="og:description" content="Местните обаче предават пачките в полицията"/>
  </head>
  <body>
    <article>
      <h1>Мистериозен благодетел оставя пари на улиците в британско село</h1>
      <h2>Местните обаче предават пачките в полицията</h2>
      <address><time datetime="2019-11-21T16:41:00+00:00">21 Nov 2019, 16:41</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/21/british_site_1574346740-1.mp4"/>
      </figure>
      <p>Оставени пари се появяват мистериозно по улиците в британското село Дърам.</p>
      <p>От 2014 г. вече 12 пъти са откривани пачки от по 2 000 паунда в банкноти от 20.</p>
      <p>Във всеки един от случаите парите са оставени на открито, най-често на тротоарите в различни части на селото.</p>
      <p>Засега местната полиция не е успяла да разбере откъде идват банкнотите, но разчита на честността на жителите, за да ги предават на органите на реда.</p>
      <p>Полицаите са разпитали множество хора и организации в селото. Проверили са парите в местния банков клон и са търсели отпечатъци по купюрите.</p>
      <p>Последната „находка” е открита миналия понеделник и е четвъртата предадена на полицията за тази година, каза за Би Би Си детектив Джон Фостър.</p>
      <p>„Това може и да е дело на добър самарянин, но все пак бихме искали да благодарим на местните жителите, които показаха невероятен дух на сплотеност като предадоха парите. Обстоятелствата все още са мистерия, така че всяка информация, която може да ни помогне да стигнем до същността на тези странни събития, е добре дошла”, посочва Фостър.</p>
    </article>
  </body>
</html>