<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980830063.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-21T16:29:00+00:00"/>
    <meta property="og:title" content="سهم ۴۰ درصدی آسیا از بازار جهانی توسعه شهرهای هوشمند"/>
    <meta property="og:description" content="دبیر کمیته شهرهای هوشمند در مجمع شهرداران آسیایی گفت: بر اساس مطالعات صورت پذیرفته سهم شهرهای آسیایی از کل حوزه توسعه شهرهای هوشمند در جهان حدود ۴۰ درصد است و انتظار می رود که شهرهای آسیایی با توجه به ارزش بازار حدود دو تریلیارد دلاری هوشمندسازی تا پنج سال آینده بیش از ۸۰ میلیارد دلار در حوزه توسعه شهر هوشمند سرمایه گذاری کنند."/>
  </head>
  <body>
    <article>
      <h1>سهم ۴۰ درصدی آسیا از بازار جهانی توسعه شهرهای هوشمند</h1>
      <address>
        <time datetime="2019-11-21T16:29:00+00:00">21 Nov 2019, 16:29</time>
      </address>
      <p>دبیر کمیته شهرهای هوشمند در مجمع شهرداران آسیایی گفت: بر اساس مطالعات صورت پذیرفته سهم شهرهای آسیایی از کل حوزه توسعه شهرهای هوشمند در جهان حدود ۴۰ درصد است و انتظار می رود که شهرهای آسیایی با توجه به ارزش بازار حدود دو تریلیارد دلاری هوشمندسازی تا پنج سال آینده بیش از ۸۰ میلیارد دلار در حوزه توسعه شهر هوشمند سرمایه گذاری کنند.</p>
      <p>مهدی بینا در در دومین کنفرانس بین المللی شهر هوشمند برلین ۲۰۱۹ فرصت ها و توانمندسازهای شهر هوشمند Smart city Dialogue ۲۰۱۹ با رویکرد smart mobility در مرکز نوآوری Drivery برلین آلمان که از ۱۳ تا ۱۶ نوامبر برگزار شد، با اشاره بر تجارب موفق کلان شهرهای آسیایی در توسعه شهر هوشمند و تمرکز بر مفاهیم خدمات شهروند محور مبتنی بر پارادایم Smart Nation، ‌ اظهار داشت: در حال حاضر ۱۵۳ شهر جهان دارای برنامه رسمی توسعه شهر هوشمند هستند.</p>
      <p>وی با اشاره به اظهار داشت:  مهمترین عوامل هم نوازی بازیگران اکوسیستم توسعه شهر هوشمند و نوآوری شهری، مهمترین فاکتورهای توانمندساز شامل استاندارد سازی شفاف و ساختارمند داده های باز شهری مبتنی بر DNA شهر، طراحی توپولوژی و ایجاد بستر شبکه یکپارچه سنسورهای شهری و اتصال آن به دیده بان‌مدیریتی هر منطقه و نیز استاندارد سازی و الزام چک لیست امنیت سایبری شهر هوشمند بطوریکه فرایند توسعه را مختل نکنند، است.</p>
      <p>دبیر کمیته شهرهای هوشمند در مجمع شهرداران آسیایی عنوان کرد: فراموش نکنیم که شهر هوشمند، شهری است داده محور که نقش فناوری در آن پررنگ است و هدف اصلی آن افزایش کیفیت زندگی شهروندان بر اساس تصمیم گیری‌های دقیق، سریع و با مشارکت حداکثری شهروندان مبتنی بر داده در مدیریت شهری است.</p>
      <p>بینا توضیح داد:  شهرها با مشارکت و به اشتراک گذاری تجارب موفق خود در توسعه پایدار شهری، می‌توانند بهره وری بالاتر و ارزش بیشتری را خلق کنند. در این راستا، شهرداری ها و شرکت های فعال در توسعه شهرهای هوشمند باید متمرکز بر DNA هر شهر و البته با ذهنیت خدمت به مردم مبتنی بر ساختار مشارکت بخش خصوصی، عمومی و مردم (۴P) باشند، نه صرفاً با تمرکز بر بازار و اجرای پروژه ها یا رویدادهای نمایشی، ‌ عملکرد و نقشی بی اثر در فرآیندها و بهبود زندگی شهروندان داشته باشند. تمام این تلاش ها در جهت ارتقاء کیفیت زندگی شهروندان و تحقق توسعه پایدار و مدیریت کارآمدتر شهرهاست.</p>
      <p>همچنین در این‌ رویداد مدیران ارشد حوزه شهر هوشمند و نوآوری ۱۲ شهر از ۱۲ کشور جهان به همراه شبکه شهرهای اتحادیه اروپا و مجمع شهرداران آسیایی به اشتراک نظر و ارایه آخرین دستاوردها، رویکردها و برنامه های خود در خصوص حمل و نقل هوشمند در شهرهای هوشمند پرداختند.</p>
      <p>در این کنفرانس، مقامات و مسئولین حوزه توسعه شهر هوشمند و  نوآوری شهری ۲۰ شهر از ۱۸ کشور دنیا همراه با دبیر شبکه شهرهای اتحادیه اروپا و دبیر کمیته شهرهای هوشمند مجمع شهرداران آسیایی، نظرات، رویکردها، فرصت ها و برنامه های خود را توسعه شهرهای هوشمند و smart mobility به اشتراک گذاشتند.</p>
      <p>همچنین در این اجلاس، نمایندگان و متخصصان توسعه شهرهای هوشمند از بیست شهر جهان شامل شهرهای برلین (آلمان)، وین (اتریش)، توکیو (ژاپن)، کازابلانکا (مراکش)، لیون (فرانسه)، تهران (ایران)، آمستردام (هلند)، مادرید (اسپانیا)، استانبول (ترکیه)، آبوجا (نیجریه)، مسکو، سنت پترزبورگ و آبخازیا (روسیه)، استونی، برنو (جمهوری چک)، کیپ تاون (آفریقای جنوبی)، تالین (استونی) و بروکسل (بلژیک) بود.</p>
      <p> از مهمترین بخش های دومین کنفرانس بین المللی smart mobility در شهر هوشمند ۲۰۱۹، می توان به ارائه مانور دستاوردهای و برنامه های توسعه شهر هوشمند ۱۲ شهر، نشست گفتگوهای تخصصی فرصت ها و چالش های شهرهای آسیایی و آفریقایی، شهرهای آینده و Autonomous Driving، Mobility as a Service (MaaS)، روندهای جدید مدیریت ترافیک و حمل و نقل ریلی و سیستم های شهروند محور، اشاره کرد.</p>
    </article>
  </body>
</html>