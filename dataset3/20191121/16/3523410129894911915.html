<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641221/%D8%AF%D9%88%D9%84%D8%AA-%D8%AA%D8%B1%D8%A7%D9%85%D9%BE-%D8%A2%D9%85%D8%A7%D8%AF%D9%87-%D9%85%DB%8C-%D8%B4%D9%88%D8%AF-%D9%BE%D9%86%D8%A7%D9%87%D8%AC%D9%88%DB%8C%D8%A7%D9%86-%D8%B1%D8%A7-%D8%A8%D9%87-%DA%AF%D9%88%D8%A7%D8%AA%D9%85%D8%A7%D9%84%D8%A7-%D8%A8%D9%81%D8%B1%D8%B3%D8%AA%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T16:16:00+00:00"/>
    <meta property="og:title" content="دولت ترامپ آماده می شود پناهجویان را به گواتمالا بفرستد"/>
    <meta property="og:description" content="دولت دونالد ترامپ, رئیس جمهور آمریکا, تلاش هایش را برای انتقال برخی پناهجویان از مرز آمریکا-مکزیک به گواتمالا, آغاز کرده, اقدامی که ممکن است سیستم..."/>
  </head>
  <body>
    <article>
      <h1>
        <a href="https://www.bultannews.com/fa/news/641221/%D8%AF%D9%88%D9%84%D8%AA-%D8%AA%D8%B1%D8%A7%D9%85%D9%BE-%D8%A2%D9%85%D8%A7%D8%AF%D9%87-%D9%85%DB%8C-%D8%B4%D9%88%D8%AF-%D9%BE%D9%86%D8%A7%D9%87%D8%AC%D9%88%DB%8C%D8%A7%D9%86-%D8%B1%D8%A7-%D8%A8%D9%87-%DA%AF%D9%88%D8%A7%D8%AA%D9%85%D8%A7%D9%84%D8%A7-%D8%A8%D9%81%D8%B1%D8%B3%D8%AA%D8%AF">دولت ترامپ آماده می شود پناهجویان را به گواتمالا بفرستد</a>
      </h1>
      <h2>دولت دونالد ترامپ, رئیس جمهور آمریکا, تلاش هایش را برای انتقال برخی پناهجویان از مرز آمریکا-مکزیک به گواتمالا, آغاز کرده, اقدامی که ممکن است سیستم...</h2>
      <address><time datetime="2019-11-21T16:16:00+00:00">21 Nov 2019, 16:16</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، دولت دونالد ترامپ, رئیس جمهور آمریکا, تلاش هایش را برای انتقال برخی پناهجویان از مرز آمریکا-مکزیک به گواتمالا, آغاز کرده, اقدامی که ممکن است سیستم پناهندگی آمریکا را تغییر دهد.<br/>به گفته سه مقام آگاه, این برنامه ابتدا در یک ایستگاه گشت مرزی آمریکا در ال پاسو, مکزیک, اعمال خواهد شد. مرحله اول این برنامه شامل بزرگسالانی از هندوراس و السالوادور خواهد بود و قرار است ظرف مدت 72 ساعت به پرونده این افراد رسیدگی شود.<br/>به گفته این منابع آگاه, مقامات مهاجرت فدرال در چارچوب این برنامه جدید روز سه شنبه با یک مهاجر و روز چهارشنبه با دو نفر دیگر مصاحبه کردند.<br/>هنوز مشخص نیست اولین پرواز به سمت گواتمالا چه زمانی انجام خواهد شد.<br/>دستورالعمل های این برنامه روز سه شنبه در یک جلسه آموزشی در اداره خدمات شهروندی و مهاجرت آمریکا در آرلینگتون ایالت ویرجینیا, شرح داده شد.<br/>این برنامه پس از آن آغاز شد که دولت ترامپ توافقی را با دولت گواتمالا در ماه ژوئیه انجام داد. بر اساس این توافق, مقامات مهاجرتی آمریکا مهاجرانی را که به دنبال پناهندگی در مرز آمریکا-مکزیک هستند مجبور خواهند کرد ابتدا در گواتمالا درخواست پناهندگی کنند.<br/>دموکرات ها و گروه های حامی مهاجرت با این اقدام مخالفت کرده اند و می گویند پناهجویان در گواتمالا که میزان قتل در آن پنج برابر آمریکا است, با خطر مواجه خواهند شد.</p>
    </article>
  </body>
</html>