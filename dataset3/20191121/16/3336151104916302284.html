<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/dunyadaki-esek-nufusu-tehlike-altinda-21111935.html"/>
    <meta property="og:site_name" content="OdaTV"/>
    <meta property="article:published_time" content="2019-11-21T16:35:00+00:00"/>
    <meta property="og:title" content="Dünyadaki eşek nüfusu tehlike altında"/>
    <meta property="og:description" content="Çin'de eşek derisinden yapılan ve bazı hastalıklara iyi geldiğine inanılan jöleye talebin artması nedeniyle dünyada eşek nüfusunun 5 yıl içinde yarı yarıya azalabileceği belirtildi."/>
  </head>
  <body>
    <article>
      <h1>Dünyadaki eşek nüfusu tehlike altında</h1>
      <h2>Çin'de eşek derisinden yapılan ve bazı hastalıklara iyi geldiğine inanılan jöleye talebin artması nedeniyle dünyada eşek nüfusunun 5 yıl içinde yarı yarıya azalabileceği belirtildi.</h2>
      <address>
        <time datetime="2019-11-21T16:35:00+00:00">21 Nov 2019, 16:35</time>
      </address>
      <p>Çin'de eşek derisinden yapılan ve bazı hastalıklara iyi geldiğine inanılan jöleye talebin artması nedeniyle dünyada eşek nüfusunun 5 yıl içinde yarı yarıya azalabileceği belirtildi.</p>
      <p>İngiltere merkezli eşekleri koruma örgütü Donkey Sanctuary, eşek derisi ticaretinin önlenmesi için uluslararası düzenlemeler yapılması çağrısında bulundu.</p>
      <p>Örgütün yayımladığı rapora göre, dünyada 44 milyon eşek yaşıyor. Ancak Çin tıbbında yaygın olarak kullanılan eşek derisine yönelik talebi karşılamak için yılda 4,8 milyon eşeğin kesilmesi gerekiyor.</p>
      <p>Brezilya'da eşek nüfusu 2007'den bu yana yüzde 27 azaldı. Bu oran Botsvana'da yüzde 37, Kırgızistan'da yüzde 53. Kenya ve Gana'da da eşek derisi ticareti nedeniyle hayvanlarının nüfusunun hızla azaldığı belirtiliyor.</p>
      <p>Donkey Sanctuary'ye göre eşek ticareti için zorlu yolculuklara çıkarılan hayvanların aç ve susuz bırakıldığı ve beşte birinin yolda öldüğüne dikkat çekiliyor.</p>
      <p>
        <b>"HAYVANLAR DERİSİ İÇİN ÇALINIYOR, KÖTÜ MUAMELE GÖRÜYOR"</b>
      </p>
      <p>BBC Türkçe'nin aktardığına göre, raporda<b> "Eşek derisine talep o kadar fazla ki, hamile, yavru ve sakat ve yaşlı eşekler bile kesiliyor. Yaraların derinin kalitesini etkilememesi nedeniyle hayvanlara iyi muamele edilmiyor"</b> ifadeleri yer alıyor.</p>
      <p>Eşek derisinden yapılan<b> "E'jiao" </b>adlı jöle Çin tıbbında binlerce yıldır kullanılıyor. Marketlerde satılan bu jölenin kan dolaşımını hızlandırdığı ve kansızlığa iyi geldiği öne sürülüyor.</p>
      <p>Çin'de eşek nüfusu 1992'den bu yana yüzde 76 azaldı. Bu nedenle jöle üreticilerin talebi karşılamak için başka ülkelere yöneldiği belirtiliyor.</p>
      <p>Donkey Sanctuary'nin araştırma birimi başkanı Faith Burden şimdiye kadar 18 ülkenin eşek derisi ticaretini yasakladığını ancak yasağa rağmen hayvanların kesim için başka ülkelere gönderildiğine ve çalındığına dikkat çekti.</p>
      <p>Birçok ülkede, kırsal kesimlerde yük taşıtılan eşeklerin 500 milyon insanın geçimine katkıda bulunduğu tahmin ediliyor.</p>
      <p>
        <b>Odatv.com</b>
      </p>
      <p><a href="https://twitter.com/share?ref_src=twsrc%5Etfw">Tweet<br/></a><br/>3,431 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/gunun-en-guzel-goruntusu-21111922.html"/>
        <a href="https://odatv.com/cin-yalani-bu-kez-nasil-yayildi-11021911.html"/>
        <a href="https://odatv.com/erkeklerin-sesini-duyamiyor-13011946.html"/>
        <a href="https://odatv.com/cinliler-uygur-meselesini-hangi-turkun-yazisiyla-anlatti-11011926.html"/>
        <a href="https://odatv.com/cin-bunu-da-yapmis-01081818.html"/>
        <a href="https://odatv.com/cinin-yeni-rotasi-neresi-19071846.html"/>
        <a href="https://odatv.com/cin-2302091200.html"/>
      </related>
    </article>
  </body>
</html>