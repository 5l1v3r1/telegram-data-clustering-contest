<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/wyswietlacze-na-przystankach-komunikacji-miejskiej-przestana-dzialac-tak-samo-strona-internetowa-ztm/"/>
    <meta property="og:site_name" content="lublin112.pl"/>
    <meta property="article:published_time" content="2019-11-21T16:52:00+00:00"/>
    <meta property="og:title" content="Wyświetlacze na przystankach komunikacji miejskiej przestaną działać. Tak samo strona internetowa ZTM"/>
    <meta property="og:description" content="Wyświetlacze dynamicznej informacji pasażerskiej na przystankach nie będą pokazywały, za ile rzeczywiście przyjedzie autobus, tylko jego czas rozkładowy. Taka sytuacja ma występować przez kilka godzin."/>
  </head>
  <body>
    <article>
      <h1>Wyświetlacze na przystankach komunikacji miejskiej przestaną działać. Tak samo strona internetowa ZTM</h1>
      <address>
        <time datetime="2019-11-21T16:52:00+00:00">21 Nov 2019, 16:52</time>
      </address>
      <p>
        <b>Wyświetlacze dynamicznej informacji pasażerskiej na przystankach nie będą pokazywały, za ile rzeczywiście przyjedzie autobus, tylko jego czas rozkładowy. Taka sytuacja ma występować przez kilka godzin.</b>
      </p>
      <p>W najbliższa sobotę, 23 listopada, pasażerowie lubelskiej komunikacji miejskiej nie będą mogli korzystać z informacji na wyświetlaczach zamontowanych na przystankach. W godzinach od 17.00 do 22.00 tablice zamiast rzeczywistych czasów odjazdu danego autobusu czy trolejbusu, będą pokazywały czasy rozkładowe.</p>
      <p>Problem będzie również z dostępem do mobilnej informacji pasażerskiej, jaką jest aplikacja myBus. Nieczynna ma być również strona internetowa Zarządu Transportu Miejskiego w Lublinie.</p>
      <p>Jak wyjaśnia Justyna Góźdź z ZTM, przerwa techniczna będzie spowodowana pracami konserwacyjnymi transformatora w budynku przy ul. Nałęczowskiej 14. Pasażerowie powinni korzystać z rozkładów jazdy umieszczonych na przystankach. Jeżeli takiego będzie brakowało, można też skorzystać z rozkładów umieszczonych na stronie internetowej MPK Lublin.</p>
      <p>(fot. ZTM Lublin)</p>
    </article>
  </body>
</html>