<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/tcg-anadolu-%ce%b7-%cf%84%ce%bf%cf%85%cf%81%ce%ba%ce%b9%ce%ba%ce%ae-%ce%bd%ce%b1%cf%85%ce%b1%cf%81%cf%87%ce%af%ce%b4%ce%b1-%cf%80%ce%bf%cf%85-%ce%b8%ce%b1-%cf%84%ce%b5%ce%b8%ce%b5%ce%af-%cf%83%ce%b5.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-21T16:41:51+00:00"/>
    <meta property="og:title" content="TCG Anadolu: Η τουρκική ναυαρχίδα που θα τεθεί σε υπηρεσία το 2020 – Εικόνες"/>
    <meta property="og:description" content="Πρόκειται για το μεγαλύτερο πολεμικό πλοίο της Τουρκίας, το TCG Anadolu, που θα παραδοθεί στο Πολεμικό Ναυτικό της χώρας μέχρι τα τέλη του 2020, σύμφωνα με όσα δήλωσε την Πέμπτη ο επικεφαλής της Αμυντικής Βιομηχανίας."/>
  </head>
  <body>
    <article>
      <h1>TCG Anadolu: Η τουρκική ναυαρχίδα που θα τεθεί σε υπηρεσία το 2020 – Εικόνες</h1>
      <address>
        <time datetime="2019-11-21T16:41:51+00:00">21 Nov 2019, 16:41</time>
      </address>
      <p>
        <b>Πρόκειται για το μεγαλύτερο πολεμικό πλοίο της Τουρκίας, το TCG Anadolu, που θα παραδοθεί στο Πολεμικό Ναυτικό της χώρας μέχρι τα τέλη του 2020, σύμφωνα με όσα δήλωσε την Πέμπτη ο επικεφαλής της Αμυντικής Βιομηχανίας.</b>
      </p>
      <p>«Το πλοίο, που ονομάζεται TCG Anadolu, θα κάνει περήφανη ολόκληρη την Τουρκία», δήλωσε ο Ismail Demir σήμερα.</p>
      <p>Το TCG Anadolu θα είναι ένα πλοίο πολλαπλών αποστολών που θα μπορεί επίσης να λειτουργήσει και ως ελαφρύ αεροπλανοφόρο.</p>
      <figure>
        <img src="https://www.onalert.gr/wp-content/uploads/2019/11/TCG-Anadolu2.jpg"/>
      </figure>
      <p>Ο Demir σημείωσε ότι η παράδοση του πλοίου θα αρχίσει το 2020, περίπου ένα χρόνο πριν από το αρχικά προγραμματισμένο 2021.</p>
      <p>«Ελπίζω ότι μέχρι το τέλος του 2020 θα δώσουμε το πλοίο στην υπηρεσία του πολεμικού μας ναυτικού. Στις συνομιλίες μας με το ναυπηγείο διαπιστώσαμε ότι ήταν ικανοποιημένοι από την πρόοδο αυτών των προσπαθειών», τόνισε.</p>
      <p>Ο Demir υπογράμμισε ότι το πλοίο θα «μεταφέρει την Τουρκία σε μια πανίσχυρη ναυτική δύναμη».</p>
      <p>Η κατασκευή του σκάφους ξεκίνησε το 2016 στο ναυπηγείο Tuzla στην Κωνσταντινούπολη.</p>
      <p>Το πλοίο προορίζεται να ανταποκριθεί στις διάφορες ανάγκες του τουρκικού ναυτικού – όπως οι, μακράς διάρκειας, στρατιωτικές επιχειρήσεις – ενώ ταυτόχρονα θα λειτουργεί ως κέντρο διοίκησης και ναυαρχίδα ολόκληρου του στόλου όπως αναφέρει το onalert.</p>
      <figure>
        <img src="https://www.onalert.gr/wp-content/uploads/2019/11/TCG-Anadolu1.jpg"/>
      </figure>
    </article>
  </body>
</html>