<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/nejen-cestovatelka-casem-greta-thunberg-je-pry-pouhou-roli-teto-australske-herecky"/>
    <meta property="og:site_name" content="eXtra.cz"/>
    <meta property="article:published_time" content="2019-11-21T16:25:00+00:00"/>
    <meta property="og:title" content="Nejen cestovatelka časem: Greta Thunberg je prý pouhou rolí této australské herečky"/>
    <meta property="og:description" content="Svět tento týden obletěla fotografie ze závěru 19. století, na které stojí dívka připomínající Gretu Thunberg (16). Téměř věrná kopie klimatické aktivistky. Okamžitě se roztočilo kolo spekulací, že je mladá Švédka cestovatelkou časem a do naší doby přišla spasit lidstvo před apokalypsou. Jenomže to není zdaleka jediná konspirační teorie. Někteří lidé dokonce tvrdí, že Greta vůbec neexistuje a všechno, co jsme doposud viděli, bylo pouhé dramatické ztvárnění jedné australské herečky!"/>
  </head>
  <body>
    <article>
      <h6 class="kicker">Spasitelka Greta</h6>
      <h1>Nejen cestovatelka časem: Greta Thunberg je prý pouhou rolí této australské herečky</h1>
      <address><time datetime="2019-11-21T16:25:00+00:00">21 Nov 2019, 16:25</time> by <a rel="author">Zdeněk Drgáč</a></address>
      <slideshow>
        <figure>
          <img src="https://www.extra.cz/images/thumbs/21/0f/210fdb9-247422-snimek-obrazovky-2019-11-21-v-15-0d0000000-0d0000000-1d0000000-1d0000000-sector_2560x0-shrink.png"/>
          <figcaption>
            <cite>Profimedia.cz, Facebook</cite>
          </figcaption>
        </figure>
        <figure>
          <img src="https://www.extra.cz/images/thumbs/9d/0f/9d0fbb2-245777-profimedia-0480832539-2560x0-shrink.jpg"/>
          <figcaption>Greta míří z Ameriky zpátky do Evropy.<cite>Profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/b3/aa/b3aafd4-247421-snimek-obrazovky-2019-11-21-v-15-2560x0-shrink.png"/>
          <figcaption>Prý je pouhou rolí australské herečky Estelly Renee.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/0b/d9/0bd9941-247222-1-2560x0-shrink.png"/>
          <figcaption>Snímek z roku 1898. Je Greta cestovatelkou časem?<cite>University of Wahington</cite></figcaption>
        </figure>
        <figcaption>
          <a href="https://www.extra.cz/nejen-cestovatelka-casem-greta-thunberg-je-pry-pouhou-roli-teto-australske-herecky/galerie/4">+ Dalších 19 fotografií</a>
        </figcaption>
      </slideshow>
      <p>
        <b>Svět tento týden obletěla fotografie ze závěru 19. století, na které stojí dívka připomínající Gretu Thunberg (16). Téměř věrná kopie klimatické aktivistky. Okamžitě se roztočilo kolo spekulací, že je mladá Švédka cestovatelkou časem a do naší doby přišla spasit lidstvo před apokalypsou. Jenomže to není zdaleka jediná konspirační teorie. Někteří lidé dokonce tvrdí, že Greta vůbec neexistuje a všechno, co jsme doposud viděli, bylo pouhé dramatické ztvárnění jedné australské herečky!</b>
      </p>
      <p><a href="https://www.extra.cz/tema/greta-thunberg">Greta Thunberg</a> (16) ve skutečnosti neexistuje? Fantazie mnohých sahá tam, kam by možná bylo lepší se ani nedívat.</p>
      <p>Kolem mladé aktivistky ze Švédska vzniklo mnoho konspiračních teorií, ale tvrzení, že je pouhou rolí australské herečky <a href="https://www.extra.cz/tema/estella-renee">Estelly Renee</a> (15), patří mezi nejšílenější. <b>„Estella Renee je velice talentovaná shakespearovská herečka z Austrálie. Dokáže věrohodně napodobit skandinávský přízvuk. Zároveň se dovede na povel zhroutit, rozbrečet a křičet na lidi, jak se něco vůbec opovažují udělat,“</b> stálo v jednom z příspěvků na Facebooku.</p>
      <related>
        <a href="https://www.extra.cz/kdyz-pred-sebou-greta-thunberg-nema-papir-mlada-aktivistka-byla-razem-v-haji"/>
      </related>
      <h3>Spasitelka lidstva</h3>
      <p>Lež se rozšířila raketovým tempem, <a href="https://www.extra.cz/ani-zazracne-oko-uz-nepomuze-greta-je-v-koncich-musi-se-vratit-z-ameriky-a-nevi-jak">ti bystřejší ji prokoukli, zároveň tomu ale hodně lidí uvěřilo.</a> Pravda je taková, že Estella je skutečně herečkou od protinožců, která na sebe upozornila jako studentka plakající kvůli změnám klimatu. Tehdy si za tento mediální výstup nechala zaplatit, ale s Gretou nemá společného zhola nic.</p>
      <p>Podobně ztřeštěné jsou <a href="https://www.extra.cz/spasitelka-greta-thunberg-cestuje-casem-zahadne-se-objevila-na-snimku-z-roku-1898">domněnky, že Greta cestuje časem, aby spasila lidstvo před apokalypsou.</a> Vzešly z fotky, která údajně pochází z konce 19. století. Naštěstí to mnozí na rozdíl od teorie s australskou herečkou berou jako pouhý vtip.</p>
    </article>
  </body>
</html>