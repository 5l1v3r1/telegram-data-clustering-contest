<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/africa/2019/11/21/presto-verita-su-patrimonio-mugabe_41378786-de33-4b58-9a32-66da82ca6205.html"/>
    <meta property="og:site_name" content="ANSA.it"/>
    <meta property="article:published_time" content="2019-11-21T16:47:25+00:00"/>
    <meta property="og:title" content="Presto verità su patrimonio Mugabe"/>
    <meta property="og:description" content="Il prossimo mese si potrebbe finalmente conoscere il patrimonio netto dell'ex presidente dello Zimbabwe Robert Mugabe. La registrazione delle proprietà del leader del paese africano defunto lo scorso settembre, infatti, è prevista il 5 dicembre. (ANSA)"/>
  </head>
  <body>
    <article>
      <h1>Presto verità su patrimonio Mugabe</h1>
      <h2>Defunto leader Zimbabwe aveva beni per miliardi di dollari</h2>
      <address><time datetime="2019-11-21T16:47:25+00:00">21 Nov 2019, 16:47</time> by <a rel="author">Redazione ANSA</a></address>
      <p>Il prossimo mese si potrebbe finalmente conoscere il patrimonio netto dell'ex presidente dello Zimbabwe Robert Mugabe. La registrazione delle proprietà del leader del paese africano defunto lo scorso settembre, infatti, è prevista il 5 dicembre. Lo rivelano media locali, aggiungendo che si tratta di un patrimonio dal valore stimato in miliardi di dollari in valuta statunitense con interessi nell'ambito di agricoltura, hotel e proprietà. La sua vedova, Grace, conosciuta come 'Gucci Grace', e i figli Chatunga e Robert Junior sono noti per la loro ostentazione di opulenza. Si dice anche che i Mugabe possiedano beni in Cina, Singapore e Sudafrica. Nella capitale del paese, Harare, Mugabe avrebbe lasciato alla moglie la dimora Blue Roof, presumibilmente registrata a nome del partito al potere Zanu PF.<br/>    La registrazione immobiliare di dicembre dovrebbe rivelare il suo vero proprietario.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>