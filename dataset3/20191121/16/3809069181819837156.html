<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/serie-a/article/1417140/gioyventoys-ronalnto-pogkmpa-mpape"/>
    <meta property="og:site_name" content="gazzetta.gr"/>
    <meta property="article:published_time" content="2019-11-21T16:00:00+00:00"/>
    <meta property="og:title" content="Γιουβέντους: Ρονάλντο, Πογκμπά, Μπαπέ!"/>
    <meta property="og:description" content="Ισπανός δημοσιογράφος υποστηρίζει ότι το Champions League θα κρίνει την παραμονή ή όχι του Κριστιάνο Ρονάλντο στη Γιουβέντους, η οποία ετοιμάζεται για καυτό καλοκαίρι."/>
  </head>
  <body>
    <article>
      <h1>Γιουβέντους: Ρονάλντο, Πογκμπά, Μπαπέ!</h1>
      <h2>Ισπανός δημοσιογράφος υποστηρίζει ότι το Champions League θα κρίνει την παραμονή ή όχι του Κριστιάνο Ρονάλντο στη Γιουβέντους, η οποία ετοιμάζεται για καυτό καλοκαίρι.</h2>
      <address><time datetime="2019-11-21T16:00:00+00:00">21 Nov 2019, 16:00</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Ο Εντουάρντο Ιντα, δημοσιογράφος του OKDiario, ήταν από τους πρώτους που αναφέρθηκαν το καλοκαίρι του 2018 στις συζητήσεις του CR7 με την Κυρία και τώρα σε δηλώσεις του στην ισπανική εκπομπή El Chiringuito - οι συντελεστές της οποίας είναι φίλοι με τον Πορτογάλο σταρ- αναφέρθηκε στο τι μπορεί να γίνει στο τέλος της σεζόν. </p>
      <p>«Ο Κριστιάνο Ρονάλντο μπορεί να φύγει από τη Γιουβέντους στο τέλος της σεζόν αν δεν κατακτήσουν το Champions League», είπε αρχικά και πρόσθεσε: «Οι Μπιανκονέρι θέλουν να επαναφέρουν στο Τορίνο τον Πολ Πογκμπά και έχουν τον μεγάλο στόχο του Κιλιάν Μπαπέ, οπότε για λόγους χρηματοδότησης θα πρέπει να βγει προς πώληση ο Κριστιάνο». </p>
      <p>Τα <a href="http://www.gazzetta.gr/football/serie-a/article/1415449/pogkmpa-gioyventoys-nea-senaria-me-stirixi-ronalnto"><b>σενάρια για επιστροφή του Πογκμπά έχουν επανέλθει</b></a> το τελευταίο διάστημα, ενώ το όνομα του Μπαπέ ψιθυρίζεται όλο και περισσότερο στην Ιταλία. Σε αυτό παίζει ρόλο η αύξηση μετοχικού κεφαλαίου ύψους 300 εκατ. ευρώ που θα γίνει στη Γιούβε, με τον πρόεδρο Αντρέα Ανιέλι να επιβεβαιώνει στη γενική συνέλευση των μετόχων ότι αυτά τα χρήματα θα χρησιμοποιηθούν για να διατηρηθεί η επιθετική μεταγραφική πολιτική, πράγμα που σημαίνει ότι θα σκάσει βόμβα στο Τορίνο και το καλοκαίρι του 2020. Και ο ίδιος ο Ανιέλι είχε πει μετά τη μεταγραφή του CR7, ότι ο επόμενος στόχος είναι «σύντομα η Γιούβε να αποκτήσει τον επόμενο Ρονάλντο, πολύ πιο νέο όμως».</p>
      <p>Φωτογραφίες: Getty Images / Ideal Image.</p>
    </article>
  </body>
</html>