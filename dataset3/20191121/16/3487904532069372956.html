<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/keros-ektakto-deltio-emi-ischires-kategides-apo-to-mesimeri"/>
    <meta property="og:site_name" content="Metrosport.gr"/>
    <meta property="article:published_time" content="2019-11-21T16:50:00+00:00"/>
    <meta property="og:title" content="Καιρός - Έκτακτο δελτίο ΕΜΥ: «Ισχυρές καταιγίδες από το μεσημέρι»"/>
    <meta property="og:description" content="Ποιες περιοχές θα «σαρώσει» η κακοκαιρία με βροχές, καταιγίδες και χαλάζι σε λίγες ώρες, δείτε τους χάρτες πρόγνωσης"/>
  </head>
  <body>
    <article>
      <h1>Καιρός - Έκτακτο δελτίο ΕΜΥ: «Ισχυρές καταιγίδες από το μεσημέρι»</h1>
      <h2>Ποιες περιοχές θα «σαρώσει» η κακοκαιρία με βροχές, καταιγίδες και χαλάζι σε λίγες ώρες, δείτε τους χάρτες πρόγνωσης</h2>
      <address><time datetime="2019-11-21T16:50:00+00:00">21 Nov 2019, 16:50</time> by <a rel="author">Metrosport.gr Team</a></address>
      <p>Επιδείνωση του καιρού - η ΕΜΥ προειδοποιεί με νεότερο Έκτακτο Δελτίο Επιδείνωσης - αναμένεται από το μεσημέρι της Πέμπτης.</p>
      <p>Σύμφωνα με τις προβλέψεις, μετά το μεσημέρι και από τα νότια ο καιρός θα παρουσιάσει επιδείνωση με βροχές και καταιγίδες που τοπικά θα είναι ισχυρές.</p>
      <p>Από τις βραδινές ώρες τα ισχυρά φαινόμενα θα επεκταθούν στα νησιά του Ανατολικού Αιγαίου και στα Δωδεκάνησα. Στην Ανατολική Μακεδονία, στη Θράκη, στα νησιά του Βόρειου και Ανατολικού Αιγαίου και στα Δωδεκάνησα τα φαινόμενα θα συνεχιστούν έως και τις μεσημεριανές ώρες της Παρασκευής.</p>
      <p>
        <b>Οι κατά διαστήματα ισχυρές βροχές και καταιγίδες που συνοδεύονται πρόσκαιρα από χαλαζοπτώσεις και ισχυρούς ανέμους, θα συνεχιστούν και θα επηρεάσουν:</b>
      </p>
      <p>
        <b>1. Σήμερα Πέμπτη (21/11/2019),</b>
      </p>
      <p>α. Τα ανατολικά τμήματα της κεντρικής Μακεδονίας (περιοχή Χαλκιδικής), την ανατολική Μακεδονία, τη Θράκη, το βόρειο Αιγαίο και<br/>μέχρι το βράδυ τα νησιά του ανατολικού Αιγαίου.</p>
      <p>β. Από τις απογευματινές ώρες την Πελοπόννησο, τη δυτική Κρήτη και μέχρι το βράδυ τις δυτικές Κυκλάδες, την ανατολική Στερεά<br/>(συμπεριλαμβανομένης της Αττικής) και τα νότια τμήματα της Εύβοιας.</p>
      <p>Τη νύχτα τα φαινόμενα σταδιακά θα εξασθενήσουν.</p>
      <p>
        <b>2. Αύριο Παρασκευή (22/11/2019)</b>
      </p>
      <p>Μέχρι τις πρώτες πρωινές ώρες την ανατολική Κρήτη και τις ανατολικές Κυκλάδες, μέχρι το μεσημέρι τα νησιά του ανατολικού Αιγαίου και τα Δωδεκάνησα και μέχρι αργά το απόγευμα τα ανατολικά τμήματα της κεντρικής Μακεδονίας (περιοχή Χαλκιδικής), την ανατολική Μακεδονία, τη Θράκη, τα νησιά του βόρειου Αιγαίου και πιθανώς πρόσκαιρα τις Σποράδες.</p>
      <p>Παρακολουθήστε στον χάρτη πιο κάτω πώς κινούνται αυτή την ώρα τα έντονα καιρικά φαινόμενα. Πελοπόννησος, δυτικά και ανατολική Μακεδονία πλήττονται σφοδρά από την κακοκαιρία.</p>
      <figure>
        <img src="https://i1.prth.gr/images/w880/files/2019-11-21/o_xartis_gia_tin_athina.png"/>
      </figure>
      <p>Πηγή: Protothema</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/to-world-class-fine-drinking-cocktail-festival-epistrefi-sto-limani"/>
        <a href="http://www.metrosport.gr/article/sovari-alla-statheri-katastasi-igias-tou-manoli-glezou"/>
        <a href="http://www.metrosport.gr/article/ektakto-enopli-listia-sta-elta-ston-lagkada"/>
        <a href="http://www.metrosport.gr/article/sok-sta-patisia-ilikiomeni-pethane-ke-tin-efagan-ta-skilia-tis"/>
        <a href="http://www.metrosport.gr/article/live-the-magic-of-christmas-mediterranean-cosmos"/>
        <a href="http://www.metrosport.gr/article/isomat-stin-ekthesi-xenia-2019"/>
      </related>
    </article>
  </body>
</html>