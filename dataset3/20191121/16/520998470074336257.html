<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/chernivtsi/zasidannya-tristoronnoyi-socialno-ekonomichnoyi-radi-vidbulos-u-meriyi-chernivciv-380655"/>
    <meta property="og:site_name" content="Погляд"/>
    <meta property="article:published_time" content="2019-11-21T16:45:00+00:00"/>
    <meta property="og:title" content="Засідання тристоронньої соціально-економічної ради відбулось у мерії Чернівців"/>
    <meta property="og:description" content="20 листопада 2019 року у Чернівцях відбулось чергове засідання міської тристоронньої соціально-економічної ради"/>
  </head>
  <body>
    <article>
      <h1>Засідання тристоронньої соціально-економічної ради відбулось у мерії Чернівців</h1>
      <h2>Впродовж 9 місяців 2019 року були працевлаштовані 2233 шукачі роботи</h2>
      <address>
        <time datetime="2019-11-21T16:45:00+00:00">21 Nov 2019, 16:45</time>
      </address>
      <p>20 листопада 2019 року у Чернівцях відбулось чергове засідання міської тристоронньої соціально-економічної ради.</p>
      <p>Членами ради заслухано та обговорено питання виконання розділу Територіальної Угоди між виконавчим комітетом міської ради, профспілками та роботодавцями щодо забезпечення продуктивної зайнятості та соціального захисту населення від безробіття, оплати праці.</p>
      <p>За 9 місяців 2019 року 700 підприємств, установ та організацій міста подали інформацію про наявність 5631 вакантної посади із середньою заробітною платою близько 6000 грн. За направленням служби зайнятості впродовж січня-вересня укомплектовано 1428 вакансій.</p>
      <p>Впродовж 9 місяців поточного року за сприянням служби зайнятості були працевлаштовані 2233 шукачі роботи, що на 244 особи більше, ніж за аналогічний період минулого року, з них 462 особи мали статус безробітного. Середня заробітна плата по м. Чернівцях за ІІІ квартал склала 8655, що на 341 грн. перевищує обласний показник.</p>
      <p>Присутні на засіданні роботодавці – керівники промислових підприємств, представники профспілок порушили питання, актуальні для мешканців міста, зокрема, щодо забезпечення кадрами та їх фахової підготовки, виконання своїх обов’язків на робочому місці, трудової міграції, низького рівня заробітної плати. Також значна увага була приділена проблемам експортноорієнтованих підприємств міста, зокрема, ТДВ «Трембіта», ПАТ «Трикотажна фірма «Арніка», ПП «Артон», які несуть суттєві втрати, в тому числі і через падіння курсу валют.</p>
      <p>Враховуючи необхідність підтримки вітчизняних товаровиробників, створення сприятливого інвестиційного клімату, було вирішено за підтримки депутатського корпусу міста звернутись до Кабінету Міністрів України для прийняття відповідних рішень. Про це йдеться на офіційному сайті міської ради Чернівців.</p>
      <related>
        <h4>Схожі записи</h4>
        <a href="https://pogliad.ua/news/bukovina/ponad-500-robochih-misc-proponuvali-u-chernivcyah-na-yarmarku-vakansiy-379174"/>
        <a href="https://pogliad.ua/news/chernivtsi/yarmarok-vakansiy-ta-kar-eri-provedut-u-chernivcyah-370069"/>
        <a href="https://pogliad.ua/news/chernivtsi/sudove-zasidannya-u-spravi-r-bilika-perenesli-cherez-hvorobu-prokurora-379916"/>
        <a href="https://pogliad.ua/news/chernivtsi/7-listopada-deputati-u-chernivcyah-zberutsya-na-sesiyu-oblasnoyi-radi-379899"/>
      </related>
    </article>
  </body>
</html>