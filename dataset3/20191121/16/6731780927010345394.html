<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/21/micidio-luca-sacchi-esito-nuovi-esami-corpo/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-21T16:40:00+00:00"/>
    <meta property="og:title" content="Omicidio Luca Sacchi, ecco l’esito dei nuovi esami tossicologici sul suo corpo"/>
    <meta property="og:description" content="Gli avvocati della famiglia di Luca Sacchi hanno fatto eseguire esami autonomi sul corpo della vittima dell’agguato di Roma dai quali emerge un'altra verità"/>
  </head>
  <body>
    <article>
      <h1>Omicidio Luca Sacchi, ecco l’esito dei nuovi esami tossicologici sul suo corpo</h1>
      <address><time datetime="2019-11-21T16:40:00+00:00">21 Nov 2019, 16:40</time> by <a rel="author">Enrico</a></address>
      <figure>
        <img src="https://www.viagginews.com/wp-content/uploads/2019/11/4833612_0953_omicidio_sacchi_i-600x327.jpg"/>
      </figure>
      <p>
        <b>Gli avvocati della famiglia di Luca Sacchi hanno fatto eseguire esami autonomi sul corpo della vittima dell’agguato all’Appio Latino dai quali emerge un’altra verità.</b>
      </p>
      <p>La famiglia di Luca Sacchi ha deciso di avviare proprie indagini difensive sulla <a href="https://www.viagginews.com/2019/11/18/omicidio-luca-sacchi-presenti-pericolosi-narcotrafficanti/">morte del giovane personal trainer</a>, ucciso la notte tra il 23 e il 24 ottobre a Roma. E, dopo la scelta di presentare un’<a href="https://www.viagginews.com/2019/11/20/luca-sacchi-ultime-notizie-famiglia-interrogatorio-test-anastasiya/">istanza per chiedere che la fidanzata di Luca, Anastasia, presente sulla scena del delitto, fosse interrogata</a>, oggi ha deciso di diffondere i risultati degli esami tossicologici.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <figure>
        <img src="https://www.viagginews.com/wp-content/uploads/2019/11/Anastasia-Kylemnyk-luca-sacchi.jpg"/>
      </figure>
      <h3>Le nuove ipotesi sul delitto di Luca Sacchi</h3>
      <p>“Le indagini tossicologiche sul corpo di Luca Sacchi sono concluse e hanno dato esito negativo – si legge nel comunicato dei legali della famiglia Sacchi, gli avvocati Armida Decina e Paolo Salice – . Pertanto il 24enne non era un assuntore di sostanze stupefacenti”. “Ieri sono proseguite le operazioni autoptiche – prosegue la nota -, nelle prossime settimane il nostro perito si riunirà per vedere le immagini della Tac”.</p>
      <p>Per il momento, il ruolo svolto da  Luca Sacchi quella maledetta notte resta un mistero. Sembra essere ormai acclarato – anche se lei continua a negare – che <a href="https://www.viagginews.com/2019/11/18/luca-sacchi-fidanzata-anastasiya-sparita/">la sua fidanzata</a> avesse un appuntamento con quelli che sarebbero diventati gli assassini di Luca, per un grosso acquisto di droga. Forse erba (ma è tutto da dimostrare), e non è chiaro per farci cosa: una delle ipotesi infatti è che la ragazza fosse la mediatrice di uno scambio più importante. E, se così fosse, a farne le spese sarebbe stata la persona sbagliata.</p>
      <figure>
        <img src="https://www.viagginews.com/wp-content/uploads/2019/11/Luca-Sacchi-Anastasiya-Kemlik.jpg"/>
      </figure>
      <p>EDS</p>
      <p> </p>
      <p> </p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/21/stasera-in-tv-dritto-e-rovescio-anticipazioni-21-novembre/"/>
        <a href="https://www.viagginews.com/2019/11/21/stasera-tv-x-factor-2019-anticipazioni-21-novembre/"/>
        <a href="https://www.viagginews.com/2019/11/21/fentanyl-allerta-italia-che-cose-morti-di-overdose-prevenzione/"/>
      </related>
    </article>
  </body>
</html>