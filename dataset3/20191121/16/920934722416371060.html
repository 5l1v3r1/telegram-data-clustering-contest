<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svetandroida.cz/xiaomi-mi-band-3i-predstaveni/"/>
    <meta property="og:site_name" content="Svět Androida"/>
    <meta property="article:published_time" content="2019-11-21T16:00:41+00:00"/>
    <meta property="og:title" content="Xiaomi představilo levný chytrý náramek Mi Band 3i. V přepočtu za něj zaplatíte 500 Kč"/>
    <meta property="og:description" content="Xiaomi představilo levný chytrý náramek Mi Band 3i. Po designové stránce je identický jako Mi Band 3, jeden z rozdílů je chybějící senzor srdečního tepu."/>
  </head>
  <body>
    <article>
      <h1>Xiaomi představilo levný chytrý náramek Mi Band 3i. V přepočtu za něj zaplatíte 500 Kč</h1>
      <address><time datetime="2019-11-21T16:00:41+00:00">21 Nov 2019, 16:00</time> by <a rel="author" href="https://www.svetandroida.cz/muj-profil/daevis/?profiletab=posts" target="_blank">David Trlica</a></address>
      <p><a href="https://www.svetandroida.cz/tag/xiaomi/">Xiaomi</a> dnes představilo levný chytrý náramek Mi Band 3i. Po designové stránce je zcela identický jako <a href="https://www.svetandroida.cz/tag/xiaomi-mi-band-3/">Mi Band 3</a>, jeden z rozdílů je chybějící senzor srdečního tepu. Nicméně díky tomu mohlo jít Xiaomi s cenou níže. V Indii, kde byl náramek představen, se začíná prodávat za částku 1 299 INR, v přepočtu s DPH tak za Mi Band 3i majitelé zaplatí 500 Kč. Cena je to určitě lákavá, nicméně klasický Mi Band 3 se v Česku prodává za velice podobnou částku.</p>
      <h3>Levnému náramku Mi Band 3i chybí jen senzor srdečního tepu</h3>
      <p>Jak píšeme i výše, <b>chybějící senzor tepu je jediným rozdílem mezi Mi Band 3i a Mi Band 3</b>. Stále se používá černobílý AMOLED displej o velikosti 0,78 palců a rozlišení 128 x 80 pixelů. Nechybí i tlačítko pod displejem. Jak můžete vidět i na promo fotografiích, Xiaomi chytře ukazuje náramek pouze z přední strany, aby tak nešlo vidět, že na zadní straně chybí senzor.</p>
      <figure>
        <img src="https://www.svetandroida.cz/media/2019/11/xiaomi-mi-band-3i-1.jpg"/>
      </figure>
      <p>Pokud jde o funkce, <b>nechybí sledování spánku</b>, kroků, notifikace z telefonu, lokalizování a odemykání telefonu či třeba budík. Propojení s telefonem funguje přes <b>Bluetooth 4.2</b>, využívá se klasicky Mi Fit aplikace.</p>
      <figure>
        <iframe data-src="https://twitter.com/XiaomiIndia/status/1197402773634969600?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Dostupnost na českém trhu není v tuto chvíli potvrzená. Na druhou stranu, <b>klasický Xiaomi Mi Band 3 se dá v Česku koupit v podstatě za identickou cenu</b>, zaplatíte maximálně o pár desítek korun více. Důvod pro koupi Mi Band 3i vidíme hlavně u osob, které mají problém s podrážděním kůže na ruce při zapnutém měření tepu.</p>
      <h3>Používáte na chytrých hodinkách či náramku sledování srdečního tepu?</h3>
      <p>
        <i>Zdroj: <a href="https://www.gsmarena.com/xiaomi_mi_band_3i_arrives_in_india_with_a_low_price_tag_but_no_heartrate_tracking-news-40195.php">gsmarena.com</a></i>
      </p>
      <related>
        <h4>Mohlo by vás zajímat</h4>
        <a href="https://www.mp.cz/mobilni-telefon-samsung-galaxy-s10-g975fz-128gb-dual-sim-black-p-97488?utm_source=svetandroida&amp;utm_medium=banner-s10-plus-a&amp;utm_campaign=Samsung-listopad"/>
      </related>
      <related>
        <a href="https://www.mp.cz/chytre-hodinky-samsung-galaxy-watch-42mm-sm-r810nzd-rose-gold-p-59416?utm_source=svetandroida&amp;utm_medium=banner-watch-42-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/5-tipu-na-zajimave-zbozi-z-cinskych-obchodu-231-xiaomi-rychlovarna-konvice/?utm_source=svetandroida&amp;utm_medium=mohlobyvaszajimat&amp;utm_campaign=1"/>
      </related>
      <related>
        <a href="https://www.mp.cz/mobilni-telefon-samsung-galaxy-a50-a505f-dual-sim-blue-p-98130?utm_source=svetandroida&amp;utm_medium=banner-a50-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/xiaomi-mi-note-10-cena/?utm_source=svetandroida&amp;utm_medium=mohlobyvaszajimat&amp;utm_campaign=3"/>
      </related>
      <related>
        <a href="https://www.svetandroida.cz/xiaomi-vzplanuti-telefonu/?utm_source=svetandroida&amp;utm_medium=mohlobyvaszajimat&amp;utm_campaign=4"/>
      </related>
      <related>
        <a href="https://www.svetandroida.cz/xiaomi-chytry-domaci-teplomer/?utm_source=svetandroida&amp;utm_medium=mohlobyvaszajimat&amp;utm_campaign=5"/>
      </related>
      <related>
        <a href="https://www.svetandroida.cz/ctecka-elektronickych-knih-xiaomi/?utm_source=svetandroida&amp;utm_medium=mohlobyvaszajimat&amp;utm_campaign=6"/>
      </related>
      <related>
        <a href="https://www.svetandroida.cz/xiaomi-mi-band-3i-spekulace/?utm_source=svetandroida&amp;utm_medium=mohlobyvaszajimat&amp;utm_campaign=7"/>
      </related>
      <related>
        <a href="https://www.svetandroida.cz/xiaomi-hrnek-ohrev-nabijeni/?utm_source=svetandroida&amp;utm_medium=mohlobyvaszajimat&amp;utm_campaign=8"/>
      </related>
      <related>
        <a href="https://www.svetandroida.cz/xiaomi-redmi-note-8-pro-256-gb/?utm_source=svetandroida&amp;utm_medium=mohlobyvaszajimat&amp;utm_campaign=9"/>
      </related>
      <related>
        <a href="https://www.svetandroida.cz/5-tipu-na-zajimave-zbozi-z-cinskych-obchodu-230-chytre-hodinky-amazfit-gts/?utm_source=svetandroida&amp;utm_medium=mohlobyvaszajimat&amp;utm_campaign=10"/>
      </related>
    </article>
  </body>
</html>