<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/oikonomia/125760/i-moodys-ypobathmise-tis-germanikes-trapezes"/>
    <meta property="og:site_name" content="Insider"/>
    <meta property="article:published_time" content="2019-11-21T16:07:00+00:00"/>
    <meta property="og:title" content="Η Moody's υποβάθμισε τις γερμανικές τράπεζες"/>
    <meta property="og:description" content="Η Moody's υποβάθμισε το outlook των γερμανικών τραπεζών."/>
  </head>
  <body>
    <article>
      <h1>Η Moody's υποβάθμισε τις γερμανικές τράπεζες</h1>
      <h2>Η Moody's υποβάθμισε το outlook των γερμανικών τραπεζών.</h2>
      <address><time datetime="2019-11-21T16:07:00+00:00">21 Nov 2019, 16:07</time> by <a rel="author">Ανδρέας Βελισσάριος</a></address>
      <p>Σε υποβάθμιση του outlook των γερμανικών τραπεζών σε <b>αρνητικό από σταθερό</b> προχώρησε ο οίκος αξιολόγησης <b>Moody's</b>, καθώς προβλέπει πως η κερδοφορία και η συνολική φερεγγυότητα αποδυναμώνονται σε ένα ευρύτερο περιβάλλον μειωμένων επιτοκίων.</p>
      <p>Στην έκθεση που δημοσίευσε ο οίκος αξιολόγησης ανέφερε πως η κερδοφορία των γερμανικών τραπεζών θα μειωθεί περαιτέρω κατά τους επόμενους 12 έως 18 μήνες καθώς τα καθαρά κέρδη από τόκους μειώνονται. Παράλληλα τονίζεται πως οι μικρότερες τράπεζες που στηρίζονται στις γερμανικές καταθέσεις θα πληγούν περισσότερο, με τα δάνεια ωρίμανσης και τα χρεόγραφα να αναπροσαρμόζονται από τα χαμηλότερα επιτόκια.</p>
      <p>Η έκθεση της Moody's έρχεται μια ημέρα μετά την προειδοποίηση της <a href="https://www.insider.gr/eidiseis/oikonomia/125657/ekt-oi-megalyteroi-kindynoi-poy-apeiloyn-tin-eyrozoni">Ευρωπαϊκής Κεντρικής Τράπεζας (ΕΚΤ)</a> ότι η πτώση της κερδοφορίας των τραπεζών αποτελεί μία από τις μεγαλύτερες απειλές για την οικονομική ανάπτυξη στη ζώνη του ευρώ. «Οι κίνδυνοι για την παγκόσμια και κατ’ επέκταση ευρωπαϊκή οικονομία έχουν αυξηθεί και συνεχίζουν να δημιουργούν σημαντικές προκλήσεις σε ό,τι αφορά τη χρηματοπιστωτική σταθερότητα» αναφέρει η ΕΚΤ.</p>
      <p>Η Moody's προβλέπει αύξηση του ΑΕΠ της Γερμανίας στο<b> 0,6% για το 2019</b> και<b> 1,0% για το 2020</b>, αντανακλώντας την επιβράδυνση του παγκόσμιου εμπορίου. Οι ασθενέστερες εμπορικές προοπτικές έχουν οδηγήσει σε αρνητικές προοπτικές για τις βασικές βιομηχανίες της Γερμανίας:</p>
      <ul>
        <li>τον τομέα της αυτοκινητοβιομηχανίας και τους προμηθευτές της,</li>
        <li>τα χημικά προϊόντα</li>
        <li>και την κατασκευή.</li>
      </ul>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/kosmos/125436/merkel-den-tha-yparxei-kindynos-apo-toys-islamistes-poy-apelaynei-i-toyrkia"/>
        <a href="https://www.insider.gr/eidiseis/politiki/125407/ta-krisima-ranteboy-toy-mitsotaki-gia-metanasteytiko"/>
        <a href="https://www.insider.gr/eidiseis/kosmos/125334/ayxanei-ton-omospondiako-proypologismo-i-germania-11-ypsiloteros-2020"/>
      </related>
    </article>
  </body>
</html>