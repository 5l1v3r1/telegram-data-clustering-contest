<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/fenovete-na-real-smqtat-che-sega-e-idealniqt-moment-da-byde-privlechen-kejn-1408504.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-21T16:48:00+00:00"/>
    <meta property="og:title" content="Феновете на Реал смятат, че сега е идеалният момент да бъде привлечен Кейн"/>
    <meta property="og:description" content="Във вторник вечерта президентът на Тотнъм Даниел Леви уволни мениджъра на тима Маурисио Почетино Тази новина веднага породи слухове, че звездата на отбора Хари Кейн може да напусне „Тотнъм Хотспър Стейдиъм“ в близко бъдеще"/>
  </head>
  <body>
    <article>
      <h1>Феновете на Реал смятат, че сега е идеалният момент да бъде привлечен Кейн</h1>
      <address><time datetime="2019-11-21T16:48:00+00:00">21 Nov 2019, 16:48</time> by <a rel="author">Sportlive.bg</a></address>
      <p>Във вторник вечерта президентът на Тотнъм Даниел Леви уволни мениджъра на тима <a href="https://www.sportlive.bg/tags/47745">Маурисио Почетино</a>. Тази новина веднага породи слухове, че звездата на отбора Хари Кейн може да напусне „Тотнъм Хотспър Стейдиъм“ в близко бъдеще. Английският национал беше в доста добри отношения с Почетино и напускането на вече бившия мениджър може да се отрази на бъдещето на Кейн.</p>
      <p>Феновете на <a href="https://www.sportlive.bg/tags/3457">Реал Мадрид</a> само това и чакат, след като капитанът на английския национален отбор по футбол е един от желаните футболисти за атаката на отбора. Евентуална роля по привличането му би изиграл...Маурисио Почетино, тъй като именно аржентинецът е един от хората, които са считани за евентуални бъдещи заместници на Зинедин Зидан в Мадрид. Ако „Кралския клуб“ иска да подпише с <a href="https://www.sportlive.bg/tags/37052">Кейн</a>, Флорентино Перес ще трябва да развърже доста сериозно кесията, като сумата, която Реал ще трябва да плати за капитана на „Трите лъва“ ще е рекордна и ще е някъде около 250 милиона паунда. Разбира се, от уравнението не бива да се изключва новият мениджър на „шпорите“ Жозе Моуриньо, който със сигурност ще иска да задържи Кейн на „Тотнъм Хотспър Стейдиъм“.</p>
      <p>Трансферите по оста <a href="https://www.sportlive.bg/tags/6855">Тотнъм</a> – Реал Мадрид не са нещо ново, като в последните 10 години „белия балет“ привлече първо Лука Модрич, а впоследствие Гарет Бейл от Спърс. <i>А кой футболист иска Жозе Моуриньо в Тотнъм, <a href="https://www.sportlive.bg/worldfootball/england/Mourinxo-veche-nabelqza-pyrvata-si-transferna-cel-v-Totnym-1408486.html">вижте тук.</a></i></p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Sled-naznachenieto-si-v-Totnym-Mourinxo-e-pratil-sms-na-Hari-Kejn-1408462.html"/>
        <a href="https://www.sportlive.bg/worldfootball/england/Bivsh-menidzhyr-ot-Visshata-liga-izprati-Pochetino-v-Arsenal-1408093.html"/>
        <a href="https://www.sportlive.bg/worldfootball/england/Golqmata-zvezda-na-Totnym-s-emocionalno-sboguvane-s-Pochetino-1408026.html"/>
        <a href="https://www.sportlive.bg/worldfootball/spain/Real-dava-lyubimec-na-Zidan-i-golqma-suma-na-Totnym-za-Hari-Kejn-1407478.html"/>
      </related>
    </article>
  </body>
</html>