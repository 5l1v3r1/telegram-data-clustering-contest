<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/peskov-dan-bir-suriyelinin-iskenceyle-olduruldugu-video-hakkinda-aciklama-1210158.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-21T16:22:00+00:00"/>
    <meta property="og:title" content="Peskov'dan bir Suriyelinin işkenceyle öldürüldüğü video hakkında açıklama"/>
    <meta property="og:description" content="Kremlin Sözcüsü Dmitriy Peskov, sosyal medyada yer alan ve daha sonra basına yansıyan Suriye'deki işkence ve cinayet görüntülerinin Rus askerlerle bir ilgisi olamayacağını belirtti."/>
  </head>
  <body>
    <article>
      <h1>Peskov'dan bir Suriyelinin işkenceyle öldürüldüğü video hakkında açıklama</h1>
      <h2>Kremlin Sözcüsü Dmitriy Peskov, sosyal medyada yer alan ve daha sonra basına yansıyan Suriye'deki işkence ve cinayet görüntülerinin Rus askerlerle bir ilgisi olamayacağını belirtti.</h2>
      <address>
        <time datetime="2019-11-21T16:22:00+00:00">21 Nov 2019, 16:22</time>
      </address>
      <p><b>Rus muhalif</b> '<b>Novaya Gazeta</b>' tarafından bugün yayınlanan bir videoda <b>Rusça </b>konuşan askeri üniformalı birkaç kişinin <b>Suriyeli Arap </b>olduğu tahmin edilen bir kişiye <b>acımasızca işkence yaptıkları</b>, daha sonra onu öldürerek vücudunun belirli bölümlerini ayırdıkları görülmüştü.</p>
      <p>Basın mensuplarının sorularını yanıtlayan Kremlin <b>Sözcüsü Dmitriy Peskov</b>, <b>"Öncelikle konuyu bilmiyorum ancak kullandığınız 'görünen o ki', 'olabilir' gibi ifadelere bakıldığında, bunun Suriye'deki Rus askeri operasyonuyla hiçbir ilgisi bulunmadığından eminim</b>" dedi.</p>
      <p>Peskov, itibarla ilgili tüm çekincelerin mesnetsiz olduğunu ve Kremlin'in bölgedeki Rus özel askeri şirketlerinin 'suçları' hakkında bilgisi olmadığını kaydetti.</p>
      <p>Rus özel askeri şirketlerinin Devlet Başkanının kararı olmadan hareket edemeyeceği iddiasını da yalanlayan Peskov, "Devlet Başkanı, bu tür şirketlerle ilgili kararlar alamaz, bu kesinlikle imkansız" diye ekledi.</p>
    </article>
  </body>
</html>