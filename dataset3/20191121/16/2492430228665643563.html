<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188822/Opnieuw-jongeren-gearresteerd-voor-steekincident-in-bus-in-Rotterdam-Zuid"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-21T16:34:33+00:00"/>
    <meta property="og:title" content="Opnieuw jongeren gearresteerd voor steekincident in bus in Rotterdam-Zuid"/>
    <meta property="og:description" content="Opnieuw heeft de politie jongeren opgepakt voor betrokkenheid bij een steekincident in een bus in Rotterdam-Charlois vorige maand. De jongens zijn tussen de 16 en 18 jaar oud en komen uit Rotterdam-Zuid en Ommoord. Ze werden thuis van hun bed gelicht."/>
  </head>
  <body>
    <article>
      <h1>Opnieuw jongeren gearresteerd voor steekincident in bus in Rotterdam-Zuid</h1>
      <address>
        <time datetime="2019-11-21T16:34:33+00:00">21 Nov 2019, 16:34</time>
      </address>
      <h4>Opnieuw heeft de politie jongeren opgepakt voor betrokkenheid bij een steekincident in een bus in Rotterdam-Charlois vorige maand. De jongens zijn tussen de 16 en 18 jaar oud en komen uit Rotterdam-Zuid en Ommoord. Ze werden thuis van hun bed gelicht.</h4>
      <p>Op donderdagavond 17 oktober waren op de Slinge, Asterlo en Schere verschillende vechtpartijen, waarbij dus ook werd gestoken. Op de Diepenhorst werd uiteindelijk een jongen met een steekwond gevonden. Later meldde een andere jongen zichzelf met een steekwond in het ziekenhuis.</p>
      <related>
        <a href="http://www.rijnmond.nl/nieuws/188517/Vier-jongeren-aangehouden-op-verdenking-betrokkenheid-steekpartij"/>
      </related>
      <p>Vorige week dinsdag werden ook al vier jongeren gearresteerd. Een van hen, een jongen van 17, zit nog steedsvast. De andere jongens zijn vrij, maar nog wel verdachte in de zaak. In hun woningen werden ook gestolen spullen gevonden, waaronder twee scooters.</p>
      <h3>Rivaliserende jeugdgroepen</h3>
      <p>Op Zuid zijn twee jeugdgroepen actief, die regelmatig de confrontatie met elkaar aangaan. Daarbij wordt geweld niet geschuwd. Het zijn allemaal jongens in de leeftijd van ongeveer 13 tot en met 20 jaar.</p>
    </article>
  </body>
</html>