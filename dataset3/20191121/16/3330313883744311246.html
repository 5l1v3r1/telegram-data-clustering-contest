<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904641/mourinho-is-niet-van-plan-om-fouten-van-voorbije-jaren-te-herhalen-bij-tottenham.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-21T16:12:00+00:00"/>
    <meta property="og:title" content="Mourinho: 'Tottenham is gigantisch, ik ga hier niet dezelfde fouten maken'"/>
    <meta property="og:description" content="Jose Mourinho heeft zijn eerste persconferentie als manager van Tottenham achter de rug. De Portugees wil er alles aan doen om zijn fouten van de voorbije jaren absoluut niet te herhalen bij The Spurs. The Special One was bij zijn eerste persconferentie opvallend bescheiden. &quot;Ik ben dat genoeg om mijn carrière te kunnen analyseren. Niet alleen van het voorbije jaar, maar ook de problemen en de oplossingen&quot;, klonk het op zijn persconferentie."/>
  </head>
  <body>
    <article>
      <h1>Mourinho: 'Tottenham is gigantisch, ik ga hier niet dezelfde fouten maken'</h1>
      <address>
        <time datetime="2019-11-21T16:12:00+00:00">21 Nov 2019, 16:12</time>
      </address>
      <p>
        <b>Jose Mourinho heeft zijn eerste persconferentie als manager van Tottenham achter de rug. De Portugees wil er alles aan doen om zijn fouten van de voorbije jaren absoluut niet te herhalen bij The Spurs.</b>
      </p>
      <p><i>The Special One</i> was bij zijn eerste persconferentie opvallend bescheiden. "Ik ben dat genoeg om mijn carrière te kunnen analyseren. Niet alleen van het voorbije jaar, maar ook de problemen en de oplossingen", klonk het op zijn persconferentie.</p>
      <p>"Het principe is dat ik de schuld niet bij iemand anders moet leggen. Deze break was heel positief voor mij. Die eerste zomer zonder werk, toen liep ik wat verloren. Maar uiteindelijk was het goed voor mij, ik heb zelfs geleerd om een analist te zijn. Maar kijk, ik ben altijd al bescheiden geweest. Op mijn manier. Jullie begrepen mij gewoon niet", gaf Mourinho aan.</p>
      <p><b>Nieuwe job, nieuwe kansen</b><br/>De Portugees stopt door zijn nieuwe job ook als analist bij Sky Sports. "Ik weet dat jullie mij graag terug op Sky willen zien, maar dit is mijn leven", grapte Mourinho.</p>
      <p>"Ik ben ervan overtuigd dat dit een geweldige keuze was voor mij. Op een schaal van tien? Een tien. Ik ga hier niet zeggen dat ik voor een grote uitdaging sta, maar deze club is gigantisch", aldus Mourinho.</p>
      <p>Hij wil er dan ook alles aan doen om te slagen bij Tottenham. "Ik ga hier niet dezelfde fouten maken. Ik ga andere fouten maken", voegt Mourinho er nog aan toe. "Emotioneel gezien voel ik me relax. En gemotiveerd, wat de spelers ook gevoeld hebben de voorbije dagen. Ik ben er klaar voor", besluit hij.</p>
    </article>
  </body>
</html>