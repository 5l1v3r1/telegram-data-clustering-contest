<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://businessinsider.com.pl/twoje-pieniadze/nad-jeziorem-zegrzynskim-powstaja-nowe-apartamenty/j8mldqx"/>
    <meta property="og:site_name" content="Business Insider"/>
    <meta property="article:published_time" content="2019-11-21T16:02:18+00:00"/>
    <meta property="og:title" content="Nad Jeziorem Zegrzyńskim powstają nowe apartamenty"/>
    <meta property="og:description" content="Warszawa i woj. mazowieckie to najszybciej rozwijający się obszar Polski. Nic dziwnego, że głód luksusowych i funkcjonalnych mieszkań dobrze skomunikowanych z aglomeracją sięga tu zenitu. Lake House - zespół wielorodzinnych budynków mieszkalnych z usługami, garażami podziemnymi i elementami zagospodarowania terenu w Zegrzu, jest odpowiedzią na te potrzeby w stu procentach. Inwestorem głównym przedsięwzięcia jest spółka BDC Development SA - metropolitalny deweloper z ponad 20-letnim doświadczeniem, który skutecznie dba o potrzeby odbiorców. Inwestycję zrealizuje spółka celowa – Lake House Zegrze Sp. z o.o."/>
  </head>
  <body>
    <article>
      <h1>Nad Jeziorem Zegrzyńskim powstają nowe apartamenty</h1>
      <address><time datetime="2019-11-21T16:02:18+00:00">21 Nov 2019, 16:02</time> by <a rel="author">Materiał powstał we współpracy z HRE Investments</a></address>
      <figure>
        <img src="http://ocdn.eu/images/pulscms/M2E7MDA_/d1e9804a127fa533853796c3a0973bef.jpg"/>
        <figcaption>Ogromnym atutem inwestycji jest lokalizacja nad pięknym Jeziorem Zegrzyńskim, w otoczeniu nieskażonej cywilizacją przyrody. Nic dziwnego, że to ulubione miejsce wypoczynku mieszkańców stolicy<cite>Foto: materiały prasowe</cite></figcaption>
      </figure>
      <p>Warszawa i woj. mazowieckie to najszybciej rozwijający się obszar Polski. Nic dziwnego, że głód luksusowych i funkcjonalnych mieszkań dobrze skomunikowanych z aglomeracją sięga tu zenitu. Lake House - zespół wielorodzinnych budynków mieszkalnych z usługami, garażami podziemnymi i elementami zagospodarowania terenu w Zegrzu, jest odpowiedzią na te potrzeby w stu procentach. Inwestorem głównym przedsięwzięcia jest spółka BDC Development SA - metropolitalny deweloper z ponad 20-letnim doświadczeniem, który skutecznie dba o potrzeby odbiorców. Inwestycję zrealizuje spółka celowa – Lake House Zegrze Sp. z o.o.</p>
      <p>
        <b>W otoczeniu natury</b>
      </p>
      <p>Ogromnym atutem inwestycji jest lokalizacja nad pięknym Jeziorem Zegrzyńskim, w otoczeniu nieskażonej cywilizacją przyrody. Nic dziwnego, że to ulubione miejsce wypoczynku mieszkańców stolicy, gdzie nie brak dobrej oferty rekreacyjnej i sportów wodnych. Uprawia się tu żeglarstwo, kitesurfing, windsurfing, kajakarstwo, wioślarstwo a także sporty motorowodne. Na terenie gminy znajdują się 3 rezerwaty przyrody, a sam akwen doskonale jest znany żeglarzom i wędkarzom. W okolicy funkcjonują liczne hotele, restauracje i ośrodki wypoczynkowe. Zimą na jeziorze pojawiają się bojery, iceflyery i iceboardy. Latem w popularnych regatach żeglarskich (obecnie odbywa się ich rocznie kilkanaście) uczestniczyli tutaj m.in. kapitanowie Krzysztof Baranowski i Teresa Remiszewska oraz najbardziej utytułowany polski żeglarz Mateusz Kusznierewicz.</p>
      <p>
        <b>Perfekcja na wyciagnięcie ręki</b>
      </p>
      <p>Odległość Zegrza od centrum Warszawy to zaledwie 34 km, 28 km od Nowego Dworu Mazowieckiego, 9 km od Legionowa. Z łatwością dostaniemy się tutaj komunikacją publiczną, Szybką Koleją Miejską oraz pociągami Kolei Mazowieckich. W sezonie letnim kursują także tramwaje wodne. Miejscowość jest również doskonale skomunikowana z lotniskami: Portem Chopina, czy Portem Lotniczym Warszawa-Modlin.</p>
      <p>
        <b>Osiedle wkomponowane w krajobraz</b>
      </p>
      <p>Inwestycja powstaje przy ul. płk. Drewnowskiego w Zegrzu (gm. Serock, woj. mazowieckie). Kompleks składa się z 4-kondygnacyjnych budynków A i B, doskonale wkomponowanych w architekturę zieleni. Jest to bezpieczne, zamknięte osiedle z własną infrastrukturą, także tą przeznaczoną dla najmłodszych i wypoczynkową. (Działka, na której powstaje ma bezpośredni dostęp do linii wody!). W budynkach A i B znajduje się 58 apartamentów (52 powstaną w budynku A i 6 w budynku B) o łącznej powierzchni 3894,86 m kw. oraz podziemny garaż realizujący potrzeby zmotoryzowanych mieszkańców. Dodatkowo w budynku A zaprojektowano ogólnodostępny punkt usługowy o powierzchni 213 m kw. z przeznaczeniem na lokal gastronomiczny. Celem postawionym projektantowi była maksymalna ekspozycja budynków na Jezioro Zegrzyńskie przy zachowaniu ograniczeń narzuconych przez obowiązujący plan miejscowy.</p>
      <p>Autorzy projektu osiedla, renomowana firma OPEN architekci z Warszawy, zadbali m.in. o to, by kształt budynku A naturalnie współgrał z krajobrazem - pięknie wkomponowano go we wzniesienie. Fasady bryły budynków w tonacji biało-szarej zdobią elementy barwy naturalnego drewna i ekologiczne zielone dachy. Apartamenty są wyposażone w loggie okolone balustradami ze szkła i metalu. Całość wykonano z wielką dbałością o detale z materiałów najwyższej jakości. Podobnie perfekcyjnie wykonano wykończenie części wspólnych.</p>
      <p>W budynkach można przemieszczać się za pomocą wind dostosowanych również do potrzeb osób niepełnosprawnych. W ofercie znajdziemy apartamenty 1-, 2-, 3- i 4­pokojowe z metrażem od 40 do 80 m kw. i dwupoziomowe o powierzchni od 58 do 150 m kw. Wszystkie apartamenty będą miały taras z balustradą ze szkła, a dla apartamentów dwupoziomowych zaplanowano dodatkową powierzchnię w postaci tarasu na dachu. Z myślą o przyszłych właścicielach, pasjonatach żeglarstwa i sportów wodnych oraz ich gościach zaprojektowano marinę, gdzie będzie można przycumować łódź, jacht czy skuter wodny.</p>
      <p>Oferta skierowana jest do osób ceniących ciszę i spokój, szukających możliwości aktywnego wypoczynku w otoczeniu przyrody. Przedsięwzięcie ma ogromny potencjał inwestycyjny i stanowi bezpieczną lokatę kapitału.</p>
      <p>
        <a href="http://www.lakehousezegrze.pl/">www.lakehousezegrze.pl</a>
      </p>
    </article>
  </body>
</html>