<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/21/novyna/ekonomika/nabu-zakrylo-spravu-pro-pidvyshhennya-taryfiv-haz-naselennya"/>
    <meta property="og:site_name" content="Слово і Діло"/>
    <meta property="article:published_time" content="2019-11-21T16:40:02+00:00"/>
    <meta property="og:title" content="НАБУ закрило справу про підвищення тарифів на газ для населення"/>
    <meta property="og:description" content="Детектив намагався продовжити строк слідства у справі газових тарифів від Нацкомісії, проте суд відмовив."/>
  </head>
  <body>
    <article>
      <h1>НАБУ закрило справу про підвищення тарифів на газ для населення</h1>
      <address>
        <time datetime="2019-11-21T16:40:02+00:00">21 Nov 2019, 16:40</time>
      </address>
      <p>
        <b>Національне антикорупційне бюро закрило кримінальне провадження за фактом <a href="https://www.slovoidilo.ua/news/8014/2015-03-03/s-1-aprelya-gaz-dlya-ukraincev-podorozhaet-pochti-v-35-raza.html">підвищення тарифів на газ для населення</a> у 2015 році відповідно до постанови Національної комісії, що здійснює державне регулювання у сферах енергетики та комунальних послуг.</b>
      </p>
      <p>Про це йдеться в <a href="http://www.reyestr.court.gov.ua/Review/85605264">ухвалі</a> Вищого антикорупційного суду від 8 листопада, повідомляє «Слово і Діло».</p>
      <p>Детективи на підставі ухвали суду розпочали слідство за фактами того, що члени НКРЕКП, діючи за попередньою змовою, з метою затвердження економічно необґрунтованих тарифів, додали обсяги імпортного газу, що не існують, у формулу розрахунку вартості газу. Йдеться про постанову Нацкомісії від 3 березня 2015 року. Суд встановив, що за день до спливу строків досудового розслідування детектив НАБУ закрив справу на підставі відсутності в діянні складу кримінального правопорушення. Втім, цю постанову пізніше ВАКС скасував і тому детектив звернувся до суду з проханням продовжити слідство ще на пів року, але суд відмовив.</p>
      <p>Нагадаємо, <a href="https://www.slovoidilo.ua/2019/11/11/novyna/ekonomika/sud-zaochno-zaareshtuvav-eksholovu-nkrekp-vovka">суд заочно заарештував ексглаву НКРЕКП Дмитра Вовка</a> у справі формули «Роттердам плюс». Також <a href="https://www.slovoidilo.ua/2019/11/11/novyna/ekonomika/rotterdam-plyus-sud-zaochno-zaareshtuvav-eksposadovcya-nkrekp">суд заочно заарештував ексчиновника НКРЕКП</a> в цьому ж провадженні.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/08/21/novyna/ekonomika/rotterdam-plyus-eks-holova-nkrekp-vovk-zyavyvsya-rozshuku-mvs"/>
        <a href="https://www.slovoidilo.ua/2019/08/21/novyna/ekonomika/rotterdam-plyus-sud-vidmovyv-zaochnomu-areshti-posadovcya-nkrekp"/>
        <a href="https://www.slovoidilo.ua/2019/08/21/novyna/polityka/xolodnyczkyj-vidstoronyv-prokurora-yarovu-spravy-rotterdam-plyus"/>
      </related>
    </article>
  </body>
</html>