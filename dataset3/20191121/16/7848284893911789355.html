<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/skriniar-erede-di-thiago-silva-tuchel-vota-il-brasiliano-leonardo-sa-che-vorrei-il-suo-rinnovo-323662"/>
    <meta property="og:site_name" content="FcInterNews.it"/>
    <meta property="article:published_time" content="2019-11-21T16:20:22+00:00"/>
    <meta property="og:title" content="Skriniar erede di Thiago Silva? Tuchel vota il brasiliano: &quot;Leonardo sa che vorrei il suo rinnovo&quot;"/>
    <meta property="og:description" content="Tra una voce più o meno credibile e un'altra del tutto infondata, il futuro di Milan Skriniar è argomento di forte interesse soprattutto per il Paris Saint-Germain, unico club che ha..."/>
  </head>
  <body>
    <article>
      <h1>Skriniar erede di Thiago Silva? Tuchel vota il brasiliano: "Leonardo sa che vorrei il suo rinnovo"</h1>
      <address><time datetime="2019-11-21T16:20:22+00:00">21 Nov 2019, 16:20</time> by <a rel="author">Redazione FcInterNews.it</a></address>
      <p>Tra una voce più o meno credibile e un'altra del tutto infondata, il futuro di <b>Milan Skriniar</b> è argomento di forte interesse soprattutto per il Paris Saint-Germain, unico club che ha chiesto più volte informazioni all'Inter sullo slovacco (<a href="https://www.fcinternews.it/esclusive/fcin-psg-unico-club-in-forte-pressing-su-skriniar-che-sta-bene-a-milano-e-intanto-ha-scelto-il-nuovo-agente-323323"><i>LEGGI QUI</i></a>). Il quale, giusto ribadirlo, sta benissimo a Milano. Nelle strategie dei transalpini il centrale nerazzurro sarebbe l'erede designato di <b>Thiago Silva</b>, che andrà in scadenza a giugno 2020. Un passaggio di testimone che, stando alle parole espresse oggi in conferenza stampa dall'allenatore del Psg <b>Thomas Tuchel</b> non è necessario: "<b>Leonardo </b>conosce la mia opinione di allenatore, spero di avere un ruolo nella decisione su Thiago Silva, è un capitano incredibile, un modello negli spogliatoi e sul campo, ha giocato in modo eccezionale da quando sono arrivato a Parigi. È un giocatore molto affidabile, ha una personalità fragile ma fa parte di lui. Abbiamo un buon rapporto, in questo momento non vorrei mai un Psg senza Thiago Silva".</p>
    </article>
  </body>
</html>