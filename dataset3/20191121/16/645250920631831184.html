<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/ygeia/ponos-sti-mesi-i-mi-farmakeytiki-lysi-poy-anakoyfizei/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-21T16:03:57+00:00"/>
    <meta property="og:title" content="Πόνος στη μέση: Η μη φαρμακευτική λύση που ανακουφίζει"/>
    <meta property="og:description" content="Αποτελεσματική προσέγγιση για καλύτερο ύπνο αλλά και για αντιμετώπιση του πόνου στη μέση, μειώνοντας παράλληλα την ανάγκη για φαρμακευτική αγωγή, είναι η"/>
  </head>
  <body>
    <article>
      <h1>Πόνος στη μέση: Η μη φαρμακευτική λύση που ανακουφίζει</h1>
      <address><time datetime="2019-11-21T16:03:57+00:00">21 Nov 2019, 16:03</time> by <a rel="author">Νικολέτα Αρκολάκη</a></address>
      <p>Αποτελεσματική προσέγγιση για καλύτερο ύπνο αλλά και για αντιμετώπιση του πόνου στη μέση, μειώνοντας παράλληλα την ανάγκη για φαρμακευτική αγωγή, είναι η γιόγκα σύμφωνα με νέα μελέτη του Ιατρικού Κέντρου της Βοστόνης (BMC) που δημοσιεύθηκε στο Journal of General Internal Medicine.</p>
      <p>Η έρευνα έδειξε σημαντικές βελτιώσεις που διήρκεσαν 52 εβδομάδες, μετά από 3 μήνες γιόγκα, κάτι που υποδεικνύει μακροχρόνια οφέλη αυτών των μη φαρμακολογικών προσεγγίσεων. Επιπλέον, οι συμμετέχοντες με πρώιμες βελτιώσεις στον πόνο μετά από έξι εβδομάδες θεραπείας, ήταν 3,5 φορές πιο πιθανό να βιώσουν βελτίωση στον ύπνο τους, μετά τις 12 εβδομάδες της άσκησης, υπογραμμίζοντας την εγγύτητα μεταξύ της ποιότητας του ύπνου και του πόνου.</p>
      <p> Οι υπνικές διαταραχές και η αϋπνία είναι συχνές μεταξύ των ατόμων με χρόνιο πόνο στην μέση. Προηγούμενες έρευνες έδειξαν ότι το 59% των ατόμων με πόνο στη μέσηείχαν κακή ποιότητα ύπνου ενώ το 53% είχε διαγνωσθεί με διαταραχή αϋπνίας. Η φαρμακευτική αγωγή τόσο για τον ύπνο, όσο και για τον πόνο στη μέση μπορεί να επιφέρει σοβαρές και ανεπιθύμητες παρενέργειες, ενώ ο κίνδυνος υπερβολικής δόσης και θανάτου αυξάνεται με τη χρήση υπνωτικών χαπιών.</p>
      <p>«Οι ολιστικές μέθοδοι αντιμετώπισης αυτών των παθήσεων θα μπορούσαν να βοηθήσουν στη μείωση της εξάρτησης από αυτά τα φάρμακα και τη διατήρηση της ασφάλειας των ασθενών», δήλωσε ο επικεφαλής της μελέτης Δρ. Eric Roseen.</p>
      <p>Στην τυχαιοποιημένη, ελεγχόμενη, μελέτη συμμετείχαν 320 ενήλικες με χρόνιο πόνο στην μέση. Στην αρχή της μελέτης διαπιστώθηκε πως περισσότερο από το 90% των συμμετεχόντων με πόνο στην μέση υπέφερε από κακής ποιότητας ύπνο. Οι συμμετέχοντες χωρίστηκαν σε τρεις ομάδες και έλαβαν διαφορετικές θεραπείες για τον πόνο στην μέση: φυσικοθεραπεία, γιόγκα ή ανάγνωση εκπαιδευτικού υλικού. Προηγούμενη έρευνα είχε δείξει πως η γιόγκα και η φυσικοθεραπεία είχαν παρόμοια επίδραση στην άμβλυνση του πόνου στην μέση, βελτιώνοντας παράλληλα τη φυσική κατάσταση και μειώνοντας την ανάγκη για λήψη αναλγητικών φαρμάκων. Σε αυτή τη μελέτη, τα αποτελέσματα για τη βελτίωση του ύπνου συγκρίθηκαν μετά από τις 12 εβδομάδες τις επεμβατικής περιόδου και μετά από ένα χρόνο επιπλέον παρακολούθησης.</p>
      <p>«Ο υψηλός επιπολασμός των προβλημάτων ύπνου στους ενήλικες με χρόνιο πόνο στην μέση, μπορεί να έχει σοβαρές επιπτώσεις στην υγεία και την ευεξία ενός ατόμου. Αυτό υπογραμμίζει την ανάγκη, οι γιατροί να συζητούν με τους ασθενείς με χρόνιο πόνο την μέση για την ποιότητα του ύπνου τους. Λαμβάνοντας υπόψιν τους κινδύνους της λήψης φαρμακευτικών αγωγών για τον ύπνο, οι μη φαρμακολογικές προσεγγίσεις, θα πρέπει να εξετάζονται ως επιλογή για αυτούς τους ασθενείς», δήλωσε καταλήγοντας ο Δρ. Roseen.</p>
      <p>πηγή: ygeiamou.gr</p>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/proslipseis/asep-proslipseis-349-atomon-se-nosokomeia-tis-choras/"/>
        <a href="https://www.aftodioikisi.gr/ipourgeia/apokalyptiria-kai-anakoinoseis-gia-to-koinoniko-merisma/"/>
        <a href="https://www.aftodioikisi.gr/ergasiaka-ypallilwn-ota/oaed-neo-koinofeles-programma-pote-xekinoyn-oi-aitiseis-gia-35-000-theseis-eidikotites-amp-dikaiologitika/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/koinonia/aade-apeytheias-prosvasi-se-lixiarchikes-praxeis-gennisis-gamoy-thanatoy-amp-pistopoiitika-oikogeneiakis-katastasis/"/>
        <a href="https://www.aftodioikisi.gr/proslipseis/ypes-proslipseis-2020-eidiki-egkyklios-gia-toys-ota/"/>
        <a href="https://www.aftodioikisi.gr/ergasiaka-ypallilwn-ota/oaed-neo-koinofeles-programma-pote-xekinoyn-oi-aitiseis-gia-35-000-theseis-eidikotites-amp-dikaiologitika/"/>
      </related>
    </article>
  </body>
</html>