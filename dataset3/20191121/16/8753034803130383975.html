<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/trafikk/i/GGJ1Vq/feil-paa-jaerbanen-skaper-togtroebbel-paa-naerboe-stasjon"/>
    <meta property="og:site_name" content="Aftenbladet"/>
    <meta property="article:published_time" content="2019-11-21T16:30:33+00:00"/>
    <meta property="og:title" content="Feil på Jærbanen skaper togtrøbbel på Nærbø stasjon"/>
    <meta property="og:description" content="Feil med en sporveksler på Jærbanen gjør at tog ikke kan kjøre inn eller ut fra Nærbø stasjon."/>
  </head>
  <body>
    <article>
      <h1>Feil på Jærbanen skaper togtrøbbel på Nærbø stasjon</h1>
      <h2>Feil med en sporveksler på Jærbanen gjør at tog ikke kan kjøre inn eller ut fra Nærbø stasjon.</h2>
      <address><time datetime="2019-11-21T16:30:33+00:00">21 Nov 2019, 16:30</time> by <a rel="author">Pernille Filippa Pettersen</a></address>
      <p>Vy fikk melding om feilen rundt 15.30 torsdag ettermiddag. Det er <a href="https://www.jbl.no/jarbanen/veg-og-trafikk/vy/narbo-stasjon-er-stengt-forsinkelser-pa-jarbanen/s/5-103-382761">Jærbladet </a>som først omtalte saken.</p>
      <p>Pressesjef i Vy, Åge-Christoffer Lundeby, forteller til Aftenbladet at det nå er satt opp busser som alternativ transport for dem som skal til og fra Nærbø.</p>
      <p>– Det går ikke an å benytte Nærbø stasjon på nåværende tidspunkt. Alle reisende Sørover har fått melding om at det ikke stopper tog mellom Bryne og Varhaug torsdag ettermiddag og kveld, og reisende får tilbud om buss.</p>
      <p>Forsinkelsen skyldes feil på en sporveksler. Bane Nor melder at de er i gang med å rette opp i feilen, men det er usikkert hvor lang tid det vil ta.</p>
      <p>– Det er for tidlig å si noe om enda, forteller pressevakt i Bane Nor, Harry Korslund.</p>
    </article>
  </body>
</html>