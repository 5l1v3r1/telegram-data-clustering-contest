<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/uchasnitsya_top_model_po_ukrayinski_poshkodila_dizaynersku_rich_na_defile_n1237422"/>
    <meta property="og:site_name" content="24 Канал"/>
    <meta property="article:published_time" content="2019-11-21T16:15:00+00:00"/>
    <meta property="og:title" content="Учасниця &quot;Топ-модель по-українськи&quot; пошкодила дизайнерську річ на дефіле"/>
    <meta property="og:description" content="Вже у п'ятницю, 22 листопада українці побачать новий випуск &quot;Топ-модель по-українськи&quot;. Перед показом організатори проєкту вирішили дещо розсекретили деталі епізоду, заявивши, що одна з учасниць зламала дизайнерські туфлі під час дефіле."/>
  </head>
  <body>
    <article>
      <h1>Учасниця "Топ-модель по-українськи" пошкодила дизайнерську річ на дефіле</h1>
      <address><time datetime="2019-11-21T16:15:00+00:00">21 Nov 2019, 16:15</time> by <a rel="author" href="https://24tv.ua/yuliya_mihaylova_tag5684/" target="_blank">Юлія Михайлова</a></address>
      <p>
        <b>Вже у п'ятницю, 22 листопада українці побачать новий випуск "Топ-модель по-українськи". Перед показом організатори проєкту вирішили дещо розсекретили деталі епізоду, заявивши, що одна з учасниць зламала дизайнерські туфлі під час дефіле.</b>
      </p>
      <p>За даними <a href="https://novy.tv/ua/">Нового каналу</a>, у 13 випуску "Топ-модель по-українськи" дівчата мали прорекламувати дороге дизайнерське взуття. Щоб зйомка була особливою, красуням запропонували стати на підборах на скейт. Згідно із задумом, учасниці в сукнях і туфлях повинні були пройти першу частину імпровізованого подіуму, як справжні світські левиці. А вже після цього другу частину дефіле проїхати на скейті. </p>
      <blockquote>Читайте також: <a href="https://24tv.ua/lifestyle/uchasnitsya_shou_top_model_po_ukrayinski_potrapila_do_likarni_ta_perenesla_operatsiyu_n1235605">Учасниця шоу "Топ-модель по-українськи" потрапила до лікарні та перенесла операцію</a></blockquote>
      <aside>Я одразу зрозуміла, що не буду ставати на дошку, адже можу звідти банально впасти. І вирішила: навіщо ризикувати, падати і ламати собі ноги, якщо я можу обіграти скейт інакше – просто взяти його в руки,<cite>– розповіла одна з найдоросліших учасниць реаліті-шоу Мальвіна Чукля.</cite></aside>
      <figure>
        <img src="https://24tv.ua/resources/photos/news/620_DIR/201911/1237422_10179587.jpg?201911155445"/>
        <figcaption>"Топ-модель по-українськи": Мальвіна Чукля на конкурсі / Пресслужба </figcaption>
      </figure>
      <p>Однак, якщо креативність сподобалась експертам проєкту, то вже в наступному етапі дефіле дівчина зганьбилась. Мальвіна Чукля зламала на дефіле підбори та ледве завершила конкурс, кульгаючи у пошкодженому взутті. </p>
      <p>"На "точці" я хотіла ефектно поставити ніжку на дошку, присісти і зробити красивий рух. Але от стаю ногою на скейт і відчуваю щось дивне. Наче я потрапила в болото і почала провалюватися. Не відразу зрозуміла, що сталося. І лише на зворотному шляху до мене дійшло: на дизайнерських туфлях зламався дизайнерський підбор! Відмінна реклама! Я йшла на пальчиках, щоб не було помітно, що кульгаю, – згадує дівчина. – Але розуміла, що зганьбилася. І що це пряма дорога в номінацію", – поділилась учасниця шоу. </p>
      <p>Спершу Мальвіна Чукля намагалась приховати курйоз, однак представники дорогого бренду та експерт Сергій Нікітюк все ж помітили помилку учасниці. </p>
      <figure>
        <img src="https://24tv.ua/resources/photos/news/620_DIR/201911/1237422_10179585.jpg?201911155445"/>
        <figcaption>Курйоз на "Топ-модель по-українськи" / Пресслужба</figcaption>
      </figure>
    </article>
  </body>
</html>