<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bitchyf.it/tiktoker-italiani-famosi/"/>
    <meta property="og:site_name" content="BitchyF"/>
    <meta property="article:published_time" content="2019-11-21T16:21:28+00:00"/>
    <meta property="og:title" content="Tiktoker italiani famosi: Virginia Montemaggi regina del social"/>
    <meta property="og:description" content="Chi sono i Tiktokers italiani famosi che spiccano per follower e visualizzazioni? Ecco la classifica dei più seguiti"/>
  </head>
  <body>
    <article>
      <h1>Tiktoker italiani famosi: Virginia Montemaggi regina del social</h1>
      <address><time datetime="2019-11-21T16:21:28+00:00">21 Nov 2019, 16:21</time> by <a rel="author">Redazione</a></address>
      <p>Il popolo del social ha dirottato gran parte del proprio interesse su <b>TikTok</b>, impaurendo non poco i dirigenti della concorrenza come Instagram e Facebook. L’app cinese nata nel 2016 sta letteralmente spopolando soprattutto tra i giovanissimi, attratti dal mix geniale di ballo, musica, sketch, gif, effetti sonori, filtri, adesivi e dalla possibilità di creare clip divertenti in cui scatenare la fantasia e la creatività. Spopolano soprattutto i doppiaggi di film famosi e parodie, ma le challenge (le sfide social) sono diventate un vero e proprio tormentone. Purtroppo, non mancano esempi tutt’altro che positivi, anzi, pericolosi. Ed è questo il caso della <a href="https://www.bitchyf.it/bright-eye-cahallenge-tik-tok/">bright eye challenge</a>, che si era diffusa alcuni giorni fa tra gli utenti e che consisteva nel mettersi della candeggina sugli occhi per schiarirli. I <b>Tiktoker italiani famosi</b> più di tutti gli altri sono ragazzi molto giovani, che si sono conquistati l’affetto degli utenti con la loro ironia e simpatia.</p>
      <p>
        <b>Scopriamo chi sono i Tiktoker italiani famosi e con più follower:</b>
      </p>
      <figure>
        <video src="https://media.giphy.com/media/NSGs4EkWEyL9jua2f2/giphy.gif" autoplay="" loop=""/>
      </figure>
      <h3>Tiktoker italiani famosi: i più seguiti</h3>
      <p><b>Virginia Montemaggi</b> coi suoi oltre 4 milioni di followers su TikTok ne è considerata la regina incontrastata; è giovanissima, appena 17 anni. E addirittura più piccola è <b>Marta Losito</b>, sedicenne che spopola sul social con i video in cui balla. Si è conquistata una fetta consistente di follower: 2,3 milioni di fan, che le regalano il secondo posto nella classifica dei Tiktokers italiani famosi. Segue, al terzo posto, <b>Maryna</b>, 28enne torinese specializzata in video parodie e imitazioni.</p>
      <p>Un podio al femminile, insomma, anche se non mancano Tiktokers italiani famosi di sesso maschile. Tra questi spicca l’ex fidanzato di Marta Losito, <b>Valerio Mazzeo</b>, che conta quasi 600mila fan. A seguire ci sono <b>Edoardo Esposito</b> (in arte Sespo), con 547mila fan che seguono le sue challenge e parodie. Oltre 438mila fan per <b>Emma Dal Toro</b>, ballerina professionista la cui specialità sono, ovviamente, i video musicali in cui danza. Di tutto rispetto sono anche i 277mila followers di <b>Luca Porta</b> (in arte TelJ), che si cimenta in balli, sketch, parodie e imitazioni.</p>
      <h4>Tiktoker italiani famosi: la classifica</h4>
      <ol>
        <li>Virginia Montemaggi</li>
        <li>Marta Losito</li>
        <li>Maryna</li>
        <li>Valerio Mazzeo</li>
        <li>Edoardo Esposito</li>
        <li>Emma Dal Toro</li>
        <li>Luca Porta</li>
      </ol>
    </article>
  </body>
</html>