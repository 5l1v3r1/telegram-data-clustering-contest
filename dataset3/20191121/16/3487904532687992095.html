<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/protasi-monemvasioti-gia-ton-ari-dichni-poli-sovaro-endiaferon"/>
    <meta property="og:site_name" content="Metrosport.gr"/>
    <meta property="article:published_time" content="2019-11-21T16:35:00+00:00"/>
    <meta property="og:title" content="Η πρόταση Μονεμβασιώτη για τον Αρη δείχνει πολύ σοβαρό ενδιαφέρον"/>
    <meta property="og:description" content="Ο Δημήτρης Κανελλάκης γράφει για την πρόταση του ιδιοκτήτη του Απόλλωνα για την εξαγορά των μετοχών της ΠΑΕ Αρης"/>
  </head>
  <body>
    <article>
      <h1>Η πρόταση Μονεμβασιώτη για τον Αρη δείχνει πολύ σοβαρό ενδιαφέρον</h1>
      <h2>Ο Δημήτρης Κανελλάκης γράφει για την πρόταση του ιδιοκτήτη του Απόλλωνα για την εξαγορά των μετοχών της ΠΑΕ Αρης</h2>
      <address><time datetime="2019-11-21T16:35:00+00:00">21 Nov 2019, 16:35</time> by <a rel="author">Δημήτρης Κανελλάκης</a></address>
      <p>
        <u>
          <a href="http://www.metrosport.gr/article/../../../article/apokalipsi-protasi-monemvasioti-se-karipidi-gia-tin-agora-tis-pae-aris">Διάβασα με προσοχή το ρεπορτάζ του Βασίλη Μάστορα στο οποίο αποκάλυψε πρόταση 8.000.000 ευρώ του κ. Μονεμβασιώτη στον κ. Καρυπίδη, για την εξαγορά του πλειοψηφικού πακέτου μετοχών της ΠΑΕ Αρης.</a>
        </u>
      </p>
      <p>Αν σκεφτεί κανείς ότι αυτό που προκύπτει από την επιστροφή του Αρη στην Super League και μετά είναι ότι η ΠΑΕ δεν διαθέτει έναν μεγαλομέτοχο ο οποίος μπορεί να υποστηρίξει το όραμα μιας ομάδας η οποία θέλει πάντα να βάζει υψηλούς στόχους, είναι από τις κορυφαίες στο ελληνικό ποδόσφαιρο και την ακολουθεί πολύς κόσμος, η πρόταση Μονεμβασιώτη παρουσιάζει τεράστιο ενδιαφέρον.</p>
      <p>Για τον απλούστατο λόγο ότι πρόκειται για έναν επιχειρηματία που τα τελευταία χρόνια εξελίσσεται με ταχύτατους ρυθμούς, που οι εταιρείες του είναι γνωστές, οι τζίροι που κάνουν πολύ μεγάλοι, και ο ίδιος γνώστης των καταστάσεων στο επαγγελματικό ποδόσφαιρο καθώς έχει ασχοληθεί ως μεγαλομέτοχος του Απόλλωνα Σμύρνης.</p>
      <p>Το ποσό που εμφανίζεται να είναι διατεθειμένος να δώσει στον κ. Καρυπίδη ο κ. Μονεμβασιώτης, είναι επίσης πολύ μεγάλο. Δεν είναι ένα ποσό το οποίο μπορεί να το υποτιμήσει κάποιος, ούτε να σκεφτεί ότι αυτός που το προτείνει είναι… ψιλικατζής.</p>
      <p>Οκτώ εκατομμύρια ευρώ για την εξαγορά μιας ομάδας η οποία έλειπε τέσσερα χρόνια από την Super League, η οποία δεν έχει κάνει και καμιά φοβερή επένδυση με την επιστροφή στον φυσικό της χώρο, είναι πολλά λεφτά.</p>
      <p>Και, αν το καταλαβαίνω σωστά, πρόκειται για τα χρήματα που θα πάρει ο κ. Καρυπίδης για να φύγει, στα οποία δεν αποκλείεται να προστεθούν και υποχρεώσεις που έχει η ΠΑΕ και δεν είναι τακτοποιημένες.</p>
      <p>Το πιο σημαντικό απ’ όλα, όμως, είναι ότι σε μια περίπτωση σαν κι αυτή που αποκάλυψε ο Βασίλης Μάστορας, όταν κάποιος έρχεται να δώσει 8.000.000 ευρώ για να εξαγοράσει μια ΠΑΕ, σίγουρα έχει στο μυαλό του πως θα χρειαστεί να βάλει άλλα τόσα, τουλάχιστον, για να την αναπτύξει.</p>
      <p>Χρήματα που, όσοι ξέρουν λεπτομέρειες για τις δυνατότητες των επιχειρηματιών στην Ελλάδα, λένε πως ο Μονεμβασιώτης μπορεί να τα διαθέσει στον Αρη…</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/tis-kakomiras-tigris-pou-egine-gataki"/>
        <a href="http://www.metrosport.gr/article/to-stavroudaki-tis-smaragdas"/>
        <a href="http://www.metrosport.gr/article/ta-diskola-gia-ton-fant-sip-archizoun-meta-tis-epitichies"/>
        <a href="http://www.metrosport.gr/article/pos-pistevi-olimpiakos-pos-kivernisi-mpori-na-allaxi-tin-epo"/>
        <a href="http://www.metrosport.gr/article/etimazan-souper-kompina-tous-epiasan-me-ti-gida-stin-plati"/>
        <a href="http://www.metrosport.gr/article/mpravo-ston-fereira-mono-ofeli-tha-echi-apo-tis-anichtes-proponisis"/>
      </related>
    </article>
  </body>
</html>