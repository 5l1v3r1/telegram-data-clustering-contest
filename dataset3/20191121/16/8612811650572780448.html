<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/punjab/chandigarh/news/bikram-majithia-press-conference-262909"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-21T16:54:48+00:00"/>
    <meta property="og:title" content="राज्य में कानून व्यवस्था की हालत खराब, हर दिन हो रहे है मर्डर और लूट की वारदातें: मजीठिया"/>
    <meta property="og:description" content="चंडीगढ़: अकाली दल के नेता बिक्रम मजीठिया ने आज प्रेस कॉन्फ्रेंस की। बिक्रम मजीठिया ने कहा कि पिछले तीन सालों में राज्य में कानून व्यवस्था की हालत खराब हो चुकी है। उन्होंने कहा कि मानवधिकार हनन के जो मामले पूर्व मुख्यमंत्री बेअंत सिंह के समय मे देखने को मिलते थे आज भी ऐसा ही हो रहा है। नेहा शोरी मामले में भी कोई कार्यवाही नहीं हुई है। अकाली दल के नेताओं के राजनीतिक मर्डर हो रहे हों। मजीठिया ने लहरागागा में गांव चंदालीवाला में जगमेल सिंह हत्या मामले पर बोलते हुए कहा कि अगर समय से कानूनी सहायता मिली होती तो वह आज जिंदा होता। "/>
  </head>
  <body>
    <article>
      <h1>राज्य में कानून व्यवस्था की हालत खराब, हर दिन हो रहे है मर्डर और लूट की वारदातें: मजीठिया</h1>
      <address><time datetime="2019-11-21T16:54:48+00:00">21 Nov 2019, 16:54</time> by <a rel="author">Harman</a></address>
      <p>चंडीगढ़: अकाली दल के नेता बिक्रम मजीठिया ने आज प्रेस कॉन्फ्रेंस की। बिक्रम मजीठिया ने कहा कि पिछले तीन सालों में राज्य में कानून व्यवस्था की हालत खराब हो चुकी है। उन्होंने कहा कि मानवधिकार हनन के जो मामले पूर्व मुख्यमंत्री बेअंत सिंह के समय मे देखने को मिलते थे आज भी ऐसा ही हो रहा है। नेहा शोरी मामले में भी कोई कार्यवाही नहीं हुई है। अकाली दल के नेताओं के राजनीतिक मर्डर हो रहे हों। मजीठिया ने लहरागागा में गांव चंदालीवाला में जगमेल सिंह हत्या मामले पर बोलते हुए कहा कि अगर समय से कानूनी सहायता मिली होती तो वह आज जिंदा होता। </p>
      <p>पूर्व सरपंच दलबीर सिंह ढिल्लवां की हत्या पर बिक्रम सिंह मजीठिया ने अपने बयान में कहा कि  दलबीर सिंह ढिलवां हमारे सर्कल प्रधान और जिला गुरदासपुर के वाईस प्रधान थे। लगातार उन्होंने सुखजिंदर रंधावा की धक्केशाही के खिलाफ आवाज उठाई है। उनका अब बेरहमी से कत्ल किया गया। इस हत्या को भी राजनीतिक दवाब के चलते जमीनी झगड़ा बताया जा रहा है।  मजीठिया ने कहा कि दलबीर सिंह की 18 नवंबर को 8:47 पर हत्या हुई। 9 बजे एसएसपी ने इसके तथ्यों में गए बिना अपनी प्रतिक्रिया भी एक अखबार को दे दी। उन्होंने इसे जमीन का झगड़ा बताया। परिवार ने अब डीजीपी को पत्र लिखकर कहा है कि पुलिस उनके हक की बात नहीं सुन रही है। इस मामले में 72 घंटे बाद भी कोई गिरफ्तारी नहीं हुई है। जबकि पुलिस हत्यारो को राजनीतिक दवाब के चलते बचा रही है।</p>
      <p>बिक्रम मजीठिया ने कहा कि दलबीर सिंह की जमीन का हत्यारो से कोई मामला नहीं था जबकि इसे जमीन का झगड़ा बनाया जा रहा है। पुलिस इसमे गैर जिम्मेदाराना रवैया अपना रही है। मजीठिया ने कहा कि 2004 में विनोद खन्ना गुरदासपुर से चुनाव लड़ रहे थे। तब दलबीर सिंह ने सुखजिंदर रंधावा को बूथ कैप्चरिंग से रोका था। तब सुखजिंदर रंधावा की पगड़ी भी उतरी थी। जिसका जिम्मेदार वह दलबीर सिंह को समझते थे। तब भी दलबीर सिंह पर पुलिस तशदद किया गया और उनके व उनके परिवार के कई लोगों के  खिलाफ मामला दर्ज करवाया गया। अब 2019 में उस पगड़ी उतरी का बदला लिया गया और इसे जमीन का झगड़ा बताया जा रहा है।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Bikram Majithia Press Conference</p>
    </article>
  </body>
</html>