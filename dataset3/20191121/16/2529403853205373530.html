<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/sciopero-clima-treviso-studenti-marcia-29-novembre-219698"/>
    <meta property="og:site_name" content="Oggi Treviso"/>
    <meta property="article:published_time" content="2019-11-21T16:49:21+00:00"/>
    <meta property="og:title" content="Sciopero per il clima: a Treviso studenti in marcia il 29 novembre"/>
    <meta property="og:description" content="TREVISO - Il movimento Fridays For Future Treviso si prepara a scendere ancora in piazza per lo sciopero globale per il clima"/>
  </head>
  <body>
    <article>
      <h1>Sciopero per il clima: a Treviso studenti in marcia il 29 novembre</h1>
      <h2>Fridays for Future Treviso scende di nuovo in piazza in difesa del pianeta</h2>
      <address><time datetime="2019-11-21T16:49:21+00:00">21 Nov 2019, 16:49</time> by <a rel="author" href="http://oggitreviso.it/archivio/news/giornalista/5197" target="_blank">Isabella Loschi</a></address>
      <p><b>TREVISO - </b>Dopo le manifestazioni che hanno richiamato in città migliaia di giovani, le protesta in piazza e il blitz nei negozi del centro di Treviso,<b> il movimento Fridays For Future Treviso si prepara a scendere ancora in piazza per lo sciopero globale per il clima. L’appuntamento è per venerdì 29 novembre,</b> pochi giorni prima della Conferenza delle Parti sul clima in programma a Madrid.<br/><br/>“Il 29 novembre ci troveremo di nuovo per le strade di tutto il mondo, con pratiche diverse e colorate, in cui ognuno avrà un ruolo per far sentire la propria voce ai governi, ancora inefficaci - scrivono i giovani attivisti del movimento guidato da Greta - Avremo la possibilità di contestare i veri responsabili che stanno distruggendo il nostro pianeta, attraverso le emissioni di CO2, il disboscamento dei polmoni verdi della terra, la produzione di tonnellate di plastica. Il 29 novembre sarà la nostra occasione per poter segnalare queste aziende, mettere in atto pratiche di disobbedienza civile, tornare protagonisti, parlare nuovi linguaggi, colorare e bloccare la città. I potenti non vogliono ascoltarci, passare quindi dalle parole all’azione è necessario, per fermare le multinazionali e i devastatori del nostro territorio”.<br/><br/>In attesa della quarta marcia in difesa del clima e per discutere sulle possibili azioni da portare avanti domani i ragazzi saranno in piazza Indipendenza per un’assemblea pubblica (in caso di pioggia alla Casa dei Beni Comuni). Sono inoltre in programma dibattiti nelle scuole e sui social.</p>
    </article>
  </body>
</html>