<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/21/wework-dipendenti-licenziamento/"/>
    <meta property="og:site_name" content="Il Post"/>
    <meta property="article:published_time" content="2019-11-21T16:35:15+00:00"/>
    <meta property="og:title" content="WeWork licenzierà più di duemila dipendenti"/>
    <meta property="og:description" content="WeWork, l’azienda statunitense che affitta spazi per il co-working in tutto il mondo, ha fatto sapere che licenzierà circa 2.400 dipendenti per diminuire i suoi costi, nell'ottica di un generale ridimensionamento delle sue attività. CNBC, a cui WeWork ha confermato la notizia, ha spiegato che si tratta del 19 per"/>
  </head>
  <body>
    <article>
      <h1>WeWork licenzierà più di duemila dipendenti</h1>
      <address>
        <time datetime="2019-11-21T16:35:15+00:00">21 Nov 2019, 16:35</time>
      </address>
      <p>WeWork, l’azienda statunitense che affitta spazi per il co-working in tutto il mondo, ha fatto sapere che licenzierà circa 2.400 dipendenti per diminuire i suoi costi, nell’ottica di un generale ridimensionamento delle sue attività. <i>CNBC</i>, a cui WeWork <a href="https://www.cnbc.com/2019/11/21/wework-lays-off-2400-employees.html">ha confermato</a> la notizia, ha spiegato che si tratta del 19 per cento circa dei dipendenti totali della società.</p>
      <p>Di WeWork si è parlato molto perché quest’anno avrebbe dovuto quotarsi in borsa, in seguito a una valutazione di 47 miliardi di dollari, ma poco prima della sua effettiva quotazione erano state scoperte le grosse perdite della società (1,4 miliardi di euro solo nel 2018) e i suoi successi finanziari molto inferiori alle aspettative, in parte per colpa di una cattiva gestione dell’ex CEO e fondatore Adam Neumann. WeWork, quindi, aveva dovuto <a href="https://www.ilpost.it/2019/09/30/wework-quotazione-rimandata/">rinunciare alla quotazione in borsa</a> e aveva avviato un grosso piano di tagli. A fine ottobre WeWork <a href="https://www.ilpost.it/2019/10/23/wework-accordo-salvataggio-softbank/">aveva fatto</a> un accordo di salvataggio con il grande conglomerato giapponese Softbank.</p>
    </article>
  </body>
</html>