<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/tilbakekaller-232-000-biler/71847010"/>
    <meta property="og:site_name" content="Dagbladet.no"/>
    <meta property="article:published_time" content="2019-11-21T16:04:45+00:00"/>
    <meta property="og:title" content="Tilbakekaller 232 000 biler"/>
    <meta property="og:description" content="Torsdag opplyste en talsperson for BMW at selskapet utvider en tidligere tilbakekalling, og at det totalt tilbakekalles 232 000 biler."/>
  </head>
  <body>
    <article>
      <h1>Tilbakekaller 232 000 biler</h1>
      <h2>Torsdag opplyste en talsperson for BMW at selskapet utvider en tidligere tilbakekalling, og at det totalt tilbakekalles 232 000 biler.</h2>
      <address><time datetime="2019-11-21T16:04:45+00:00">21 Nov 2019, 16:04</time> by <a rel="author">NTB I</a></address>
      <p>BMW tilbakekaller 232 000 biler på grunn av mulig brannrisiko, og bilprodusenten Fiat Chrysler kaller tilbake 700 000 biler globalt grunnet en motorfeil.</p>
      <p>Den tyske bilprodusenten BMW utvider en tidligere tilbakekalling fra i fjor, opplyste en talsperson for selskapet torsdag.</p>
      <h3>Kontakter eiere</h3>
      <p>Bare i Tyskland er det snakk om 113 000 biler som må på verksted på grunn av brannfare. Bilmodeller som er rammet av feilen, har firesylindret dieselmotor og er seriene 1 til 6 eller SUV-modeller som X1, X3, X4, X5 og X6.</p>
      <p>Ifølge BMW blir eierne av de aktuelle bilene kontaktet.</p>
      <h3>Også Fiat</h3>
      <p>Også Fiat Chrysler har torsdag kalt tilbake flere hundre tusen biler verden over. Tilbakekallingen gjelder 2011- og 2013-modeller av bilene Jeep Grand Cherokees og Dodge Durangos – de fleste i Nord-Amerika.</p>
      <p>Selskapet sier det er en feil som kan føre til motorstans eller at motoren ikke vil starte.</p>
    </article>
  </body>
</html>