<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinside.no/okonomi/posten-ber-folk-om-a-sende-julegavene-ekstra-tidlig/71846372"/>
    <meta property="og:site_name" content="Dinside"/>
    <meta property="article:published_time" content="2019-11-21T16:00:00+00:00"/>
    <meta property="og:title" content="Posten ber folk om å sende julegavene ekstra tidlig"/>
    <meta property="og:description" content="Posten ber kundene om å sende julekort, brev og pakker før leveringsfristen går ut hvis de vil være sikre på at forsendelsene skal komme fram før julaften."/>
  </head>
  <body>
    <article>
      <h1>Posten ber folk om å sende julegavene ekstra tidlig</h1>
      <h2>Posten ber kundene om å sende julekort, brev og pakker før leveringsfristen går ut hvis de vil være sikre på at forsendelsene skal komme fram før julaften.</h2>
      <address><time datetime="2019-11-21T16:00:00+00:00">21 Nov 2019, 16:00</time> by <a rel="author">NTB / Redaksjonen (Dinside.no)</a></address>
      <p>Vanligvis er leveringstiden to til seks dager for post som skal til andre land i Europa. For resten av verden tar det fire til åtte dager for posten å komme fram, men i forbindelse med julen setter Posten opp egne <a href="https://www.posten.no/kundeservice/sendefrister">sendefrister </a>i samarbeid med andre lands postverk.</p>
      <h3>Utlandet må sendes tidlig</h3>
      <related>
        <a href="https://www.dinside.no/bolig/posten-leverer-innenfor-doren-nar-du-ikke-er-hjemme/71705663"/>
      </related>
      <p>Pakker som skal til Sverige, Danmark, Finland og Island, bør sendes før 13. desember, mens brev og små pakker som skal samme sted, bør sendes innen 15. desember.</p>
      <p>For øvrige land i Europa er fristen for brev og småpakker 13. desember og 11. desember dersom du skal sende noe til USA og Canada.</p>
      <p>For resten av verden bør brev og småpakker sendes før 4. desember for at de skal nå fram til julaften.</p>
      <p>Det må også påregnes inntil to dager ekstra på grunn av tollbehandling for pakker til utlandet.</p>
      <p>I Norge er det ingen frister, men Posten ber likevel kundene om å beregne ekstra god tid.</p>
      <h3>Alternativ transport</h3>
      <p>Posten er ikke det eneste alternativet for deg som skal sende pakker. Du kan sende pakker både med bussen, med andre transportselskaper, med avisdistributøren og med delingsøkonomitjenester.</p>
      <p>Det kan du lese mer om i denne saken:</p>
      <related>
        <a href="https://www.dinside.no/okonomi/her-er-alternativene-til-posten/68946779"/>
      </related>
    </article>
  </body>
</html>