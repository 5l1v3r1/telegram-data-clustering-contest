<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837083-nbu-pererakhuvav-z-pributku-do-byudzhetu-na-36-bilshe-nizh-zobovyazaniy-rp"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T16:54:00+00:00"/>
    <meta property="og:title" content="НБУ перерахував з прибутку до бюджету на 36% більше, ніж зобов'язаний - РП"/>
    <meta property="og:description" content="КИЇВ. 21 листопада. УНН. Національний банк України перерахував до Державного бюджету майже 65 млрд грн з прибутку до розподілу, це на 36,3% більше, ніж …"/>
  </head>
  <body>
    <article>
      <h1>НБУ перерахував з прибутку до бюджету на 36% більше, ніж зобов'язаний - РП</h1>
      <address><time datetime="2019-11-21T16:54:00+00:00">21 Nov 2019, 16:54</time> by <a rel="author">Антоніна Карташева</a></address>
      <p><b>КИЇВ. 21 листопада. УНН.</b> Національний банк України перерахував до Державного бюджету майже 65 млрд грн з прибутку до розподілу, це на 36,3% більше, ніж мінімальний обсяг зобов’язань НБУ на 2019 рік. Про це повідомляє <b>УНН</b> із посиланням на звіт Рахункової палати.</p>
      <p>"Прибуток до розподілу за результатами діяльності НБУ минулого року становив 46,4 млрд грн і збільшений до 68,5 млрд грн", - йдеться у звіті.</p>
      <p>Рахункова палата зазначає, що це відбулося у зв’язку з ретроспективним застосуванням з початку 2018 року змін облікової політики регулятора при визначенні реалізованих результатів за операціями в іноземній валюті, монетарному золоті та банківських металах через впровадження нового Порядку розрахунку чистої відкритої валютної позиції та визначення нереалізованих і реалізованих результатів за вказаними операціями.</p>
      <p>"До державного бюджету регулятор перерахував 64,9 млрд грн з прибутку до розподілу, це на 36,3 відс. більше, ніж мінімальний обсяг зобов’язань НБУ на 2019 рік (47,6 млрд грн)", - йдеться у звіті.</p>
      <p>Так, НБУ не забезпечив якісного та обґрунтованого планування кошторису адміністративних витрат на 2018 рік.</p>
      <p>"Незважаючи на численні коригування, показники кошторису адміністративних витрат Нацбанку недовиконано за витратами на 522 млн грн (17,7 відс.), за інвестиціями – на 386 млн грн (71,1 відс.). Відбулося вивільнення резервів за активами в обсязі 2,6 млрд гривень", - зазначається у звіті.</p>
      <p>Раніше <b>УНН</b> повідомляв, <a href="https://www.unn.com.ua/uk/news/1833224-banki-v-ukrayini-zbilshili-pributki-u-4-4-raza">прибуток банківської системи</a> за дев’ять місяців 2019 року збільшився у 4,4 рази - до 48,4 млрд грн.</p>
    </article>
  </body>
</html>