<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/chi-e-samuel-dei-subsonica-canzoni-eta-instagram-fidanzata-twitter/"/>
    <meta property="og:site_name" content="Novella 2000"/>
    <meta property="article:published_time" content="2019-11-21T16:09:41+00:00"/>
    <meta property="og:title" content="Chi è Samuel Romano? Età, canzoni, Subsonica, Instagram e fidanzata"/>
    <meta property="og:description" content="Ecco tutto ciò che sappiamo su Samuel Romano. Età, altezza, canzoni, Subsonica, fidanzata, moglie, figli, Instagram e Twitter."/>
  </head>
  <body>
    <article>
      <h1>Chi è Samuel Romano? Età, canzoni, Subsonica, Instagram e fidanzata</h1>
      <address><time datetime="2019-11-21T16:09:41+00:00">21 Nov 2019, 16:09</time> by <a rel="author" href="https://www.novella2000.it/author/nicolo-figini/" target="_blank">Nicolo Figini</a></address>
      <aside>
        <a href="https://www.novella2000.it/chi-e-samuel-dei-subsonica-canzoni-eta-instagram-fidanzata-twitter/#Biografia">Biografia<br/></a>
        <a href="https://www.novella2000.it/chi-e-samuel-dei-subsonica-canzoni-eta-instagram-fidanzata-twitter/#Canzoni">Canzoni<br/></a>
        <a href="https://www.novella2000.it/chi-e-samuel-dei-subsonica-canzoni-eta-instagram-fidanzata-twitter/#Subsonica">Subsonica<br/></a>
        <a href="https://www.novella2000.it/chi-e-samuel-dei-subsonica-canzoni-eta-instagram-fidanzata-twitter/#Vita_privata">Vita privata<br/></a>
        <a href="https://www.novella2000.it/chi-e-samuel-dei-subsonica-canzoni-eta-instagram-fidanzata-twitter/#Profili_social">Profili social</a>
      </aside>
      <h3><anchor name="Biografia"/>Samuel Romano biografia età e altezza</h3>
      <p><b>Chi è Samuel Romano</b>? Samuel, 1 metro e 75 centimetri di <b>altezza</b>, nasce a Torino il 7 marzo 1972. Non abbiamo informazioni riguardo alla sua famiglia o al suo percorso scolastico. Tuttavia, sappiamo che debutta nel panorama musicale quando prende parte alla prima formazione degli Amici di Roland con il tastierista Davide Dileo. Qualche tempo dopo, unendosi a Max Casacci, firmano un accordo con la casa discografica Mescal, insieme a Ninja e Pierfunk, dando così origine ai <b>Subsonica</b>.</p>
      <p>Tra il 2002 e il 2003, all’<b>età</b> di 30 anni, mentre stava pubblicando il terzo album della band, con l’aiuto di Pisti e Pierfunk lavora sul progetto parallelo dei Motel Connection, in attività dal 2000 al 2011 e poi dal 2013 al 2016.</p>
      <p>Durante la sua carriera, <b>Samuel Roman</b>o ha collaborato con altri artisti come Antonella Ruggero, i Linea 77, Franco Battiato e i 99 Posse. Nel 2000 insieme a <a href="https://www.novella2000.it/chi-e-morgan-instagram-figli-moglie-eta-x-factor-the-voice-giudice-finale-live-non-e-la-durso/">Morgan</a> dei Bluvertigo crea <b>Disco labirinto</b>, contenuto nell’album Microchip emozionale. Nel 2009 lui e Giuliano Palma scrivono <b>Un grande sole</b> e nel 2012 ha registrato <b>Oro e argento</b> con il rapper Ensi.</p>
      <p>Oltre che cantante si occupa anche di scrivere testi per altri suoi colleghi. Per esempio, nel 2013 ha firmato <b>Artigli</b> e <b>Arrendermi</b>, entrambi inclusi nell’album di debutto di Chiara. Dal 2016 decide di avventurarsi come solista, rilasciando poco dopo il primo singolo intitolato <b>La risposta</b>.</p>
      <p>Nel 2017 partecipa al Festival di Sanremo con il brano <b>Vedrai</b>, piazzatosi al decimo posto della classifica finale. Nei mesi seguenti pubblica altri singoli come<b> La statua della mia libertà</b>, <b>La luna piena</b> e<b> Ultra Pharum</b>. Infine, dal 2019, viene scelto per far parte della nuova giuria della tredicesima edizione di <b>X Factor</b> insieme a <a href="https://www.novella2000.it/chi-e-mara-maionchi-eta-figlie/">Mara Maionchi</a>, <a href="https://www.novella2000.it/chi-e-malika-ayane-origini-eta/">Malika Ayane</a> e <a href="https://www.novella2000.it/chi-e-sfera-ebbasta-instagram-altezza/">Sfera Ebbasta</a>, con la conduzione di <a href="https://www.novella2000.it/chi-e-alessandro-cattelan-figlie-eta/">Alessandro Cattelan</a>.</p>
      <h3><anchor name="Canzoni"/>Canzoni</h3>
      <p>Durante la sua carriera da solista, iniziata nel 2016, come accennato in precedenza, <b>Samuel Romano</b> pubblica un solo album nel 2017 intitolato<b> Il codice della bellezza</b>. Da questo ha estratto alcuni singoli. Ecco le <b>canzoni</b>:</p>
      <ul>
        <li><b>La risposta </b>(2016)</li>
        <li><b>Rabbia</b> (2016)</li>
        <li><b>Vedrai</b> (2017)</li>
        <li><b>La statua della mia libertà</b> (2017)</li>
        <li><b>La luna piena</b> (2017)</li>
        <li><b>Ultra Pharum</b> (2018)</li>
      </ul>
      <h3><anchor name="Subsonica"/>Subsonica</h3>
      <p>I <b>Subsonica </b>nascono a Torino nel 1996. Con la pubblicazione dei loro otto album in studio hanno vinto numerosi riconoscimenti, come per esempio MTV Europe Music Award, Premio Italiano della Musica, Premio Grinzane Cavour e TRL Award.</p>
      <h3><anchor name="Vita_privata"/>La vita privata di Samuel Romano: fidanzata, moglie e figli</h3>
      <p>Parliamo, ora, della <b>vita privata</b> di<b> Samuel Romano</b>. Nonostante abbia carriera musicale molto prolifica, pare essere molto riservato. Ha avuto una storia con l’attrice <b>Isabella Ragonese</b>. I due non si sono mai sposati e non hanno avuto figli. La loro relazione si è conclusa da tempo. <b>Samuel</b> ora ha una nuova compagna.</p>
      <p>Nell’estate del 2019 il cantante ha subito un intervento al cuore. Ecco le parole che <b>Samuel Romano</b> ha voluto dedicare ai fan, riportate da<a href="https://www.vanityfair.it/music/storie-music/2019/06/30/samuel-dei-subsonica-operato-al-cuore-x-factor-concerti-date"> Vanity Fair</a>:</p>
      <blockquote>Buongiorno a tutti!! Forse mi ero dimenticato di dirvi che <b>ho da poco subito un piccolo intervento al cuore,</b> è andato tutto bene quindi non allarmatevi inutilmente. In effetti non ve l’ho detto proprio per non farvi preoccupare. Io mi sono ca*ato sotto, comunque. I medici che sono stati stupendi, mi hanno detto di non agitarmi troppo in questi mesi estivi (ingenui!). E quindi eccoci qui, si riparte per un nuovo viaggio insieme. L’ennesimo tour Subsonico. Le prove sono andate bene e mi sento in forma, ma dovrò chiedervi un po’ di fiato e di energia in prestito. Giuro che ve li renderò con gli interessi. Sarà un’estate fantastica!</blockquote>
      <h3><anchor name="Profili_social"/>Dove seguire Samuel Romano: Instagram, Twitter e profili social</h3>
      <p>Tramite una ricerca su Internet scopriamo che<b> Samuel Romano</b> ha tutti i <b>profili social </b>più usati. Su <b>Facebook</b> conta quasi 76 mila seguaci; su <b>Twitter</b> più di 7 mila e, infine, su Instagram quasi 108mila. Qui lo possiamo vedere in vacanza, al lavoro o in compagnia di amici.</p>
    </article>
  </body>
</html>