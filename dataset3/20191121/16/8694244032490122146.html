<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/politica/268245/viceprimarul-sucevei-marian-andronache-participa-la-congresul-ppe-de-la-zagreb-in-calitate-de-delegat-pe-langa-alegerea-noii-conduceri-ppe-sunt-abordate-probleme-cruciale-in-care-europa-ar-trebui-sa"/>
    <meta property="og:site_name" content="NewsBucovina"/>
    <meta property="article:published_time" content="2019-11-21T16:00:17+00:00"/>
    <meta property="og:title" content="Viceprimarul Sucevei Marian Andronache participă la Congresul PPE de la Zagreb în calitate de delegat: Pe lângă alegerea noii conduceri PPE, sunt abordate probleme cruciale în care Europa ar trebui să preia conducerea"/>
    <meta property="og:description" content="Viceprimarul Sucevei Marian Andronache, vicepreședinte al PMP, participă în aceste zile la Zagreb, în Croația, la Congresul de alegeri al Partidului Popular European, fiind unul dintre cei 700 de delegați din cei peste 2500 de participanți la acest congres. Marian Andronache a anunțat că participă la Congresul statutar al Partidului Popular European (EPP) din Zagreb, …"/>
  </head>
  <body>
    <article>
      <h1>Viceprimarul Sucevei Marian Andronache participă la Congresul PPE de la Zagreb în calitate de delegat: Pe lângă alegerea noii conduceri PPE, sunt abordate probleme cruciale în care Europa ar trebui să preia conducerea</h1>
      <address>
        <time datetime="2019-11-21T16:00:17+00:00">21 Nov 2019, 16:00</time>
      </address>
      <p>Viceprimarul Sucevei Marian Andronache, vicepreședinte al PMP, participă în aceste zile la Zagreb, în Croația, la Congresul de alegeri al Partidului Popular European, fiind unul dintre cei 700 de delegați din cei peste 2500 de participanți la acest congres.</p>
      <figure>
        <img src="https://www.newsbucovina.ro/wp-content/uploads/2019/11/andronache-ppe-1.jpg"/>
      </figure>
      <p>Marian Andronache a anunțat că participă la Congresul statutar al Partidului Popular European (EPP) din Zagreb, unde este unul dintre cei 700 de delegați care votează, în cadrul congresului, noua conducere a celei mai mari familii politice europene, din care face parte și Partidul Mișcarea Populară (PMP).</p>
      <figure>
        <img src="https://www.newsbucovina.ro/wp-content/uploads/2019/11/andronache-ppe-2.jpg"/>
      </figure>
      <p>În cadrul acestui eveniment, la care iau parte 2500 participanți din toată Europa, pe lângă alegerea unei noi echipe de conducere a PPE, sunt abordate inclusiv probleme cruciale în care Europa ar trebui să preia conducerea, a spus Andronache.</p>
      <figure>
        <img src="https://www.newsbucovina.ro/wp-content/uploads/2019/11/andronache-ppe-4.jpg"/>
      </figure>
      <p>„PPE va propune și va implementa politici: pentru acțiuni climatice eficiente, pentru sprijinirea tinerilor și pentru protejarea democrației și a păcii pe continentul nostru și în vecinătatea noastră”, a precizat liderul PMP.</p>
      <figure>
        <img src="https://www.newsbucovina.ro/wp-content/uploads/2019/11/andronache-ppe-3.jpg"/>
      </figure>
      <p>La acest congres a fost ales președinte al PPE polonezul Donald Tusk, președinte în exercițiu al Consiliului European, care în ia locul fostului președinte al PPE, francezul Joseph Dole.</p>
      <p>Andronache a subliniat că a fost o încântare sa fie unul dintre cei 491 care au votat “pentru” ocuparea funcției de președinte al Partidului Popular European de către Donald Tusk, primul est-european la președinția PPE de la fondarea acestuia, cel care a câștigat simpatia românilor cu un discurs emoționat ținut la Ateneul român cu ocazia Centenarului.</p>
      <figure>
        <img src="https://www.newsbucovina.ro/wp-content/uploads/2019/11/andronache.jpg"/>
      </figure>
      <p>„Astăzi, mi-am exprimat votul pentru alegerea secretarului general, al vicepreședinților și al trezorierului Partidului Popular European, alături de ceilalți colegi din PMP cu care am format echipa de delegați ai partidului la Congres: Traian Băsescu, Eugen Tomac, Theodor Paleologu, Petru Movilă, Severica Covaciu, Sebastian Moise, Liliana Nițu, Costel Mihai, Nicu Davitoiu”, a spus liderul sucevean al PMP.</p>
      <p>El a precizat că a fost o experiență deosebită care îi confirmă convingerea că PMP este o formațiune politică solidă, aflată pe un trend crescător al notorietății, în Europa și acasă, în România.</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/politica/268318/ce-il-recomanda-pe-klaus-iohannis-pentru-un-nou-mandat-de-presedinte"/>
        <a href="https://www.newsbucovina.ro/politica/268274/liderul-psd-suceava-dan-ioan-cusnir-europeanul-klaus-iohannis-are-ca-singur-proiect-de-tara-desfiintarea-psd-partidul-care-a-negociat-si-semnat-aderarea-romaniei-la-structurile-europene-si-euro-atl"/>
        <a href="https://www.newsbucovina.ro/politica/268201/dan-ioan-cusnir-crede-ca-este-panica-in-primaria-suceava-dupa-anuntul-lui-vasile-rimbu-ca-va-redeveni-cetatean-al-sucevei-ar-fi-un-bun-candidat-pentru-suceava-asa-cum-a-schimbat-mentalitatea-si-fata"/>
      </related>
    </article>
  </body>
</html>