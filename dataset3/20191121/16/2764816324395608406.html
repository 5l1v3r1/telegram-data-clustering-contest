<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnews.cz/ceske-drahy-platba-kartou-mobilem"/>
    <meta property="og:site_name" content="Cnews.cz"/>
    <meta property="article:published_time" content="2019-11-21T16:47:59+00:00"/>
    <meta property="og:title" content="Ve všech vlacích půjde platit kartou i mobilem. Průvodčí ČD dostanou terminály"/>
    <meta property="og:description" content="České dráhy konečně zavedou možnost platit jízdenky kartou či bezhotovostně mobilem do všech svých spojů. Průvodčí dostanou v prosinci 1600 terminálů."/>
  </head>
  <body>
    <article>
      <h1>Ve všech vlacích půjde platit kartou i mobilem. Průvodčí ČD dostanou terminály</h1>
      <address><time datetime="2019-11-21T16:47:59+00:00">21 Nov 2019, 16:47</time> by <a rel="author" href="https://www.cnews.cz/lide/vaclavik/" target="_blank">Lukáš Václavík</a></address>
      <slideshow>
        <figure>
          <a href="https://www.cnews.cz/ceske-drahy-platba-kartou-mobilem/galerie-179536-1">
            <img src="https://www.cnews.cz/wp-content/uploads/2019/04/vlakem-na-vylet-01.jpg"/>
          </a>
        </figure>
        <figure>
          <a href="https://www.cnews.cz/ceske-drahy-platba-kartou-mobilem/galerie-179536-2">
            <img src="https://www.cnews.cz/wp-content/uploads/2019/04/vlakem-na-vylet-02.png"/>
          </a>
        </figure>
        <figure>
          <a href="https://www.cnews.cz/ceske-drahy-platba-kartou-mobilem/galerie-179536-3">
            <img src="https://www.cnews.cz/wp-content/uploads/2019/04/vlakem-na-vylet-03.png"/>
          </a>
        </figure>
        <figure>
          <a href="https://www.cnews.cz/ceske-drahy-platba-kartou-mobilem/galerie-179536-4">
            <img src="https://www.cnews.cz/wp-content/uploads/2019/04/vlakem-na-vylet-04.png"/>
          </a>
        </figure>
      </slideshow>
      <p>
        <a href="https://www.cnews.cz/ceske-drahy-platba-kartou-mobilem/galerie-179536-1">VŠECHNY FOTOGRAFIE</a>
      </p>
      <p>České dráhy konečně zavedou možnost platit jízdenky kartou či bezhotovostně mobilem do všech svých spojů. Novinku postupně nasazovaly od roku 2017, nejdříve do Pendolin, později i na další dálkové linky (Railjet, EC, IC, Ex a Rx). Od 15. prosince 2019 pokryjí i regionální spoje.</p>
      <p>Terminály ve vlacích nebudou fixně instalovány, místo toho dostanou průvodčí mobilní zařízení. Těch bude celkem 1600 a částečně nahradí zrušené pokladny na nádražích, <a href="https://www.lidovky.cz/byznys/doprava/novinka-ve-vlaku-pujde-platit-kartou-pruvodci-drah-dostanou-1600-terminalu.A191120_205830_ln-doprava_ele">píšou Lidovky</a>. Vybavení dodá ČSOB, která již má na starost provoz stávajících terminálů ve vlacích i nádražních pokladnách. Podle Českých drah také stále roste popularita nákupu jízdenek přes e-shop nebo aplikaci <a href="https://www.cnews.cz/virtualni-in-karta-android-iphone-ceske-drahy-muj-vlak">Můj Vlak</a>. Třetina tržeb je prý odbavena touto cestou.</p>
      <p>Národní dopravce chce zlepšit i další palubní služby, mj. <a href="https://www.cnews.cz/ceske-drahy-wifi-338-vozu-listopad-2019">instaluje Wi-Fi hotspoty</a> do dalších spojů. „<i>V novém jízdním řádu vypravíme skoro tisícovku vlaků se zásuvkami pro nabíjení elektroniky, stejný počet spojů denně bude mít Wi-Fi připojení k internetu a zavádíme také plošné placení kartou ve všech vlacích,</i>“ říká Václav Nebeský, ředitel ČD.</p>
      <p>Dráhy dále uvádějí, že za prvních devět měsíců roku přepravily již 137,5 milionu osobu, o 4 miliony více než loni. V příštích pěti letech firma investuje 40 miliard korun na nákup nových vozidel. Chystá se přitom rozšířit také další služby, které mají zatraktivnit cestování vlakem. U nádraží postaví další parkoviště, nabíjecí stojany pro elektromobily či rozšíří síť cyklopůjčoven.</p>
      <p>Zdroj: <a href="http://www.ceskedrahy.cz/tiskove-centrum/tiskove-zpravy/-30829/">ČD</a></p>
      <slideshow>
        <figure>
          <a href="https://www.cnews.cz/ceske-drahy-platba-kartou-mobilem/galerie-179536-1">
            <img src="https://www.cnews.cz/wp-content/uploads/2019/04/vlakem-na-vylet-01.jpg"/>
          </a>
        </figure>
        <figure>
          <a href="https://www.cnews.cz/ceske-drahy-platba-kartou-mobilem/galerie-179536-2">
            <img src="https://www.cnews.cz/wp-content/uploads/2019/04/vlakem-na-vylet-02.png"/>
          </a>
        </figure>
        <figure>
          <a href="https://www.cnews.cz/ceske-drahy-platba-kartou-mobilem/galerie-179536-3">
            <img src="https://www.cnews.cz/wp-content/uploads/2019/04/vlakem-na-vylet-03.png"/>
          </a>
        </figure>
        <figure>
          <a href="https://www.cnews.cz/ceske-drahy-platba-kartou-mobilem/galerie-179536-4">
            <img src="https://www.cnews.cz/wp-content/uploads/2019/04/vlakem-na-vylet-04.png"/>
          </a>
        </figure>
      </slideshow>
      <p>
        <a href="https://www.cnews.cz/ceske-drahy-platba-kartou-mobilem/galerie-179536-1">VŠECHNY FOTOGRAFIE</a>
      </p>
      <related>
        <h4>SOUVISEJÍCÍ ČLÁNKY</h4>
        <a href="https://www.cnews.cz/ceske-drahy-wifi-338-vozu-listopad-2019"/>
        <a href="https://www.cnews.cz/ceske-drahy-internet-wifi-zdarma-cerven-2019"/>
        <a href="https://www.cnews.cz/ceske-drahy-internet-zakazka-kveten-2019"/>
        <a href="https://www.cnews.cz/ceske-drahy-aplikace-vlakem-na-vylet"/>
        <a href="https://www.cnews.cz/ceske-drahy-bezplatna-wifi-2019-plan"/>
      </related>
    </article>
  </body>
</html>