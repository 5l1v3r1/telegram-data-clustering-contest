<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/ellada/article/2046733/simmoria-chtipouse-farmakia-stin-anatoliki-thessaloniki.html"/>
    <meta property="og:site_name" content="News.gr"/>
    <meta property="article:published_time" content="2019-11-21T16:19:56+00:00"/>
    <meta property="og:title" content="Συμμορία «χτυπούσε» φαρμακεία στην ανατολική Θεσσαλονίκη"/>
    <meta property="og:description" content="Συνελήφθη ένα άτομο, αναζητούνται ακόμη τρεις"/>
  </head>
  <body>
    <article>
      <h1>Συμμορία «χτυπούσε» φαρμακεία στην ανατολική Θεσσαλονίκη</h1>
      <address>
        <time datetime="2019-11-21T16:19:56+00:00">21 Nov 2019, 16:19</time>
      </address>
      <h3>Συνελήφθη ένα άτομο, αναζητούνται ακόμη τρεις</h3>
      <p>Στα ίχνη συμμορίας που ενέχεται σε πολυάριθμες περιπτώσεις διαρρήξεων<a href="https://www.news.gr/tag/farmakio"><b> φαρμακείων</b></a> και σε διάρρηξη καταστήματος σιδηρικών στην ανατολική Θεσσαλονίκη οδηγήθηκαν αστυνομικοί ύστερα από έρευνα.</p>
      <p>Για την υπόθεση συνελήφθη, χθες το μεσημέρι, στο πλαίσιο του αυτοφώρου, ένας άνδρας, ηλικίας 31 ετών, καθώς -σύμφωνα με την αστυνομία- από κοινού με άλλους τρεις συνεργούς του διέρρηξαν συνολικά δεκατέσσερα φαρμακεία κι ένα κατάστημα σιδηρικών, από το εσωτερικό των οποίων αφαίρεσαν χρηματικά ποσά. Παράλληλα ταυτοποιήθηκαν τα στοιχεία ενός εκ των συνεργών του.</p>
      <p>Ο συλληφθείς εντοπίστηκε και συνελήφθη στην Τούμπα, όπου νωρίτερα την ίδια ημέρα είχαν διαρρήξει με τους συνεργούς του φαρμακείο στην ίδια περιοχή, απ' όπου αφαίρεσαν χρήματα.</p>
      <p>Στο στόχαστρο της συμμορίας, από τις 9 Οκτωβρίου του τρέχοντος έτους, μπήκαν φαρμακεία και κατάστημα σιδηρικών σε διάφορες περιοχές (Τούμπα, Χαριλάου και Ανάληψη).</p>
      <p>Η λεία τους υπερβαίνει τις 5.800 ευρώ και περιλαμβάνει επίσης ηλεκτρονικές συσκευές και προσωπικά αντικείμενα των ιδιοκτητών.</p>
      <p>Σε βάρος του συλληφθέντα, του 27χρονου συνεργού του όπως και εναντίον δύο ακόμη ατόμων σχηματίσθηκε δικογραφία για διακεκριμένες περιπτώσεις κλοπών.</p>
      <p>Ο συλληφθείς θα οδηγηθεί στον αρμόδιο Εισαγγελέα ενώ συνεχίζεται η έρευνα για τυχόν συμμετοχή των δραστών και σε άλλες υποθέσεις κλοπών.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/2046969/sovaro-trocheo-me-tris-travmaties-sti-thessaloniki.html"/>
        <a href="https://www.news.gr/ellada/article/2047213/ekripse-ta-narkotika-sto-esoroucho-tis-alla-tin-tsakosan.html"/>
        <a href="https://www.news.gr/ellada/article/2047255/thessaloniki-enopli-listia-sta-elta-lagkada.html"/>
      </related>
    </article>
  </body>
</html>