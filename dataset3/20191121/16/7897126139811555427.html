<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4995859-ortaly-saylau-komissiyasyna-referendum.html"/>
    <meta property="og:site_name" content="zakon.kz"/>
    <meta property="article:published_time" content="2019-11-21T16:39:00+00:00"/>
    <meta property="og:title" content="Орталық сайлау комиссиясына референдум өткізу жөнінде өтініш келіп түсті"/>
    <meta property="og:description" content="Аталған құжатты ҚР Орталық сайлау комиссиясы &quot;Республикалық референдум туралы&quot; Конституциялық заң талаптарын сақтай отырып,заңнамамен белгіленген мерзімде қарайтын болады"/>
  </head>
  <body>
    <article>
      <h1>Орталық сайлау комиссиясына референдум өткізу жөнінде өтініш келіп түсті</h1>
      <h2>Аталған құжатты ҚР Орталық сайлау комиссиясы "Республикалық референдум туралы" Конституциялық заң талаптарын сақтай отырып,заңнамамен белгіленген мерзімде қарайтын болады</h2>
      <address>
        <time datetime="2019-11-21T16:39:00+00:00">21 Nov 2019, 16:39</time>
      </address>
      <p><b>2019 жылы 20 қарашада ҚР Орталық сайлау комиссиясына бастамашыл топ елімізде республикалық референдум өткізу жөнінде ұсыныспен шықты</b>, деп хабарлайды <a href="https://kaz.zakon.kz/">Zakon.kz</a> ҚР ОСК сайтына сілтеме жасап.</p>
      <p>Н.У.Искалиев, А.К.Әбдіхалықова, М.Ж.Дәрібеков Орталық сайлау комиссиясының қарауына референдумды не үшін өткізу мәселелерін ұсынып, бастамашыл топты тіркеу үшін құжаттар пакетін өткізді.</p>
      <p>Өтінішпен бірге 62 адамды құрайтын референдум тағайындау туралы мәселе бойынша бастамашыл топты құру туралы жиналысқа қатысқан тұлғалардың тізімі және деректері көрсетілмеген 2019 жылғы 10 қарашадағы жиналыстың хаттамасы ұсынылды.</p>
      <p>Сондай-ақ оған республикалық референдумның бастамашыл тобы отырысының 10 қарашадағы хаттамасы, бастамашыл топ мүшелерінің деректері көрсетілген тізімі және референдумға ұсынған мәселелер енгізілді:</p>
      <p>1) "Қазақстан Республикасындағы сайлау туралы" ҚР Конституциялық заңына өзгерістер енгізуге, оның ішінде пропорциялық жүйемен тең мөлшерде бір мандатты округтер бойынша сайлау жүйесін енгізуге келісесіз бе?";</p>
      <p>2) "Саяси партиялар туралы" ҚР Заңына өзгерістер енгізуге, оның ішінде партияны мемлекеттік тіркеу кезінде оның мүшелірінің санын 40 мың адамнан 1 мыңға дейін азайтуға келісесіз бе?".</p>
      <blockquote>"Аталған құжаттарды ҚР Орталық сайлау комиссиясы "Республикалық референдум туралы" Конституциялық заң талаптарын сақтай отырып, заңнамамен белгіленген мерзімде қарайтын болады" делінген бұған жауапта.</blockquote>
    </article>
  </body>
</html>