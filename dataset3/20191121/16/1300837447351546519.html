<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/2019/11/21/india-finto-pilota-lufthansa-arrestato_93487e25-1efa-4eb1-8dae-efd8f9bc7f5c.html"/>
    <meta property="og:site_name" content="ANSA.it"/>
    <meta property="article:published_time" content="2019-11-21T16:18:35+00:00"/>
    <meta property="og:title" content="India: finto pilota Lufthansa arrestato"/>
    <meta property="og:description" content="Credeva di aver scoperto il segreto di viaggiare in prima classe gratis e invece è stato arrestato. (ANSA)"/>
  </head>
  <body>
    <article>
      <h1>India: finto pilota Lufthansa arrestato</h1>
      <h2>Voleva volare gratis in prima classe ma è stato scoperto</h2>
      <address><time datetime="2019-11-21T16:18:35+00:00">21 Nov 2019, 16:18</time> by <a rel="author">Redazione ANSA</a></address>
      <p>Credeva di aver scoperto il segreto di viaggiare in prima classe gratis e invece è stato arrestato.<br/>    'Frequent flyer' sulla tratta New Delhi- Calcutta, il 48enne indiano Rajan Mahbubani aveva escogitato un piano per poter viaggiare più comodo: vestirsi da pilota della Lufthansa, con tanto di cappello d'ordinanza e tesserino della compagnia di bandiera tedesca. Lo riporta la Cnn.<br/>    La trovata, che è stata paragonata a quella di Leonardo Di Caprio nel film di Steven Spielberg 'Catch me if you can', è stato smascherata al gate dell'aeroporto di Delhi proprio quando Mahbubani stava per imbarcarsi su un volo AirAsia diretto a Calcutta grazie alla segnalazione di un impiegato che si era insospettito.<br/>    Il finto pilota ha ammesso l'inganno e rivelato di aver comprato il tesserino contraffatto della Lufthansa in Thailandia. Adesso si trova in carcere e se sarà condannato rischia fino ad un anno di prigione.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>