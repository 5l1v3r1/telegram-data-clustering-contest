<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/slovenska-voditeljica-udarila-po-sarcevi-vladi-ogabni-smo-252630"/>
    <meta property="og:site_name" content="Slovenske novice"/>
    <meta property="article:published_time" content="2019-11-21T16:30:00+00:00"/>
    <meta property="og:title" content="Slovenska voditeljica udarila po Šarčevi vladi: Ogabni smo"/>
    <meta property="og:description" content="Slovenska vlada je sprejela predlog novele stvarnopravnega zakonika, ki med drugim opredeljuje živali kot živa bitja. Na ministrstvu za pravosodje so sicer želeli živali opredeliti kot »čuteča..."/>
  </head>
  <body>
    <article>
      <h1>Slovenska voditeljica udarila po Šarčevi vladi: Ogabni smo</h1>
      <h2>Tanja Kocman je prepričana, da smo Slovenci ogabni do živali, do ljudi in do sveta.</h2>
      <address><time datetime="2019-11-21T16:30:00+00:00">21 Nov 2019, 16:30</time> by <a rel="author">N. B.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/21/1708064.jpg"/>
          <figcaption>Tanja Kocman in Mario Galunič. FOTO: Mediaspeed</figcaption>
        </figure>
        <figure>
          <img src="https://www.slovenskenovice.si/images/slike/2019/11/21/10779.jpg"/>
          <figcaption>Tanja je velika ljubiteljica živali. FOTO: Arhiv</figcaption>
        </figure>
      </slideshow>
      <p>Slovenska vlada je sprejela <a href="https://www.slovenskenovice.si/novice/slovenija/clanek/vlada-s-to-potezo-razocarala-stevilne-slovence-oglasil-se-je-tudi-luka-mesec-252577">predlog novele stvarnopravnega zakonika, ki med drugim opredeljuje živali kot živa bitja</a>. Na ministrstvu za pravosodje so sicer želeli živali opredeliti kot »čuteča živa bitja«, a v vladi za to ni bilo posluha. Vlada je s svojo odločitvijo razočarala številne Slovence, med njimi tudi radijsko voditeljico <b>Tanjo Kocman</b>. Svoje mnenje je podala na facebooku, kjer je med drugim zapisala, da lahko potemtakem svojega psa odvrže na smetišče, ko ji ne bo več služil kot okras.<br/> </p>
      <hr/>
      <h3>Preberite tudi: <a href="https://www.slovenskenovice.si/bulvar/domaci-traci/slovenska-voditeljica-popenila-dva-mozolja-ter-prva-ejakulacija-nista-izgovor-234243">Slovenska voditeljica popenila: Dva mozolja ter prva ejakulacija niso izgovor ...</a></h3>
      <hr/>
      <h3> </h3>
      <p>Njen zapis objavljamo v celoti (<i>nelektorirano</i>):</p>
      <figure>
        <img src="https://www.slovenskenovice.si/images/slike/2019/11/21/10779.jpg"/>
        <figcaption>Tanja je velika ljubiteljica živali. FOTO: Arhiv</figcaption>
      </figure>
      <p>»Živali so čuteča živa bitja, njihovo zaščito pa urejajo posebni zakoni. Takšno naj bi bilo določilo novega 15.a člena v Stvarnopravnem zakoniku, ki ga je pripravilo ministrstvo za pravosodje, a ga je, tik preden ga je posredovalo v odločanje na vlado, spremenilo. Oznaka 'čuteča' je namreč umaknjena, kljub vsemu pa so na vladi prepričani, da gre vseeno za določen napredek.<br/><br/>Torej. Piše se leto 2019 in, ko bom svojega psa vrgla na smetišče, ker mi več ne bo služil kot okras, ki sem si ga zaželela, mu bom ob tem, ko bo tekel za mojim avtom, kričala, da naj neha. Saj ne čuti.<br/><br/>Ogabni smo. Do živali, do ljudi, do sveta, ki nas prenaša. Naknadno sprejemamo zakone, ki sploh ne bi smeli biti šele sprejeti temveč bi morali samo veljati. A to, da smo sposobni imeti v vladi ljudi, ki se ne znajo ne borit kajšele uveljavit osnove od pravic pa pove ooooo toliko o vseh nas. Mi zbiramo to velegospodo, ki naredi ta magičen nič.<br/><br/>Eh. Dragi moji. Borite se za to za kar vam je mar. Otroke, starejše, živali, naravo ... borite se sami, ker drugi se bodo borili samo za denar. Naj vam bo mar. S potomci ali brez. Naj vam bo samo mar. Za vsa čuteča bitja - ki so lahko po zakonu dojeta tudi kot predmet.<br/><br/>A upam, da veste boljše.«</p>
    </article>
  </body>
</html>