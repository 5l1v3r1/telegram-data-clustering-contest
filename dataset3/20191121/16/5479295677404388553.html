<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.larena.it/territori/villafranchese/isola-della-scala/derubano-il-bar-di-incasso-e-slot-e-tentano-il-bis-1.7792465"/>
    <meta property="og:site_name" content="L'Arena"/>
    <meta property="article:published_time" content="2019-11-21T16:42:40+00:00"/>
    <meta property="og:title" content="Derubano il bar di incasso e slot E tentano il «bis»"/>
    <meta property="og:description" content="Tre giovani arrestati a Isola della Scala"/>
  </head>
  <body>
    <article>
      <h1>Derubano il bar <br/>di incasso e slot <br/>E tentano il «bis»</h1>
      <address>
        <time datetime="2019-11-21T16:42:40+00:00">21 Nov 2019, 16:42</time>
      </address>
      <p>Sono finiti in manette, ieri mattina a Isola della Scala,  tre cittadini di origine romena, appena maggiorenni, accusati di <b>tentato furto aggravato.</b></p>
      <p>A denunciare il reato<b> il titolare del bar Stazione di via Ungheria a Isola della Scala </b>che sosteneva di essere stato derubato dell'incasso della giornata (circa 200 euro), di una slot machine e di circa 50 bottiglie di liquore.  A causa del furto, e temendo che i ladri potessero tornare per "completare l'opera", l'uomo aveva deciso di passare la notte all'interno del locale accorgendosi così, intorno alle 4, che la porta d'ingresso era stata nuovamente forzata e decidendo di chiamare i carabinieri.</p>
      <p>Le pattuglie  intervenute immediatamente hanno così <b>bloccato i tre giovani, di 18,19 e 20 anni, mentre  tentavano di forzare la cassa del bar</b>.  Arrestati dai militari, i tre sono comparsi davanti al giudice che ha comminato loro la pena dell'obbligo di firma due volte al giorno.</p>
    </article>
  </body>
</html>