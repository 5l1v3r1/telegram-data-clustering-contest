<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/ellada/article/1417150/synehizei-sti-mykono-o-tsiaras"/>
    <meta property="og:site_name" content="gazzetta.gr"/>
    <meta property="article:published_time" content="2019-11-21T16:25:00+00:00"/>
    <meta property="og:title" content="Συνεχίζει στη Μύκονο ο Τσιάρας"/>
    <meta property="og:description" content="Στα 37 του χρόνια, ο Γιώργος Τσιάρας συνεχίζει το μπάσκετ με τη φανέλα του Α.Ο. Μυκόνου που ανακοίνωσε τη σπουδαία μεταγραφή.  "/>
  </head>
  <body>
    <article>
      <h1>Συνεχίζει στη Μύκονο ο Τσιάρας</h1>
      <h2>Στα 37 του χρόνια, ο Γιώργος Τσιάρας συνεχίζει το μπάσκετ με τη φανέλα του Α.Ο. Μυκόνου που ανακοίνωσε τη σπουδαία μεταγραφή.  </h2>
      <address><time datetime="2019-11-21T16:25:00+00:00">21 Nov 2019, 16:25</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>
        <b>Η ανακοίνωση του Α.Ο. Μυκόνου</b>
      </p>
      <p>«Πραγματοποιήθηκε η πολύ μεγάλη μεταγραφή του <b>Γιώργου Τσιάρα</b> ο οποίος αγωνιζόταν στο <b>Γ.Σ. Κύμης </b>και αναμένεται να δώσει σημαντική βοήθεια στην ομάδα του <b>ΑΟ ΜΥΚΟΝΟΥ</b>. </p>
      <p>Η μπασκετική του πορεία ξεκίνησε από την <b>ΑΕ Λάρισας</b> και σε μικρή ηλικία ήρθε στην Αθήνα για λογαριασμό της <b>ΑΕΚ</b>. Στην Ένωση έμεινε για πέντε χρόνια (2001-2006), συμμετέχοντας μάλιστα στην ομάδα που κατέκτησε το πρωτάθλημα Ελλάδας το 2002.</p>
      <p>Στην συνέχεια αγωνίστηκε στην<b> Ολύμπια Λάρισας</b>, όπου και αποτέλεσε έναν από τους καλύτερους σκόρερ της ομάδας, ενώ το καλοκαίρι του 2008 υπέγραψε συμβόλαιο με τον <b>ΠΑΟΚ</b>. Δύο χρόνια αργότερα, το 2010 έπαιξε στην τσεχική <b>Νίμπουρκ</b>.</p>
      <p>Ακολούθησαν ο <b>Πανιώνιος</b>, η ιταλική <b>Αρμάνι</b>, ο <b>Άρης</b>, η ρουμάνικη <b>Γκαζ Μετάν</b> και η <b>Μελίγια </b>της Ισπανίας. Στο τέλος της σεζόν 2014/15 επέστρεψε στον <b>Άρη </b>και η επόμενη χρονιά τον βρήκε στα <b>Τρίκαλα</b>. </p>
      <p>Τα επόμενα δύο χρόνια φόρεσε την φανέλα του <b>Απόλλωνα Πάτρας</b>, την πρώτη σεζόν στην <b>Basket League </b>και την δεύτερη στην Α2. Από την αχαϊκή πρωτεύουσα ο <b>Γιώργος Τσιάρας</b> μετακόμισε στην <b>Χαλκίδα </b>για να συνεχίσει την καριέρα του στον <b>Γυμναστικό Σύλλογο Κύμης</b>».</p>
    </article>
  </body>
</html>