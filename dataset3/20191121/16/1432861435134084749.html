<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/mourinxo-veche-nabelqza-pyrvata-si-transferna-cel-v-totnym-1408486.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-21T16:15:00+00:00"/>
    <meta property="og:title" content="Моуриньо вече набеляза първата си трансферна цел в Тотнъм"/>
    <meta property="og:description" content="Жозе Моуриньо може и да е мениджър на Тотнъм от едва два дни, но вече започна да показва бъдещите си планове за промяна в клуба Португалецът ще иска да привлече сънародника си Бруно Фернандеш, който бе обект на интерес от страна на Спърс още през лятото"/>
  </head>
  <body>
    <article>
      <h1>Моуриньо вече набеляза първата си трансферна цел в Тотнъм</h1>
      <address><time datetime="2019-11-21T16:15:00+00:00">21 Nov 2019, 16:15</time> by <a rel="author">Sportlive.bg</a></address>
      <p><a href="https://www.sportlive.bg/tags/1099">Жозе Моуриньо</a> може и да е мениджър на Тотнъм от едва два дни, но вече започна да показва бъдещите си планове за промяна в клуба. Португалецът ще иска да привлече сънародника си <a href="https://www.sportlive.bg/tags/57608">Бруно Фернандеш</a>, който бе обект на интерес от страна на Спърс още през лятото.</p>
      <p>Фернандеш направи много силна кампания с екипа на Спортинг Лисабон в края на миналия сезон, като предизвика интереса на няколко от европейските грандове. 25-годишният полузащитник започна добре и настоящата кампания, като се превърна и в твърд титуляр в португалския национален отбор. Фернандеш вече има 9 гола и 6 асистенции за Спортинг и Португалия през сезона, а Моуриньо ще се опита да направи сънародника си част от новия облик на <a href="https://www.sportlive.bg/tags/6855">Тотнъм</a>. Има обаче две много сериозни пречки пред подписа на португалския халф със „шпорите“ – тимът ще трябва да се пребори с конкуренцията на Манчестър Юнайтед и други отбори, които желаят Фернандеш, а отделно Тотнъм ще трябва да плати около 63 милиона паунда за услугите му.</p>
      <p>За момента „шпорите“ заемат 14-тото място във Висшата лига. Жозе Моуриньо ще дебютира като мениджър на Тотнъм в събота в лондонско дерби срещу Уест Хям. <i><a href="https://www.sportlive.bg/worldfootball/england/Sled-naznachenieto-si-v-Totnym-Mourinxo-e-pratil-sms-na-Hari-Kejn-1408462.html">Вижте какво е направил Специалния при назначението си в Спърс.</a></i></p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Fenovete-na-Chelsi-razdvoeni-sled-naznachenieto-na-Mourinxo-1408365.html"/>
        <a href="https://www.sportlive.bg/worldfootball/england/Mourinxo-e-naj-harcheshtiqt-za-transferi-trenxor-v-syvremenniq-futbol-1408305.html"/>
        <a href="https://www.sportlive.bg/worldfootball/england/Berbatov-privetstva-smqnata-na-Pochetino-i-obqvi-ochakvaniqta-si-ot-Mourinxo-1408234.html"/>
        <a href="https://www.sportlive.bg/worldfootball/england/Predi-uvolnenieto-si-Pochetino-e-bil-na-nozh-s-igrachite-na-Totnym-1408229.html"/>
        <a href="https://www.sportlive.bg/worldfootball/england/Totnym-shte-pravi-nov-opit-da-vzeme-portugalski-as-1384545.html"/>
      </related>
    </article>
  </body>
</html>