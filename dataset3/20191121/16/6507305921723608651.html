<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/da-milanello/milanello-report-squadra-al-completo-verso-milan-napoli-352704"/>
    <meta property="og:site_name" content="MilanNews.it"/>
    <meta property="article:published_time" content="2019-11-21T16:24:00+00:00"/>
    <meta property="og:title" content="MILANELLO REPORT - Squadra al completo verso Milan-Napoli"/>
    <meta property="og:description" content="Primo allenamento a ranghi completi questa mattina a Milanello, dove la squadra si è ritrovata per colazione prima di scendere in campo in preparazione del prossimo incontro di campionato che vedrà il Milan opposto al Napoli a San Siro sabato 23 novembre alle 18.00."/>
  </head>
  <body>
    <article>
      <h1>MILANELLO REPORT - Squadra al completo verso Milan-Napoli</h1>
      <address><time datetime="2019-11-21T16:24:00+00:00">21 Nov 2019, 16:24</time> by <a rel="author">Manuel Del Vecchio</a></address>
      <p>Primo allenamento a ranghi completi questa mattina a Milanello, dove la squadra si è ritrovata per colazione prima di scendere in campo in preparazione del prossimo incontro di campionato che vedrà il Milan opposto al Napoli a San Siro sabato 23 novembre alle 18.00.</p>
      <p>Attivazione muscolare in palestra per iniziare, prima di uscire sul campo centrale a concludere il riscaldamento con una serie di esercitazioni atletiche eseguite tra gli ostacoli bassi e le sagome.</p>
      <p>Terminata la prima parte, spazio al pallone con una serie di torelli a tema seguiti da alcune esercitazioni tecniche. Nel frattempo i portieri hanno proseguito nel lavoro specifico agli ordini del preparatore Luigi Turci. Prima di concludere con la consueta partitella su campo ridotto, spazio alla fase tattica.</p>
      <p>Il programma di domani, venerdì 22 novembre, prevede la conferenza stampa di mister Pioli alle 14.30. Allenamento di rifinitura nel pomeriggio: squadra pronta alle 17.00.</p>
    </article>
  </body>
</html>