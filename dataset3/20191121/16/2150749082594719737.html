<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/na-choli-kampaniyi-zi-znishhennya-sprav-maydanu-stoyit-osobisto-volodimir-zelenskiy-voloh/"/>
    <meta property="og:site_name" content="Прямий"/>
    <meta property="article:published_time" content="2019-11-21T16:25:00+00:00"/>
    <meta property="og:title" content="На чолі кампанії зі знищення справ Майдану стоїть особисто Володимир Зеленський – Волох"/>
    <meta property="og:description" content="Розслідування справ Майдану блокують персонально президент України Володимир Зеленський та його команда. Про це у програмі &quot;Прямий контакт&quot; на телеканалі"/>
  </head>
  <body>
    <article>
      <h1>На чолі кампанії зі знищення справ Майдану стоїть особисто Володимир Зеленський – Волох</h1>
      <address>
        <time datetime="2019-11-21T16:25:00+00:00">21 Nov 2019, 16:25</time>
      </address>
      <p>
        <b>Розслідування справ Майдану блокують персонально президент України Володимир Зеленський та його команда.</b>
      </p>
      <p>Про це у програмі <b>"Прямий контакт"</b> на телеканалі <b>"Прямий"</b> заявив відомий блогер <b>Карл Волох</b>.</p>
      <p>"Про справи Майдану. Побачте вже, будь ласка, більш-менш цілісну картину. Насправді це є абсолютно цілеспрямована кампанія з того, щоб розвалити і знищити всі справи. Дивіться, займався департамент Горбатюка всі роки. Я знаю, що до нього багато претензій з точки зору темпів, якими це рухалося. Це правда… Але, повірте, там є маса справ або повністю розслідуваних, або майже розслідуваних. Те, що на даний момент не дає можливості притягнути до відповідальності – це те, що ці люди не знаходяться в Україні, а норма про заочне притягнення до відповідальності, про заочне засудження на даний момент не діє. І тут потрібно втрутитись парламенту, який не продовжив дію цієї норми. Там було би дуже багато дуже серйозних справ", - зазначив він.</p>
      <p>Волох нагадав, що після очолення Генпрокуратури Русланом Рябошапкою у відомстві було знищено департамент зі справ Майдану.</p>
      <p>"Послухайте, це десятки або сотні тисяч томів справ! Хто буде їх читати! Це надзвичайний обсяг роботи, який нікому виконувати. Вони роблять це спеціально. Так, завершилися функції слідства в прокуратурі. Окей, цих всіх людей можна було зробити процесуальними керівниками, і вони би керували ким завгодно, і вони би довели ці справи до суду.</p>
      <p>Вони знищили це спеціально, Горбатюка прибрали спеціально. Це абсолютно чітка лінія на те, щоб ніколи ці справи не були…" – нарікає блогер.</p>
      <p>За його словами, за цим стоїть персонально Володимир Зеленський.</p>
      <p>"Персонально, як на мене, я би вважав, що це президент Зеленський і його команда. Поки що ми бачимо конкретних людей – Рябошапку, який стоїть на чолі цієї вертикалі, яка цим керує", - підкреслив Волох.</p>
      <figure>
        <iframe src="https://www.youtube.com/embed/?list=PLuFlabNyN8mPH2xwyI69kbXnj56CAiFow" width="1000" height="563" data-service="Youtube" scrolling="no"/>
      </figure>
      <p>Нагадаємо, раніше екскерівник Управління спецрозслідувань Генпрокуратури <a href="https://prm.ua/gorbatyuk-zvinuvativ-portnova-u-vikradenni-chastini-materialiv-sprav-pro-rozstrili-na-maydani/">Сергій Горбатюк звинуватив Андрія Портнова у викраденні частини матеріалів справ про розстріли на Майдані</a>.</p>
      <p>Також Сергій <a href="https://prm.ua/gorbatyuk-spilkuvavsya-z-zelenskim-v-op-shhodo-sprav-maydanu/">Горбатюк в інтерв'ю "Прямому" розповів, що бачився з Зеленським в адміністрації президента і обговорював з ним справи Майдану</a>.</p>
      <related>
        <h4>Схожі новини</h4>
        <a href="https://prm.ua/upravlinnya-derzhavoyu-ukrayina-peredano-panu-bogdanu-lapin/"/>
        <a href="https://prm.ua/na-plivkah-trubi-figuruye-prokuror-koretskiy-eksnardep-lapin-vpiznav-golos/"/>
        <a href="https://prm.ua/syumar-maydan-tse-pro-peremogu-ukrayintsya-nad-malorosom/"/>
      </related>
    </article>
  </body>
</html>