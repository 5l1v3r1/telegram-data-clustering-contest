<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/cegauto/20191121_Eloszor_nem_hagyta_elozni_aztan_elutotte_a_ferfit"/>
    <meta property="og:site_name" content="HVG.hu"/>
    <meta property="article:published_time" content="2019-11-21T16:10:00+00:00"/>
    <meta property="og:title" content="Először nem hagyta előzni, aztán elütötte az autóst a királyszentistváni férfi"/>
    <meta property="og:description" content="Közúti veszélyeztetés miatt indult büntetőeljárás egy 35 éves királyszentistváni férfi ellen, aki először nem engedett előzni egy másik autóst, majd el is ütötte."/>
  </head>
  <body>
    <article>
      <h1>Először nem hagyta előzni, aztán elütötte az autóst a királyszentistváni férfi</h1>
      <address><time datetime="2019-11-21T16:10:00+00:00">21 Nov 2019, 16:10</time> by <a rel="author">hvg.hu</a></address>
      <p>
        <b>Közúti veszélyeztetés miatt indult büntetőeljárás egy 35 éves királyszentistváni férfi ellen, aki először nem engedett előzni egy másik autóst, majd el is ütötte.</b>
      </p>
      <p>Egy férfi még októberben Veszprém felől tartott Volkswagenével Királyszentistván irányába, amikor a mögötte lévő Toyota az előzésébe kezdett. A <a href="http://www.police.hu/hu/hirek-es-informaciok/legfrissebb-hireink/bunugyek/egy-elozes-miatt-utotte-el">rendőrség közleménye</a> szerint a sofőr azonban ezt nem hagyta, többször is hirtelen gázt adott, majd lassított.</p>
      <p>Az előzést követően mindkét autó leparkolt az út szélén, de amikor a Toyota vezetője kiszállt az autójából és a másik jármű elé lépett, akkor a Volkswagen sofőrje elindult, és elütötte a férfit. A toyotás a motorháztetőre esett, majd az elkövető ezután elhajtott a helyszínről.</p>
      <p>A rendőrök elkapták a Volkswagen vezetőjét, egy 35 éves királyszentistváni férfit, és közúti veszélyeztetés gyanúja miatt gyanúsítottként kihallgatták, a nyomozás iratai már az ügyészségen vannak.</p>
      <related>
        <a href="https://hvg.hu/cegauto/20190527_zarovonal_elozes_jogositvany_kresz"/>
        <a href="https://hvg.hu/cegauto/20190727_Elozesben_levo_teherautot_elozott_volna_az_Audi_ami_egy_kombajnvagokesenek_rohant_Kisdarocnal"/>
      </related>
    </article>
  </body>
</html>