<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837078-dlya-sadovogo-prositimut-zastavu-u-50-mln-grn"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T16:37:00+00:00"/>
    <meta property="og:title" content="Для Садового проситимуть заставу у 50 млн грн"/>
    <meta property="og:description" content="КИЇВ. 21 листопада. УНН. Спеціалізована антикорупційна прокуратура клопотатиме про обрання підозрюваному у зловживанні владою Львівському міському голові …"/>
  </head>
  <body>
    <article>
      <h1>Для Садового проситимуть заставу у 50 млн грн</h1>
      <address><time datetime="2019-11-21T16:37:00+00:00">21 Nov 2019, 16:37</time> by <a rel="author">Тетяна Юдіна</a></address>
      <p><b>КИЇВ. 21 листопада. УНН. </b>Спеціалізована антикорупційна прокуратура клопотатиме про обрання підозрюваному у зловживанні владою Львівському міському голові Андрію Садовому запобіжного заходу у вигляді застави обсягом 50 мільйонів гривень. Про це повідомила <b>УНН</b> прессекретар відомства Ольга Посталюк.</p>
      <p>"Обвинувачення клопотатиме про заставу обсягом 50 мільйонів гривень без тримання під вартою", - повідомила прессекретар.</p>
      <p>Запобіжний захід має обирати Вищий антикорупційний суд.</p>
      <p>Як повідомляв <b>УНН</b>, мер Львова Андрій <a href="https://www.unn.com.ua/uk/news/1837020-sadovomu-vruchili-pidozru">Садовий</a> заявив, що Спеціалізована антикорупційна прокуратура сьогодні, 21 листопада, вручила йому підозру.</p>
      <p>З його слів, йдеться про справу інвестиційної компанії і її планів будівництва індустріального парку. Як розповів Садовий, у 2015 році Львів на відкритому інвестиційному конкурсі залучив інвестора – компанію CTP, від цієї компанії за землю отримали 54 мільйони. Компанія повинна була збудувати індустріальний парк.</p>
      <p>Садовому інкримінують <a href="https://www.unn.com.ua/uk/news/1837034-sadovomu-inkriminuyut-zlovzhivannya-vladoyu">зловживання владою</a>.</p>
    </article>
  </body>
</html>