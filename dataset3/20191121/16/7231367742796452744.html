<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/economia/startup-segreta-finanziata-da-bill-gates-potrebbe-salvare-il-mondo/"/>
    <meta property="og:site_name" content="InvestireOggi"/>
    <meta property="article:published_time" content="2019-11-21T16:12:14+00:00"/>
    <meta property="og:title" content="Startup segreta finanziata da Bill Gates potrebbe salvare il mondo"/>
    <meta property="og:description" content="Heliogen avrebbe scoperto come utilizzare l’intelligenza artificiale per riflettere una enorme quantità di luce solare."/>
  </head>
  <body>
    <article>
      <h1>Startup segreta finanziata da Bill Gates potrebbe salvare il mondo</h1>
      <h2>Heliogen avrebbe scoperto come utilizzare l’intelligenza artificiale per riflettere una enorme quantità di luce solare.</h2>
      <address><time datetime="2019-11-21T16:12:14+00:00">21 Nov 2019, 16:12</time> by <a rel="author" href="https://www.investireoggi.it/economia/author/chiaral/" target="_blank">Chiara Lanari</a></address>
      <p>Una <b>start up segreta</b> potrebbe salvare il mondo. Il suo nome è <b>Heliogen, </b>si tratta di una società di energia pulita finanziata da <b>Bill Gates</b>. Si parla, appunto, di start up segreta perchè fino a poco tempo fa nessuno ne sapeva nulla. Il motivo è presto detto.<br/> </p>
      <h3>Startup usa l’intelligenza artificiale per riflettere una enorme quantità di luce solare</h3>
      <p><b>Heliogen</b>, infatti, come scrivono <i>Business Insider e The Guardian</i>, avrebbe accertato di aver scoperto come utilizzare l’intelligenza artificiale per riflettere una enorme quantità di luce solare fino a creare un calore superiore a 1.000 gradi Celsius. Dunque la start up avrebbe trovato una fonte di energia senza fine, questo è estremamente importante in quanto il calore infinito generato può produrre acciaio, cemento, vetro e molto altro, può dunque aiutare a sostituire i combustibili fossili. Questa tecnologia potrebbe anche scindere molecole di idrogeno dall’acqua e creare un gas privo di fossili per riscaldare case, autoveicoli e centrali elettriche.</p>
      <p>
        <a href="https://www.investireoggi.it/economia/uomini-piu-ricchi-al-mondo-2019-come-cambia-la-classifica-di-forbes-sui-paperoni/">Leggi anche: Uomini più ricchi al mondo 2019: come cambia la classifica di Forbes sui paperoni</a>
      </p>
      <p>
        <a href="https://www.investireoggi.it/economia/allarme-cambiamenti-climatici-e-investimenti-ecco-perche-si-rischiano-sofferenze-umane-indicibili/">Lotta ai cambiamenti climatici con ‘green bond’, scontro in BCE tra Lagarde e Weidmann</a>
      </p>
      <h3>Bill Gates sostiene l’impresa</h3>
      <p>“Stiamo implementando una tecnologia in grado di battere il prezzo dei combustibili fossili e anche di non produrre emissioni di CO2” ha detto Bill Gross, fondatore e CEO di Heliogen, a CNN Business. A sostenere l’impresa c’è anche <b>Bill Gates</b> convinto della possibilità che la start up possa dare un grosso contributo alla risoluzione della crisi climatica. Oltre a Gates, infatti, Heliogen ha il sostegno di investitori e imprenditori di private equity convinte che la tecnologia sia in grado di ridurre le emissioni di carbonio e quindi aiutare le industrie. Un cambiamento rivoluzionario per l’intero pianeta. </p>
      <p>Leggi anche: <a href="https://www.investireoggi.it/economia/compagnie-aeree-piu-convenienti-lanalisi-sui-prezzi-dei-voli-piu-bassi-premia-ryanair/">Compagnie aeree più convenienti: inchiesta sui prezzi dei voli più bassi premia Ryanair</a></p>
    </article>
  </body>
</html>