<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/xiaomi-pripravuje-chytry-naramek-mi-band-3i-dorazit-by-mohl-na-vanoce-39474"/>
    <meta property="og:site_name" content="mobilenet.cz"/>
    <meta property="article:published_time" content="2019-11-21T16:00:00+00:00"/>
    <meta property="og:title" content="Xiaomi představilo extrémně levný náramek Mi Band 3i. U nás jej však nekoupíte"/>
    <meta property="og:description" content="Náramek si zachovává identický vzhled i výbavu s Mi Band 3 Jediným rozdílem je absence senzoru srdečního tepu Mi Band 3i je v současnosti exkluzivně nabízen v Indii"/>
  </head>
  <body>
    <article>
      <h1>Xiaomi představilo extrémně levný náramek Mi Band 3i. U nás jej však nekoupíte</h1>
      <address><time datetime="2019-11-21T16:00:00+00:00">21 Nov 2019, 16:00</time> by <a rel="author" href="https://mobilenet.cz/uzivatele/ioannis" target="_blank">Ioannis Papadopoulos</a></address>
      <p>
        <b>   •  Náramek si zachovává identický vzhled i výbavu s Mi Band 3 <br/>   •  Jediným rozdílem je absence senzoru srdečního tepu <br/>   •  Mi Band 3i je v současnosti exkluzivně nabízen v Indii</b>
      </p>
      <h3>Aktualizováno 21. 11. 2019</h3>
      <p>Xiaomi dnes oficiálně představilo chytrý náramek Mi Band 3i, který si zachovává identický vzhled i výbavu s <a href="https://mobilenet.cz/katalog/xiaomi-mi-band-3">Mi Bandem 3</a>, avšak postrádá senzor srdečního tepu. Náramek je v současnosti exkluzivně nabízen v Indii za 1 299 indických rupií, což je něco málo přes 400 korun. Jestli se někdy Xiaomi rozhodne Mi Band 3i nabízet i na dalších trzích v tuto chvíli není jasné, zdá se to však nepravděpodobné.</p>
      <figure>
        <iframe data-src="https://twitter.com/gsmarena_com/status/1197453229409222656?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Původní informace z 19. 11. 2019</h3>
      <p>Společnost Xiaomi, která si vybudovala pověst spolehlivého výrobce dobře vybavených a cenově dostupných <a href="https://mobilenet.cz/clanky/xiaomi-mi-note-10-je-tady-jde-o-dvojce-modelu-cc9-pro-s-5-fotoaparaty-39370">smartphonů</a>, <a href="https://fzone.cz/clanky/xiaomi-mi-body-composition-scale-vaha-ktera-vam-to-spocita-762">domácí elektroniky</a>, ale i produktů z kategorie <a href="https://mobilenet.cz/clanky/xiaomi-mi-watch-s-wear-os-jsou-tu-diky-esim-mohou-fungovat-i-samostatne-39347">wearables</a>, připravuje další přírůstek, tentokrát do rodiny chytrých náramků.</p>
      <figure>
        <iframe data-src="https://twitter.com/XiaomiIndia/status/1196708299674046464?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Příspěvek výrobce na sociální síti <a href="https://twitter.com/XiaomiIndia?ref_src=twsrc%5Etfw%7Ctwcamp%5Etweetembed%7Ctwterm%5E1196708299674046464&amp;ref_url=https%3A%2F%2Fpublish.twitter.com%2F%3Fquery%3Dhttps%253A%252F%252Ftwitter.com%252FXiaomiIndia%252Fstatus%252F1196708299674046464%26widget%3DTweet">Twitter </a>odkazuje na událost RunWithMi maraton, kterou doprovází obrázek s textem: „<i>Good thiiings come to those who run</i>“. Právě trojice písmen „i“ by měla podle <a href="https://www.gsmarena.com/xiaomi_to_unveil_a_cheaper_mi_band_3i_on_november_21-news-40159.php">gsmarena.com</a> a některých dalších zdrojů odkazovat na název náramku „Xiaomi Mi Band 3i“. Maraton se koná 1. prosince v Indii a ti, kteří jej dokončí, obdrží Mi Band 3i zdarma. Zatím není jasné, jakými specifikacemi se pochlubí, ale cenově by se měl logicky nacházet někde mezi <a href="https://mobilenet.cz/katalog/xiaomi-mi-band-3">Mi Band 3</a> a <a href="https://mobilenet.cz/katalog/xiaomi-mi-band-4">Mi Band 4</a>.</p>
      <related>
        <h4>Související články</h4>
        <a href="https://mobilenet.cz/clanky/naramku-xiaomi-mi-band-s-nfc-bychom-se-mohli-na-nasem-trhu-dockat-pristi-rok-39094"/>
        <a href="https://mobilenet.cz/clanky/chytry-naramek-amazfit-x-ma-ambice-stat-se-nejohnutejsim-naramkem-na-trhu-38959"/>
        <a href="https://mobilenet.cz/clanky/znacka-amazfit-predstavila-nove-hodinky-a-chysta-zajimavy-naramek-38739"/>
        <a href="https://mobilenet.cz/clanky/recenze-xiaomi-mi-band-4-kral-levnych-a-chytrych-naramku-38656"/>
        <a href="https://mobilenet.cz/clanky/testujeme-xiaomi-mi-band-4-chytry-naramek-s-barevnym-amoled-displejem-38600"/>
        <a href="https://mobilenet.cz/clanky/xiaomi-mi-band-4-oficialne-ma-vetsi-barevny-displej-a-nfc-38099"/>
      </related>
    </article>
  </body>
</html>