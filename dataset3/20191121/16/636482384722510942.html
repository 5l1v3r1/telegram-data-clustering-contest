<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/horoscop-saptamanal-25-noiembrie-1-decembrie-2019-racii-isi-imbunatatesc-relatiile-20097174"/>
    <meta property="og:site_name" content="Cancan.ro"/>
    <meta property="article:published_time" content="2019-11-21T16:37:45+00:00"/>
    <meta property="og:title" content="Horoscop săptămânal 25 noiembrie – 1 decembrie 2019. Racii își îmbunătățesc relațiile"/>
    <meta property="og:description" content="CANCAN.RO, site-ul nr. 1 din România, îți prezintă horoscopul săptămânal pentru perioada 25 noiembrie – 1 decembrie 2019, pentru toate zodiile: Berbec,"/>
  </head>
  <body>
    <article>
      <h1>Horoscop săptămânal 25 noiembrie – 1 decembrie 2019. Racii își îmbunătățesc relațiile</h1>
      <address><time datetime="2019-11-21T16:37:45+00:00">21 Nov 2019, 16:37</time> by <a rel="author">Alice Zotta</a></address>
      <p>
        <b><a href="https://www.cancan.ro/">CANCAN.RO, site-ul nr. 1 din România</a>, îți prezintă horoscopul săptămânal pentru perioada 25 noiembrie – 1 decembrie 2019, pentru toate zodiile: Berbec, Taur, Gemeni, Rac, Leu, Fecioară, Balanță, Scorpion, Săgetător, Capricorn, Vărsător, Pești. Horoscopul săptămânal pentru perioada 25 noiembrie – 1 decembrie 2019 vine cu sfaturi pentru toate zodiile. Printre cele mai predispuse zodii la schimbări în perioada 25 noiembrie – 1 decembrie 2019 se numără și zodia Rac care va avea marea ocazie să-și îmbunătățească relațiile cu cei din jur, atât cu partenerul de viață, cât și cu partenerii de afaceri, colaboratorii, asociații.</b>
      </p>
      <p>Săptămâna 25 noiembrie – 1 decembrie 2019 este marcată de formarea aspectului de Lună Nouă în zodia Săgetător pe data de 26 noiembrie. Tot acum, Venus va părăsi zodia Săgetător pentru a intra în zodia Capricorn, iar Neptun își va încheia mersul retrograd prin zodia Pești, zodie pe care o și guvernează.</p>
      <p>Luna Nouă este un eveniment care ne deschide noi uși, deschide o nouă etapă de viață, iar energia cu care ea ne amprentează acum va fi una a entuziasmului, a optimismului și a curiozității de a descoperi, de a explora.</p>
      <p>Venus, planeta iubirii și a banilor, intră în rigida zodie Capricorn. Acest tranzit este pe placul lui Venus, drept urmare în această perioadă, până pe 20 decembrie când va părăsi Capricornul, ne va face mult mai practici în iubire, mult mai orientați în a ne atinge scopurile, în a stabili relații cu persoane care să ne ajute în ascensiunea profesională sau în evoluția personală. De asemenea, vom fi mai ancorați în realitate și cum și Neptun, planeta iluziilor și a imaginației, își încheie acum mersul retrograd, putem spune că se va ridica vălul de visare și vom fi mult mai realiști în gândire, decizii, manifestarea sentimentelor.</p>
      <p>
        <b>
          <i>Sfat!</i>
        </b>
        <i>
          <b> Persoanele care-și cunosc ascendentul zodiacal, sunt sfătuite să-și citească întâi previziunile pentru ascendent și apoi previziunile pentru zodie!</b>
        </i>
      </p>
      <h3>Horoscop săptămânal Berbec: 25 noiembrie – 1 decembrie 2019</h3>
      <p>Interesul pentru călătorii, pentru străinătate va crește, iar cei născuți în zodia Berbec își vor face planuri în acest sens. Nativii pot inclusiv demara noi proiecte care să vizeze instituții și persoane aflate dincolo de granițele țării. Este momentul să se înscrie la noi cursuri și seminarii care să-i ajute în dezvoltarea profesională și în ascensiunea în carieră. De altfel, sectorul profesional va fi foarte bine aspectat și nativii au parte de tot sprijinul astrologic de care au nevoie pentru a avansa, pentru a se face remarcați la muncă și pentru a-și atinge niște obiective profesionale. Se va face mai multă lumină în chestiunile care vizează trecutul lor, fie că este vorba de o fostă iubire, o obsesie care nu le-a dat pace, un simptom care le-a stricat starea de spirit, o idee care i-a frământat.</p>
      <h3>Horoscop săptămânal Taur: 25 noiembrie – 1 decembrie 2019</h3>
      <p>Cei născuți în zodia Taur vor avea parte de noi începuturi financiare. Cel mai probabil nativii vor intra în posesia unei sume de bani, unui bun material pentru care au luptat până acum. Pot avea șansa de a-și îmbunătăți veniturile cu ajutorul celorlalți, chiar dacă asta înseamnă să primească o moștenire sau să câștige o sumă de bani. Este, totuși, o săptămână ușor tensionată și conflictuală și ar fi de preferat ca nativii să caute echilibrul, să apeleze la tact și diplomație în modul de relaționare cu cei din jur. Cei singuri au mari șanse să se îndrăgostească de un partener cunoscut la drum, într-o călătorie sau să plece alături de persoana iubită într-o vacanță. Sexualitatea și intimitatea vor intra pe un nou făgaș, într-o nouă etapă și pot trăi pasiunea la cote înalte. O relație de prietenie poate fi acum îmbunătățită.</p>
      <h3>Horoscop săptămânal Gemeni: 25 noiembrie – 1 decembrie 2019</h3>
      <p>Pentru cei născuți în zodia Gemeni se anunță noi începuturi legate de parteneriate, fie că este vorba de parteneriate profesionale, fie de noi relații de iubire. Cei singuri au marea șansă de a începe o nouă poveste de dragoste, în timp ce nativii care formează un cuplu se pot gândi la trecerea la un nivel superior, de ce nu la căsătorie. În plan profesional este momentul să lege noi colaborări și asocieri care să le îmbunătățească veniturile, mai ales că și Venus îi sprijină în demersurile financiare pe care le întreprind. Nativii vor duce pasiunea la cote extreme și nu este exclus ca o relație sexuală să devină mult mai serioasă acum. Cariera, ascensiunea profesională va fi văzută într-un mod mult mai realist.</p>
      <h3>Horoscop săptămânal Rac: 25 noiembrie – 1 decembrie 2019</h3>
      <p>Pentru cei născuți în zodia Rac această Lună Nouă poate aduce noi începuturi legate de locul de muncă. Nativi vor reuși să-și schimbe viziunea față de un proiect, să-și îndeplinească mai bine sarcinile și responsabilitățile și este de preferat să accepte și să se implice în tot ce vine nou către ei în sectorul profesional, chiar dacă li se va părea o provocare imposibilă. Sunt susținute parteneriatele, colaborările și asocierile, dar și procesele juridice. Cei care-și caută de muncă se pot angaja acum. Racii care caută soluții la niște probleme medicale cu care se confruntă pot avea încredere că acum vor afla cel mai bun remediu și tratament. Pe de altă parte, relația cu partenerul de viață se va îmbunătăți considerabil, armonia se va așterne în cuplu și nativii pot să-și facă planuri de viitor alături de persoana iubită. O nouă relație se poate contura acum în cazul celor singuri. De asemenea, o călătorie poate fi programată, planificată în această perioadă. Posibil ca nativii să vadă cu alți ochi niște principii, filozofii de viață, niște prejudecăți.</p>
      <h3>Horoscop săptămânal Leu: 25 noiembrie – 1 decembrie 2019</h3>
      <p>Cei născuți în zodia Leu vor avea parte de noi începuturi în relațiile sentimentale. Dacă cei care se află în cuplu pot discuta despre posibilitatea de a avea copii sau pot decide să devină părinți, cei singuri vor avea șanse mari să se îndrăgostească, să înceapă o nouă relație. Aventura și distracția vor fi de mare interes acum. La locul de muncă situația se va îmbunătăți. Nativii vor reuși să-și îndeplinească cu mai multă conștiinciozitate sarcinile și responsabilitățile, iar starea de sănătate se va ameliora. Posibil ca o afecțiune care le-a dat bătăi de cap în ultimul timp să se vindece acum. În orice caz, Leii vor fi energici și bine dispuși, cu chef de viață. O situație financiară, posibil legată de o moștenire, se va clarifica acum. Punctăm că relațiile sexuale vor fi mult mai lucid analizate și abordate.</p>
      <h3>Horoscop săptămânal Fecioară: 25 noiembrie – 1 decembrie 2019</h3>
      <p>Relațiile cu membrii familiei se vor îmbunătăți și este momentul ca o nouă etapă în interacțiunea cu cei dragi să se deschidă acum. Cei născuți în zodia Fecioară vor fi interesați de ideea de cămin și cei care vor să-și schimbe domiciliul sau să-și cumpere, renoveze o casă acum sunt susținuți astrologic. Nu este exclus ca unii nativi să devină părinți în această perioadă. Venus în tranzit pe casa iubirii le poate aduce fie o nouă relație celor singuri, fie îmbunătățirea, armonizarea poveștii de dragoste în care se află, mai ales că Neptun va ridica confuziile pe care le-au avut în ultimul timp legate de partener. Pe de altă parte, un hobby, o pasiune poate fi transformată acum în sursă de venit.</p>
      <h3>Horoscop săptămânal Balanță: 25 noiembrie – 1 decembrie 2019</h3>
      <p>Pentru cei născuți în zodia Balanță, această săptămână deschide noi uși în comunicarea cu cei din jur. Nativii pot avea parte de dialoguri interesante, pe teme care să le releveze noi orizonturi, pot reuși să se împace cu o persoană cu care au fost în conflict și să-și îmbunătățească relația cu rudele, cu vecinii, cu apropiații. Pe de altă parte, și Venus va susține armonizarea (împăcarea) relațiilor cu membrii familiei și nativii pot ajunge la un echilibru, la un consens cu părinții sau cu copiii, posibil chiar în privința unui imobil. Dacă până acum au fost confuzi, neliniștiți, panicați, toate aceste stări vor dispărea și buna dispoziție se va reinstala. Balanțele vor reuși să-și învingă o teamă, să depășească o stare depresivă, anxioasă.</p>
      <h3>Horoscop săptămânal Scorpion: 25 noiembrie – 1 decembrie 2019</h3>
      <p>Cei născuți în zodia Scorpion vor avea ocazia să-și îmbunătățească situația financiară. Nativii fie vor primi bonusuri, prime, fie o mărire de salariu sau vor găsi un job suplimentar care să le satisfacă pretențiile financiare, oricum sunt sfătuiți să caute variante pentru că sunt susținuți astrologic puternic în această direcție. Venus va îmbunătăți comunicarea cu cei din jur și va înlesni o călătorie, o deplasare. Posibil ca și din această perspectivă să fie vorba de o deplasare care să le aducă bani la buget, însă le poate aduce și o nouă iubire. Nativii pot pleca într-o vacanță alături de persoana iubită. Este o perioadă în care confuziile sentimentale se vor dizolva, se vor lămuri.</p>
      <h3>Horoscop săptămânal Săgetător: 25 noiembrie – 1 decembrie 2019</h3>
      <p>Cei născuți în zodia Săgetător au parte de fenomenul de Lună Nouă întocmai în semnul lor, moment care va deschide o nouă etapă legată de principii de viață, de filozofii și credințe. O călătorie le poate schimba viața, le poate schimba perspectiva asupra unui domeniu, poate chiar asupra relației de dragoste pe care o au. Venus le guvernează munca și se va afla în tranzit pe o casă financiară, prin urmare nativii se pot aștepta la o îmbunătățire considerabilă a veniturilor, cel mai probabil din proiecte extra sau în asociere cu prietenii. Un plan, proiect poate da roade acum. Relația cu cei dragi, viziunea despre familie va fi mult mai ancorată în realitate și se pot dizolva niște confuzii în acest sens (sau legate de o locuință).</p>
      <h3>Horoscop săptămânal Capricorn: 25 noiembrie – 1 decembrie 2019</h3>
      <p>Cei născuți în zodia Capricorn au parte de tranzitul lui Venus întocmai în semnul lor, pe casa personalității, cu influență asupra axei relaționale. Cum Venus le guvernează iubirea și cariera, putem afirma că nativii fie au șanse mari de a se afirma, de a ieși în față, de a obține o funcție și, implicit, de a fi mai bine plătiți, fie putem afirma că o nouă dragoste le bate la ușă, nefiind exclus ca persoana să fie cunoscută într-un mediu profesional. Cei care au relații stabile și de lungă durată se vor bucura de armonie în cuplu, de energie benefică consolidării și chiar oficializării unei relații. Din punct de vedere al comunicării, nativii vor reuși să se acă mult mai bine înțeleși și vor transmite informații cu mai multă claritate și convingere, vor fi mai siguri pe ei în dialog.</p>
      <h3>Horoscop săptămânal Vărsător: 25 noiembrie – 1 decembrie 2019</h3>
      <p>Cei născuți în zodia Vărsător vor reuși să-și vindece niște traume, niște obsesii sau frici din trecut, posibil legate de un partener sau de o problemă de sănătate. Starea psihică li se va îmbunătăți considerabil și, în plus, niște neclarități avute vizavi de bani, de o situație financiară se vor lămuri. Nativii nu vor mai cheltui bani pe fantezii, iluzii și îndeplinirea poftelor, viciilor sau, cel puțin, Neptun revenit în mers direct le va canaliza într-un mod mult mai constructiv aceste cheltuieli. O nouă etapă se conturează în relațiile de prietenie și este posibil ca nativii să cunoască persoane noi, poate într-o călătorie, cu care să lege noi relații fructoase. Interesul pentru activitățile caritabile va crește și nu este exclus ca Vărsătorii să demareze, să se implice în proiecte umanitare.</p>
      <h3>Horoscop săptămânal Pești: 25 noiembrie – 1 decembrie 2019</h3>
      <p>Cei născuți în zodia Pești vor răsufla ușurați deoarece guvernatorul lor, Neptun, își va încheia mersul retrograd întocmai prin semnul lor. Nativii vor avea o viziune mult mai clară asupra vieții, asupra principiilor, convingerilor și credințelor avute și vor reuși să-și clarifice multe confuzii avute, multe frământăro și multe întrebări vor primi răspuns acum. Venus le poate aduce o nouă iubire cu o persoană cunoscută prin intermediul prietenilor sau care face parte din anturaj, însă poate și armoniza și aduce împăcări cu o persoană dragă cu care au fost certați. Ceea ce este important, de asemenea, de punctat și nativii ar trebui să facă toate demersurile în acest sens, este faptul că Luna Nouă poate deschide o nouă etapă în carieră, în sectorul profesional. De la caz la caz poate fi vorba de schimbarea locului de muncă sau a domeniului de activitate în sine sau de o avansare în funcție, de o recunoaștere a meritelor profesionale. Sunt susținuți nativii care lucrează în străinătate sau care fac schimbări de job în acest sens.</p>
    </article>
  </body>
</html>