<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/21/7232668/"/>
    <meta property="og:site_name" content="Українська правда"/>
    <meta property="article:published_time" content="2019-11-21T16:19:42+00:00"/>
    <meta property="og:title" content="Держекоінспекцію тимчасово очолив екснардеп"/>
    <meta property="og:description" content="Тимчасовим главою Державної екологічної інспекції призначено колишнього народного депутата Єгора Фірсова."/>
  </head>
  <body>
    <article>
      <h1>Держекоінспекцію тимчасово очолив екснардеп</h1>
      <address>
        <time datetime="2019-11-21T16:19:42+00:00">21 Nov 2019, 16:19</time>
      </address>
      <p>Тимчасовим главою Державної екологічної інспекції призначено колишнього народного депутата Єгора Фірсова.</p>
      <p><b>Джерело:</b> Facebook-сторінка<a href="https://www.facebook.com/100000190799435/posts/3076070255742637?d=n&amp;sfns=mo"> Фірсова</a></p>
      <p><b>Пряма мова:</b> "Друзі, важливі новини. З сьогоднішнього дня я офіційно є виконуючим обов'язки голови Державної екологічної інспекції України. Таке рішення прийняв Кабінет міністрів, і я вдячний за надану довіру".</p>
      <p><b>Деталі:</b> Екоінспекція - це орган, який здійснює контроль за дотриманням екологічного законодавства і стежить за тим, щоб промислові підприємства надмірно не забруднювали навколишнє середовище.</p>
      <p>Фірсов зазначає, що пропозиція зайнятися реформою екологічного контролю він отримав від прем'єра Олексія Гончарука чотири місяці тому. Після цього була зустріч з президентом Володимиром Зеленським та сотні зустрічей з працівниками міністерства, співробітниками екологічної інспекції, органами влади.</p>
      <p>Фірсов називає екоінспекції одним з найбільш корумпованих органів в країні.</p>
      <p>Незабаром відбудеться конкурс на посаду керівника Держекоінспекції, а Фірсов має намір брати в ньому участь з програмою реформ еконоінспекції.</p>
      <p><b>Довідка:</b> Єгор Фірсов у 2014 році був обраний до Верховної Ради від "Блоку Петра Порошенка" 54 номером у списку як позапартійний. Входив до складу комітету з питань європейської інтеграції.</p>
      <p>У 2016 році був позбавлений депутатських повноважень через вихід з фракції БПП.</p>
      <p>У 2017 році створив партію "Альтернатива", яка вже в наступному році об'єдналася з партією Анатолія Гриценка "Громадянська позиція".</p>
      <p>У 2019 році балотувався до Верховної Ради 9 скликання від партії "Громадянська позиція".</p>
      <p>На посаді голови Донецької обласної організації партії "Удар" <a href="https://www.chesno.org/akb/case/434/">не задекларував дохід за 2011 рік.</a></p>
      <related>
        <a href="https://www.epravda.com.ua/news/2019/11/21/653966/"/>
        <a href="https://www.pravda.com.ua/news/2019/11/20/7232550/"/>
        <a href="https://life.pravda.com.ua/health/2019/11/20/238991/?fbclid=IwAR0q031zvOoDUEL8yQRXvXGPpLq3LO0nOCcmE8e3hP5seYo8YcmimvBqesY"/>
      </related>
    </article>
  </body>
</html>