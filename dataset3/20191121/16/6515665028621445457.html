<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3362089/tramp-tajno-ugostio-dva-milijardera-osnivaci-fejsbuka-i-pejpala-vecerali-u-beloj-kuci-amerika-se-pita-sta-je-povod"/>
    <meta property="og:site_name" content="kurir.rs"/>
    <meta property="article:published_time" content="2019-11-21T16:58:00+00:00"/>
    <meta property="og:title" content="TRAMP UGOSTIO DVA MILIJARDERA: Osnivači Fejsbuka i Pejpala večerali u Beloj kući, cela Amerika se pita šta je povod!"/>
    <meta property="og:description" content="Predsednik SAD Donald Tramp imao je u Belog kući dva neobična gosta -osnivača i izvršnog direktor Fejsbuka Marka Zakerberga i osnivač Pejpala Pitera Tila."/>
  </head>
  <body>
    <article>
      <h6 class="kicker">misterija</h6>
      <h1>TRAMP UGOSTIO DVA MILIJARDERA: Osnivači Fejsbuka i Pejpala večerali u Beloj kući, cela Amerika se pita šta je povod!</h1>
      <address>
        <time datetime="2019-11-21T16:58:00+00:00">21 Nov 2019, 16:58</time>
      </address>
      <p>
        <b>Predsednik SAD Donald Tramp imao je u Belog kući dva neobična gosta -osnivača i izvršnog direktor Fejsbuka Marka Zakerberga i osnivač Pejpala Pitera Tila.</b>
      </p>
      <p>Til, istaknuti pristalica Donalada Trampa, jedan je od prvih velikih ulagača u Fejsbuk i jedan od sedmorice članova odbora.</p>
      <p>Kompanija je potvrdila da se večera na koju je Tramp pozvao dvojicu milijardera desila.</p>
      <p>"Kako što je normalno za direktora velike američke kompanije, Mark je prihvatio poziv za večeru sa predsednikom i prvom damom u Beloj kući", navedeno je u saopštenju.</p>
      <p>Nije razjašnjeno zašto sastanak nije objavljen, a takođe je ostalo nepoznato o čemu su trojica muškaraca razgovarali.</p>
      <figure>
        <iframe src="https://www.youtube.com/embed/4PYslL3_oEg" width="480" height="360" data-service="Youtube" scrolling="no"/>
      </figure>
      <p>Tokom svog puta u Vašington prošlog meseca, prilikom koga se desila i večera, Zakerberg je pred Kongresom svedočio o svojim planovima za otkrivanje nove kriptovalute Libre.</p>
      <p>Poslednjih nedelja su se ambiciozni planovi kompanije da uspostavi Libru kao novu digitalnu valutu suočili sa ozbiljnim problemima.</p>
      <p>Nekoliko ključnih partnera, uključujući i Pejpal i Masterkard, nedavno su povukli podršku projektu.</p>
      <p>Večera je bila druga prilika u protekla dva meseca da se Zakerberg sreo sa Trampom. Predsednik je u septembru na svom Tviteru objavio fotografiju na kojoj se rukuje sa Zakerbergom u Beloj kući.</p>
      <p>Til je jedan od retkih velikana iz Silicijumske doline koji je otvoreno podržao Trampa tokom predsedničke kampanje 2016. godine. On je suosnivač kompanije za računarski softver "Palantir" koja je široko poslovala sa američkom vladom, posebno u oblasti odbrane.</p>
      <p>Zakerberg je od nedavno počeo da održava sastanke sa najistaknutijim konzervativcima u medijima i politici, rušeći uverenje da se njegova društvena mreža priklonjena liberalima.</p>
      <p>Konzervativci i pristalice Trampa u prošlosti su optuživali Fejsbuk da im je cenzurisao stavove, ali je kompanija to negirala.</p>
      <p>I liberali su sada ljuti na Fejsbuk zbog toga što je odbio da proverava političke reklame tokom predstojeće kampanje zai zbore 2020. godine.</p>
      <p>Kurir.rs/Daily Mail</p>
      <p>Foto: Profimedia/EPA</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3334209/otkriveno-sta-milijarder-prica-iza-zatvorenih-vrata-procurili-snimci-sa-fejsbukovih-internih-sastanaka-zakerberg-pokrenuo-buru-izjavom-o-predsednickim-kandidatima-video"/>
        <a href="https://www.kurir.rs/planeta/3324909/tramp-primio-vlasnika-fejsbuka-i-pohvalio-se-imali-smo-lep-sastanak"/>
      </related>
    </article>
  </body>
</html>