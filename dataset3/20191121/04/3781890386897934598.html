<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/education/742785"/>
    <meta property="og:site_name" content="เดลินิวส์"/>
    <meta property="article:published_time" content="2019-11-21T04:41:00+00:00"/>
    <meta property="og:title" content="ตั้งแล้ว 3 รองเลขาฯสกสค."/>
    <meta property="og:description" content="'ดิศกุล'เซ็นตั้ง 3 รองเลขาธิการ สกสค. 'นายธนพร สมศรี - นางวรนุชนันท์ พงษ์สุรางค์ - นายกฤตชัย อรุณรัตน์'"/>
  </head>
  <body>
    <article>
      <h1>ตั้งแล้ว 3 รองเลขาฯสกสค.</h1>
      <address>
        <time datetime="2019-11-21T04:41:00+00:00">21 Nov 2019, 04:41</time>
      </address>
      <p>
        <b>"ดิศกุล"เซ็นตั้ง 3 รองเลขาธิการ สกสค. "นายธนพร สมศรี - นางวรนุชนันท์ พงษ์สุรางค์ - นายกฤตชัย อรุณรัตน์"</b>
      </p>
      <p>ผู้สื่อข่าวรายงานว่า เมื่อวันที่ 20 พ.ย.ที่ผ่านมา ดร.ดิศกุล เกษมสวัสดิ์ ผู้ตรวจราชการกระทรวงศึกษาธิการ ปฏิบัติหน้าที่เลขาธิการคณะกรรมการส่งเสริมสวัสดิการและสวัสดิภาพครูและบุคลากรทางการศึกษา(สกสค.) ได้ลงนามในคำสั่งสำนักงาน สกสค.ที่ 423/2562 เรื่องแต่งตั้ง รองเลขาธิการคณะกรรมการ สกสค. โดยในคำสั่งระบุว่า อาศัยอำนาจตามความในข้อ 14 แห่งข้อบังคับคณะกรรมการ สกสค.ว่าด้วยการบริหารทรัพยากรบุคคล พ.ศ.2560 และแก้ไขเพิ่มเติม ข้อ 7 และข้อ 8 แห่งระเบียบคณะอนุกรรมการบริหารทรัพยากรบุคคลว่าด้วยคุณสมบัติ การสรรหา การแต่งตั้ง อัตราเงินเดือน ค่าตอบแทน การพักงาน การให้ออกจากงานไว้ก่อน การถอดถอน และการพ้นจากตำแหน่งรองเลขาธิการคณะกรรมการสกสค. พ.ศ.2562 ประกอบกับคณะอนุกรรมการบริหารทรัพยากรบุคคล ในการประชุมครั้งที่ 14/2562  เมื่อวันที่ 19 พ.ย.2562 จึงแต่งตั้งบุคคลให้ดำรงตำแหน่งรองเลขาธิการคณะกรรมการ สกสค.ดังนี้ 1.นายธนพร สมศรี นางวรนุชนันท์ พงษ์สุรางค์ และ 3. นายกฤตชัย อรุณรัตน์<br/><br/>โดย ผู้ได้รับแต่งตั้งให้ดำรงตำแหน่งรองเลขาการคณะกรรมการ สกสค. มีวาระการดำรงตำแหน่งตามข้อ 9 แห่งระเบียบ คณะอนุกรรมการบริหารทรัพยากรบุคคลว่าด้วยคุณสมบัติ การสรรหา การแต่งตั้ง อัตราเงินเดือน ค่าตอบแทน การพักงาน การให้ออกจากงานไว้ก่อน การถอดถอน และการพ้นจากตำแหน่งรองเลขาธิการคณะกรรมการสกสค. พ.ศ.2562 และให้ได้รับเงินเดือนและผลประโยชน์ตอบแทนอื่นที่เลขาธิการคณะกรรมการ สกสค.ได้รับ โดยคณะอนุกรรมการบริหารทรัพยากรบุคคลเป็นผู้กำหนดและมีสิทธิรับเงินบำเหน็จตามระเบียบของสำนักงานว่าด้วยการนั้น โดย รองเลขาธิการคณะกรรมการ สกสค.มีหน้าที่ช่วยบริหารงานตามภารกิจความรับผิดชอบของสำนักงานคณะกรรมการ สกสค. และตามที่เลขาธิการมอบอำนาจให้ปฏิบัติการแทนหรือที่มอบหมาย ทั้งนี้ตั้งแต่วันที่ 20 พ.ย.2562<br/> </p>
    </article>
  </body>
</html>