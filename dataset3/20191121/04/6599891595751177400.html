<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ahaber.com.tr/dunya/2019/11/21/abdden-misira-rusya-uyarisi-su-35-muzakerelerine-karsi-yaptirim-tehdidi"/>
    <meta property="og:site_name" content="A Haber"/>
    <meta property="article:published_time" content="2019-11-21T04:33:13+00:00"/>
    <meta property="og:title" content="ABD'den Mısır'a Rusya uyarısı! Su-35 müzakerelerine karşı yaptırım tehdidi"/>
    <meta property="og:description" content="ABD Dışişleri Bakanlığı, Rusya ile Su-35 tipi savaş uçağı alımına ilişkin müzakere yapması üzerine Mısır yönetimine yaptırım uyarısında bulundu.  ABD'li yetkili &quot;Yasal yaptırımlardan kaçınmak üzere Rusya ile yaptıkları işlemlerden vazgeçmeleri çağrısında bulunuyoruz.&quot; dedi."/>
  </head>
  <body>
    <article>
      <h1>ABD'den Mısır'a Rusya uyarısı! Su-35 müzakerelerine karşı yaptırım tehdidi</h1>
      <address>
        <time datetime="2019-11-21T04:33:13+00:00">21 Nov 2019, 04:33</time>
      </address>
      <p>
        <b>ABD <a href="https://www.ahaber.com.tr/index/disisleri-bakanligi">Dışişleri Bakanlığı</a>, <a href="https://www.ahaber.com.tr/index/rusya">Rusya</a> ile Su-35 tipi savaş uçağı alımına ilişkin müzakere yapması üzerine <a href="https://www.ahaber.com.tr/index/misir">Mısır</a> yönetimine yaptırım uyarısında bulundu.  ABD'li yetkili "Yasal yaptırımlardan kaçınmak üzere Rusya ile yaptıkları işlemlerden vazgeçmeleri çağrısında bulunuyoruz." dedi.</b>
      </p>
      <p><a href="https://www.ahaber.com.tr/index/misir">Mısır</a>'ın <a href="https://www.ahaber.com.tr/index/rusya">Rusya</a> ile Sukhoi şirketinin ürettiği Su-35 tipi savaş uçağı müzakereleri konusunda AA muhabirine açıklama yapan ancak isminin açıklanmasını istemeyen ABD <a href="https://www.ahaber.com.tr/index/disisleri-bakanligi">Dışişleri Bakanlığı</a> yetkilisi, "Müttefik ve ortaklarımızı, Amerikanın Hasımlarıyla Yaptırım Yoluyla Mücadele Yasasının (CAATSA) 231'inci bölümündeki yasal yaptırımlardan kaçınmak üzere Rusya ile yaptıkları işlemlerden vazgeçmeleri çağrısında bulunuyoruz" dedi.</p>
      <p>
        <b>"SİLAH ALIMLARINI KAYBETMELERİ RİSKİNİ..."</b>
      </p>
      <p>ABD'nin bu konuda tavrının net olduğunu ifade eden yetkili, <a href="https://www.ahaber.com.tr/index/abd-disisleri">ABD Dışişleri</a> Bakanlığının Siyasi ve Askeri İşlerden Sorumlu Müsteşarı Clarke Cooper'ın Mısır konusundaki açıklamalarını hatırlattı.</p>
      <p>Cooper, Dubai Havacılık Fuarında, yaptırımları hatırlatarak "Onlar (Mısır) bunu zaten biliyor. Bu onlara yaptırım uygulamamız ve gelecekte ABD'den yapacakları silah alımlarını kaybetmeleri riskini beraberinde getiriyor" ifadesini kullanmıştı.</p>
      <p>
        <b>"STRATEJİK BİR İLİŞKİMİZ VAR"</b>
      </p>
      <p>Müsteşar açıklamasında ayrıca şunları kaydetmişti: "Dürüst olmak gerekirse, Kahire'nin ABD'de kovaladığı fırsatlar var. Yıllardır Mısır ile stratejik bir ilişkimiz var."</p>
    </article>
  </body>
</html>