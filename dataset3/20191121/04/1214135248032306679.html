<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.arimnews.co.il/gossip/30155"/>
    <meta property="og:site_name" content="ערים"/>
    <meta property="article:published_time" content="2019-11-21T04:42:11+00:00"/>
    <meta property="og:title" content="להקת המחול הייחודית גלגלי ר.נ.י ציינה 14 שנות פעילות"/>
    <meta property="og:description" content="גלגלי ר.נ.י היא להקת ריקודי עם של זוגות משולבים, כאשר אחד מבני הזוג על כיסא גלגלים והשני עומד. הלהקה ציינה השבוע 14 שנות פעילות באירוע חגיגי ברחובות...השבוע חגגו רקדני."/>
  </head>
  <body>
    <article>
      <h1>להקת המחול הייחודית גלגלי ר.נ.י ציינה 14 שנות פעילות</h1>
      <h2>גלגלי ר.נ.י היא להקת ריקודי עם של זוגות משולבים, כאשר אחד מבני הזוג על כיסא גלגלים והשני עומד. הלהקה ציינה השבוע 14 שנות פעילות באירוע חגיגי ברחובות</h2>
      <address><time datetime="2019-11-21T04:42:11+00:00">21 Nov 2019, 04:42</time> by <a rel="author">אלעד חיימוביץ'</a></address>
      <p>השבוע חגגו רקדני קבוצת גלגלי ר.נ.י, חוג הריקודים בכיסאות גלגלים, יום הולדת 14 באולם "אוסי וזוהר" ברחובות.</p>
      <p>"גלגלי ר.נ.י" היא להקת מחול המורכבת מרקדנים נכים היושבים על כסאות גלגלים, ומרקדנים מתנדבים העומדים על שתי רגליים. חוג ריקודי עם בתמיכת עיריית רחובות והחברה העירונית המציע מסגרת לריקודי עם עבור זוגות משולבים ומתקיים מידי מוצ"ש בבית הספר קציר. מלבד הפעילות השבועית, חלק מהמשתתפים לוקחים חלק במסגרת פעילות להקה ייצוגית שמופיעה בפסטיבלים שונים ברחבי הארץ והעולם – כרמיאל, אשדוד דאנס ועוד, בבתי ספר ובאירועים.</p>
      <p>לאירוע החגיגי לציון 14 שנות פעילות, הגיעו כ-200 אורחים שנהנו מהרקדה של לאה הדדי דב, מהופעת הלהקה בראשות הכוראוגרפית לירון טביב והופעה של הזמר בן עמי חלף.</p>
      <figure>
        <img src="https://www.arimnews.co.il/wp-content/uploads/2019/11/3dee01c02a0c1cb857db0b689c2b442d.jpg"/>
        <figcaption>גלגלי רני</figcaption>
      </figure>
      <p>את האירוע כיבדו בנוכחותם גיא צור, חבר מועצת העיר רחובות, איציק עובדיה מנכ"ל החברה העירונית רחובות, מיכל דנין הולנדר, עוזרת מנכ"ל ומנהלת תפעול במטה איל"ן, וורד רודיך סמנכ"לית שיקום איל"ן.</p>
      <p>איציק עובדיה: "אנו שמחים לראות את הקבוצה הולכת וגדלה מדי שנה ומייצגת את רחובות בגאווה במגוון אירועים ברחבי הארץ. נמשיך לתמוך ולעודד את פעילות הקבוצה, שמופיעה בכל אירועי התרבות הגדולים בעיר".</p>
      <figure>
        <img src="https://www.arimnews.co.il/wp-content/uploads/2019/11/6361813dba6e7a40d4fc00f073502939.jpg"/>
        <figcaption>חגיגות 14 שנים לפעילות גלגלי רני</figcaption>
      </figure>
    </article>
  </body>
</html>