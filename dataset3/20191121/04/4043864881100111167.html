<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/21/7232597/"/>
    <meta property="og:site_name" content="Українська правда"/>
    <meta property="article:published_time" content="2019-11-21T04:36:10+00:00"/>
    <meta property="og:title" content="У &quot;Слузі народу&quot; офіційно не працює жодної людини – КВУ"/>
    <meta property="og:description" content="Політична партія “Слуга народу” офіційно не наймала на роботу жодної людини та не витрачала коштів на заробітну плату."/>
  </head>
  <body>
    <article>
      <h1>У "Слузі народу" офіційно не працює жодної людини – КВУ</h1>
      <address>
        <time datetime="2019-11-21T04:36:10+00:00">21 Nov 2019, 04:36</time>
      </address>
      <p>Політична партія "Слуга народу" офіційно не наймала на роботу жодної людини та не витрачала коштів на заробітну плату.</p>
      <p><b>Джерело:</b> <a href="http://www.cvu.org.ua/nodes/view/type:news/slug:kvu-u-sluzi-narodu-ofitsiino-ne-pratsiuie-zhodnoi-osoby">сайт</a> Комітету виборців України із посиланням на фінансовий звіт партій</p>
      <p><b>Деталі:</b> КВУ посилається на звіти подані за ІІІ квартал 2019 року за період липня-вересня.</p>
      <p>У графі "працівники складу апарату партії" у "Слуги народу" вказано "0". </p>
      <p>Для порівняння, у "Батьківщини" працює 73 людини, в "Європейській солідарності" - 46, "Голосу" - 3, Радикальній партії Олега Ляшка - 20, "Самопомочі" - 264.</p>
      <p>Окрім цього, президентська партія не зареєструвала жодного місцевого осередку зі статусом юридичної особи.</p>
      <p>За аналізований період  "слуги" витратили 240 мільйонів гривень, з яких на зарплату нуль. </p>
      <p>
        <b>Нагадаємо:</b>
      </p>
      <ul>
        <li>На початку серпня у Комітеті виборців України <a href="https://www.pravda.com.ua/news/2019/08/3/7222694/">порахували</a> скільки коштували голоси виборців на позачергових парламентських виборах 2019 року. Найменше вони обійшлись політичним партіям "Слуга Народу", "Опозиційна платформа – За життя" та "Партія Шарія".  </li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/21/7232588/"/>
        <a href="https://www.pravda.com.ua/news/2019/11/20/7232577/"/>
        <a href="https://www.pravda.com.ua/news/2019/11/20/7232565/"/>
      </related>
    </article>
  </body>
</html>