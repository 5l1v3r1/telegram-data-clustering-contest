<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/742779"/>
    <meta property="og:site_name" content="เดลินิวส์"/>
    <meta property="article:published_time" content="2019-11-21T04:07:00+00:00"/>
    <meta property="og:title" content="มูรินโญตอกทีมเก่าอคาเดมี่ไม่ดีพอ"/>
    <meta property="og:description" content="'เฮียมู' จัดก่อนดอกแรก แขวะทีมเก่าๆ อคาเดมีไม่ดีพอ จึงไม่ค่อยได้ใช้ดาวรุ่ง ยอคำหวาน 'ไก่เดือยทอง' สนามดีสุดในโลก"/>
  </head>
  <body>
    <article>
      <h1>มูรินโญตอกทีมเก่าอคาเดมี่ไม่ดีพอ</h1>
      <address>
        <time datetime="2019-11-21T04:07:00+00:00">21 Nov 2019, 04:07</time>
      </address>
      <p>
        <b>"เฮียมู" จัดก่อนดอกแรก แขวะทีมเก่าๆ อคาเดมีไม่ดีพอ จึงไม่ค่อยได้ใช้ดาวรุ่ง ยอคำหวาน "ไก่เดือยทอง" สนามดีสุดในโลก</b>
      </p>
      <p>โฮเซ มูรินโญ กุนซือป้ายแดงของท็อตแนม ฮอทสเปอร์ จัดไปเลยหนึ่งดอกตั้งแต่การให้สัมภาษณ์กับทีมใหม่ครั้งแรก เมื่อกล่าวเหน็บแนมอดีตทีมเก่าที่ไม่แน่ว่าหมายถึงเชลซีหรือแมนฯ ยูไนเต็ด ว่ามีอคาเดมีที่ดีไม่พอ จึงเป็นเหตุให้ตนไม่ค่อยใช้นักเตะดาวรุ่ง<br/><br/>"ผมชอบทีมชุดนี้ ไม่มีผู้จัดการทีมคนไหนในโลกที่ไม่ชอบใช้ดาวรุ่งหรอก ปัญหาก็คือบางทีคุณอยู่กับสโมสรที่การทำงานต่ำกว่าที่คุณต้องการ มันดีไม่พอในการสร้างนักเตะ" มูรินโญ กล่าวพร้อมหยอดคำหวานว่า "เมื่อคุณบอกว่านี่เป็นสนามที่สวยงามนั้นถ่อมตัวเกินไป ต้องบอกว่า สนามที่ดีที่สุดในโลก นั่นคือความจริง สนามซ้อมที่นี่ไม่เป็นสองรองใคร <br/><br/>เชื่อกันว่า มูรินโญ ที่เซ็นสัญญา 3 ปีครึ่ง จะรับค่าจ้างปีละ 15 ล้านปอนด์ (ราว 570 ล้านบาท) มากเกือบ 2 เท่าของ พอช ที่เคยได้เพียง 8.5 ล้านปอนด์ต่อปี (ราว 323 ล้านบาท) เจ้าตัวได้บอก ดาเนียล เลวีย์ ว่าห้ามขาย แฮร์รี เคน ออกไปเด็ดขาด และยินดีที่จะใช้ทีมชุดนี้ไปจนจบฤดูกาลโดยไม่ซื้อใครเพิ่มเดือนม.ค. นี้</p>
    </article>
  </body>
</html>