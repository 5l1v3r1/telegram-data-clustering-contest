<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836949-na-bukovini-sbu-poperedilo-kontrabandu-tsigarok-na-mayzhe-6-mln-grn"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T04:14:00+00:00"/>
    <meta property="og:title" content="На Буковині СБУ викрила контрабанду цигарок на майже 6 млн грн"/>
    <meta property="og:description" content="КИЇВ. 21 листопада. УНН. На Буковині Служба безпеки України попередила контрабанду цигарок на майже 6 млн грн. Про це повідомила пресслужба СБУ, передає УНН."/>
  </head>
  <body>
    <article>
      <h1>На Буковині СБУ викрила контрабанду цигарок на майже 6 млн грн</h1>
      <address><time datetime="2019-11-21T04:14:00+00:00">21 Nov 2019, 04:14</time> by <a rel="author">Тарас Джміль</a></address>
      <p><b>КИЇВ. 21 листопада. УНН.</b> На Буковині Служба безпеки України попередила контрабанду цигарок на майже 6 млн грн. Про це повідомила пресслужба СБУ, передає <b>УНН</b>.</p>
      <p>СБУ блокувала контрабанду декількох партій цигарок різних іноземних марок під час багатоетапної спецоперації. У пункті пропуску "Порубне" правоохоронці затримали завантажений вугіллям автомобіль. На підлозі напівпричепу, під задекларованим вантажем, співробітники СБУ виявили приховані майже 63 тисячі пачок підроблених цигарок.</p>
      <p>Поблизу селища Опришени Глибоцького району правоохоронці затримали трьох місцевих жителів, які через річку намагалися незаконно переправити за кордон 22 тисячі пачок контрафактних виробів. Під час обшуку в гаражі одного із зловмисників виявлено ще 10 тисяч пачок цигарок.</p>
      <p>У Вижницькому районі поблизу лінії державного кордону СБУ викрило мешканця Чернівецької області, який на власному автомобілі намагався вивезти поза пунктами пропуску до Євросоюзу 40 тисяч пачок підробленої тютюнової продукції.</p>
      <p>У Чернівцях затримали місцевого мешканця під час завантаження в авто 24 тисяч пачок цигарок для їх контрабандного вивезення за межі нашої країни.</p>
      <p>Загальна сума вилучених цигарок склала майже 6 млн грн. Наразі вирішуються питання щодо оголошення підозр затриманим. Слідчі СБУ встановлюють причетність до контрабанди посадовців контролюючих органів.</p>
      <p>Нагадаємо, минулого тижня впродовж кількох днів прикордонники з собаками <a href="https://www.unn.com.ua/uk/news/1835622-na-bukovini-prikordonniki-z-sobakami-vikrili-kontrabandu-tsigarok-na-1-3-mln-grn">вилучили на Буковині цигарок</a> на майже 1,3 млн гривень.</p>
    </article>
  </body>
</html>