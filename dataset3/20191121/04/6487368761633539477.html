<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/hazai_sztar/liptai-claudia-gyerekkora/"/>
    <meta property="og:site_name" content="FEMINA"/>
    <meta property="article:published_time" content="2019-11-21T04:50:00+00:00"/>
    <meta property="og:title" content="&quot;Kicsi, csúnya, kövér gyerek voltam&quot; - Liptai Claudia ma sem szeret tükörbe nézni reggelente"/>
    <meta property="og:description" content="Liptai Claudia humorral és olvasottsággal kompenzálta azt, hogy gyerekként csúnyának látta magát."/>
  </head>
  <body>
    <article>
      <h1>"Kicsi, csúnya, kövér gyerek voltam" - Liptai Claudia ma sem szeret tükörbe nézni reggelente</h1>
      <h2>Liptai Claudia humorral és olvasottsággal kompenzálta azt, hogy gyerekként csúnyának látta magát.</h2>
      <address><time datetime="2019-11-21T04:50:00+00:00">21 Nov 2019, 04:50</time> by <a rel="author">Orbán Violetta</a></address>
      <p><b>Liptai Claudia</b> többször is mesélt arról, milyen nehéz volt a gyerekkora, és hogy ő mindent megtesz azért, hogy lánya, Panka és fia, Marci semmiben ne szenvedjenek hiányt, felhőtlen legyen a gyerekkoruk. Az ország egyik legismertebb színésznő-műsorvezetője nagy szegénységben nőtt fel, amit édesapja alkoholizmusa még inkább megnehezített. </p>
      <h3>Liptai Claudia nem tartotta magát szépnek</h3>
      <p>A 46 éves sztár Lovász László <a href="https://www.viasat3.hu/musorok/lakastalkshow/videos/lakastalkshow-3-evad-7-resz-liptai-claudia?fbclid=IwAR26AmzEJzO04iUDmLmaEBWEFT7SyRfGyb8zDCX1bbghKTwnjlFFhV5tZcI"><b>Lakástalkshow</b></a> című műsorában őszintén beszélt arról is, hogy a nehéz gyerekkorára vezethetőek vissza az önértékelési zavarai is, ugyanakkor ennek köszönheti azt is, hogy szókimondó, humoros, önmagát mindig tovább és tovább művelő felnőtt lett. </p>
      <figure>
        <img src="https://kep.cdn.indexvas.hu/1/0/3044/30441/304410/30441079_9a20fe44142c6c035bef7bb85eff169d_wm.jpg"/>
        <figcaption>
          <cite>Fotó: Sony Max/Labancz Viktória</cite>
        </figcaption>
      </figure>
      <p>- Nem voltam szép, inkább csúnya. Amikor voltak szavazások az osztályban, semmilyen listán nem voltam rajta. Maximum a "kivel soha"-listán. Gyerekként azért lettem szabad szájú, mert úgy gondoltam, akkor legalább valamilyen vagyok. Szerintem megvolt hozzá a kellő intelligenciám, ami nem tanulható, hanem adottság, hogy van egy gyorsan vágó agyam. De én ezt palléroztam is nagyon komolyan: engem nagyon sok minden érdekel, nagyon sokfajta dolgot olvastam, néztem, mert sok minden érdekel a világból. És érdekesebb akartam lenni. Szép nem lettem, akkor legyek érdekes! - mondta a Sony Max csatornán futó műsorban. </p>
      <blockquote>Kicsi, csúnya, kövér mókus</blockquote>
      <p>- Liptai Claudia ezeket a szavakat használta, szerinte ilyen volt gyerekként. Hiába próbálták mások később diplomatikusan azt mondani, hogy karakteres volt a kis arca, a színésznő-műsorvezető szerint felesleges volt finomkodni. </p>
      <p>- Nem voltam szép! Ha az lettem volna, akkor tetszettem volna a fiúknak! Miért tetszett a Vera barátnőm? Azért, mert ő szép volt. Aztán ez biztosan változott az évek során, vagy az ember idővel észreveszi az előnyeit, mik azok, amiket ki kell hangsúlyozni. De én nem tudtam elhinni, hogy valaha tetsszek valakinek - vallotta be a 46 éves sztár, aki ma sem szeret reggelente a tükörbe nézni. </p>
      <figure>
        <img src="https://kep.cdn.indexvas.hu/1/0/3044/30441/304410/30441083_465fade6d24c043b43f5dd29e6b1bf43_wm.jpg"/>
        <figcaption>
          <cite>Fotó: Sony Max/Labancz Viktória</cite>
        </figcaption>
      </figure>
      <p>Manapság hasonló helyzetben egy kislány az édesanyjától vár támogatást, dicséreteket, de a hetvenes-nyolcvanas években más volt a világ, a szülők többsége nem a gyereke lelkivilágával foglalkozott. Liptai Claudia édesanyja is örült, hogy hazaért a munkából, és hogy a férje aznap nem részeg. </p>
      <h3>Édesapja alkoholizmusa rányomta bélyegét a gyerekkorára</h3>
      <p>- Nagyon szeretett anyukám, mindent megtett értem, ezt felnőttkorban éreztem meg igazán. Nekem tényleg szar gyerekkorom volt. Emlékszem jó dolgokra is, de alapvetően szar volt, mert az apám ivott, mint a gödény. Ezt öt-hat évesen fogtam fel. Voltak jó pillanataink is apámmal, nagyon hasonlítok rá humorában. Ő egy nagyon vicces, helyes, tök jó fej ember volt, amikor tiszta volt, de ez egyre ritkábban fordult elő. Meghallottuk, hogy megcsörren a kulcs a zárban, és féltünk, mert nem csak ivott, agresszív is volt. Sokat bántott engem is és édesanyámat is - döbbentette meg Lovász László műsorvezetőt is a múltbéli emlékekkel. </p>
      <p>Liptai Claudia azt is megosztotta a Lakástalkshow nézőivel, hogy már megértette, miért volt az apja olyan, amilyen, de arról nem kívánt beszélni, mire jött rá. </p>
      <h3>Liptai Claudia bikinis fotói</h3>
      <p>Liptai Claudia évek óta Görögország nyugati részén, Kefalónia szigetén nyaral, idén is ott töltődött fel családjával és barátaival. Bikinis képeire sokan írták, hogy évről évre szuperebbül néz ki, nem öregszik, inkább mintha fiatalodna.</p>
      <figure>
        <img src="https://kep.index.hu/1/0/2888/28880/288806/28880677_2215189_c0085dafe8d66f65eb80e5e2d2e33126_wm.jpg"/>
        <figcaption>
          <a href="https://femina.hu/hazai_sztar/liptai-claudia-binikis-fotok/">Nézegess képeket! 5 kép<br/><b>Liptai Claudia bikinis fotói felrobbantották a netet - 46 évesen így néz ki</b></a>
        </figcaption>
      </figure>
    </article>
  </body>
</html>