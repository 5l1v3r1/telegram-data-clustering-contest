<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=960459"/>
    <meta property="og:site_name" content="Andhrajyothy"/>
    <meta property="article:published_time" content="2019-11-21T04:18:25+00:00"/>
    <meta property="og:title" content="స్వామీ.. కేసీఆర్‌కు కనువిప్పు కలిగించు"/>
    <meta property="og:description" content="ADVT"/>
  </head>
  <body>
    <article>
      <h1>స్వామీ.. కేసీఆర్‌కు కనువిప్పు కలిగించు</h1>
      <address>
        <time datetime="2019-11-21T04:18:25+00:00">21 Nov 2019, 04:18</time>
      </address>
      <figure>
        <img src="https://ajnews.andhrajyothy.com/AJNewsImages//ajadds//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>మోకాళ్లపై యాదాద్రికి చేరుకున్న కార్మికులు</b>
        </li>
        <li>
          <b>47వ రోజూ కొనసాగిన ఆర్టీసీ సమ్మె</b>
        </li>
      </ul>
      <p>
        <b>(ఆంధ్రజ్యోతి, న్యూస్‌నెట్‌వర్క్‌)</b>
      </p>
      <p>ఆర్టీసీ కార్మికుల సమ్మె 47వ రోజుకు చేరుకోగా, బుధవారం వివిధ ప్రాంతాల్లో కార్మికులు ఆందోళనలు, నిరసనలు, దీక్షలు కొనసాగించారు. ‘సీఎం కేసీఆర్‌కు కనువిప్పు కలిగించేలా చూడు స్వామీ’ అని కార్మికులు యాదగిరిగుట్టలో నృసింహుడిని వేడుకున్నారు. గుట్టడిపో కార్మికులు ఆలయ మెట్ల గుండా మోకాళ్ల ద్వారా నడుచుకుంటూ కొండపైకి చేరుకున్నారు. ఉత్సవమూర్తులకు ప్రత్యేక పూజలు నిర్వహించిన అనంతరం తమ ఆవేదనను వ్యక్తం చేస్తూ స్వామి పాదాల చెంత వినతిపత్రం పెట్టారు.</p>
      <p> సంగారెడ్డి, మెట్‌పల్లిలో కార్మికులు ఒంటికాలిపై నిలబడి నిరసన తెలిపారు. ఆర్మూర్‌లో మోకాళ్లపై కూర్చొని నిరసన వ్యక్తం చేశారు. సీఎం కేసీఆర్‌ మనసు మార్చాలని వేంకటేశ్వరస్వామిని వేడుకొంటూ కామారెడ్డి జిల్లా బాన్సువాడలో కార్మికులు తలనీలాలు సమర్పించారు. వికారాబాద్‌ షాద్‌నగర్‌లో సమ్మె శిబిరంలో ఉన్న కార్మికులకు పీఆర్టీయూ టీఎస్‌ నాయకులు 10 క్వింటాళ్ల బియ్యం అందించారు.</p>
    </article>
  </body>
</html>