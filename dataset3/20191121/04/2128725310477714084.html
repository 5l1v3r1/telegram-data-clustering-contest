<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/milli-takim/2019/11/21/milli-takim-rekor-kirdi"/>
    <meta property="og:site_name" content="Aspor"/>
    <meta property="article:published_time" content="2019-11-21T04:40:30+00:00"/>
    <meta property="og:title" content="Milli Takım rekor kırdı!"/>
    <meta property="og:description" content="A Milli Futbol Takımımız, 2020 Avrupa Futbol Şampiyonası Elemeleri'nde evinde kalesini kapatan tek takım oldu. Ay-yıldızlılar, sadece 3 gol yiyip rekor kırdı."/>
  </head>
  <body>
    <article>
      <h1>Milli Takım rekor kırdı!</h1>
      <address>
        <time datetime="2019-11-21T04:40:30+00:00">21 Nov 2019, 04:40</time>
      </address>
      <p>
        <b>A Milli <a href="https://www.aspor.com.tr/index/futbol">Futbol</a> Takımımız, 2020 Avrupa Futbol Şampiyonası Elemeleri'nde evinde kalesini kapatan tek takım oldu. Ay-yıldızlılar, sadece 3 gol yiyip rekor kırdı.</b>
      </p>
      <p>2020Avrupa <a href="https://www.aspor.com.tr/index/futbol">Futbol</a> Şampiyonası'na gitmeye hak kazanan A Milli Futbol Takımı, savunma performansıyla tarihe geçti. İç sahada oynadığı 5 maçta kalesini gole kapatmayı başaran ay-yıldızlılar, elemelerdeki 54 takımı geride bıraktı. <a href="https://www.aspor.com.tr/index/turkiye">Türkiye</a>, son 20 yılda bunu başaran <a href="https://www.aspor.com.tr/index/ispanya">İspanya</a> (2000), <a href="https://www.aspor.com.tr/index/fransa">Fransa</a> ve Hırvatistan (2004) ve <a href="https://www.aspor.com.tr/index/italya">İtalya</a>'nın (2012) ardından 5. ülke oldu.</p>
      <p>
        <b>8 MAÇ ÜST ÜSTE TUTTU</b>
      </p>
      <p>Gruptaki 10 maçta kalesini 8 kez gole kapatan milliler, filelerinde sadece 3 gol gördü. Bu performansla, 8 maçta kapatan tek takım olma unvanını aldı. Kırmızı-beyazlılar, elemelerde <a href="https://www.aspor.com.tr/index/belcika">Belçika</a> ile birlikte kalesinde en az gol gören ekip olmayı da başardı. Bu başarıda 21 yaşındaki Merih, 22'lik Zeki, 23'lük Çağlar ve Umut Meraş ile 25'lik Kaan ile 30'luk <a href="https://www.aspor.com.tr/index/mert-gunok">Mert Günok</a> başrol oynadı.</p>
      <figure>
        <a href="https://www.aspor.com.tr/galeri/diger/a-milli-takimin-kasasi-dolacak-iste-euro-2020-gelirleri">
          <img src="https://iaaspr.tmgrup.com.tr/5421f7/366/218/0/48/800/523?u=https://iaspr.tmgrup.com.tr/2019/11/20/a-milli-takimin-kasasi-dolacak-iste-euro-2020-gelirleri-1574270622806.jpeg"/>
        </a>
      </figure>
      <p>
        <a href="https://www.aspor.com.tr/galeri/diger/a-milli-takimin-kasasi-dolacak-iste-euro-2020-gelirleri"><b>A Milli Takım'ın kasası dolacak! İşte EURO 2020 gelirleri...</b>2020 Avrupa Futbol Şampiyonası Elemeleri H Grubu'nda mücadele eden ve topladığı 23 puanla grubu 2. sırada tamamlayarak EURO 2020'ye doğrudan katılma hakkı kazanan A Milli Futbol Takımımız, yaklaşık 58 milyon TL'lik geliri kasasına koydu. Öte yandan turnuvada alınacak sonuçlar sonrası ay-yıldızlıların kasasına girecek rakam da belli oldu. İşte EURO 2020 gelirleri...<i>haberin devamı</i></a>
      </p>
    </article>
  </body>
</html>