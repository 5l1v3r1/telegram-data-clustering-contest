<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/sport/hagi-lasa-gura-cascata-putut-zica-despre-fiul-sau-nu-joaca-genk-1_5dd5a4bf5163ec42713c4ca1/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-21T04:43:39+00:00"/>
    <meta property="og:title" content="Hagi te lasă cu gura căscată: Ce a putut să zică despre fiul său, care nu joacă la Genk"/>
    <meta property="og:description" content="Ianis Hagi (20 de ani) traversează un moment greu şi a dezamăgit şi la naţională, după ce a devenit rezervă la echipa de club. Dacă realitatea ne spune ceva, tatăl său vede lucrurile cu totul altfel."/>
  </head>
  <body>
    <article>
      <h1>Hagi te lasă cu gura căscată: Ce a putut să zică despre fiul său, care nu joacă la Genk</h1>
      <address><time datetime="2019-11-21T04:43:39+00:00">21 Nov 2019, 04:43</time> by <a rel="author">Amir Kiarash</a></address>
      <h4>Ianis Hagi (20 de ani) traversează un moment greu şi a dezamăgit şi la naţională, după ce a devenit rezervă la echipa de club. Dacă realitatea ne spune ceva, tatăl său vede lucrurile cu totul altfel.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/sport/foto-romania-calcata-picioare-presa-spaniola-nota-primit-decarul-ianis-hagi-marca-1_5dd3b3035163ec42712ced51/index.html"/>
        <a href="https://adevarul.ro/news/sport/analizA-manualul-esecului-10-pasi-ajuns-romania-rasul-lumii-fotbal-1_5dd405045163ec4271301d02/index.html"/>
        <a href="https://adevarul.ro/news/sport/hagi-rabufnit-discurs-taios-regelui-belgienii-genk-l-au-lipit-ianis-banca-rezerve-1_5dcdc5f75163ec427106e48a/index.html"/>
      </related>
      <p>Ianis Hagi a fost printre cei mai slabi jucători în înfrângerea României cu Spania pe „Wanda Metropolitano“ în care a şi avut partea sa de vină la vreo două din cele cinci goluri. </p>
      <p>Totuşi, poate că prestaţia tânărului mijlocaş n-ar fi sărit atât de mult în ochi, având în vedere că toată echipa României a jucat foarte slab, dacă Ianis ar fi fost un fotbalist la fel ca restul colegilor săi. Adică, unul care n-a fost promovat ca un viitor „Balon de Aur“ şi care a ajuns să preia tricoul cu numărul 10, după ce tatăl său a dat cu pumnul în masă şi a urlat la câteva conferinţe!</p>
      <p>Şi, din păcate, intervenţiile ciudate ale lui Gheorghe Hagi continuă în privinţa fiului său. Deşi Ianis traversează un moment greu la Genk, fiind o simplă rezervă, tatăl său a avut un discurs incredibil într-o intervenţie la Telekom Sport.</p>
      <p>
        <b>Ce a spus Gheorghe Hagi?</b>
      </p>
      <p>*Ianis are în buzunar publicul, are în buzunar toată conducerea, sunt extraordinar de mulţumiţi de el din toate punctele de vedere. Klopp a spus că a făcut toată strategia defensivă să-l blocheze pe Ianis şi n-a jucat niciun minut cu Liverpool.</p>
      <p>*Ianis a demonstrat când a jucat. După Samata, e cel mai eficient. E apreciat de public, de conducere şi e văzut foarte bine.</p>
      <p>
        <b>Ce spun cifrele despre Ianis Hagi la Genk?</b>
      </p>
      <p>*A adunat 88 de minute în ultimele şase partide oficiale ale celor de la Genk în toate competiţiile. Şi a fost titular ultima dată la 19 octombrie, într-un meci cu Standard Liege. De atunci, Ianis a jucat din ce în ce mai puţin. De la 3 noiembrie, n-a mai prins niciun minut!</p>
      <blockquote><b>3<br/></b><b>goluri </b>în 11 meciuri de campionat a marcat Ianis Hagi pentru Genk în acest sezon. A fost titular de cinci ori şi introdus pe parcurs de şase ori.</blockquote>
      <p>
        <b>CITEŞTE ŞI:</b>
      </p>
      <p>
        <a href="https://adevarul.ro/news/sport/foto-romania-calcata-picioare-presa-spaniola-nota-primit-decarul-ianis-hagi-marca-1_5dd3b3035163ec42712ced51/index.html">
          <b>FOTO România, călcată în picioare în presa spaniolă: Ce notă a primit decarul Ianis Hagi în „Marca“</b>
        </a>
      </p>
      <p>
        <a href="https://adevarul.ro/news/sport/analizA-manualul-esecului-10-pasi-ajuns-romania-rasul-lumii-fotbal-1_5dd405045163ec4271301d02/index.html">
          <b>ANALIZĂ Manualul eşecului în 10 paşi: Cum a ajuns România de râsul lumii în fotbal</b>
        </a>
      </p>
      <p>
        <a href="https://adevarul.ro/news/sport/hagi-rabufnit-discurs-taios-regelui-belgienii-genk-l-au-lipit-ianis-banca-rezerve-1_5dcdc5f75163ec427106e48a/index.html">
          <b>Hagi a răbufnit: Discurs tăios al „Regelui“ după ce belgienii de la Genk l-au lipit pe Ianis de banca de rezerve</b>
        </a>
      </p>
      <p>
        <a href="https://adevarul.ro/news/sport/hagi-multumit-antrenorul-nu-l-folosea-fiul-fost-concediat-nu-l-a-agreat-ianis-1_5dca8b535163ec4271ee31be/index.html">
          <b>Hagi, mulţumit: Antrenorul care nu-l folosea pe fiul său a fost concediat! De ce nu l-a agreat pe Ianis</b>
        </a>
      </p>
      <hr/>
    </article>
  </body>
</html>