<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019382/%D8%AF%D8%B1-%D8%B3%D8%B7%D8%AD-%DA%A9%D8%B4%D9%88%D8%B1-%DB%B1%DB%B7%DB%B0-%D9%87%D8%B2%D8%A7%D8%B1-%D8%A7%D8%B4%D8%AA%D8%BA%D8%A7%D9%84-%D8%A7%DB%8C%D8%AC%D8%A7%D8%AF-%D9%85%DB%8C-%DA%A9%D9%86%DB%8C%D9%85"/>
    <meta property="og:site_name" content="ایسنا"/>
    <meta property="article:published_time" content="2019-11-21T04:14:50+00:00"/>
    <meta property="og:title" content="‌در سطح کشور ۱۷۰ هزار اشتغال ایجاد می‌کنیم"/>
    <meta property="og:description" content="ایسنا/لرستان رئیس کمیته امداد امام خمینی(ره) کشور گفت: در سطح کشور بناست ۱۷۰ هزار اشتغال ایجاد کنیم."/>
  </head>
  <body>
    <article>
      <h6 class="kicker">رئیس کمیته امداد امام خمینی(ره):</h6>
      <h1>‌در سطح کشور ۱۷۰ هزار اشتغال ایجاد می‌کنیم</h1>
      <address><time datetime="2019-11-21T04:14:50+00:00">21 Nov 2019, 04:14</time> by <a rel="author">آزیتا یوسفیان</a></address>
      <p>ایسنا/لرستان رئیس کمیته امداد امام خمینی(ره) کشور گفت: در سطح کشور بناست ۱۷۰ هزار اشتغال ایجاد کنیم.</p>
      <p>سید مرتضی بختیاری، در آیین افتتاح ۵۰۰ واحد مسکونی مددجویان آسیب‌دیده در سیل ۹۸، اظهار کرد: یکی از محصولات حوادث غیر مترقبه، همدلی، انسجام و کنار هم بودن و نوعدوستی مردم است.</p>
      <p>وی با بیان اینکه در نظام اسلامی هیچ شانی جز نوکری و خدمت به مردم نداریم، افزود: حضور مردم در شرایط سخت سیل در کنار مردم ستودنی بود.</p>
      <p>رئیس کمیته امداد امام خمینی(ره) کشور با بیان اینکه سیل پلدختر از جمله سیل‌های عجیب بود، گفت: آنچه که مردم سیل‌زده را در این بحران دلگرم می‌کرد حضور سیل‌آسای مردم برای امدادرسانی و همدردی بود.</p>
      <p>بختیاری با بیان اینکه تا دهه فجر ۱۶۵۰واحداحداث و به مردم لرستان واگذار می‌شود، افزود: امروز ۵۰۱ واحد را افتتاح خواهیم کرد.</p>
      <p>وی با اشاره به اینکه در بحث اشتغال سال گذشته کمیته امداد  امام لرستان با ۹۵ میلیارد تومان می بایست ۴۵۰۰ فرصت شغلی ایجاد کند که با همکاری‌های انجام شده ۵۰۷۸ فرصت شغلی ایجاد کرده است، عنوان کرد: امسال نیز باید ۴۵۰۰شغل با اعتبار ۱۰۲ میلیارد تومان ایجاد کند که تاکنون بیش از۲۰۷۰ شغل ایجاد شده و تا پایان سال به نسبت سال گذشته فرصت شغلی بیشتری ایجاد خواهد شد.</p>
      <p>رئیس کمیته امداد امام خمینی(ره) کشور با بیان اینکه در سطح کشور بناست ۱۷۰ هزار اشتغال ایجاد کنیم، افزود: هم اکنون ۴۰۰۰ میلیارد تومان طرح در بانک‌ها داریم که از اواخر مرداد ماه اقدام به واگذاری تسهیلات به منقاضیان کرده‌ایم.</p>
      <p>انتهای پیام</p>
    </article>
  </body>
</html>