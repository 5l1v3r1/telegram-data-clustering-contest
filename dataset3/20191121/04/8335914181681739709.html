<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/tehnologii/amnesti-facebook-i-google-sa-zaplaha-za-choveshkite-prava-6102355"/>
    <meta property="og:site_name" content="Vesti"/>
    <meta property="article:published_time" content="2019-11-21T04:13:00+00:00"/>
    <meta property="og:title" content="Амнести: Facebook и Google са заплаха за човешките права"/>
    <meta property="og:description" content="Организацията смята, че постоянното &quot;шпиониране&quot; от страна на ИТ гигантите е опасно"/>
  </head>
  <body>
    <article>
      <h1>Амнести: Facebook и Google са заплаха за човешките права</h1>
      <h2>Организацията смята, че постоянното "шпиониране" от страна на ИТ гигантите е опасно</h2>
      <address><time datetime="2019-11-21T04:13:00+00:00">21 Nov 2019, 04:13</time> by <a rel="author">Мартин Дешев</a></address>
      <p>Организацията "Амнести Интернешънъл" обяви, че Facebook и Google заплашват човешките права и неприкосновеността на личните данни. Тя публикува доклад, в който казва, че бизнес моделите на двете компании са основани в голяма степен на "шпионаж".</p>
      <p>
        <a href="https://www.vesti.bg/tehnologii/otkacheni-prognozi-na-it-lideri-koito-dnes-sa-fakt-6098893">Откачени прогнози на ИТ лидери, които днес са факт</a>
      </p>
      <p>
        <a href="https://www.vesti.bg/tehnologii/tova-sa-naj-populiarnite-falshivi-novini-vyv-facebook-6101769">Това са най-популярните фалшиви новини във Facebook</a>
      </p>
      <p>"Google и Facebook дълго време ронят неприкосновеността на личното пространство. Сега сме в капан. Или трябва да се предадем на тази мащабна машина за шпионаж, в която данните ни лесно стават оръжие за манипулация и влияние, или да се откажем от ползите от дигиталния свят. Това никога не може да бъде легитимен избор", пише организацията в доклада си.</p>
      <p>Според "Амнести Интернешънъл" Google и Facebook вече са ключови в комуникацията на хората и намирането на информация. Повечето хора нямат избор и трябва да използват техните услуги. Организацията дава за пример множеството скандали с личните данни, които белязаха последните две години, особено в социалната мрежа на Facebook.</p>
      <p>
        <a href="https://www.vesti.bg/tehnologii/facebook-napravi-direkten-konkurent-na...-instagram-6102121">Facebook направи директен конкурент на... Instagram</a>
      </p>
      <p>
        <a href="https://www.vesti.bg/tehnologii/zukyrbyrg-it-gigantite-ne-triabva-da-opredeliat-istinata-6100973">Зукърбърг: ИТ гигантите не трябва да определят истината</a>
      </p>
      <p>Докладът отбелязва и усилващите се опити на правителства и агенции са получат достъп до данните на потребителите, с които разполагат ИТ гигантите. Според организацията решението е "радикална" преработка на методите на работите на ИТ гигантите. Трябва да се премине към Интернет, в който човешките права са заложени в неговото ядро, казва "Амнести".</p>
      <p>Организацията е дала извадки от доклада на двете споменати компании. Facebook отговаря, че рекламите финансират платформата и не е съгласна, че услугата е форма на шпионаж. Също така допълва, че хората не са задължени да се регистрират в социалната мрежа. Google също не е съгласна с твърденията, но не дава по-подробен коментар.</p>
      <p>
        <a href="https://www.vesti.bg/tehnologii/hilari-klintyn-zukyrbyrg-vredi-na-demokraciiata-6101631">Хилари Клинтън: Зукърбърг вреди на демокрацията</a>
      </p>
      <p>Пред онлайн изданието CNET говорител на Facebook допълва, че самата "Амнести Интернешънъл" в момента има реклами в социалната мрежа и именно бизнес моделът на компанията позволява на такива организации да достигат хора, да набират финансиране и да реализират мисиите си.</p>
      <p>Докладът на организцията идва ден след като изпълнителният директор на Apple Тим Кук също критикува за пореден път ИТ индустрията. Той обяви, че потребителите са подведени от схващането, че трябва да жертват личните си данни, ако искат технологичният прогрес да продължава.</p>
      <p>
        <a href="https://www.vesti.bg/tehnologii/tim-kuk-smiata-che-potrebitelite-sa-izlygani-6102301">Тим Кук смята, че потребителите са излъгани</a>
      </p>
      <p>
        <a href="https://www.vesti.bg/tehnologii/gejts-dopusnah-naj-goliamata-greshka-na-vsichki-vremena-6096827">Гейтс: Допуснах най-голямата грешка на всички времена</a>
      </p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
      <related>
        <h4>По темата</h4>
        <a href="https://www.vesti.bg/tehnologii/facebook-e-pristrastiavasht-i-vreden-kazva-mark-beniof-6100927"/>
        <a href="https://www.vesti.bg/tehnologii/facebook-puska-usluga-za-onlajn-plashtaniia-6102020"/>
        <a href="https://www.vesti.bg/tehnologii/facebook-shte-dava-zdravni-syveti-na-potrebitelite-6101405"/>
      </related>
    </article>
  </body>
</html>