<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/oprah-winfrey-op-tournee-met-visionairs/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-21T04:17:58+00:00"/>
    <meta property="og:title" content="Oprah Winfrey op tournee met ‘visionairs’"/>
    <meta property="og:description" content="Oprah Winfrey doet komende winter een aantal Amerikaanse steden aan met haar Oprah’s 2020 Vision: Your Life in Focus-tournee. Bij iedere stop zal er een andere grote Amerikaanse ster aanschuiven."/>
  </head>
  <body>
    <article>
      <h1>Oprah Winfrey op tournee met ‘visionairs’</h1>
      <address><time datetime="2019-11-21T04:17:58+00:00">21 Nov 2019, 04:17</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Oprah Winfrey doet komende winter een aantal Amerikaanse steden aan met haar Oprah’s 2020 Vision: Your Life in Focus-tournee. Bij iedere stop zal er een andere grote Amerikaanse ster aanschuiven.</p>
      <p>De presentatrice strikte onder meer Lady Gaga, Michelle Obama, Dwayne Johnson en Jennifer Lopez voor de tour. Volgens een persbericht is die bedoeld om gasten aan te moedigen om 2020 “het jaar van vernieuwing te maken en daarin alles te vieren wat we zouden kunnen zijn.” Ook Tina Fey, Amy Schumer, Tracee Ellis Ross, Kate Hudson en Oprahs beste vriendin, presentatrice Gayle King, schuiven een avond aan.</p>
      <p>De tournee is georganiseerd in samenwerking met afslankonderneming Weight Watchers, waarvan Oprah sinds enkele jaren grootaandeelhouder is. De televisiester brengt in aanloop van de visionairsevenementen een gids uit die bezoekers kan helpen hun ‘actieplan’ voor 2020 op te stellen.</p>
      <p>BuzzE</p>
    </article>
  </body>
</html>