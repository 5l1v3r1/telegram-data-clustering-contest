<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/featured/topika-entona-kairika-fainomena-kai-simera-poies-perioches-epireazontai/"/>
    <meta property="og:site_name" content="ert.gr"/>
    <meta property="article:published_time" content="2019-11-21T04:04:29+00:00"/>
    <meta property="og:title" content="Τοπικά έντονα καιρικά φαινόμενα και σήμερα-Ποιες περιοχές επηρεάζονται"/>
    <meta property="og:description" content="Θα συνεχιστουν τα έντονα φαινόμενα σήμερα και αύριο. Ιδιαίτερη προσοχή απο το βράδυ της Πέμπτης συνιστά η ΕΜΥ για τις περιοχές σε Κεντρική, Αν. Μακεδονία, Θράκη και Ανατολικό Αιγαίο εως και το μεσημέρι της Παρασκευής. Η Χαλκιδική στο κέντρο της κακοκαιρίας."/>
  </head>
  <body>
    <article>
      <h1>Τοπικά έντονα καιρικά φαινόμενα και σήμερα-Ποιες περιοχές επηρεάζονται</h1>
      <address><time datetime="2019-11-21T04:04:29+00:00">21 Nov 2019, 04:04</time> by <a rel="author">Κων/να Βαλαούρα</a></address>
      <p>Θα συνεχιστουν τα έντονα φαινόμενα σήμερα και αύριο. Ιδιαίτερη προσοχή απο το βράδυ της Πέμπτης συνιστά η ΕΜΥ για τις περιοχές σε <b>Κεντρική, Αν. Μακεδονία, Θράκη </b>και<b> Ανατολικό Αιγαίο</b> εως και το μεσημέρι της Παρασκευής. Η <b>Χαλκιδική</b> στο κέντρο της κακοκαιρίας.</p>
      <p>Ειδικότερα για σήμερα Πέμπτη προβλέπονται βροχές και καταιγίδες κατά διαστήματα ισχυρές στην κεντρική και ανατολική Μακεδονία, τη Θράκη, τα νησιά του βορειοανατολικού Αιγαίου, και βαθμιαία από το απόγευμα στην Πελοπόννησο, τη δυτική Κρήτη, τις Κυκλάδες και τα νότια τμήματα της Εύβοιας και της ανατολικής Στερεάς.</p>
      <p>Την <b>Παρασκευή</b> θα συνεχιστούν τα έντονα φαινόμενα μέχρι και τις μεσημεριανές ώρες κυρίως στη Κεντρική Ανατολική Μακεδονία Θράκη και Ανατολικό Αιγαίο με μεγάλα ποσά υετού και ραγδαιότητας κυρίως στην περιοχή της Χαλκιδικής. Υπάρχει τάση εξασθένησης των φαινομένων από το μεσημέρι και μετά, ενώ ένα άλλο χαμηλό θα επηρεάσει τη χώρα από Κυριακή έως και την ερχόμενη Τρίτη.</p>
      <ul>
        <li>
          <a href="https://www.ert.gr/frontpage/se-kloio-kakokairias-polles-perioches-tis-choras-se-ischy-to-ektakto-deltio-kairoy-video/">
            <b>Σε κλοιό κακοκαιρίας πολλές περιοχές της χώρας-Σε ισχύ το έκτακτο δελτίο καιρού (video)</b>
          </a>
        </li>
      </ul>
      <p>Χθες, στο έλεος της κακοκαιρίας βρέθηκαν πολλές περιοχές της χώρας. Στην<b> Κέρκυρα</b> οι ισχυροί άνεμοι έριξαν μέχρι και ελαιόδενδρα, στη<b> Ζάκυνθο</b> πλημμύρισαν χωράφια και δρόμοι, ενώ ένας <b>«κόκκινος » χείμαρρος λάσπης</b> έπνιξε τον <b>κάμπο της Μεσσηνίας</b>.</p>
      <figure>
        <iframe src="https://www.youtube.com/embed/6mEjHVypRL4" width="640" height="360" data-service="Youtube" scrolling="no"/>
      </figure>
      <p>Πηγή ΕΜΥ, Θ. Κολυδάς</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/frontpage/se-kloio-kakokairias-polles-perioches-tis-choras-se-ischy-to-ektakto-deltio-kairoy-video/"/>
        <a href="https://www.ert.gr/perifereiakoi-stathmoi/kerkira/kerkyra-provlimata-apo-tin-kakokairia-stin-kerkyra/"/>
        <a href="https://www.ert.gr/eidiseis/ellada/kinonia/ektakto-deltio-epideinosis-toy-kairoy-apo-tin-emy-poies-perioches-tha-epireastoyn/"/>
        <a href="https://www.ert.gr/roi-idiseon/gallia-enas-nekros-kai-ektetamena-provlimata-logo-ton-ischyron-chionoptoseon/"/>
        <a href="https://www.ert.gr/perifereiakoi-stathmoi/kerkira/kerkyra-i-lasy-gia-tis-zimies-apo-tin-kakokairia/"/>
        <a href="https://www.ert.gr/perifereiakoi-stathmoi/iraklio/megala-provlimata-apo-tin-kakokairia/"/>
      </related>
    </article>
  </body>
</html>