<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/zatrimka-dopomogi-ukrajini-bula-vigidna-dlya-rf-novini-svitu-50054788.html"/>
    <meta property="og:site_name" content="НВ"/>
    <meta property="article:published_time" content="2019-11-21T04:21:00+00:00"/>
    <meta property="og:title" content="Призупинення військової допомоги Україні було вигідне для РФ — представник Пентагону"/>
    <meta property="og:description" content="Рішення президента США Дональда Трампа щодо призупинення оборонної допомоги Україні було найбільш вигідне Росії, яка продовжує свою збройну агресію на сході України, а також анексію Криму."/>
  </head>
  <body>
    <article>
      <h1>Призупинення військової допомоги Україні було вигідне для РФ — представник Пентагону</h1>
      <h2>Рішення президента США Дональда Трампа щодо призупинення оборонної допомоги Україні було найбільш вигідне Росії, яка продовжує свою збройну агресію на сході України, а також анексію Криму.</h2>
      <address>
        <time datetime="2019-11-21T04:21:00+00:00">21 Nov 2019, 04:21</time>
      </address>
      <p>Про це заявила заступник помічника міністра оборони США у справах Росії, України і Європи Лора Купер під час слухань в нижній палаті Конгресу, повідомляє <a href="https://www.ukrinform.ua/rubric-polytics/2822393-zatrimka-dopomogi-ukraini-bula-vigidna-dla-rf-predstavnica-pentagonu.html">Укрінформ</a>.</p>
      <p>У відповідь на запитання конгресмена від Демократичної партії Андре Карсона, яка країна отримала б найбільшу вигоду від зупинення військової допомоги Україні, Купер чітко відповіла: «Росія».</p>
      <p>Вона підкреслила, що РФ грубо порушила міжнародне право, коли вторглася в Україну. За її словами, це загрожує, зокрема, національній безпеці Сполучених Штатів, які відстоюють міжнародний порядок.</p>
      <p>Крім того, Купер зауважила, що без американської військової допомоги Україні було би більш складно оборонятися від російської агресії.</p>
      <p>Раніше повідомлялося, що <a href="https://nv.ua/world/geopolitics/voennaya-pomoshch-ukraine-v-ssha-poobeshchali-skoro-vyplatit-novosti-ukrainy-50054769.htmlhttps:/nv.ua/ukr/tags/voennaja-pomoshch.html">уряд США планує надати решту невиплаченої військової допомоги Україні найближчим часом.</a></p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/322/original/ffe7172c2f8e4abb60f9036a659914fb.png?stamp=1&amp;q=85&amp;w=115"/>
      </figure>
      <p>Іван Яковина<br/>Холмс проти Трампа</p>
      <p>Нагадаємо, <a href="https://nv.ua/ukr/world/geopolitics/viyskova-dopomoga-ukrajini-senatori-zvernulisya-z-listom-do-pentagonu-50054507.html">19 листопада група сенаторів від Демократичної партії звернулася до Міністерства оборони США</a> з вимогою відзвітувати про надання Україні <a href="https://nv.ua/ukr/tags/voennaja-pomoshch.html">військову допомогу.</a></p>
      <p><a href="https://nv.ua/ukr/world/geopolitics/pered-dzvinkom-zelenskomu-tramp-zupiniv-viplatu-viyskovoji-dopomogi-ukrajini-50044400.html">Наказ про затримання допомоги</a> був переданий Дональдом Трампом в липні, за кілька днів до його <a href="https://nv.ua/ukr/world/geopolitics/skarga-rozvidnika-na-rozmovu-trampa-iz-zelenskim-50044931.html">телефонної розмови з Володимиром Зеленським</a>, під час якої американський президент попросив провести розслідування щодо сім'ї Байдена і подій, пов’язаних з виборами 2016 року.</p>
      <p>Численні посадові особи адміністрації в своїх свідченнях Конгресу розповіли, що <a href="https://nv.ua/ukr/world/geopolitics/impichment-v-ssha-tramp-hotiv-shchob-zelenskiy-ogolosiv-pro-rozsliduvannya-proti-burisma-50052052.html">затримка виплати допомоги була пов’язана з вимогою Трампа в Україні почати розслідування проти його політичних суперників</a>.</p>
    </article>
  </body>
</html>