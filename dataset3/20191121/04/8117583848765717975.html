<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pomponik.pl/plotki/news-malgorzata-kozuchowska-pomogla-tacie-podjac-decyzje,nId,3345136"/>
    <meta property="og:site_name" content="Pomponik.pl"/>
    <meta property="article:published_time" content="2019-11-21T04:30:00+00:00"/>
    <meta property="og:title" content="Małgorzata Kożuchowska pomogła tacie podjąć decyzję"/>
    <meta property="og:description" content="Na prośbę mamy aktorki Leszek Kożuchowski był skłonny zrezygnować z zawodowej aktywności i wieść spokojne życie. Jednak Małgorzata (48 l.) w porę dostrzegła, że to nie dałoby mu szczęścia."/>
  </head>
  <body>
    <article>
      <h1>Małgorzata Kożuchowska pomogła tacie podjąć decyzję</h1>
      <address>
        <time datetime="2019-11-21T04:30:00+00:00">21 Nov 2019, 04:30</time>
      </address>
      <h4>Na prośbę mamy aktorki Leszek Kożuchowski był skłonny zrezygnować z zawodowej aktywności i wieść spokojne życie. Jednak Małgorzata (48 l.) w porę dostrzegła, że to nie dałoby mu szczęścia.</h4>
      <figure>
        <img src="https://i.iplsc.com/malgorzata-kozuchowska/0009ED6BJ0F6LGGX-C122-F4.jpg"/>
        <figcaption>Małgorzata Kożuchowska<cite>/Jarosław Antoniak /MWMedia</cite></figcaption>
      </figure>
      <p>Aktorka jest mocno związana ze swoimi rodzicami, którzy zawsze trzymali za nią kciuki. Tak było, gdy opuściła rodzinne gniazdo, wyszła za mąż za Bartka Wróblewskiego i urodziła synka. <br/><br/>Teraz role się odwróciły i to ona mogła w końcu wesprzeć swojego tatę. Jej zdanie okazało się kluczowe w podjęciu trudnej decyzji.<br/>Nigdy nie ukrywała, jak wiele radości sprawiło jej, gdy rodzice dwa lata temu opuścili rodzinny Toruń i zamieszkali w jej mieszkaniu na warszawskim Powiślu. <br/><br/>- Wreszcie mają blisko ukochanego wnuka Jasia, który jest oczkiem w głowie dziadka Leszka. Ma dla niego zawsze czas, mnóstwo cierpliwości i ze spokojem tłumaczy mu świat - zdradza osoba zaprzyjaźniona z Kożuchowską. <br/><br/>Aktorka widząc swojego syna z dziadkiem, przypomina sobie swoje dzieciństwo i takie samo podejście taty do niej. <br/><br/>- Poświęcał mi dużo czasu. Traktował trochę po kumpelsku, trochę jak syna - zabierał na ryby, grzyby. Najpierw w słomianym koszyku zamontowanym na kierownicy roweru, potem miałam już własny. Pamiętam, że tata poważnie przedstawiał mnie swoim kolegom: "To moja córa, pierworodna, Małgosia". Ja podawałam po męsku rękę, czułam się ważna. Lubiłam siedzieć w jego gabinecie, tata wykładał pedagogikę na Uniwersytecie Mikołaja Kopernika. Dawał mi poczucie wolności, obdarzał zaufaniem. A ja miałam zaufanie do niego - wspomina.</p>
      <p>
        <u>Czytaj dalej na następnej stronie</u>
      </p>
      <p><b> 1  </b>•<a href="https://www.pomponik.pl/plotki/news-malgorzata-kozuchowska-pomogla-tacie-podjac-decyzje,nId,3345136,nPack,2">  2  </a>•<a href="https://www.pomponik.pl/plotki/news-malgorzata-kozuchowska-pomogla-tacie-podjac-decyzje,nId,3345136,nPack,2">    <b>Następna</b> strona   </a></p>
    </article>
  </body>
</html>