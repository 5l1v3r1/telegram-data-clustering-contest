<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187577/"/>
    <meta property="og:site_name" content="Janam TV"/>
    <meta property="article:published_time" content="2019-11-21T04:01:01+00:00"/>
    <meta property="og:title" content="മൂന്നു റഫേല്‍ കൂടി ഇന്ത്യയ്ക്ക് സ്വന്തം; 2020-ല്‍ നാലു യുദ്ധ വിമാനം കൂടി ഇന്ത്യയിലെത്തും"/>
    <meta property="og:description" content="ന്യൂഡല്‍ഹി: മൂന്നു റഫേല്‍ യുദ്ധ വിമാനങ്ങള്‍ കൂടി ഫ്രാന്‍സ് ഇന്ത്യന്‍ വ്യോമസേനയ്ക്ക് കൈമാറിയതായി കേന്ദ്ര സര്‍ക്കാര്‍. പ്രതിരോധ സഹമന്ത്രി ശ്രീപദ്"/>
  </head>
  <body>
    <article>
      <h1>മൂന്നു റഫേല്‍ കൂടി ഇന്ത്യയ്ക്ക് സ്വന്തം; 2020-ല്‍ നാലു യുദ്ധ വിമാനം കൂടി ഇന്ത്യയിലെത്തും</h1>
      <address><time datetime="2019-11-21T04:01:01+00:00">21 Nov 2019, 04:01</time> by <a rel="author">Janam TV Web Desk</a></address>
      <p>ന്യൂഡല്‍ഹി: മൂന്നു റഫേല്‍ യുദ്ധ വിമാനങ്ങള്‍ കൂടി ഫ്രാന്‍സ് ഇന്ത്യന്‍ വ്യോമസേനയ്ക്ക് കൈമാറിയതായി കേന്ദ്ര സര്‍ക്കാര്‍. പ്രതിരോധ സഹമന്ത്രി ശ്രീപദ് നായിക്കാണ് ലോകസഭയില്‍ ഇക്കാര്യം അറിയിച്ചത്.</p>
      <p>ഇന്ത്യന്‍ വ്യോമസേന പൈലറ്റ്മാര്‍ക്കും ടെക്‌നീഷന്മാര്‍ക്കും പരിശീലനം നല്‍കുന്നതിന്റെ ഭാഗമായി മൂന്നു വിമാനങ്ങളും ഫ്രാന്‍സില്‍ തന്നെ സൂക്ഷിച്ചിരിക്കുകയാണെന്നും അദ്ദേഹം അറിയിച്ചു. 36 യുദ്ധ വിമാനങ്ങള്‍ വാങ്ങാനുള്ള 59,000 കോടി രൂപയുടെ കരാറിലാണ് ഇന്ത്യയും ഫ്രാന്‍സും ഒപ്പുവെച്ചത്.</p>
      <p>അടുത്ത വര്‍ഷം മെയ് മാസത്തോടെ നാല് റഫേല്‍ കൂടി ഇന്ത്യയില്‍ എത്തുമെന്നാണ് കരുതുന്നത്. കരാര്‍ പ്രകാരം ബാക്കിയുള്ള വിമാനങ്ങള്‍ 2022-സെപ്റ്റംബറോടെ ഇന്ത്യയിലേക്ക് എത്തും.</p>
      <p>കഴിഞ്ഞ മാസം ആദ്യ ആര്‍ബി-001 റഫേല്‍ യുദ്ധവിമാനം ഫ്രഞ്ച് നിര്‍മ്മാണ കമ്പനിയായ ഡാസോ ഏവിയേഷന്‍ ഇന്ത്യയ്ക്ക് കൈമാറിയിരുന്നു. പ്രതിരോധ മന്ത്രി ഫ്രാന്‍സില്‍ നേരിട്ടെത്തിയാണ് വിമാനം ഏറ്റുവാങ്ങിയത്.</p>
    </article>
  </body>
</html>