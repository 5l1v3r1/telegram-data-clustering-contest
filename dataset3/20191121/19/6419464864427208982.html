<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/athlitika/almpa-olympiakos-erythroleykos-sifoynas-paresyre-toys-germanoys/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-21T19:01:21+00:00"/>
    <meta property="og:title" content="Άλμπα – Ολυμπιακός: Ερυθρόλευκος «σίφουνας» παρέσυρε τους Γερμανούς"/>
    <meta property="og:description" content="Επιβλητική εμφάνιση για τον Ολυμπιακό στο Βερολίνο, με τους «ερυθρόλευκους» να ολοκληρώνουν τη... διαβολοβδομάδα της Euroleague με σπουδαίο «διπλό»."/>
  </head>
  <body>
    <article>
      <h1>Άλμπα – Ολυμπιακός: Ερυθρόλευκος «σίφουνας» παρέσυρε τους Γερμανούς</h1>
      <address>
        <time datetime="2019-11-21T19:01:21+00:00">21 Nov 2019, 19:01</time>
      </address>
      <p>Επιβλητική εμφάνιση για τον <a href="https://neaselida.gr/tag/olybiakos/"><b>Ολυμπιακό</b></a> στο Βερολίνο, με τους «ερυθρόλευκους» να ολοκληρώνουν τη… διαβολοβδομάδα της <a href="https://neaselida.gr/tag/euroleague/"><b>Euroleague</b></a> με σπουδαίο <b>«διπλό»</b>.</p>
      <p>Οι «ερυθρόλευκοι» σταμάτησαν το transition της Άλμπα, είχαν αυτοματισμούς και ευστοχία στην επίθεση επικρατώντας με 99-80, στο πλαίσιο της 10ης αγωνιστικής. Η ομάδα του <b>Κεστούτις Κεμζούρα</b> «χτύπησε» τους Γερμανούς στη ρακέτα, με βασικό «όπλο» τον <b>Ογκάστιν Ρούμπιτ</b> (16π., 8ρ. και 21 βαθμούς στο σύστημα αξιολόγησης).</p>
      <p>Ο <b>Πρίντεζης</b> πρόσθεσε 15 πόντους, από 12 πόντους είχαν οι <b>Παπανικολάου</b> και <b>Πολ</b>, ενώ με 11 πόντους τελείωσε το παιχνίδι ο <b>Βασίλης Σπανούλης</b>. Με 32 ριμπάουντ (25 η Άλμπα), 23 ασίστ και μισά λάθη από την αντίπαλό του (14 – 7), ο Ολυμπιακός που έφτασε τις 4 νίκες άφησε υποσχέσεις πως μπορεί να βελτιωθεί ακόμη περισσότερο και να παρουσιάσει υψηλό θέαμα από εδώ και στο εξής.</p>
      <p>Η <b>Άλμπα</b> που έμεινε με 3 νίκες – 7 ήττες είχε κορυφαίους τους Μάρκους Έρικσον (16π.) και Μακάι Μέισον (15π.). Χωρίς Πέιτον Σίβα, Τάιλερ Κάβανο, Στέφαν Πένο και Γιόχαν Τίμαν αγωνίστηκαν οι Γερμανοί.</p>
      <p><b>Τα δεκάλεπτα:</b> 17-30, 38-55, 57-76, 80-99.</p>
      <related>
        <a href="https://neaselida.gr/athlitika/ligk-kap-volei-favori-gia-teliko-olympiakos-kai-panathinaikos/"/>
      </related>
    </article>
  </body>
</html>