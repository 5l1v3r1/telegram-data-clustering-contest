<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/politiki/arthro/nea_dimoskopisi_ti_apantoun_oi_polites_gia_ton_antikapnistiko_nomo_kai_to_panepistimiako_asylo-588789/"/>
    <meta property="og:site_name" content="Real.gr"/>
    <meta property="article:published_time" content="2019-11-21T19:32:00+00:00"/>
    <meta property="og:title" content="ΣΥΡΙΖΑ για Προϋπολογισμό: Ιδεοληπτικά νεοφιλελεύθερη η ΝΔ, δίνει πολλά στους λίγους και λίγα στους πολλούς"/>
    <meta property="og:description" content="Προβάδισμα 14 μονάδων διατηρεί η Νέα Δημοκρατία έναντι του ΣΥΡΙΖΑ στην πρόθεση ψήφου, σύμφωνα με την πανελλαδική δημοσκόπηση της Pulse, που διενεργήθηκε για λογαριασμό του ΣΚΑΪ."/>
  </head>
  <body>
    <article>
      <h1>
        <a href="https://www.real.gr/politiki/arthro/syriza_gia_proupologismo_ideoliptika_neofileleutheri_h_nd_dinei_polla_stous_ligous_kai_liga_stous_pollous-588779/">ΣΥΡΙΖΑ για Προϋπολογισμό: Ιδεοληπτικά νεοφιλελεύθερη η ΝΔ, δίνει πολλά στους λίγους και λίγα στους πολλούς</a>
      </h1>
      <address><time datetime="2019-11-21T19:32:00+00:00">21 Nov 2019, 19:32</time> by <a rel="author">Real.gr</a></address>
      <p>
        <b>Προβάδισμα 14 μονάδων διατηρεί η Νέα Δημοκρατία έναντι του ΣΥΡΙΖΑ στην πρόθεση ψήφου, σύμφωνα με την πανελλαδική δημοσκόπηση της Pulse, που διενεργήθηκε για λογαριασμό του ΣΚΑΪ.</b>
      </p>
      <p>Στην ίδια έρευνα, που έγινε τηλεφωνικά με χρήση δομημένου ηλεκτρονικού ερωτηματολογίου σε δείγμα 1.211 ατόμων, το χρονικό διάστημα 18-20 Νοεμβρίου 2019, οι συμμετέχοντες απαντούν σε ερωτήματα αναφορικά με τον αντικαπνιστικό νόμο και το Πανεπιστημιακό άσυλο.</p>
      <p>Αναλυτικά, στην πρόθεση ψήφου, η ΝΔ προηγείται με 14 μονάδες διαφορά από τον ΣΥΡΙΖΑ. Συγκεκριμένα, το κυβερνών κόμμα συγκεντρώνει ποσοστό 38% (από 38,5% στην προηγούμενη έρευνα) έναντι 24% του κόμματος της αξιωματικής αντιπολίτευσης (από 25% στην προηγούμενη έρευνα). Το ΚΙΝΑΛ βρίσκεται στην 3η θέση με ποσοστό 6% (σταθερό σε σχέση με την προηγούμενη έρευνα) και ακολουθούν, το ΚΚΕ με 5,5% ( 0,5%), η Ελληνική Λύση με 4% ( 0,5%) και το ΜέΡΑ25 με 3,5% (-0,5%).</p>
      <figure>
        <img src="https://media.real.gr/filesystem/images/20191121/low/1_252863_180104.JPG"/>
      </figure>
      <p>Στην παράσταση νίκης, το 70% των ερωτηθέντων απαντά πως όταν γίνουν οι επόμενες εκλογές η ΝΔ θα τις κερδίσει, το 17% εκτιμά πως θα κερδίσει ο ΣΥΡΙΖΑ, το 3% απαντά "άλλο" και 10% "Δεν Ξέρω/Δεν απαντώ".</p>
      <figure>
        <img src="https://media.real.gr/filesystem/images/20191121/low/2_252863_180105.JPG"/>
      </figure>
      <p>Στην ερώτηση για το "ποιον θεωρείτε καταλληλότερο για Πρωθυπουργό", ο Κυριάκος Μητσοτάκης προηγείται σταθερά με 45% και ακολουθεί ο Αλέξης Τσίπρας με επίσης σταθερό ποσοστό στο 26%. Το 23% των ερωτηθέντων απαντά "Κανέναν από τους δύο" και το 6% "Δεν Ξέρω/Δεν Απαντώ".</p>
      <figure>
        <img src="https://media.real.gr/filesystem/images/20191121/low/3_252863_180106.JPG"/>
      </figure>
      <p>Σε ερώτηση, εάν σε γενικές γραμμές "πιστεύετε ότι τα πράγματα στην Ελλάδα τους τελευταίους έξι μήνες πηγαίνουν σε σωστή ή σε λάθος κατεύθυνση", το 63% απαντά "Σίγουρα σε σωστή" και "Μάλλον σε σωστή", το 31% απαντά "Μάλλον σε λάθος" και "σίγουρα σε λάθος" και το 6% των ερωτηθέντων απαντά "Δεν Ξέρω/Δεν Απαντώ".</p>
      <figure>
        <img src="https://media.real.gr/filesystem/images/20191121/low/4_252863_180107.JPG"/>
      </figure>
      <p>Σχετικά με τον αντικαπνιστικό νόμο, το 61% των συμμετεχόντων στη δημοσκόπηση απαντά πως "σίγουρα συμφωνώ" με το να εφαρμόζονται τα μέτρα και να ελέγχεται η τήρησή τους, το 14% απαντά "μάλλον συμφωνώ", το 9% "μάλλον διαφωνώ", το 8% "σίγουρα διαφωνώ" και ένα 8% απαντά "Δεν Ξέρω/Δεν Απαντώ".</p>
      <figure>
        <img src="https://media.real.gr/filesystem/images/20191121/low/5_252863_180108.JPG"/>
      </figure>
      <p>Σε ό,τι αφορά στο Πανεπιστημιακό άσυλο και στην ερώτηση εάν "συμφωνείτε ή διαφωνείτε με το νόμο αυτό", το 50% απαντά "σίγουρα συμφωνώ", το 16% "μάλλον συμφωνώ", το 7% "μάλλον διαφωνώ", το 16% "σίγουρα διαφωνώ" και το 11% απαντά "Δεν Ξέρω/Δεν Απαντώ".</p>
      <figure>
        <img src="https://media.real.gr/filesystem/images/20191121/low/6_252863_180109.JPG"/>
      </figure>
    </article>
  </body>
</html>