<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/trump-mali-kayitlarini-aciklayacak-gorecekleri-tek-sey-insanlarin-dusundugunden-daha-zengin-oldugum,849124"/>
    <meta property="og:site_name" content="T24"/>
    <meta property="article:published_time" content="2019-11-21T19:11:00+00:00"/>
    <meta property="og:title" content="Trump mali kayıtlarını açıklayacak: &quot;Görecekleri tek şey, insanların düşündüğünden daha zengin olduğum&quot;"/>
    <meta property="og:description" content="ABD Başkanı, 2020 seçimlerinden önce mali bildirimini yapacağını duyurdu"/>
  </head>
  <body>
    <article>
      <h1>Trump mali kayıtlarını açıklayacak: "Görecekleri tek şey, insanların düşündüğünden daha zengin olduğum"</h1>
      <h2>ABD Başkanı, 2020 seçimlerinden önce mali bildirimini yapacağını duyurdu</h2>
      <address>
        <time datetime="2019-11-21T19:11:00+00:00">21 Nov 2019, 19:11</time>
      </address>
      <p>ABD Başkanı <b>Donald Trump</b>, 2020'de yapılacak başkanlık seçimleri öncesinde mali kayıtlarını yayımlayacağını açıkladı.<br/>Trump, resmi Twitter hesabından, Demokratlar'ın uzun süredir baskı yaptığı "mali kayıtlarına" ilişkin açıklamalarda bulunurken, "Görecekleri tek şey, insanların düşündüğünden daha zengin olduğum olacak" dedi.<br/>Rusya soruşturmasını yürüten Özel Yetkili Savcı <b>Robert Mueller</b>'in, kendisinin tüm mali ve vergi kayıtlarının üzerinden geçmesine rağmen bir sonuca ulaşmadığını söyleyen Trump, "<i>Şimdi bu cadı avı, New Yorklu Demokrat savcıların, benim tüm mali anlaşmalarımı incelemesi ile devam ediyor</i>" ifadelerini kullandı. <br/>Trump, New York'taki davanın 'kanun dışı' olduğunu belirterek, <i>"Ama ben temizim ve mali bildirimimi 2020 seçimlerinden önce yaptığımda -ki bu benim kararım- görecekleri tek şey, insanların düşündüğünden daha zengin olduğum olacak"</i> değerlendirmesinde bulundu. </p>
    </article>
  </body>
</html>