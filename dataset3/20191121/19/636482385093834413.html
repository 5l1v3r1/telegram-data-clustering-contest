<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/doua-fete-de-14-ani-date-disparute-de-familii-ce-au-descoperit-politistii-despre-ele-20097257"/>
    <meta property="og:site_name" content="Cancan.ro"/>
    <meta property="article:published_time" content="2019-11-21T19:45:56+00:00"/>
    <meta property="og:title" content="Două fete de 14 ani, date dispărute de familii! Ce au descoperit polițiștii despre ele"/>
    <meta property="og:description" content="Două fete de 14 ani, din comuna Baia de Fier, județul Gorj, au dispărut de acasă. Una dintre ele a plecat, marți, să o viziteze pe cealaltă, iar apoi au"/>
  </head>
  <body>
    <article>
      <h1>Două fete de 14 ani, date dispărute de familii! Ce au descoperit polițiștii despre ele</h1>
      <address><time datetime="2019-11-21T19:45:56+00:00">21 Nov 2019, 19:45</time> by <a rel="author">Alice Zotta</a></address>
      <p>
        <b>Două fete de 14 ani, din comuna Baia de Fier, județul Gorj, au dispărut de acasă. Una dintre ele a plecat, marți, să o viziteze pe cealaltă, iar apoi au mers împreună cu microbuzul la școală. Dispariția lor a fost semnalată joi polițiștilor, transmite corespondentul MEDIAFAX.</b>
      </p>
      <p>Inspectoratul de Poliție al Judeţului Gorj a anunţat, joi, că Andreea Elena Zoltan, în vârstă de 14 ani, din Baia de Fier, a plecat de acasă, marți, la locuința prietenei sale, din aceeași comună, iar a doua zi au plecat împreună la școală, cu microbuzul. De atunci, familiile lor nu mai știu nimic de ele.</p>
      <p><i><b>“La data de 21 noiembrie, poliţişti din cadrul Postului de Poliție Baia de Fier au fost sesizați de o femeie de 33 de ani, din comuna Baia de Fier, cu privire la faptul că fiica sa, Zoltan Andreea Elena, de 14 ani, a plecat de la domiciliul său din localitate, cu o zi în urmă și până la momentul sesizării nu a mai revenit. La aceeași dată, la sediul Poliției s-a prezentat și o femeie de 49 de ani, din aceeași localitate, care a sesizat faptul că nepoata sa, Cazacu Maria Alexandra, de 14 ani, a plecat de la domiciliu și nu a mai revenit. Din primele verificări efectuate de polițiști a rezultat faptul că prima tânără ar fi plecat în mod voluntar de la domiciliu, spunând că merge acasă la cea de-a doua minoră, unde a rămas până în dimineața zilei de 20 noiembrie, când, în jurul orelor 8.00, cele două s-au deplasat cu microbuzul școlar la unitatea de învățământ ale cărei cursuri le urmează”</b></i>, a declarat Miruna Prejbeanu, purtătorul de cuvânt al IPJ Gorj, corespondentului MEDIAFAX.</p>
      <p>Cei care pot oferi informații care pot ajuta la găsirea celor două fete sunt rugați să sune la 112.</p>
    </article>
  </body>
</html>