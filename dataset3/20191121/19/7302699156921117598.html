<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/sport/detail/9620000112048"/>
    <meta property="og:site_name" content="MGR Online"/>
    <meta property="article:published_time" content="2019-11-21T19:51:00+00:00"/>
    <meta property="og:title" content="&quot;ไก่&quot; ทุ่มเพื่อแชมป์!! จ่าย &quot;มูรินโญ&quot; ปีละ 15 ล้านปอนด์ สถิติแพงสุดรอง &quot;เป๊ป&quot;"/>
    <meta property="og:description" content="แดเนียล เลวี ประธานสโมสร ท็อตแนม ฮ็อตสเปอร์ ลงทุนก้อนโตหวังความสำเร็จ แต่งตั้ง โชเซ มูรินโญ นั่งเก้าอี้ผู้จัดการทีม ด้วยสถิติค่าจ้างแพงสุดอันดับ 2 ของ พรีเมียร์ ลีก อังกฤษ เดลี เมล หนังสือพิมพ์เมืองผู้ดี รายงาน กุนซือชาวโปรตุกีส"/>
  </head>
  <body>
    <article>
      <h1>"ไก่" ทุ่มเพื่อแชมป์!! จ่าย "มูรินโญ" ปีละ 15 ล้านปอนด์ สถิติแพงสุดรอง "เป๊ป"</h1>
      <address><time datetime="2019-11-21T19:51:00+00:00">21 Nov 2019, 19:51</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011592101.JPEG"/>
        <figcaption>โชเซ มูรินโญ กับ เมาริซิโอ โปเชตติโน</figcaption>
      </figure>
      <p>แดเนียล เลวี ประธานสโมสร ท็อตแนม ฮ็อตสเปอร์ ลงทุนก้อนโตหวังความสำเร็จ แต่งตั้ง โชเซ มูรินโญ นั่งเก้าอี้ผู้จัดการทีม ด้วยสถิติค่าจ้างแพงสุดอันดับ 2 ของ พรีเมียร์ ลีก อังกฤษ <br/><br/>"เดลี เมล" หนังสือพิมพ์เมืองผู้ดี รายงาน กุนซือชาวโปรตุกีส จรดปากกาเซ็นสัญญา 3 ปี รับทรัพย์เข้ากระเป๋าปีละ 15 ล้านปอนด์ (ประมาณ 600 ล้านบาท) มูลค่าสูงกว่า เมาริซิโอ โปเชตติโน เกือบ 2 เท่า<br/><br/>หมายความว่า "เดอะ สเปเชียล วัน" โกยเงินมากกว่า โปเชตติโน 6.5 ล้านปอนด์ (260 ล้านบาท) ต่อปี ซึ่งต่อสัญญา 5 ปี มูลค่ารวม 42.5 ล้านปอนด์ (1.7 พันล้านบาท) หรือปีละ 8.5 ล้านปอนด์ (340 ล้านบาท) เดือนพฤษภาคม 2018 <br/><br/>ขณะที่ โอเล กุนนาร์ โซลชา กุนซือ แมนเชสเตอร์ ยูไนเต็ด กับ เจอร์เกน คล็อปป์ กุนซือ ลิเวอร์พูล รับอยู่ 7.5 ล้านปอนด์ (300 ล้านบาท) ต่อปี หรือแค่ครึ่งเดียวของ มูรินโญ<br/><br/><br/><b>สรุป 10 อันดับผู้จัดการทีมค่าจ้างแพงสุด พรีเมียร์ ลีก</b> <br/>1 เป๊ป กวาร์ดิโอลา (แมนฯ ซิตี) 20 ล้านปอนด์ (800 ล้านบาท) ต่อปี<br/>2 โชเซ มูรินโญ (สเปอร์ส) 15 ล้านปอนด์ (600 ล้านบาท) ต่อปี<br/>3. เจอร์เกน คล็อปป์ (ลิเวอร์พูล) กับ โอเล กุนนาร์ โซลชา (แมนฯ ยูไนเต็ด) 7.5 ล้านปอนด์ (300 ล้านบาท) ต่อปี<br/>5. มานูเอล เปเยกรินี (เวสต์ แฮมฯ) 7 ล้านปอนด์ (280 ล้านบาท) ต่อปี<br/>6. อูไน เอเมอรี (อาร์เซนอล) กับ ราล์ฟ ฮาเซนฮุตเทิล (เซาแธมป์ตัน) 6 ล้านปอนด์ (240 ล้านบาท) ต่อปี<br/>8. แฟรงค์ แลมพาร์ด (เชลซี) 5.5 ล้านปอนด์ (220 ล้านบาท) ต่อปี<br/>9. เบรนแดน ร็อดเจอร์ส (เลสเตอร์ฯ) 5 ล้านปอนด์ (200 ล้านบาท) ต่อปี<br/>10. เอ็ดดี ฮาว (บอร์นมัธ) 4 ล้านปอนด์ (160 ล้านบาท) ต่อปี</p>
    </article>
  </body>
</html>