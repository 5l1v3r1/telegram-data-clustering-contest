<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=960894"/>
    <meta property="og:site_name" content="Andhrajyothy"/>
    <meta property="article:published_time" content="2019-11-21T19:11:01+00:00"/>
    <meta property="og:title" content="బీఎస్ఎన్ఎల్‌లోకి క్యూ కడుతున్న వినియోగదారులు"/>
    <meta property="og:description" content="ADVT"/>
  </head>
  <body>
    <article>
      <h1>బీఎస్ఎన్ఎల్‌లోకి క్యూ కడుతున్న వినియోగదారులు</h1>
      <address>
        <time datetime="2019-11-21T19:11:01+00:00">21 Nov 2019, 19:11</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ: </b>ప్రభుత్వ రంగ టెలికం సంస్థ బీఎస్ఎన్ఎల్‌లోకి ఖాతాదారుల వలసలు పెరుగుతున్నాయి. మొబైల్ నంబర్ పోర్టబిలిటీ (ఎంఎన్‌పీ) ద్వారా బీఎస్ఎన్ఎల్‌లోకి వస్తున్న ఖాతాదారుల సంఖ్య క్రమంగా పెరుగుతోందని టెలికం మంత్రి రవిశంకర్ ప్రసాద్ గురువారం లోక్‌సభకు తెలిపారు. 2019-20లో ఇప్పటి వరకు ఎంఎన్‌పీ ద్వారా 53.64 లక్షల మంది బీఎస్ఎన్‌ఎల్‌లోకి కొత్తగా వచ్చి చేరారు. అదే సమయంలో 28.27 లక్షల మంది బయటకు వెళ్లిపోయారు. ఇక అక్టోబరు వరకు మొత్తంగా చూసుకుంటే 2.04 కోట్ల మంది పోర్టు ద్వారా బీఎస్ఎన్ఎల్‌ను ఎంచుకోగా, 1.80 కోట్ల మంది పోర్టు ద్వారా బయటకు వెళ్లిపోయారు. దీనిని బట్టి సంస్థలోకి వచ్చే వారి కంటే వెళ్లే వారి సంఖ్య తక్కువగా ఉందని మంత్రి పేర్కొన్నారు. అలాగే, బీఎస్ఎన్ఎల్, ఎంటీఎన్ఎల్ నుంచి పెట్టుబడులు ఉపసంహరించుకునే ఆలోచన ప్రస్తుతానికైతే లేదని మంత్రి రవిశంకర్ ప్రసాద్ స్పష్టం చేశారు.</p>
    </article>
  </body>
</html>