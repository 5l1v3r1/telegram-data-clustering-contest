<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/liga-ukrainska-klub-i-zawodnik-ukarani-po-rasistowskim-incydencie-w-meczu,987229.html"/>
    <meta property="og:site_name" content="TVN24"/>
    <meta property="article:published_time" content="2019-11-21T19:21:00+00:00"/>
    <meta property="og:title" content="Posypały się kary za rasistowski incydent w Kijowie. Obrażany piłkarz zawieszony"/>
    <meta property="og:description" content="Ukraińska federacja piłkarska podtrzymała karę zawieszenia dla Taisona, pomocnika Szachtara Donieck, który w meczu z Dynamem Kijów niesportowo zareagował na rasistowskie zachowanie kibiców. Ukarany..."/>
  </head>
  <body>
    <article>
      <h1>Posypały się kary za rasistowski incydent w Kijowie. Obrażany piłkarz zawieszony</h1>
      <address>
        <time datetime="2019-11-21T19:21:00+00:00">21 Nov 2019, 19:21</time>
      </address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/ed43673b-d82f-498e-9181-adb345b8b92e-480p.mp4"/>
        <figcaption>Taison był ofiarą rasistowskiego ataku Foto: Reuters | Video: Getty Images</figcaption>
      </figure>
      <h3>Ukraińska federacja piłkarska podtrzymała karę zawieszenia dla Taisona, pomocnika Szachtara Donieck, który w meczu z Dynamem Kijów niesportowo zareagował na rasistowskie zachowanie kibiców. Ukarany został też klub z Kijowa.</h3>
      <p>W 74. minucie ligowego meczu między Szachtarem Donieck i Dynamem Kijów, Taison, brazylijski pomocnik Szachtara, stracił piłkę w pojedynku z obrońcą Dynama i sfaulował rywala. Po raz kolejny w tym spotkaniu usłyszał z trybun kibiców udających małpy, po czym wyraźnie zdenerwowany kopnął w ich stronę piłkę oraz pokazał im środkowy palec. Arbiter najpierw przerwał spotkanie, a po chwili ukarał Taisona czerwoną kartką za niesportowe zachowanie. Brazylijczyk opuszczał boisko ze łzami w oczach.</p>
      <related>
        <a href="https://eurosport.tvn24.pl/pilka-nozna,105/pilkarz-nie-wytrzymal-rasistowskich-okrzykow-sedzia-wyrzucil-go-z-boiska,984492.html"/>
      </related>
      <p>Ukarane obie strony</p>
      <p>Dziś ukraińska federacja podtrzymała karę zawieszenia dla Taisona, który nie wystąpi w piątkowym meczu z FK Lwów. Ukarany został również klub z Kijowa. Piłkarze Dynama najbliższy mecz rozegrają przy pustych trybunach, a klub musi ponadto zapłacić równowartość 16000 funtów grzywny.</p>
      <p>- To straszne, że takie rzeczy wciąż zdarzają się w piłce - mówił po meczu inny piłkarz Szachtara Marcos Antonio. - Sport potrzebuje prawdziwych fanów a nie ludzi, którzy przychodzą na stadion i zachowują się w ten sposób, nie szanując sportowców - dodał.</p>
      <h3>Lider ligi z dużą przewagą</h3>
      <p>Szachtar Donieck po 14 kolejkach jest liderem ukraińskiej Premier League, z dorobkiem aż 40 punktów i 12-punktową przewagą nad drugim w tabeli FK Zoria Ługańsk. Dynamo Kijów zajmuje 4. miejsce, tracąc do Szachtara 13 oczek. W najbliższej kolejce obie drużyny będą grać u siebie. Szachtar podejmie przedostatni w tabeli Lwów, a Dynamo zmierzy się z drużyną Mariupola. To spotkanie zostanie rozegrane bez udziału kibiców.</p>
      <p>Autor: mc / Źródło: eurosport.pl / BBC</p>
    </article>
  </body>
</html>