<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/intrattenimento/spettacolo/2019/11/21/eliana-michelazzo-riparto-come-cantante-sognando-sanremo_WC8uYlFFFtpdd4U2ly3VTJ.html"/>
    <meta property="og:site_name" content="Adnkronos"/>
    <meta property="article:published_time" content="2019-11-21T19:07:00+00:00"/>
    <meta property="og:title" content="Eliana Michelazzo: ''Riparto da me come cantante sognando Sanremo''"/>
    <meta property="og:description" content="di Alisa Toaff"/>
  </head>
  <body>
    <article>
      <h1>Eliana Michelazzo: ''Riparto da me come cantante sognando Sanremo''</h1>
      <address>
        <time datetime="2019-11-21T19:07:00+00:00">21 Nov 2019, 19:07</time>
      </address>
      <p>di Alisa Toaff</p>
      <p>''<b>Con il mio primo singolo 'Riparto da me' mi riapproprio finalmente della mia vita</b> e della mia libertà''.<b> Eliana Michelazzo debutta come cantante</b> e archivia definitivamente il <b>Prati-Gate </b>realizzando il suo primo singolo 'Riparto da me' che, per l'ex agente di Pamela Prati, è ''una rinascita perché con le mie sole forze adesso finalmente ho ritrovato me stessa'', ha sottolineato all'Adnkronos. 'Riparto da me', Eliana Michelazzo feat. The Gambler, ideato da Andrea Roma, <b>uscirà il 29 novembre </b>in tutti i digital stores, Spotify, iTunes, e Apple Music.<b> La prima parte del video del singolo si trova già nel profilo instagram </b>di Eliana ''ma presto -anticipa la Michelazzo- ci saranno delle sorprese perché tirerò in ballo anche<b> Pamela Perricciolo</b>. Quando la sentirà le prenderà un colpo -scherza- infatti in questa seconda parte del brano dirò: 'Tu eri mia sorella, hai giocato con i mie sentimenti'''. "<b>Ho sempre amato molto la musica </b>-racconta- mi piacerebbe partecipare a <b>'Tale e quale show</b>' ma il mio <b>sogno</b> sarebbe quello di salire sul <b>palco dell'Ariston di Sanremo</b>, anche solo come ospite'' e <b>lancia un appello ad Amadeus</b>: "Magari, sarebbe bellissimo!". (<a href="https://www.adnkronos.com/intrattenimento/spettacolo/2019/11/21/eliana-michelazzo-riparto-come-cantante-sognando-sanremo_d1PzBQdpy2JcqTBjOvmNdO.html">Video</a>)</p>
      <p>Nella prima parte del video la Michelazzo veste i panni di sé stessa mentre ripercorre la delusione amorosa causatale dalla storia virtuale con Simone Coppi: ''Mi ha tratta in inganno -recita il brano- lo sapevi che mi fidavo, lo sentivi che poi cedevo, capivi che mi innamoravo. No caro no, non ci ricado più, mi rialzo in piedi e non esisti più''. Per inaugurare la sua nuova vita l'ex corteggiatrice di 'Uomini e donne' ha voluto tatuarsi dietro al collo proprio la frase 'Riparto da me', titolo anche dell'omonimo libro che uscirà a fine gennaio, anticipa l'ex agente della Prati, dove Eliana racconterà la sua vita ''tormentata'' e la sua ''difficile infanzia'': "Parlerò della mia vita in generale -dice- Quello che voglio far capire alle persone è che se una donna arriva ad innamorarsi per tanti anni di un uomo virtuale e si chiude in una campana di vetro è perché gli è mancato l'amore da bambina''. ''Mio padre è morto quando ero molto piccola di tumore -prosegue- mia madre piangeva quasi tutte le sere e io l'ho ascoltata per anni e mia sorella e mio fratello li ho ritrovati a 18 anni perché sono stati adottati e non sapevo neanche che esistessero. Insomma ho scoperto che oltre a mia sorella che ha 14 anni più di me avevo anche altri 3 fratelli, uno ancora lo devo conoscere. La cosa positiva è che quest'anno passerò il Natale con la mia famiglia'', conclude la Michelazzo.</p>
    </article>
  </body>
</html>