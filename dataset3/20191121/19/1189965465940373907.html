<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/culture/260157/den-yparxei-symvolaio-o-tont-filips-ksekatharizei-to-topio-gyro-apo-to-sikoyel-toy-tzoker"/>
    <meta property="og:site_name" content="LiFO"/>
    <meta property="article:published_time" content="2019-11-21T19:53:00+00:00"/>
    <meta property="og:title" content="«Δεν υπάρχει συμβόλαιο» - O Τοντ Φίλιπς ξεκαθαρίζει το τοπίο γύρω από το σίκουελ του Τζόκερ"/>
    <meta property="og:description" content="O Τοντ Φίλιπς μίλησε για τα δημοσιεύματα που θέλουν το σίκουελ του Τζόκερ να βρίσκεται στα σκαριά"/>
  </head>
  <body>
    <article>
      <h1>«Δεν υπάρχει συμβόλαιο» - O Τοντ Φίλιπς ξεκαθαρίζει το τοπίο γύρω από το σίκουελ του Τζόκερ</h1>
      <h2>O Τοντ Φίλιπς μίλησε για τα δημοσιεύματα που θέλουν το σίκουελ του Τζόκερ να βρίσκεται στα σκαριά</h2>
      <address><time datetime="2019-11-21T19:53:00+00:00">21 Nov 2019, 19:53</time> by <a rel="author">NEWSROOM</a></address>
      <p>
        <b>Ο <a href="https://www.lifo.gr/tags/%CE%A4%CE%BF%CE%BD%CF%84+%CE%A6%CE%AF%CE%BB%CE%B9%CF%80%CF%82">Τοντ Φίλιπς</a> ξεκαθαρίζει το τοπίο <a href="https://www.lifo.gr/now/people/260023/o-xoakin-finiks-kai-o-tont-filips-endexetai-na-synergastoyn-ksana-gia-to-sikoyel-toy-joker">γύρω από ένα πιθανό σίκουελ του Τζόκερ</a> αναφέροντας στο IndieWire ότι «δεν υπάρχει συμβόλαιο» για τη δημιουργία μίας δεύτερης ταινίας.</b>
      </p>
      <p>Η πιθανότητα ενός σίκουελ του Τζόκερ έχει ήδη απασχολήσει εκτενώς τον Τύπο με αντικρουόμενα δημοσιεύματα. Συγκεκριμένα το The Hollywood Reporter μετέδωσε ότι, στις 7 Οκτωβρίου, ο κινηματογραφιστής Τοντ Φίλιπς συναντήθηκε με στέλεχος της Warner Bros με το Deadline να διαψεύδει τη συνάντηση. O Τοντ Φίλιπς μίλησε σήμερα στο IndieWire, ξεκαθαρίζοντας τις φήμες για πιθανό σίκουελ της ταινίας. «Με ειλικρίνεια σας λέω ότι δεν έγινε συνάντηση στις 07 Οκτωβρίου στην οποία να έδωσα το "παρών". Πρώτα από όλα, αν με ξέρετε καλά, αυτό δεν είναι του στιλ μου. (...) Είμαι στη Warner για 15 - 16 χρόνια. Δουλεύουμε πάνω σε δύο πράγματα κάθε φορά, όχι σε σαράντα όπως κάποιοι άλλοι. Δεν είμαι ο τύπος του ανθρώπου που λέει ότι θέλει σαράντα δουλειές. Απλά δεν έχω την ενέργεια», αναφέρει ο Φίλιπς.</p>
      <p>Ο Φίλιπς αποκάλυψε ωστόσο ότι έγιναν συναντήσεις με δυνητικούς εταίρους για την παραγωγή μίας σειρά από σκοτεινές, επικεντρωμένες στους χαρακτήρες βιβλίων κόμικ, πριν ωστόσο ξεκινήσει το «ταξίδι του Τζόκερ». Σε ότι αφορά το δυνητικό σίκουελ του Τζόκερ, συγκεκριμένα, ο Φίλιπς ξεκαθαρίζει ότι ούτε υπάρχει συμφωνία ούτε γράφεται κάποιο συμβόλαιο σε αυτή τη φάση. Αυτό, υποστηρίζει το IndieWire, δεν σημαίνει ότι ένα σίκουελ του Τζόκερ δεν βρίσκεται στο τραπέζι και <a href="https://www.lifo.gr/now/culture/259483/to-joker-molis-egine-i-proti-stin-istoria-akatallili-tainia-poy-espase-to-fragma-toy-1-dis">αναφέρεται στην μεγάλη επιτυχία της ταινίας</a>.</p>
      <p>«Δεν γίνεται για μία ταινία με εισπράξεις δισεκατομμυρίων να μην μιλάς για σίκουελ», είπε ο Φίλιπς. «Ο Χοακίν και εγώ μιλάμε δημόσια για το σίκουελ από την πρώτη ή τη δεύτερη εβδομάδα των γυρισμάτων γιατί είχε πλάκα να μιλάμε γι αυτό. Αλλά το The Hollywood Reporter αναφέρεται σε εντελώς διαφορετικά πράγματα τα οποία δεν είναι αλήθεια», ανέφερε μεταξύ άλλων ο Φίλιπς ξεκαθαρίζοντας πως δεν υπάρχει συμβόλαιο για σίκουελ και ούτε έχει γίνει κάποια προσέγγιση στον Χοακίν Φίνιξ. «Θα συμβεί αυτό; Απλά πιστεύω ότι το άρθρο (σ.σ. στο The Hollywood Reporter) γράφτηκε - στην καλύτερη περίπτωση - προκαταβολικά».</p>
      <p>
        <i>Με πληροφορίες από IndieWire</i>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/people/260023/o-xoakin-finiks-kai-o-tont-filips-endexetai-na-synergastoyn-ksana-gia-to-sikoyel-toy-joker"/>
      </related>
    </article>
  </body>
</html>