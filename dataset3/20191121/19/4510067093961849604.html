<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-2/poloistii-de-la-csm-joaca-vineri-si-sambata-la-brasov-cu-csm-corona-152955.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-21T19:53:00+00:00"/>
    <meta property="og:title" content="Poloiștii de la CSM joacă vineri și sâmbătă la Brașov, cu CSM Corona"/>
    <meta property="og:description" content="Formația de polo CSM Oradea va susține în acest weekend jocurile din cadrul etapei a IV-a a primei grupe valorice din Superliga Națională. Elevii antrenorului Dorin Costrăș au făcut deplasarea la Brașov, pentru dubla cu CSM Corona. Primul meci are loc vineri seara, cu începere de la ora 19."/>
  </head>
  <body>
    <article>
      <h1>Poloiștii de la CSM joacă vineri și sâmbătă la Brașov, cu CSM Corona</h1>
      <address><time datetime="2019-11-21T19:53:00+00:00">21 Nov 2019, 19:53</time> by <a rel="author" href="https://www.ebihoreanul.ro/contact/Florin%20Mihalca#redactia_form" target="_blank">Florin Mihalca</a></address>
      <figure>
        <img src="https://cdn.ebihoreanul.ro/static/gallery_big/polo_oradea1.JPG"/>
      </figure>
      <p>Poloiștii de la CSM Oradea vor susține în acest sfârșit de săptămână jocurile din prima etapă a returului fazei a doua din cadrul campionatului Superligii Naționale.</p>
      <p>Formația antrenată de Dorin Costrăș și Ciprian Cîmpianu a făcut deja deplasarea la Brașov, pentru duelurile cu echipa locală CSM Corona. Jocurile sunt programate vineri și sâmbătă.</p>
      <p>Primul joc va avea loc vineri seara, cu începere de la ora 19, urmând ca meciul al doilea să se desfășoare în prima parte a zilei de sâmbătă, cu începere de la ora 11.</p>
      <p>În tur, în jocurile de la Oradea, formația bihoreană, care este vicecampioana ultimelor ediții de campionat, s-a impus de fiecare dată. Orădenii au, de altfel, două victorii și tot atâtea în faza a doua a Superligii Naționale de polo. CSM și-a amânat însă dubla cu Dinamo București, deoarece aceasta s-a interpus cu programul echipei în LEN Euro Cup.</p>
      <p>În cealaltă dublă confruntare a etapei din acest week-end din prima grupă valorică a Superligii Naționale de polo, se vor întâlni echipele bucureștene Dinamo și Steaua.</p>
    </article>
  </body>
</html>