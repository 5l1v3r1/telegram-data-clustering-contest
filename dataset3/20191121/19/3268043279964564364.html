<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/prp/piazza-affari-attese-seduta-211119/"/>
    <meta property="og:site_name" content="Trend Online"/>
    <meta property="article:published_time" content="2019-11-21T19:35:00+00:00"/>
    <meta property="og:title" content="Ftse Mib: fase di debolezza non allarmante. Quando preoccuparsi?"/>
    <meta property="og:description" content="Il Ftse Mib è tornato a perdere terreno, non riuscendo a smarcarsi dall'incertezza delle ultime sedute."/>
  </head>
  <body>
    <article>
      <h1>Ftse Mib: fase di debolezza non allarmante. Quando preoccuparsi?</h1>
      <h2>Il Ftse Mib è tornato a perdere terreno, non riuscendo a smarcarsi dall'incertezza delle ultime sedute.</h2>
      <address><time datetime="2019-11-21T19:35:00+00:00">21 Nov 2019, 19:35</time> by <a rel="author" href="https://www.trend-online.com/davide-pantaleo/" target="_blank">Davide Pantaleo</a></address>
      <p>Ancora un segno meno per le Borse europee che dopo il calo della vigilia hanno continuato ad indietreggiare oggi, pur riuscendo a terminare gli scambi a non poca distanza dai minimi intraday. <br/>Il Dax30 e il Cac40 sono scesi rispettivamente dello 0,16% e dello 0,22%, mentre il Ftse100 ha ceduto lo 0,33%.</p>
      <h3>Ftse Mib in calo: i livelli da tenere d'occhio nel breve</h3>
      <p>Simile a quest'ultima performance del Ftse Mib che si è fermato a 23.279 punti, con un rosso dello 0,31%, dopo aver segnato nell'intraday un massimo a 23.371 e un minimo a 23.104 punti.</p>
      <p>L'indice delle blue chips dopo aver mostrato i muscoli ieri, non è riuscito a riprendere la via dei guadagni, scendendo a toccare dei minimi più bassi di quelli della vigilia, con una reazione dagli stessi che ha riportato poco sotto area 23.300.</p>
      <p>Il Ftse Mib continua a gravitare intorno a quest'ultimo supporto, ceduto proprio nel finale, e con una conferma al di sotto dei 23.300 punti sarà elevato il rischio di un nuovo calo verso i 23.100 punti, con estensioni fino a quota 23.000/22.950 punti, dove verrà chiuso il gap lasciato aperto lo scorso 4 novembre.</p>
      <p>Negativo sarà un abbandono di quest'ultima soglia, visto che in tal caso la discesa del Ftse Mib proseguirà verso i 22.750 punti prima e in seguito in direzione di area 22.500.</p>
      <p>Fino a quando l'indice riuscirà a difendere la soglia supportiva dei 23.100/23.000 punti, resteranno valide le probabilità di tentativi di recupero che vedranno con primo target l'area dei 23.500/23.600 punti.</p>
      <p>Al di sopra di questo livello il Ftse Mib metterà nel mirino i recenti massimi dell'anno in area 23.800, oltre i quali ci sarà spazio per un test dei 24.000 punti prima e in seguito dei top del 2018 a quota 24.500.</p>
      <footer>
        <a href="https://www.trend-online.com/prp/piazza-affari-attese-seduta-211119/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>