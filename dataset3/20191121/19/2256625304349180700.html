<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159044_1010.html"/>
    <meta property="og:site_name" content="Novsport"/>
    <meta property="article:published_time" content="2019-11-21T19:17:00+00:00"/>
    <meta property="og:title" content="На запад приканват Везенков да напусне Олимпиакос"/>
    <meta property="og:description" content="Крилото все по-често е пейката на гръцкия гранд"/>
  </head>
  <body>
    <article>
      <h1>На запад приканват Везенков да напусне Олимпиакос</h1>
      <address><time datetime="2019-11-21T19:17:00+00:00">21 Nov 2019, 19:17</time> by <a rel="author">Христо Иванов</a></address>
      <p> Еин от най-популярните европейски сайтове за баскетбол - Eurohoops - разгледа ситуацията на Александър Везенков и закотвянето му на пейката в Олимпиакос.</p>
      <p> <br/>Основната идея на коментара на Ахилеас Мавродонтис е, че българският национал не заслужава позицията, на която се намира и не може да е просто графа DNP (Did not play/Не е играл) в статистиката.<br/> <br/>"Той не е атлетичен, но е много научен, познава баскетбола отлично в основите му. Има страхотна стрелба, висок е, има ръст за своята позиция. Знае как да се позиционира, затова борбата е силна негова страна, особено ценно в борбите в нападение," пише в анализа.<br/> <br/>"През миналия сезон пристигането на Зак Лидей размести ротацията в Олимпиакос, събраха се много играчи на позиция 3 и това усложни нещата. Привличането на много крила и тази година не ги направи по-лесни. В същото време мачовете са малко, няма такива в Гърция и трудно се поддържа ритъм."<br/> <br/>"Как може Олимпиакос да оставя един от своите, един грък извън състава, когато и без това са малко," продължава коментарът. Везенков играе с гръцки паспорт и е смятан за местно момче винаги.<br/> <br/>"Цифрите са ясни и сочат, че когато Везенков играе, той влиза в ритъм и се представя добре. Освен всичко друго той е на перфектна възраст - 24 години. И трябва да е основна част от този отбор. А в момента той и Олимпиакос са на кръстопът."<br/> <br/>"Затова, може би ако наистина в Олимпиакос не смятат да разчитат на него, той трябва да продължи кариерата си на друго място, за да покаже отново, че е онзи играч, който видяхме през 2015-а в Арис. С този състав и неговия талант, със сигурност не заслужава да е DNP," завършва той.</p>
    </article>
  </body>
</html>