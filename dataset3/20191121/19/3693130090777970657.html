<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/gorecekleri-tek-sey-dusunduklerinden-zengin-oldugum-1210203.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-21T19:54:00+00:00"/>
    <meta property="og:title" content="'Görecekleri tek şey, düşündüklerinden zengin olduğum'"/>
    <meta property="og:description" content="ABD Başkanı Donald Trump, 2020'de yapılacak başkanlık seçimleri öncesinde mali kayıtlarını yayımlayacağını açıkladı."/>
  </head>
  <body>
    <article>
      <h1>'Görecekleri tek şey, düşündüklerinden zengin olduğum'</h1>
      <h2>ABD Başkanı Donald Trump, 2020'de yapılacak başkanlık seçimleri öncesinde mali kayıtlarını yayımlayacağını açıkladı.</h2>
      <address>
        <time datetime="2019-11-21T19:54:00+00:00">21 Nov 2019, 19:54</time>
      </address>
      <p><b>Trump, </b>resmi <b>Twitter </b>hesabından, <b>Demokratlar'ın </b>uzun süredir baskı yaptığı "<b>mali kayıtlarına</b>" ilişkin açıklamalarda bulundu.</p>
      <p>Rusya soruşturmasını yürüten Ö<b>zel Yetkili Savcı Robert Mueller</b>'in, kendisinin tüm mali ve vergi kayıtlarının üzerinden geçmesine rağmen bir sonuca ulaşmadığına dikkati çeken <b>Trump</b>, "Şimdi bu cadı avı, <b>New Yorklu Demokrat savcıların</b>, benim tüm mali anlaşmalarımı incelemesi ile devam ediyor." ifadelerini kullandı.</p>
      <p>Trump, New York'taki davanın "kanun dışı" olduğunu belirterek, "Ama ben temizim ve mali bildirimimi 2020 seçimlerinden önce yaptığımda -ki bu benim kararım- görecekleri tek şey, insanların düşündüğünden daha zengin olduğum olacak." değerlendirmesinde bulundu.</p>
      <p>
        <b>Trump'ın mali kayıtları tartışması</b>
      </p>
      <p><b>Başkan Trump</b>, 2016'da yürüttüğü seçim kampanyası sürecinde, vergi beyannamelerini yayımlamayı reddetmiş ve eleştirilerin hedefinde yer almıştı.</p>
      <p><b>New York Times </b>gazetesinin Ekim 2018'de gündeme getirdiği, "Trump'ın milyonlarca dolar vergi kaçırdığı" iddiaları da ABD gündemini uzun süre meşgul etmişti.</p>
    </article>
  </body>
</html>