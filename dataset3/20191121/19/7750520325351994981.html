<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/sport/uaf-pokarala-dynamo-za-povedinku-faniv-u-matchi-z-shahtarem.html"/>
    <meta property="og:site_name" content="1NEWS"/>
    <meta property="article:published_time" content="2019-11-21T19:26:20+00:00"/>
    <meta property="og:title" content="УАФ покарала “Динамо” за поведінку фанів у матчі з “Шахтарем”"/>
    <meta property="og:description" content="УАФ покарала “Динамо” за поведінку фанів у матчі з “Шахтарем”"/>
  </head>
  <body>
    <article>
      <h1>УАФ покарала “Динамо” за поведінку фанів у матчі з “Шахтарем”</h1>
      <address>
        <time datetime="2019-11-21T19:26:20+00:00">21 Nov 2019, 19:26</time>
      </address>
      <p>
        <b>Контрольно-дисциплінарний комітет УАФ визначив покарання для київського футбольного клубу “Динамо” за неналежну поведінку фанів у матчі 14 туру УПЛ проти “Шахтаря”, передає <a href="https://1news.com.ua/">1NEWS</a> з посиланням на <a href="https://ffu.ua/article/38180">пресслужбу</a> Української асоціації футболу.</b>
      </p>
      <figure>
        <img src="https://1news.com.ua/wp-content/uploads/2019/11/008.jpg"/>
      </figure>
      <p>“Динамо” заплатить 500 тис. грн штрафу, а також проведе один матч без глядачів.</p>
      <p>“Після розгляду подій, що мали місце під час матчу 14-го туру “Шахтар” — “Динамо”, визначено: ФК “Динамо” проведе один домашній матч без глядачів (плюс один матч без глядачів умовно з випробувальним строком до кінця сезону-2019/20) та зобов’язаний внести обов’язковий грошовий внесок у розмірі 500 тисяч гривень”, – йдеться в повідомленні.</p>
      <p>“Динамо” покарано за расистські вигуки, а саме імітацію криків мавп. Це офіційно зазначено в рапортах делегата матчу і офіцера безпеки”, – зазначив у коментарі <a href="https://football24.ua/ru/dinamo_nakazano_za_imitaciju_fanatami_vykrikov_obezjan__sekretar_kdk_uaf_n570832/">“Футбол 24”</a> відповідальний секретар КДК УАФ Ігор Грищенко.</p>
      <p>Раніше повідомлялося, що КДК УАФ покарав Тайсона за показаний в цьому поєдинку середній палець уболівальникам київського “Динамо”. Бразильский футболіст отримав дискваліфікацію на один матч і умовну дискваліфікацію ще на два. Таке ж покарання за аналогічний жест у матчі з “Маріуполем” (2:2) отримав і воротар львівських “Карпат” Олег Кудрик. Обидва футболісти отримали прямі червоні картки у своїх матчах.</p>
      <p>У трьох наступних турах УПЛ “Шахтар” зіграє зі “Львовом”, “Маріуполем” і “Олімпіком”, “Карпати” – з “Олімпіком”, “Зорею” і “Десною”.</p>
    </article>
  </body>
</html>