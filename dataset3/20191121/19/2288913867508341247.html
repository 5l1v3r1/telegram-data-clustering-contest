<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191121_04729270"/>
    <meta property="og:site_name" content="De Standaard"/>
    <meta property="article:published_time" content="2019-11-21T19:54:00+00:00"/>
    <meta property="og:title" content="Vive le Vélo! steunt revalidatiekliniek van Stig Broeckx voor Warmste Week"/>
    <meta property="og:description" content="Wielerprogramma Vive le vélo! doet mee aan de Warmste Week. Het verkoopt sokken en koerspetjes op zijn webshop tegen 15 euro. De opbrengst gaat naar Revali..."/>
  </head>
  <body>
    <article>
      <h1>Vive le Vélo! steunt revalidatiekliniek van Stig Broeckx voor Warmste Week</h1>
      <address>
        <time datetime="2019-11-21T19:54:00+00:00">21 Nov 2019, 19:54</time>
      </address>
      <p>
        <b>Wielerprogramma <i>Vive le vélo!</i> doet mee aan de Warmste Week. Het verkoopt sokken en koerspetjes op zijn webshop tegen 15 euro. De opbrengst gaat naar Revalidatie &amp; MS Centrum Overpelt, de plaats waar wielrenner Stig Broeckx revalideert nadat hij door een val in de Baloise Belgium Tour in 2016 in coma was beland.</b>
      </p>
      <p>De revalidatiekliniek is het tweede goede doel dat gesteund wordt door <i>Vive le vélo!</i>, na Kom Op Tegen Kanker. “Deze zomer was Stig samen met Eric Goens op bezoek in een aflevering van <i>Vive le vélo!</i> De passage van Stig maakte een diepe indruk op presentator Karl Vannieuwkerke en de redactie van zijn programma. Vandaar de keuze voor de vzw Revalidatie &amp; MS Centrum Overpelt als goede doel tijdens De Warmste Week”, schrijft <i>Vive le vélo!</i> in een persbericht.</p>
      <p>Broeckx werd eerder dit jaar aangesteld als ambassadeur van het centrum. Naar aanleiding van de Grote Prijs Stig Broeckx schonk hij zelf ook al geld aan de Overpeltse kliniek.</p>
      <p>Sokken en koerspetjes kunnen <a href="https://vivelevelo.be/#!/De-Warmste-Week/c/39523313/offset=0&amp;sort=normal">via deze link</a> gekocht worden op de webshop van <i>Vive le vélo!</i>.</p>
    </article>
  </body>
</html>