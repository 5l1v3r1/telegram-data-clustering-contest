<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837119-sap-oskarzhila-zapobizhni-zakhodi-kondzeli-ta-lisnichiy"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T19:34:00+00:00"/>
    <meta property="og:title" content="САП оскаржила запобіжні заходи Кондзелі та Лісничій"/>
    <meta property="og:description" content="КИЇВ. 21 листопада. УНН. До Апеляційної палати Вищого антикорупційного суду подано апеляційні скарги на запобіжні заходи директора департаменту Офісу …"/>
  </head>
  <body>
    <article>
      <h1>САП оскаржила запобіжні заходи Кондзелі та Лісничій</h1>
      <address><time datetime="2019-11-21T19:34:00+00:00">21 Nov 2019, 19:34</time> by <a rel="author">Анна Мурашко</a></address>
      <p><b>КИЇВ. 21 листопада. УНН.</b> До Апеляційної палати Вищого антикорупційного суду подано апеляційні скарги на запобіжні заходи директора департаменту Офісу Президента Світлані Кондзелі та ексзаступниці міністра культури Вікторії Лісничої. Про це <b>УНН</b> повідомляє з посиланням на пресслужбу САП у Facebook.</p>
      <p>“Прокурором САП до Апеляційної палати Вищого антикорупційного суду подано апеляційну скаргу на запобіжний захід у вигляді цілодобового домашнього арешту, який було застосовано до керівниці одного з Головних департаментів Офісу Президента України”, — йдеться в повідомленні.</p>
      <p>Так, зазначається, що прокурор не погоджується з рішенням суду першої інстанції, мотивуючи це рішення наявними ризиками, та наполягає на обранні підозрюваній більш суворого запобіжного заходу — а саме тримання під вартою з альтернативою внесення 7,684 млн гривень застави.</p>
      <p>“Крім того, до суду апеляційної інстанції скерована ще одна скарга прокурора — щодо збільшення розміру застави для колишньої заступниці Міністра культури України”, — зазначається в повідомленні.</p>
      <p>Нагадаємо, Вищий антикорупційний суд <a href="https://www.unn.com.ua/uk/news/1836089-sprava-chinovnitsi-op-kondzelyu-vidpravili-pid-domashniy-aresht">обрав запобіжний захід</a> директору департаменту Офісу Президента Світлані Кондзелі у вигляді цілодобового домашнього арешту.</p>
      <p>Також, ексзаступниці міністра культури Вікторії Лісничій <a href="https://www.unn.com.ua/uk/news/1836059-khabar-dlya-chinovnitsi-op-lisnichu-vidpravili-vid-vartu">обрали запобіжний захід</a> тримання під вартою строком на 60 діб із можливістю застави у розмірі 576 тис. 300 гривень.</p>
      <p>Нагадаємо, чиновницю з Офісу Президента України співробітники НАБУ <a href="https://www.unn.com.ua/uk/news/1835400-chinovnitsyu-z-ofisu-zelenskogo-zatrimali-na-khabari-dzherelo">затримали на хабарі</a> у сумі 150 тисяч доларів.</p>
    </article>
  </body>
</html>