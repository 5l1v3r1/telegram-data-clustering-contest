<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/diafora/stranges/714647-serviran-keik-me-kannavh-se-khdeia-kata-lathos.html"/>
    <meta property="og:site_name" content="madata.gr"/>
    <meta property="article:published_time" content="2019-11-21T19:11:00+00:00"/>
    <meta property="og:title" content="Σέρβιραν κέικ με κάνναβη σε κηδεία κατά λάθος!"/>
    <meta property="og:description" content="Για γέλια και για κλάματα στην κυριολεξία και χωρίς καμία υπερβολή μετατράπηκε κηδεία στη Γερμανία, όταν στους παρευρισκόμενους σερβιρίστηκε κατα λάθος κέικ κάνναβης. Το αποτέλεσμα; Οι μισοί"/>
  </head>
  <body>
    <article>
      <h1>Σέρβιραν κέικ με κάνναβη σε κηδεία κατά λάθος!</h1>
      <address>
        <time datetime="2019-11-21T19:11:00+00:00">21 Nov 2019, 19:11</time>
      </address>
      <p>Για γέλια και για κλάματα στην κυριολεξία και χωρίς καμία υπερβολή μετατράπηκε κηδεία στη Γερμανία, όταν στους παρευρισκόμενους σερβιρίστηκε κατα λάθος κέικ κάνναβης. Το αποτέλεσμα; Οι μισοί να πάνε στο νοσοκομείο! Ας πάρουμε τα πράγματα, όμως, με τη σειρά για να δούμε τι ακριβώς συνέβη.</p>
      <p>Όπως συνηθίζεται μετά από μία κηδεία, οι άνθρωποι πάνε να πιουν καφέ και αυτό συνέβη και στην προκειμένη περίπτωση, που έλαβε χώρα στην περιοχή Βίταγκεν του Ρόστοκ της Γερμανίας. Ωστόσο, το αξιοσημείωτο είναι πως μετά την κατανάλωση του καφέ και του κέικ, που τους σερβιρίστηκε, 13 άτομα ένιωσαν ναυτία και ζάλη, ενώ αργότερα χρειάστηκαν και ιατρική περίθαλψη. Αυτό, λοιπόν, που διαπιστώθηκε κατά τις ιατρικές εξετάσεις ήταν ότι είχε γίνει χρήση κάνναβης!</p>
      <p>Όπως φαίνεται, μία εργαζόμενη του εστιατορίου που είναι υπεύθυνη στην εστίαση ζήτησε από την 18χρονη κόρη της να ψήσει ένα κανονικό κέικ για την κηδεία, όπως και έγινε. Ωστόσο, η 18χρονη πέρα από το κανονικό κέικ έψησε και ένα ακόμη κέικ πιο ιδιαίτερο…εκείνο με την κάνναβη. Η εργαζόμενη του εστιατορίου πήρε κατά λάθος το κεικ με την κάνναβη αντί για το κανονικό και το σέρβιρε με τα γνωστά αποτελέσματα, που περιγράψαμε πιο πάνω. Για τη 18χρονη διενεργείται έρευνα και αντιμετωπίζει σοβαρές νομικές κατηγορίες για το συμβάν. Σημειώνεται ότι το περιστατικό συνέβη τον Αύγουστο, όμως, δεν είχε γίνει γνωστό μέχρι τώρα ως ένδειξη σεβασμού προς την οικογένεια που πενθούσε.</p>
      <p>Πηγή: <b><a href="https://www.olivemagazine.gr/otineo/%CE%B5%CE%B9%CE%B4%CE%AE%CF%83%CE%B5%CE%B9%CF%82/%CF%83%CE%AD%CF%81%CE%B2%CE%B9%CF%81%CE%B1%CE%BD-%CE%BA%CE%B1%CF%84%CE%B1-%CE%BB%CE%AC%CE%B8%CE%BF%CF%82-%CE%BA%CE%AD%CE%B9%CE%BA-%CE%BC%CE%B5-%CE%BA%CE%AC%CE%BD%CE%BD%CE%B1%CE%B2%CE%B7-%CF%83%CE%B5/">olivemagazine.gr</a></b></p>
    </article>
  </body>
</html>