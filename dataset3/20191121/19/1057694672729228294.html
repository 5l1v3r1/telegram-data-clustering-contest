<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/lifestyle/article/2047231/ronalnto-i-apantisi-tou-stis-fimes-pou-ton-theloun-na-pantreftike-krifa.html"/>
    <meta property="og:site_name" content="News.gr"/>
    <meta property="article:published_time" content="2019-11-21T19:02:47+00:00"/>
    <meta property="og:title" content="Ρονάλντο: Η απάντησή του στις φήμες που τον θέλουν να παντρεύτηκε κρυφά"/>
    <meta property="og:description" content="Ιταλικό περιοδικό θέλει να έκανε μυστικό γάμο στο Μαρόκο"/>
  </head>
  <body>
    <article>
      <h1>Ρονάλντο: Η απάντησή του στις φήμες που τον θέλουν να παντρεύτηκε κρυφά</h1>
      <address>
        <time datetime="2019-11-21T19:02:47+00:00">21 Nov 2019, 19:02</time>
      </address>
      <h3>Ιταλικό περιοδικό θέλει να έκανε μυστικό γάμο στο Μαρόκο</h3>
      <p>Ιταλικό περιοδικό ανέφερε ότι ο <b><a href="https://www.news.gr/tag/kristiano-ronalnto">Ρονάλντο</a></b> παντρεύτηκε μυστικά την Τζορτζίνα στο Μαρόκο, ωστόσο ο Πορτογάλος το αρνήθηκε.</p>
      <p>Η μαμά του ήδη την έχει αποκαλέσει σε συνέντευξη «μελλοντική της νύφη». Η Τζορτζίνα Ροντρίγκεζ είναι η πρώτη κοπέλα που ο Ρονάλντο παρουσίασε στη δημοσιότητα ως σχέση του μετά τον χωρισμό του με την Ιρίνα Σάικ το 2015 και ήδη έχει μαζί της την μικρή Αλάνα, που είναι δύο ετών.</p>
      <p>Σε συνέντευξη εφ'όλης της ύλης που έδωσε τον Σεπτέμβριο ο Πορτογάλος σουπερστάρ παραδέχτηκε ότι, «ενώ ακόμα δεν σκέφτομαι τον γάμο, σίγουρα δεν θα έλεγα όχι στο να παντρευτώ κάποια στιγμή την Τζορτζίνα».</p>
      <p>Η ίδια, η οποία στο παρελθόν εργαζόταν ως πωλήτρια ενώ πλέον ασχολείται και με το μόντελινγκ έχει πει: «Κάθε ζευγάρι θέλει να παντρευτεί και θα το ήθελα κι εγώ. Τωρα έχουμε άλλες προτεραιότητες και πολλές ευθύνες, ωστόσο στο μέλλον θα ήταν υπέροχο να γίνω η γυναίκα του Κριστιάνο».</p>
      <p>Όλα αυτά φαίνεται πως έβαλαν κάτω στο ρεπορτάζ της «Novella 2000» στην Ιταλία και, σε συνδυασμό με ταξίδι που είχε κάνει το ζευγάρι στο Μαρόκο τον Μάιο, ισχυρίστηκαν ότι εκεί έδωσαν όρκους αιώνιας πίστης. Παράλληλα, αναφέρεται ότι ο Ρονάλντο πήγε στην Μαδέιρα την 29η Αυγούστου για να αλλάξει τη διαθήκη του και να βάλει μέσα σε αυτή και την Τζορτζίνα.</p>
      <p>Ο Κριστιάνο, έκρινε ότι πρέπει να βάλει τα πράγματα στη θέση τους, μίλησε στο «TMZ Sports» λέγοντας πως όλα αυτά είναι «ψευδείς ειδήσεις» και ότι «δεν έχουμε παντρευτεί».</p>
      <p>Πάντως η ιταλική «Novella 2000» ισχυρίζεται ότι έχει κι άλλες πληροφορίες σχετικά με την... σεμνή τελετή στο Μαρόκο και μένει να δούμε αν όντως ο Κριστιάνο έγινε... γαμπρός.</p>
      <p>
        <a href="http://www.gazzetta.gr/football/serie-a/article/1417011/o-ronalnto-diapseydei-oti-einai-pantremenos">gazzeta.gr</a>
      </p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/athlhtika/article/2034682/i-tsampoukades-tou-ronalnto-me-proponites-pou-eminan-stin-istoria.html"/>
        <a href="https://www.news.gr/lifestyle/article/2018263/diskoles-ores-gia-ton-kristiano-ronalnto.html"/>
        <a href="https://www.news.gr/lifestyle/article/1995734/kristiano-ronalnto-ipothesi-viasmou-to-dna-itan-tou-podosferisti.html"/>
      </related>
    </article>
  </body>
</html>