<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/sport/20191121/schaatser-pedersen-mijdt-wereldbeker-polen/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-21T19:25:53+00:00"/>
    <meta property="og:title" content="Schaatser Pedersen mijdt wereldbeker Polen"/>
    <meta property="og:description" content="TOMASZOW MAZOWIECKI (ANP) - De Noorse schaatser Sverre Lunde Pedersen heeft zich afgemeld voor de wereldbekerwedstrijden die vrijdag beginnen in het Poolse Tomaszow Mazowiecki. De regerend wereldkampioen op de 5000 meter is teruggekeerd naar Noorwegen voor nader medisch onderzoek, laat de schaatsbond weten."/>
  </head>
  <body>
    <article>
      <h1>Schaatser Pedersen mijdt wereldbeker Polen</h1>
      <address><time datetime="2019-11-21T19:25:53+00:00">21 Nov 2019, 19:25</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>De Noorse schaatser Sverre Lunde Pedersen heeft zich afgemeld voor de wereldbekerwedstrijden die vrijdag beginnen in het Poolse Tomaszow Mazowiecki. De regerend wereldkampioen op de 5000 meter is teruggekeerd naar Noorwegen voor nader medisch onderzoek, laat de schaatsbond weten.</b>
      </p>
      <p>Pedersen deed afgelopen weekeinde wel mee in het Wit-Russische Minsk, maar presteerde daar al ondermaats. Hij eindigde als veertiende op de 5 kilometer.</p>
      <p>De schaatser vermoedt dat zijn lichaam nog niet voldoende hersteld is van de gevolgen van een val met zijn fiets tijdens een trainingskamp eind september in Inzell. De Noorse bond verwacht dat Pedersen er begin december bij de wereldbeker in Astana weer bij is.</p>
    </article>
  </body>
</html>