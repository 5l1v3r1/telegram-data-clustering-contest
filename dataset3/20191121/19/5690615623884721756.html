<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837114-nastavnik-ekspershoyi-raketki-svitu-stav-trenerom-ukrayinskoyi-tenisistki"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T19:09:00+00:00"/>
    <meta property="og:title" content="Наставник експершої ракетки світу став тренером української тенісистки"/>
    <meta property="og:description" content="КИЇВ. 21 листопада. УНН. Друга ракетка України Даяна Ястремська оголосила про призначення нового тренера, повідомляє УНН з посиланням на сторінку спортсменки …"/>
  </head>
  <body>
    <article>
      <h1>Наставник експершої ракетки світу став тренером української тенісистки</h1>
      <address><time datetime="2019-11-21T19:09:00+00:00">21 Nov 2019, 19:09</time> by <a rel="author">Сергій Куркович</a></address>
      <p><b>КИЇВ. 21 листопада. УНН.</b> Друга ракетка України Даяна Ястремська оголосила про призначення нового тренера, повідомляє <b>УНН</b> з посиланням на сторінку спортсменки у Facebook.</p>
      <p>Німецький фахівець Саша Бажин тепер буде тренувати уродженку Одеси.</p>
      <p>“Дуже приємно, і я дуже рада що ми починаємо нашу співпрацю, це буде дуже цікава і вражаюча робота. Я впевнена, що він допоможе мені досягти виконання моїх амбіцій. Дуже чекаю початку нашої передсезонної підготовки, і впевнена, що у нас все вийде!”, — написала Ястремська.</p>
      <p>У проміжку з 2017 по 2019 роки німець працював із колишньою першою ракеткою світу Наомі Осакою з Японії. За підсумками сезону-2018 35-річний німецький фахівець став володарем призу “Тренер року” від WTA.</p>
      <p>Варто відзначити, що в кінці вересня Ястремська завершила співпрацю з бельгійцем Олів’є Жьономом і на турнірі в Пекіні працювала разом з ізраїльським фахівцем Яном Похтером.</p>
    </article>
  </body>
</html>