<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/belfold/kuzdenek-a-mehekert-brutalis-karokat-okoznak-a-termeszetnek-ha-kipusztulnanak/sj26kr9"/>
    <meta property="og:site_name" content="Blikk.hu"/>
    <meta property="article:published_time" content="2019-11-21T19:16:00+00:00"/>
    <meta property="og:title" content="Küzdenek a méhekért: brutális károkat okozna a természetnek, ha kipusztulnának"/>
    <meta property="og:description" content="Magyarország — Felfoghatatlan károkat okozna a természetnek és az emberiségnek, ha kipusztulnának a méhek, amelyek száma évről évre rohamosan csökken szerte a világon."/>
  </head>
  <body>
    <article>
      <h1>Küzdenek a méhekért: brutális károkat okozna a természetnek, ha kipusztulnának</h1>
      <address><time datetime="2019-11-21T19:16:00+00:00">21 Nov 2019, 19:16</time> by <a rel="author" href="https://www.blikk.hu/szerzo/sellei-noemi" target="_blank">Séllei Noémi [Újságíró]</a></address>
      <p>
        <i>
          <b><b>Magyarország </b>— Felfoghatatlan károkat okozna a természetnek és az emberiségnek, ha kipusztulnának a méhek, amelyek száma évről évre rohamosan csökken szerte a világon.</b>
        </i>
      </p>
      <p>A problémával hazánk is küzd, Takács Ferenc méhész vészjóslóan beszélt arról lapunknak, mennyire súlyos a helyzet.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>– A méhek pusztulásában közrejátszik a klímaváltozás, de mi leginkább a levegőbe juttatott káros kémiai anyagok miatt aggódunk – kezdte a méhész.</p>
      <p>– Emellett a kontinenst elöntő, hamisított kínai mézek miatt egyre több hazai méhészet megy tönkre. Ezért hoztuk létre az Egyesület az Európai Méhekért nevezetű nemzetközi szervezetünket – folytatta Ferenc, aki úgy látja, csak egy új, szigorú rendszer felállításával lehetne visszaszorítani a 15 év alatt megduplázódott káros kémiai anyagok kibocsátását, valamint a hamis, cukorszirupos mézek visszaszorítását.</p>
      <p>Nagy István agrárminiszter a hét elején figyelmeztetett arra, hogy válságban van az európai méhészet.</p>
    </article>
  </body>
</html>