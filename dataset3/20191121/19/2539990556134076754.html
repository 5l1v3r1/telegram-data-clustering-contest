<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/4147/Artykul/2407879,F1-Sky-is-the-limit-Zespol-Red-Bulla-wykonal-pit-stop-w-stanie-niewazkosci-WIDEO"/>
    <meta property="og:site_name" content="Polskie Radio"/>
    <meta property="article:published_time" content="2019-11-21T19:55:00+00:00"/>
    <meta property="og:title" content="F1. &quot;Sky is the limit&quot;. Zespół Red Bulla wykonał pit stop w stanie nieważkości [WIDEO]"/>
    <meta property="og:description" content="Po tym jak zespół Formuły 1 Red Bull Racing zanotował trzy rekordowe pit stopy, w tym najlepszy wynik na świecie, team potrzebował nowego wyzwania. Tym razem ekipa &quot;Byków&quot; postanowiła wykonać pit stop w stanie nieważkości. "/>
  </head>
  <body>
    <article>
      <h1>F1. "Sky is the limit". Zespół Red Bulla wykonał pit stop w stanie nieważkości [WIDEO]</h1>
      <address>
        <time datetime="2019-11-21T19:55:00+00:00">21 Nov 2019, 19:55</time>
      </address>
      <p>
        <b>Po tym jak zespół Formuły 1 Red Bull Racing zanotował trzy rekordowe pit stopy, w tym najlepszy wynik na świecie, team potrzebował nowego wyzwania. Tym razem ekipa "Byków" postanowiła wykonać pit stop w stanie nieważkości. </b>
      </p>
      <ul>
        <li>
          <b>Podczas Grand Prix Brazylii mechanicy Red Bulla zmienili opony w samochodzie Maxa Verstappena w rekordowym czasie - 1,82 s </b>
        </li>
        <li>
          <b>Zespół z Milton Keynes zajął trzecie miejsce w klasyfikacji konstruktorów w tegorocznym sezonie mistrzostw świata F1 </b>
        </li>
        <li>
          <b>Verstappen wciąż walczy o trzecie miejsce w klasyfikacji generalnej. Holender ma 260 punktów, z kolei czwarty Charles Leclerc (Ferrari) - 249</b>
        </li>
        <li>
          <b>Ostatnia runda sezonu 2019 odbędzie się 1 grudnia w Abu Zabi </b>
        </li>
      </ul>
      <p>Jak się okazuje dla zespołu Red Bulla nie ma rzeczy niemożliwych. Trzecia siła Formuły 1 popisała się ostatnio trzema rekordowymi pit stopami, w tym najlepszym na świecie. Mechanicy zespołu z Milton Keynes postanowili sprawdzić swoje umiejętności na wysokości 10 tys. metrów na pokładzie samolotu Ił-76 MDK, w którym szkoli się przyszłych kosmonautów. </p>
      <related>
        <a href="https://polskieradio24.pl/5/4147/Artykul/2397435,F1-Szostka-Lewisa-Hamiltona-KOMENTARZ"/>
      </related>
      <p>Do przedsięwzięcia mechanicy "Byków" wykorzystali samochód RB1 z 2005 roku. Wcześniej podczas tygodniowego szkolenia, szesnastoosobowa załoga Red Bulla przeszła szkolenie z zakresu poruszania się w stanie nieważkości. W ładowni samolotu oprócz mechaników i samochodu F1, znalazło się również dziesięciu członków ekipy filmowej. </p>
      <figure>
        <iframe src="https://www.youtube.com/embed/IVMICgfzICs" width="560" height="315" data-service="Youtube" scrolling="no"/>
      </figure>
      <p>
        <i>Źródło: YouTube/Aston Martin Red Bull Racing </i>
      </p>
      <p>Pierwsza parabola, którą wykonaliśmy, była naprawdę dziwna (...) Nie masz wrażenia, że lecisz do góry albo w dół. Podczas wznoszenia doświadczasz przeciążenia 2G, czyli twoja masa ciała odczuwana jest podwójnie, a ty masz wrażenie, że wsadzono cię w ziemię i trudno ci się poruszać. Potem to wszystko się odwraca, gdy samolot zaczyna opadać - powiedział Paul Knight, mechanik Red Bulla. </p>
      <figure>
        <iframe data-src="https://twitter.com/redbullracing/status/1197567144332079104?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/redbullracing/status/1197476046192418821?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/ESPNF1/status/1197502363805900806?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>- Na początku wszyscy byli trochę jak Bambi na lodzie – nogi rozjeżdżały się we wszystkie strony. Ale ostatecznie udało nam się zrozumieć, jak utrzymywać pozycję i jak w najlepszy sposób radzić sobie z tymi dziwnymi odczuciami. To niesamowite doświadczenie, którego nie da się do niczego porównać - dodał.</p>
      <ul>
        <li>
          <b>Czytaj więcej: <a href="https://polskieradio24.pl/5/4147/Artykul/2326839,Formula-1-to-mocno-zlozony-sport-Niedzielne-popoludnie-to-za-malo-by-poznac-tajemnice-krolowej-motorsportu-WYWIAD">"Królowa motorsportu" jest tajemnicza. Warto ją poznać [WYWIAD] &gt;&gt;&gt;</a> </b>
        </li>
        <li>
          <b>Czytaj więcej: <a href="https://polskieradio24.pl/5/4147/Artykul/2404241,F1-Haas-czeka-na-ruch-Roberta-Kubicy-Wiemy-ze-to-nie-jest-latwa-decyzja">Trwają szachy w F1. Haas czeka na ruch Kubicy &gt;&gt;&gt;</a> </b>
        </li>
      </ul>
      <p>(mb)/Redbullracing.redbull.com/Formula1.com</p>
      <related>
        <a href="https://www.polskieradio.pl/5/4147/Artykul/2405204,GP-Brazylii-Max-Verstappen-zwyciezca-dramatycznego-wyscigu-Robert-Kubica-mogl-mu-w-tym-przeszkodzic"/>
      </related>
      <related>
        <a href="https://www.polskieradio.pl/5/4147/Artykul/2405316,F1-Blad-Kubicy-czy-Williamsa-Pierwsza-taka-kara-dla-polskiego-kierowcy"/>
      </related>
    </article>
  </body>
</html>