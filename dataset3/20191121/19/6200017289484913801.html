<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/ozet-olimpia-milan-anadolu-efes-mac-sonucu-76-81-efes-milano-ozet-izle-2103460"/>
    <meta property="og:site_name" content="Fanatik"/>
    <meta property="article:published_time" content="2019-11-21T19:44:00+00:00"/>
    <meta property="og:title" content="(ÖZET) Olimpia Milan - Anadolu Efes maç sonucu: 76-81 (Efes - Milano özet izle)"/>
    <meta property="og:description" content="Turkish Airlines EuroLeaguein 10. maç döneminde temsilcilerimizden Anadolu Efes, deplasmanda karşılaştığı AX Armani Exchange Olimpia Milanı 81-76 mağlup etti ve toplamda 10. maçında 8. galibiyetini elde ederek maç fazlasıyla liderliğe yükseldi."/>
  </head>
  <body>
    <article>
      <h1>(ÖZET) Olimpia Milan - Anadolu Efes maç sonucu: 76-81 (Efes - Milano özet izle)</h1>
      <h2>Turkish Airlines EuroLeague'in 10. maç döneminde temsilcilerimizden Anadolu Efes, deplasmanda karşılaştığı AX Armani Exchange Olimpia Milan'ı 81-76 mağlup etti ve toplamda 10. maçında 8. galibiyetini elde ederek maç fazlasıyla liderliğe yükseldi.</h2>
      <address>
        <time datetime="2019-11-21T19:44:00+00:00">21 Nov 2019, 19:44</time>
      </address>
      <p>Turkish Airlines <a href="https://www.fanatik.com.tr/haberler/euroleague">EuroLeague</a>'de çift maç haftasının ikinci etabında 10. maç dönemi karşılaşmasında temsilcimiz Anadolu <a href="https://www.fanatik.com.tr/haberler/efes">Efes</a>, deplasmanda AX Armani Exchange <a href="https://www.fanatik.com.tr/haberler/olimpia-milan">Olimpia Milan</a> ile karşı karşıya geldi.</p>
      <p>Temsilcimiz, karşılaşmadan 81-76'lık skorla galip ayrılarak rakibine EuroLeague'de bu sezonki ilk iç saha mağlubiyetini tattırdı.</p>
      <p>Anadolu Efes, çift maç haftasında deplasman karşılaşmaları oynarken 2'de 2 yaptı. Toplamda 5 deplasmanda 4 galibiyet alan Efes, 10. maçında da 8. kez kazanarak maç fazlasıyla EuroLeague'de liderliğe yükseldi.</p>
      <p>
        <b>
          <u>MAÇTAN BÖLÜMLER</u>
        </b>
      </p>
      <p>Pleiss'ın etkili oyunuyla başlayan temsilcimiz, 7:29 kala Beaubois'dan da gelen üçlükle 2-7'lik üstünlüğü yakaladı. Efes, 6:53 kala Singleton'ın basketiyle skoru 5-9 yaptı ve Ettore Messina molaya gitti. Moladan Jeff Brooks ve Michael Roll'un dış şut isabetleri ile dönen, 7-0'lık seri yakalayan Olimpia Milan, 4:26 kala 12-9'luk üstünlüğü yakaladı. Sonrasında Pleiss ve Simon ile sayılar bulan temsilcimiz, bu kez seriyi yakalayan taraf oldu ve 2:50 kala skoru 12-16'ya getirdi. Seri sırası kendine geçen Olimpia Milan, Biligha ve Aaron White'ın basketleriyle çeyreği 17-16 önde tamamladı.</p>
      <p>
        <b>İLK ÇEYREK SONUCU: 17-16</b>
      </p>
      <p>İkinci çeyreğe Brooks ve Aaron White'ın üçlükleriyle başlayan ev sahibi ekip, 8:25 kala skoru 25-19 yaptı. Larkin'i devreye sokan temsilcimiz, önemli bir seri yakalayarak 4:40 kala 28-33'lük skorla önde olmayı başardı. 3:32 kala da Beaubois'nın üçlüğü 30-36 ile farkı 6 sayıya çıkardı. Sonrasında yine bir Messina molasıyla seriyi yakalayan <a href="https://www.fanatik.com.tr/haberler/milano">Milano</a> oldu. Ev sahibi ekip pota altında Tarczewski'yi etkili kullanarak 9-0 ile moladan öndü ve 1 dakika kala skoru 39-36 yaptı. Çeyreğin son bölümünde etkili olan, Pleiss ve Beaubois ile sayılar bulan Efes, ilk yarıyı 39-41 önde tamamlamayı başardı. </p>
      <p>
        <b>İLK YARI SONUCU: 39-41</b>
      </p>
      <p>Üçüncü çeyreğe pota altı oyuncuları Singleton ve Pleiss'ın sayılarıyla başlayan temsilcimiz, 8:45 kala skoru 39-45 yaptı. Sonrasında Scola ve Micov ile sayılar bulan ev sahibi ekip, 6:05 kala 49-49'luk eşitliği yakaladı. Micic'i devreye sokan temsilcimiz, 4:40 kala yine 49-57 ile üstünlüğü elde etti. Maç genelinde olduğu gibi yine Milan, seriyle temsilcimize karşılık verdi ve üçüncü çeyrek 60-62 ile sona erdi. </p>
      <p>
        <b>ÜÇÜNCÜ ÇEYREK SONUCU: 60-62</b>
      </p>
      <p>Son çeyreğe Shelvin Mack'in sayılarıyla başlayan ev sahibi ekip, ilk dakika geçilirken 64-62'lik üstünlüğü yakaladı. 6:21 kala da 68-66 ile ev sahibi üstünlüğü varken sonrasında Larkin ile etkili olan temsilcimiz, 3:12 kala skoru 68-73'e getirdi. Son 1:29 kala da temsilcimiz Simon'un serbest atış çizgisinden bulduğu sayıyla skoru 71-77 yaptı. Kalan bölümde üstünlüğünü kaptırmayan temsilcimiz, karşılaşmadan 76-81'lik skorla galip ayrıldı.</p>
      <p>
        <b>MAÇ SONUCU: 76-81</b>
      </p>
      <p>AX Armani Exchange Olimpia Milan: 76 - Anadolu Efes: 81</p>
      <p>Salon: Mediolanum Forum</p>
      <p>Hakemler: Angel Miguel Perez (İspanya), Borys Ryzhyk (Ukrayna), Milan Nedovic (Slovenya)</p>
      <p>AX Armani Exchange Olimpia Milan: Roll 8, Rodriguez 11, Micov 10, Tarczewski 6, Scola 3, Shelvin 8, Biligha 5, Nedovic 9, White 8, Brooks 8</p>
      <p>Anadolu Efes: Beaubois 10, Micic 6, Simon 6, Singleton 11, Pleiss 14, Larkin 17, Sertaç Şanlı 6, Anderson 3, Peters 8, Doğuş Balbay</p>
      <p>1.Periyot: 17-16</p>
      <p>Devre: 39-41</p>
      <p>3. Periyot: 60-62</p>
    </article>
  </body>
</html>