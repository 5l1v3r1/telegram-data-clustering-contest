<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204754-v-ispaniyi-pochali-rozsliduvati-mozhlivu-prichetnist-rosiyi-do-podij-u-kataloniyi"/>
    <meta property="og:site_name" content="Mind UA"/>
    <meta property="article:published_time" content="2019-11-21T19:19:00+00:00"/>
    <meta property="og:title" content="В Іспанії почали розслідувати можливу причетність Росії до подій у Каталонії"/>
    <meta property="og:description" content="В Європі діє угрупування росіян, основна мета якого дестабілізувати ситуацію в різних країнах"/>
  </head>
  <body>
    <article>
      <h1>В Іспанії почали розслідувати можливу причетність Росії до подій у Каталонії</h1>
      <h2>В Європі діє угрупування росіян, основна мета якого дестабілізувати ситуацію в різних країнах</h2>
      <address>
        <time datetime="2019-11-21T19:19:00+00:00">21 Nov 2019, 19:19</time>
      </address>
      <p>Верховний суд Іспанії відкрив розслідування  щодо можливої активності групи, пов'язаної з російською розвідкою, в період проведення референдуму щодо незалежності Каталонії 1 жовтня 2017 року. Про це пише іспанське видання <a href="https://elpais.com/politica/2019/11/20/actualidad/1574276025_237776.html">El Pais.</a></p>
      <p>Розслідування проаналізує діяльність елітної військової групи під назвою «підрозділ 29155», яку американські ЗМІ називають елітним підрозділом, створеним для «проведення скоординованої кампанії з дестабілізації Європи».</p>
      <p>Слідство буде вести підрозділ іспанської поліції, що спеціалізується на боротьбі з тероризмом. Деталі розслідування поки що тримаються в секреті.</p>
      <p>El Pais уточнює, що саме це угруповання пов'язують з отруєнням Скрипаль в Солсбері, протестами «жовтих жилетів» у Франції, а також зі спробою здійснення державного перевороту в Чорногорії в 2016 році.</p>
      <p>Видання також згадує про можливі подорожі в Барселону перед референдумом третьої особи, яку підозрюють у причетності до отруєння колишнього полковника ГРУ Сергія Скрипаля та його доньки.</p>
      <p>Більше про ситуацію в Каталонії – у матеріалі Mind «<a href="https://mind.ua/publications/20203551-katalonska-kriza-chomu-barselona-vse-shche-u-vogni">Каталонська криза: чому Барселона все ще у вогні</a>».</p>
      <related>
        <h4>Також читайте</h4>
        <a href="https://mind.ua/news/20204750-matios-utochniv-spisok-zniklih-rechej-iz-povernutih-rosieyu-ukrayinskih-korabliv"/>
        <a href="https://mind.ua/news/20204717-rf-vvede-mita-na-ocinkovanij-prokat-z-ukrayini-ta-knr-na-5-rokiv"/>
        <a href="https://mind.ua/news/20204694-rosiyani-faktichno-ugrobili-zahopleni-ukrayinski-sudna-voronchenko"/>
      </related>
    </article>
  </body>
</html>