<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/premier-izraela-benjamin-netanjahu-z-zarzutami-korupcja-defraudacja-naduzycie-zaufania,987218.html"/>
    <meta property="og:site_name" content="TVN24"/>
    <meta property="article:published_time" content="2019-11-21T19:28:00+00:00"/>
    <meta property="og:title" content="Netanjahu pierwszym urzędującym premierem Izraela z zarzutem korupcji"/>
    <meta property="og:description" content="Prokurator generalny Izraela Awichaj Mandelblit postawił premiera Benjamina Netanjahu w stan oskarżenia w sprawach dotyczących korupcji, nadużycia zaufania i defraudacji. Tym samym Netanjahu stał s..."/>
  </head>
  <body>
    <article>
      <h1>Netanjahu pierwszym urzędującym premierem Izraela z zarzutem korupcji</h1>
      <address><time datetime="2019-11-21T19:28:00+00:00">21 Nov 2019, 19:28</time> by <a rel="author">akw//now</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/7cc4a3a7-3f46-4619-a1e2-f339755798f3-480p.mp4"/>
          <figcaption>Steven Mnuchin na spotkaniu z Benjaminem Netanjahu w Izraelu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ff7d0f525b3be596a51fb919492c099c/2031d67c-7423-4348-ab1e-38386cfd2008-480p.mp4"/>
          <figcaption>Mike Pompeo spotkał się z Benjaminem Netanjahu</figcaption>
        </figure>
        <figcaption>Benjamin Netanjahu spotkał się ostatnio z sekretarzem finansów USA Stevenem Mnuchinem<cite>Foto: Shutterstock | Video: Reuters</cite></figcaption>
      </slideshow>
      <h3>Prokurator generalny Izraela Awichaj Mandelblit postawił premiera Benjamina Netanjahu w stan oskarżenia w sprawach dotyczących korupcji, nadużycia zaufania i defraudacji. Tym samym Netanjahu stał się pierwszym urzędującym premierem Izraela z takimi zarzutami.</h3>
      <p>Szef izraelskiego rządu utrzymuje, że jest niewinny i zaprzecza tym zarzutom. Zgodnie z prawem nie musi składać dymisji w związku z oskarżeniami.</p>
      <related>
        <a href="https://www.tvn24.pl/wiadomosci-ze-swiata,2/ganc-bezradny-jak-netanjahu-trzecie-wybory-w-ciagu-roku-niemal-pewne,987037.html"/>
      </related>
      <p>Mandelblit podkreślił, że to pierwsza taka decyzja wobec urzędującego premiera Izraela. Netanjahu jest podejrzany o przyjecie prezentów - łapówek o wartości 264 tysięcy dolarów, w tym szampanów i cygar.</p>
      <p>Premierowi o najdłuższym stażu w całej historii Izraela grozi nawet 10 lat pozbawienia wolności, jeśli zostanie skazany za korupcję. Za nadużycie zaufania i defraudacje grozi mu kara do trzech lat więzienia.</p>
      <p>Po czwartkowej decyzji prokuratora generalnego pojawiają się głosy, że Netanjahu powinien odejść. Wieczorem o godzinie 20.30 czasu lokalnego (21.30 czasu polskiego) premier ma wydać oświadczenie w tej sprawie.</p>
      <h3>Netanjahu dochodzenia nazwał "polowaniem na czarownice"</h3>
      <p>Mandelblit już w lutym informował, że ma zamiar postawić Netanjahu w stan oskarżenia w sprawach dotyczących korupcji, nadużycia władzy i defraudacji. Obietnicę tę powtórzył przed kwietniowymi wyborami. Zapowiedział wtedy, że nawet wygranie wyborów nie uchroni Netanjahu od postępowania karnego.</p>
      <p>Wysłuchania w sprawie zarzutów korupcyjnych dla premiera rozpoczęły się w październiku w ministerstwie sprawiedliwości w Jerozolimie. Trwały cztery dni. Netanjahu nie uczestniczył w nich osobiście.</p>
      <p>Premier podczas ciągnącego się dochodzenia nazywał je "polowaniem na czarownice", formułował też oskarżenia pod adresem mediów, policji i izraelskiego wymiar sprawiedliwości o prowadzenie politycznie motywowanej nagonki na niego.</p>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/ganc-bezradny-jak-netanjahu-trzecie-wybory-w-ciagu-roku-niemal-pewne,987037.html"/>
        <a href="https://www.tvn24.pl/wiadomosci-ze-swiata,2/dwa-panstwa-dla-dwoch-narodow-watykan-o-izraelu-i-palestynie,986899.html"/>
        <a href="https://www.tvn24.pl/wiadomosci-ze-swiata,2/izraelskie-naloty-w-syrii-media-wsrod-zabitych-sa-cywile,986825.html"/>
        <a href="https://www.tvn24.pl/wiadomosci-ze-swiata,2/echa-syren-nad-wzgorzami-golan-izraelskie-wojsko-znad-syrii-nadlecialy-rakiety,986543.html"/>
        <a href="https://www.tvn24.pl/wiadomosci-ze-swiata,2/pompeo-izraelskie-osadnictwo-na-zachodnim-brzegu-nie-jest-sprzeczne-z-prawem-miedzynarodowym,986472.html"/>
      </related>
    </article>
  </body>
</html>