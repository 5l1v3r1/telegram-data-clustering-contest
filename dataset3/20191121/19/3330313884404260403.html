<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904640/de-route-van-oranje-opponent-roemeni-lles-over-de-nations-league-play-offs.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-21T19:00:00+00:00"/>
    <meta property="og:title" content="'Oranje-opponent' Roemenië begint aan plaatsingsroute: alles over de EK-play-offs"/>
    <meta property="og:description" content="De EK-kwalificatiereeks is ten einde en Nederland kan al toeleven naar het EK: drie thuiswedstrijden en een ontmoeting met Oekraïne, dat is al zeker. Roemenië zal Oranje ook treffen bij kwalificatie, maar moet dan eerst het toetje van de eerste Nations League ooit overleven: de loting voor de play-offs staat gepland voor vrijdag 22 november. VoetbalPrimeur zet alle wetenswaardigheden op een rij. Welke landen doen mee?De play-offs gelden als vangnet voor de landen die zich niet via de reguliere kwalificatiereeks voor het eindtoernooi geplaatst hebben: zestien landen zullen worden verdeeld over vier kwalificatiepaden en voor de winnaar van ieder kwalificatiepad ligt één EK-ticket klaar. De indeling wordt vrijdag gemaakt op basis van de Nations League-standen. Alle zestien deelnemers op een rijtje: Alles over de EK-loting: Oranje komt in Pot 2, sowieso Oekraïne EK 2020 verspreid door Europa: alle stadions én speelsteden op een rij"/>
  </head>
  <body>
    <article>
      <h1>'Oranje-opponent' Roemenië begint aan plaatsingsroute: alles over de EK-play-offs</h1>
      <address>
        <time datetime="2019-11-21T19:00:00+00:00">21 Nov 2019, 19:00</time>
      </address>
      <p>
        <b>De EK-kwalificatiereeks is ten einde en Nederland kan al toeleven naar het EK: drie thuiswedstrijden en een ontmoeting met Oekraïne, dat is al zeker. Roemenië zal Oranje ook treffen bij kwalificatie, maar moet dan eerst het toetje van de eerste Nations League ooit overleven: de loting voor de play-offs staat gepland voor vrijdag 22 november. VoetbalPrimeur zet alle wetenswaardigheden op een rij.</b>
      </p>
      <p><b>Welke landen doen mee?<br/></b>De play-offs gelden als vangnet voor de landen die zich niet via de reguliere kwalificatiereeks voor het eindtoernooi geplaatst hebben: zestien landen zullen worden verdeeld over vier kwalificatiepaden en voor de winnaar van ieder kwalificatiepad ligt één EK-ticket klaar. De indeling wordt vrijdag gemaakt op basis van de Nations League-standen. Alle zestien deelnemers op een rijtje:</p>
      <p><b>Divisie A:</b> IJsland, ..., ..., ...</p>
      <p><b>Divisie B:</b> Bosnië-Herzegovina, Slowakije, Ierland, Noord-Ierland</p>
      <p><b>Divisie C:</b> Schotland, Noorwegen, Servië, ...</p>
      <p><b>Divisie D:</b> Georgië, Noord-Macedonië, Kosovo, Belarus</p>
      <p><b>Nog toe te wijzen:</b> Bulgarije, Israël, Hongarije, Roemenië</p>
      <p>IJsland is het enige Divisie A-land dat zich niet rechtstreeks heeft geplaatst. Kwalificatiepad B wordt gevormd door de enige vier landen die zich niet direct gekwalificeerd hebben. In Divisie D is geen enkel land terug te vinden, dat al zeker is van een EK-ticket: de vier Nations League-groepwinnaars krijgen dus een extra kans.</p>
      <p>De situatie in Divisie C is iets gecompliceerder. Zeven landen stromen door naar de play-offs. Schotland, Noorwegen en Servië eindigden bovenaan hun Nations League-poule – net als Finland, dat zich echter al geplaatst heeft – en zijn daardoor al zeker van een plek in kwalificatiepad C. Bulgarije, Israël, Hongarije en Roemenië werden tweede in hun poule en hebben die luxe niet. Drie van deze vier landen zullen IJsland gezelschap houden, één blijft de Divisie C-landen gezelschap houden: de loting op 22 november zal uitwijzen wie 'de gelukkige' wordt.</p>
      <p><b>Hoe ziet het speelschema eruit?<br/></b>De Divisie B- en Divisie D-landen weten al waar ze aan toe zijn. De twee hoogst gerankte ploegen per divisie – in dit geval: Bosnië-Herzegovina, Slowakije, Georgië en Noord-Macedonië – hebben in de halve finale thuisvoordeel tegen de twee laagst gerankte landen. In Divisie C zal Noorwegen thuis tegen Servië spelen. IJsland en Schotland zijn al zeker van een thuisduel, maar moeten nog afwachten wie hun tegenstander wordt.</p>
      <p>Alle halve finaleduels staan gepland voor donderdag 26 maart en worden over één wedstrijd gespeeld: de winnaars treffen elkaar in de 'kwalificatiepad-finale'. Op 22 november zal alvast bepaald worden in welk land de vier finales plaats zullen vinden. De winnaars van de vier finales op dinsdag 31 maart mogen zich melden op het EK.</p>
      <p><b>Wat voor belang heeft Oranje hierbij?<br/></b>Voor ons is het vooral interessant om de verrichtingen van Roemenië in de gaten te houden. Als de opvolger van Cosmin Contra Roemenië naar de eindronde kan leiden, is de tweede tegenstander naast Oekraïne al bekend. Zo niet, dan wacht een ontmoeting met één van de vier Nations League-<i>qualifiers</i>.</p>
      <p><b>Belangrijke data<br/></b>22 november 2019: Loting play-offs Nations League.<br/>30 november 2019: Loting eindronde EK</p>
      <p>26 maart 2020: Halve finales play-offs Nations League</p>
      <p>31 maart 2020: Finale play-offs Nations League</p>
      <p>12 juni 2020: Openingswedstrijd EK</p>
      <p>14, 18 en 22 juni 2020: Poulewedstrijden Oranje</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/899712/twee-keer-winnen-en-oranje-zit-in-pot-1-alles-over-de-loting-voor-het-ek-2020.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904618/ek-2020-verspreid-door-europa-in-aantocht-alle-stadions-n-speelsteden-op-een-rij.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>