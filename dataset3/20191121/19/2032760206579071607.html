<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90213"/>
    <meta property="og:site_name" content="Denník politika"/>
    <meta property="article:published_time" content="2019-11-21T19:35:01+00:00"/>
    <meta property="og:title" content="Video: Prototyp kozmickej lode Starship spoločnosti SpaceX vybuchol počas testovania"/>
    <meta property="og:description" content="21.11.2019 (Webnoviny.sk) – Prototypu kozmickej lode Starship spoločnosti SpaceX v stredu vybuchla počas testovania vrchná časť. Stalo sa tak, keď v zariadení testovali natlakovanie systémov. Na videu zo skúšky v zariadení Boca Chica v americkom Texase možno vidieť, ako exploduje vršok prototypu Mk-1 a kryogenický pohon stroja vytvára po jeho okolí obrovský mrak."/>
  </head>
  <body>
    <article>
      <h1>Video: Prototyp kozmickej lode Starship spoločnosti SpaceX vybuchol počas testovania</h1>
      <address><time datetime="2019-11-21T19:35:01+00:00">21 Nov 2019, 19:35</time> by <a rel="author">Webnoviny</a></address>
      <p>21.11.2019 (Webnoviny.sk) – Prototypu kozmickej lode Starship spoločnosti SpaceX v stredu vybuchla počas testovania vrchná časť. Stalo sa tak, keď v zariadení testovali natlakovanie systémov. Na videu zo skúšky v zariadení Boca Chica v americkom Texase možno vidieť, ako exploduje vršok prototypu Mk-1 a kryogenický pohon stroja vytvára po jeho okolí obrovský mrak.</p>
      <p>Podľa spoločnosti však výsledok testu, vzhľadom na to, že testovali natlakovanie na maximum, nebol <i>„úplne neočakávaný“.</i></p>
      <p>Prototyp Mk-1 mal v nadchádzajúcich týždňoch začať testovacie lety do výšky 20 kilometrov. Výkonný riaditeľ SpaceX Elon Musk na Twitteri uviedol, že sa tak už nestane a prototyp vyradia.</p>
      <p>Kozmická loď Starship a jej nosná raketa Super Heavy by mali byť podľa firmy viacúčelovým dopravným systémom budúcnosti. SpaceX ju plánuje využívať na dopravu ľudí i prevoz nákladu, a to okolo sveta aj vo vesmíre.</p>
      <p>Stroje by tiež, rovnako ako iné rakety spoločnosti, mali byť na viacero použití a po misiách by mali kontrolovane pristáť. Spoločnosť už pracuje na vývoji ďalšieho prototypu označeného ako Mk-3.</p>
      <p>Viac k témam: <a href="https://www.webnoviny.sk/tag/starship-mk1/"><u>Starship Mk1</u></a><br/>Zdroj: Webnoviny.sk – <a href="https://www.webnoviny.sk/video-prototyp-kozmickej-lode-starship-spolocnosti-spacex-vybuchol-pocas-testovania/"><u>Video: Prototyp kozmickej lode Starship spoločnosti SpaceX vybuchol počas testovania</u></a> © SITA Všetky práva vyhradené.</p>
    </article>
  </body>
</html>