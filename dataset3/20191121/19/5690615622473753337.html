<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837118-donald-tramp-zaproponuvav-apple-vzyati-uchast-v-stvorenni-5g-v-ssha"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T19:26:00+00:00"/>
    <meta property="og:title" content="Дональд Трамп запропонував Apple взяти участь в створенні 5G в США"/>
    <meta property="og:description" content="КИЇВ. 21 листопада. УНН. Президент США Дональд Трамп запропонував корпорації Apple і її главі Тіму Куку взяти участь у створенні інфраструктури для роботи …"/>
  </head>
  <body>
    <article>
      <h1>Дональд Трамп запропонував Apple взяти участь в створенні 5G в США</h1>
      <address><time datetime="2019-11-21T19:26:00+00:00">21 Nov 2019, 19:26</time> by <a rel="author">Олексій Супрун</a></address>
      <p><b>КИЇВ. 21 листопада. УНН.</b> Президент США Дональд Трамп запропонував корпорації Apple і її главі Тіму Куку взяти участь у створенні інфраструктури для роботи телекомунікаційних мереж п’ятого покоління (5G) в Сполучених Штатах. Про це глава держави в четвер написав в своєму Twitter, передає <b>УНН</b>.</p>
      <p>“Під час мого вчорашнього візиту в Остін, Техас ... я попросив Тіма Кука подивитися, чи зможе він задіяти Apple в створенні 5G в США. У них є все для цього — гроші, технології, бачення і Кук!”, — зазначив Трамп .</p>
      <p>У середу американський президент відвідав в Остіні підприємство зі складання комп’ютерів, яке належить Apple.</p>
      <p>5G — п’яте покоління технологій передачі даних, що передбачає набагато більшу в порівнянні з четвертим поколінням пропускну здатність.</p>
      <figure>
        <iframe data-src="https://twitter.com/realDonaldTrump/status/1197492772850348034?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Як передавав <b>УНН</b>, президент США Дональд Трамп на початку цього року пропонував главі корпорації Apple Тіму Куку перенести виробництво своєї продукції з Китаю до Сполучених Штатів. Американський лідер <a href="https://www.unn.com.ua/uk/news/1771759-prezident-ssha-povidomiv-scho-proponuvav-apple-perenesti-virobnitstvo-z-kitayu">повідомив</a> про це, відповідаючи на питання журналістів в Рожевому саду Білого дому.</p>
    </article>
  </body>
</html>