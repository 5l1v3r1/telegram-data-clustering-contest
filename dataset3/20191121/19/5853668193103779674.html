<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttoudinese.it/notizie/le-probabili-formazioni-di-sampdoria-udinese-quagliarella-con-caprari-72126"/>
    <meta property="og:site_name" content="TuttoUdinese.it"/>
    <meta property="article:published_time" content="2019-11-21T19:01:04+00:00"/>
    <meta property="og:title" content="Le probabili formazioni di Sampdoria-Udinese: Quagliarella con Caprari"/>
    <meta property="og:description" content="Ultima sosta dedicata alle Nazionali in archivio, per la Serie A sarà un mese di fuoco, che inizia sabato con la tredicesima giornata: si comincia con tre anticipi molto interessanti, che vedono impegnate quattro delle prime sette in classifica. Un weekend lunghissimo che inizierà a Bergamo sabato pomeriggio, per concludersi lunedì sera con il posticipo tra SPAL e Genoa. Di seguito le probabili formazioni di Sampdoria-Udinese (diretta tv a partire dalle 18.00 di domenica su Sky) grazie al contributo di tutti i giornalisti di TuttoMercatoWeb.com sparsi per l'Italia:"/>
  </head>
  <body>
    <article>
      <h1>Le probabili formazioni di Sampdoria-Udinese: Quagliarella con Caprari</h1>
      <address><time datetime="2019-11-21T19:01:04+00:00">21 Nov 2019, 19:01</time> by <a rel="author">Redazione TuttoUdinese</a></address>
      <figure>
        <img src="https://net-storage.tccstatic.com/storage/tuttoudinese.it/img_notizie/thumb1/ee/ee70be6435b75e874fc6d2d557334cbd-69518-95723157c8ebcac4750156d2b21ac04e.jpeg"/>
        <figcaption>© foto di Daniele Buffa/Image Sport</figcaption>
      </figure>
      <p>Ultima sosta dedicata alle Nazionali in archivio, per la Serie A sarà un mese di fuoco, che inizia sabato con la tredicesima giornata: si comincia con tre anticipi molto interessanti, che vedono impegnate quattro delle prime sette in classifica. Un weekend lunghissimo che inizierà a Bergamo sabato pomeriggio, per concludersi lunedì sera con il posticipo tra SPAL e Genoa. Di seguito le probabili formazioni di Sampdoria-Udinese (diretta tv a partire dalle 18.00 di domenica su Sky) grazie al contributo di tutti i giornalisti di TuttoMercatoWeb.com sparsi per l'Italia:</p>
      <p>COME ARRIVA LA SAMPDORIA - La tegola per Claudio Ranieri è rappresentata dall’infortunio di Bereszynski. Il terzino polacco sarà rimpiazzato da Depaoli che arretrerà sulla linea dei difensori con Ferrari, Colley e Murru a protezione della porta di Audero. A centrocampo c’è Ekdal con Vieira mentre a destra potrebbe esserci Thorsby con Jankto a sinistra. L’ex Udinese potrebbe anche traslare a destra, visto che l’ex Heerenveen era impegnato con l’Under 21 norvegese, con Augello a sinistra. In attacco Quagliarella dovrebbe fare coppia con Caprari, in vantaggio su Gabbiadini e Ramirez.</p>
      <p>COME ARRIVA L'UDINESE - Senza Okaka e Becao, squalificati, Gotti studia le varie alternative ad un undici che appare piuttosto definito. Oggi è tornato Sema dalle gare con la Svezia, piuttosto acciaccato, le sue condizione andranno valutate nelle prossime ore. Walace e Teodorczyk hanno lavorato bene ma difficilmente ruberanno il posto a qualcuno in formazione titolare. Davanti a Musso dunque spazio a Nuytinck, Ekong e De Maio, con il dubbio Sema sulla sinistra (Ter Avest l'alternativa), Jajalo, De Paul e Mandragora in mezzo, mentre Larsen agirà a destra. Lasagna e Nestorovski, infine, le punte.</p>
    </article>
  </body>
</html>