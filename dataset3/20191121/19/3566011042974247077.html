<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549040.html/%D8%A8%D8%A7%D8%B2-%D8%B4%D8%AF%D9%86-%D9%85%D8%B1%D8%B2-%DA%86%D8%B0%D8%A7%D8%A8%D9%87-%D8%A8%D8%B1%D8%A7%DB%8C-%D8%AA%D8%B1%D8%AF%D8%AF-%D8%B2%D8%A7%D8%A6%D8%B1%D8%A7%D9%86-%D8%B5%D8%AD%D8%AA-%D9%86%D8%AF%D8%A7%D8%B1%D8%AF--%D8%B5%D8%A7%D8%AF%D8%B1%D8%A7%D8%AA-%D8%B1%D9%88%D8%B2%D8%A7%D9%86%D9%87-%D8%AF%D8%B1-%D8%AD%D8%A7%D9%84-%D8%A7%D9%86%D8%AC%D8%A7%D9%85-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-21T19:10:00+00:00"/>
    <meta property="og:title" content="باز شدن مرز چذابه برای تردد زائران صحت ندارد/ صادرات روزانه در حال انجام است"/>
    <meta property="og:description" content="فرماندار دشت‌آزادگان گفت: باز شدن مرز چذابه برای تردد زائران صحت ندارد و تا آرام شدن اوضاع در کشور عراق باید منتظر بمانیم و پس از آن برای باز شدن مرز تصمیم‌گیری کنیم."/>
  </head>
  <body>
    <article>
      <h1>باز شدن مرز چذابه برای تردد زائران صحت ندارد/ صادرات روزانه در حال انجام است</h1>
      <address>
        <time datetime="2019-11-21T19:10:00+00:00">21 Nov 2019, 19:10</time>
      </address>
      <p>فرماندار دشت‌آزادگان گفت: باز شدن مرز چذابه برای تردد زائران صحت ندارد و تا آرام شدن اوضاع در کشور عراق باید منتظر بمانیم و پس از آن برای باز شدن مرز تصمیم‌گیری کنیم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حمید سیلاوی فرماندار دشت‌آزادگان ظهر امروز در گفت‌وگو با خبرنگار فارس در اهواز، در رابطه با برخی خبرهای منتشر شده در شبکه‌های اجتماعی مبنی بر بازشدن مرز چذابه برای تردد زائران اظهار کرد: باز شدن مرز چذابه  برای  تردد زائران صحت ندارد و تا آرام شدن اوضاع در کشور عراق  باید منتظر بمانیم و پس از آن برای باز شدن مرز تصمیم‌گیری کنیم.</p>
      <p>وی افزود: تنها افراد عراقی که بیش از یک سال در کشور ایران اقامت دارند و برعکس؛ همچنین ایرانی‌هایی که همسر عراقی دارند و یا برعکس، مجاز به تردد از مرز هستند.</p>
      <p>فرماندار دشت‌آزادگان با بیان اینکه برای صادرات انواع کالا از مرز بین المللی چذابه مشکلی وجود ندارد، گفت: تردد کامیون‌ها به صورت روزانه از مرز انجام می‌شود.</p>
      <p>انتهای پیام/</p>
    </article>
  </body>
</html>