<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/21/hindistan-in-tarihi-toorji-kuyusuna-20-metre-yukseklikten-serbest-dalis-no-comment-video"/>
    <meta property="og:site_name" content="euronews"/>
    <meta property="article:published_time" content="2019-11-21T19:23:40+00:00"/>
    <meta property="og:title" content="Hindistan'ın tarihi Toorji Kuyusu'na 20 metre yükseklikten atladılar"/>
    <meta property="og:description" content="Hindistan'da &quot;mavi şehir&quot; olarak bilinen Jodhpur'un merdivenleriyle ünlü Toorji Kuyu'sunda 20 metre yükseklikten yapılan serbest dalış, ülkede bu alanda gerçekleştirilen ilk profesyonel etkinlik oldu. Avustralyalı Rhiannan Iffland ile Kolombiyalı Orlando Duque muhteşem bir gösteriye imza attı"/>
  </head>
  <body>
    <article>
      <h1>Hindistan'ın tarihi Toorji Kuyusu'na 20 metre yükseklikten atladılar</h1>
      <address><time datetime="2019-11-21T19:23:40+00:00">21 Nov 2019, 19:23</time> by <a rel="author">Kerem Congar</a></address>
      <p>Hindistan'da "mavi şehir" olarak bilinen Jodhpur'un merdivenleriyle ünlü Toorji Kuyu'sunda 20 metre yükseklikten yapılan serbest dalış, ülkede bu alanda gerçekleştirilen ilk profesyonel etkinlik oldu.</p>
      <p>Serbest yüksek dalışta 4 kez dünya şampiyonluğu bulunan Avustralyalı Rhiannan Iffland ile 2009 Dünya Klasmanı şampiyonu Kolombiyalı Orlando Duque nefesleri kesen bir gösteriye imza attı. Öncelikle bireysel olarak atlama yapan sporcular daha sonra tarihi kuyunun köşe noktalarına çıkarak birlikte atlamayı denedi.</p>
      <p>1740'lı yıllarda Kraliçe Maharaja Abhay tarafından yaptırılan ve şehirdeki içme suyunun depolandığı Toorji Kuyu'su kızıl rengi taşları ve labirenti andıran merdivenleriyle yabancı ve yerli turistlerin bölgede en çok ziyaret ettiği noktalardan bir tanesi. Yaklaşık 60 metre derinliğe sahip kuyunun kış aylarındaki su sıcaklığı 24 derece civarında.</p>
    </article>
  </body>
</html>