<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/spor-toto-super-lig/2019/11/21/super-lig-ekipleri-12-hafta-oncesi-sikintili"/>
    <meta property="og:site_name" content="Aspor"/>
    <meta property="article:published_time" content="2019-11-21T19:16:01+00:00"/>
    <meta property="og:title" content="Süper Lig ekipleri 12. hafta öncesi sıkıntılı"/>
    <meta property="og:description" content="Süper Lig’de 12’nci haftanın perdesi yarın oynanacak Galatasaray – Medipol Başakşehir maçıyla açılırken, milli takımlarından sakat dönen oyuncularla birlikte cezası bulunan futbolcuların çokluğu teknik direktörleri sıkıntılı bir sürece sokmuş durumda."/>
  </head>
  <body>
    <article>
      <h1>Süper Lig ekipleri 12. hafta öncesi sıkıntılı</h1>
      <address>
        <time datetime="2019-11-21T19:16:01+00:00">21 Nov 2019, 19:16</time>
      </address>
      <p>
        <b><a href="https://www.aspor.com.tr/index/super-lig">Süper Lig</a>’de 12’nci haftanın perdesi yarın oynanacak <a href="https://www.aspor.com.tr/index/galatasaray">Galatasaray</a> – <a href="https://www.aspor.com.tr/index/medipol-basaksehir">Medipol Başakşehir</a> maçıyla açılırken, milli takımlarından sakat dönen oyuncularla birlikte cezası bulunan futbolcuların çokluğu teknik direktörleri sıkıntılı bir sürece sokmuş durumda.</b>
      </p>
      <p>Milli maç arasının ardından <a href="https://www.aspor.com.tr/index/super-lig">Süper Lig</a>'de 12'nci hafta yarın oynanacak <a href="https://www.aspor.com.tr/index/galatasaray">Galatasaray</a> – <a href="https://www.aspor.com.tr/index/medipol-basaksehir">Medipol Başakşehir</a> maçıyla başlayacak. Zirveyi yakından ilgilendiren bu karşılaşmada ev sahibi ekip, milli maç arasını en sıkıntılı geçiren takımların başında gelirken, Başakşehir ise bu süreci en iyi değerlendiren takımlardan biri olarak göze çarpıyor.</p>
      <p>
        <b>MİLLİ MAÇ ARASI BİRÇOK TAKIMA YARAMADI</b>
      </p>
      <p>Milli maç arasından dolayı lige verilen arada bir çok Süper Lig kulübü, milli oyuncularından gelen haberlerle sarsıldı. Bu durumdan en çok etkilenen takımların başında ise Galatasaray geliyor. Sarı-kırmızılı ekipte Luyindama, Babel, Muslera ve Lemina <a href="https://www.aspor.com.tr/index/milli-takim">milli takım</a> kamplarından sakat döndü. Luyindama'nın Medipol Başakşehir maçında oynaması beklenmezken ileri uçtaki eksiklik dolayısıyla Babel'in forma giymesi bekleniyor. Tedavileri devam eden Lemina ve Muslera'nın da <a href="https://www.aspor.com.tr/index/fatih-terim">Fatih Terim</a> tarafından sahaya sürülecek ilk 11'de yer alacağı öğrenildi.<br/>Ankaragücü ise milli maç arasının bitmesiyle birlikte yeni bir kriz yaşadı. Ankaragücü Teknik Direktörü Mustafa Kaplan, Rus oyuncu Zaur Sadaev'e milli maç arasından beri ulaşamadıklarını belirterek, "Sadaev milli maç arasından sonra daha dönmedi. Şu anda aramızda da yok zaten kendisine de bir türlü ulaşamadık. Dört günlük milli maç arasından sonra yedinci, sekizinci gün oluyor Sadaev şu anda aramızda değil" ifadelerini kullandı. Bu açıklamanın ardından ise oyuncu kişisel sosyal medya hesabından yaptığı paylaşımla, "Ankaragücü için oynamayacağıma karar verdim. Sözleşme bozuldu. Hepsi bu" ifadelerini kullandı.</p>
      <p>Fenerbahçe'de ise Kosovalı golcü <a href="https://www.aspor.com.tr/index/vedat-muric">Vedat Muriç</a>, sakatlığı dolayısıyla Kosova Milli Takım kadrosundan çıkarılmıştı. Golcü oyuncunun, deplasmanda oynanacak olan <a href="https://www.aspor.com.tr/index/yeni-malatyaspor">Yeni Malatyaspor</a> mücadelesinde forma giymesi beklenmiyor.</p>
      <p><a href="https://www.aspor.com.tr/index/trabzonspor">Trabzonspor</a> ise Ekuban'ın idmanlara başlamasına sevinemeden gelen bir sakatlık haberiyle sarsıldı. Milli takım kampında sakatlanan Filip Novak'ın 1 ay sahalardan uzak kalması bekleniyor.</p>
      <p><a href="https://www.aspor.com.tr/index/caykur-rizespor">Çaykur Rizespor</a>'da eksik oyuncularından dolayı sıkıntılı bir hafta geçiriyor. Vetrih ve <a href="https://www.aspor.com.tr/index/oguz-kagan">Oğuz Kağan</a> milli takım kamplarından sakat dönerken, Boldrin'in bu hafta forma giymesi zor gözüküyor.</p>
      <p>
        <b>ALANYA'NIN KANADI KIRIK</b>
      </p>
      <p>Bu sezon oynadığı futbol ile dikkatleri üzerine çeken <a href="https://www.aspor.com.tr/index/aytemiz-alanyaspor">Aytemiz Alanyaspor</a>, 12'nci hafta öncesinde sıkıntılı takımlardan biri. Akdeniz ekibinde, sol bek N'Sakala ile sol açık <a href="https://www.aspor.com.tr/index/junior-fernandes">Junior Fernandes</a> kart cezaları dolayısıyla Göztepe maçında forma giyemeyecek. <a href="https://www.aspor.com.tr/index/lokman-gor">Lokman Gör</a> ve Juanfran'ın ise sakatlıkları devam ediyor.</p>
      <p>
        <b>BU HAFTA 14 OYUNCU CEZALI</b>
      </p>
      <p>Süper Lig'in 12'nci haftasında cezalı oyuncuların çokluğu dikkat çekiyor. Bu hafta, tam 14 oyuncu kart cezaları nedeniyle forma giyemeyecek.</p>
      <p>Trabzonspor, BtcTurk Yeni Malatyaspor, Aytemiz Alanyaspor, Gençlerbirliği ve <a href="https://www.aspor.com.tr/index/kasimpasa">Kasımpaşa</a>'da 2'şer oyuncu cezalı durumda.</p>
      <p>Süper Lig'in 12'nci haftasında sakat ve cezalı oyuncuların listesi şu şekilde:<br/><br/>GALATASARAY<br/>SAKAT: Emre Akbaba, Falcao, Andone, Luyindama<br/>CEZALI: Yok<br/>MEDİPOL BAŞAKŞEHİR<br/>SAKAT: Yok<br/>CEZALI: Yok</p>
      <p>------------------------------------------------------<br/>YUKATEL DENİZLİSPOR<br/>SAKAT: Isaac Sackey<br/>CEZALI: Yok<br/>ÇAYKUR RİZESPOR<br/>SAKAT: Oğuz Kağan, Boldrin*, Vetrih*, Gökhan*<br/>CEZALI: Tarık</p>
      <p>------------------------------------------------------<br/>MKE ANKARAGÜCÜ<br/>SAKAT: Scarione, Sadaev, Hector Canteros*, Cebrail*, Kulusic*, <br/>CEZALI: Yok<br/>TRABZONSPOR<br/>SAKAT: Abdülkadir Ömür, Ekuban, Novak<br/>CEZALI: Abdulkadir Parmak, Uğurcan</p>
      <p>------------------------------------------------------<br/>İTTİFAK HOLDİNG KONYASPOR<br/>SAKAT: <a href="https://www.aspor.com.tr/index/ali-camdali">Ali Çamdalı</a><br/>CEZALI: Leva Shengelia<br/>BEŞİKTAŞ<br/>SAKAT: Dorukhan, Douglas<br/>CEZALI: Yok</p>
      <p>------------------------------------------------------</p>
      <p>İSTİKBAL MOBİLYA KAYSERİSPOR<br/>SAKAT: Levent, Alpay, Tavares, Nurettin, Atila<br/>CEZALI: Yok<br/>DEMİR GRUP SİVASSPOR<br/>SAKAT: Rybalka<br/>CEZALI: Yok</p>
      <p>------------------------------------------------------<br/><br/>KASIMPAŞA<br/>SAKAT: Pavelka, Thiam<br/>CEZALI: Hafez, Veysel<br/>GENÇLERBİRLİĞİ<br/>SAKAT: Yok<br/>CEZALI: Sio, Candeias</p>
      <p>------------------------------------------------------</p>
      <p>AYTEMİZ ALANYASPOR<br/>SAKAT: Lokman Gör, Juanfran<br/>CEZALI: Fabrice N'Sakala, Junior Fernandes<br/>GÖZTEPE<br/>SAKAT: Poko<br/>CEZALI: Alpaslan</p>
      <p>------------------------------------------------------<br/><br/>BTCTURK YENİ MALATYASPOR<br/>SAKAT: Eren<br/>CEZALI: Acquah, Erkan<br/>FENERBAHÇE<br/>SAKAT: Max Kruse, Vedat Muriç<br/>CEZALI: Isla</p>
      <p>------------------------------------------------------<br/><br/>ANTALYASPOR<br/>SAKAT: Yekta, Harun Kavaklıdere<br/>CEZALI: Yok<br/>GAZİANTEP FK<br/>SAKAT: Muğdat, Muhammed, Tetteh<br/>CEZALI: Yok</p>
    </article>
  </body>
</html>