<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/gallura/2019/11/21/sfratto-esecutivo-per-un-inquilino-ma-i-suoi-gatti-restano-in-cas-136-955432.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-21T19:37:46+00:00"/>
    <meta property="og:title" content="Sfratto esecutivo per un inquilino, ma i suoi gatti restano in casa: succede a Tempio"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">il caso</h6>
      <h1>Sfratto esecutivo per un inquilino, ma i suoi gatti restano in casa: succede a Tempio</h1>
      <h2>Il padrone di casa nominato custode degli animali</h2>
      <address><time datetime="2019-11-21T19:37:46+00:00">21 Nov 2019, 19:37</time> by <a rel="author" href="https://www.unionesarda.it/autore/andrea_busia/205" target="_blank">Andrea Busia</a></address>
      <p>Lo sfratto è esecutivo per l'inquilino, ma non per suoi gatti. È successo a Tempio, dove l'ufficiale giudiziario ha spiegato al proprietario di un appartamento che l'immobile è di nuovo nella sua disponibilità, ma dovrà occuparsi dei quattro felini dello "sfrattato".</p>
      <p>Il padrone di casa è stato nominato custode dei gatti, che restano nell'appartamento. Il destinatario dello sfratto non ha rispettato il contratto di locazione e ora non è nelle condizioni di occuparsi dei suoi micetti. Che fare? Il proprietario dell'appartamento, assistito dall'avvocato Monica Liguori, l'ufficiale giudiziario e il legale dello "sfrattato", l'avvocato Antonello Fadda, alla fine hanno preso atto delle disposizioni di legge e hanno trovato un accordo.</p>
      <p>Gli animali, ovviamente, non possono essere abbandonati. Quindi, provvisoriamente, sarà il proprietario della casa ad occuparsene. Dunque, lo sfratto per i felini non vale.</p>
    </article>
  </body>
</html>