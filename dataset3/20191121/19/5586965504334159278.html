<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/international/benjamin-netanyahu-respinge-acuzatiile-denuntand-o-tentativa-de-lovitura-de-stat-18603379"/>
    <meta property="og:site_name" content="Gândul"/>
    <meta property="article:published_time" content="2019-11-21T19:40:51+00:00"/>
    <meta property="og:title" content="Benjamin Netanyahu respinge acuzaţiile, denunţând o „tentativă de lovitură de stat”"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Benjamin Netanyahu respinge acuzaţiile, denunţând o „tentativă de lovitură de stat”</h1>
      <h2>Premierul în funcţie al Israelului, Benjamin Netanyahu, a respins, joi seară, acuzaţiile care i se aduc de procurori, denunţând o „tentativă de lovitură de stat”.</h2>
      <address><time datetime="2019-11-21T19:40:51+00:00">21 Nov 2019, 19:40</time> by <a rel="author" href="https://www.gandul.info/autor/mihai-draghici" target="_blank">Mihai Draghici</a></address>
      <p>"Este vorba de o tentativă de lovitură de stat vizând un prim-ministru", a declarat Benjamin Netanyahu, citat de cotidianul Times of Israel.</p>
      <p>"Mi-am dedicat viaţa statului. Am luptat pentru el, am fost rănit şi sunt foarte mândru de acest lucru. Dar aceasta este o zi tristă. Trebuie să fii orb să nu vezi că se întâmplă ceva rău în sistemul nostru judiciar", a adăugat Benjamin Netanyahu.</p>
      <p>"Investigaţiile sunt infectate, iar aceasta este una dintre cele mai sensibile perioade politice de la crearea statului nostru. Trebuie să îi investigăm pe anchetatori şi Parchetele judiciare care pregătesc aceste cazuri infectate", a subliniat Netanyahu.</p>
      <p>Procurorul general din Israel, Avichai Mandelblit, a anunţat joi seară definitivarea procedurii de inculpare a premierului în exerciţiu, Benjamin Netanyahu, pentru acte de corupţie, urmând ca acuzaţiile formale să fie transmise instanţei. Este prima dată în istoria Israelului când un premier în funcţie este acuzat oficial de fapte penale.</p>
    </article>
  </body>
</html>