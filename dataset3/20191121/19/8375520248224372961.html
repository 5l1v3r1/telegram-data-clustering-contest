<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/skandal-u-cheskiy-cerkvi-jepiskopa-shumperkskogo-pokarayut-za-spivsluzhinnya-z-epifanijem-641558.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-21T19:59:40+00:00"/>
    <meta property="og:title" content="Скандал у Чеській церкві: єпископа Шумперкського покарають за співслужіння з Епіфанієм"/>
    <meta property="og:description" content="Церква Чеських Земель і Словаччини досі не визнала автокефалію ПЦУ, нагадав Митрополит Ростислав"/>
  </head>
  <body>
    <article>
      <h1>Скандал у Чеській церкві: єпископа Шумперкського покарають за співслужіння з Епіфанієм</h1>
      <address>
        <time datetime="2019-11-21T19:59:40+00:00">21 Nov 2019, 19:59</time>
      </address>
      <h4>Церква Чеських Земель і Словаччини досі не визнала автокефалію ПЦУ, нагадав Митрополит Ростислав</h4>
      <p>Єпископи Православної Церкви Чеських Земель і Словаччини не можуть вступати в молитовне спілкування з представниками Української православної церкви, допоки питання української автокефалії не буде вирішено на всеправославному рівні.</p>
      <p>Про це Блаженніший Ростислав, Митрополит Чеських Земель і Словаччини, нагадав єпископу Шумперкському Ісайї, який 20 листопада 2019 року співслужив «митрополиту» Епіфанію у кафедральному храмі УПЦ Михайлівському Золотоверхому соборі, <a href="https://pccsm.ru/novosti/blazhennejshij-mitropolit-rastislav-predupredil-episkopa-isajyu-o-kanonicheskih-posledstviyah-neposlushaniya-resheniyu-svyashhennogo-sinoda-pravoslavnoj-tserkvi-cheshskih-zemel-i-slovakii/?fbclid=IwAR0xeDXruWwNZa_PB77th5wcmc6AR1CEEAGuNwDuboYc0zPJVaJaLVsRZ8g">повідомляє пресслужба.</a></p>
      <p>«Оскільки Священний Синод Православної Церкви Чеських Земель і Словаччини до теперішнього часу не визнав автокефалію Православної церкви України, змушений визнати Ваше «оповіщення» про участь в урочистостях у Києві проявом грубої зневаги до голови Священного Синоду і не шанобливості і не солідарності до інших членів Священного Синоду. Ви також, як і інші єпископи нашої Помісної Церкви, підписали рішення про нашу стриману позицію до того часу, поки в питаннях Українського розколу і автокефалії не буде прийнятий всеправославний консенсус», – зазначив Блаженніший Митрополит Ростислав.</p>
      <p>«У разі, якщо у згадуваних урочистостях Ви все ж братимете участь, Священний Синод нашої Помісної Церкви буде діяти згідно зі священними канонами про порушення послуху єпископа своєму митрополиту», – попередив єпископа Ісайю Предстоятель Православної Церкви Чеських Земель і Словаччини.</p>
      <p>Нагадаємо, ієрарх створеної в Чехії структури Константинопольського патріархату єпископ Ісая (Сланінка) вчинив непослух і 20 листопада 2019 року <a href="https://glavcom.ua/news/pravoslavna-cerkva-cheskih-zemel-i-slovachchini-viznala-pcu-641315.html">звершив в Михайлівському монастирі Києва спільне богослужіння з головою Української православної церкви Епіфанієм Думенко.</a></p>
      <p>Нагадаємо, раніше міністр культури, молоді та спорту <a href="https://glavcom.ua/country/society/noviy-uryad-nareshti-viznachivsya-moskovska-cerkva-v-ukrajini-taki-maje-pereymenuvatis-638383.html">Володимир Бородянський заявив</a>, що УПЦ Московського патріархату у своїй назві повинна позначити свою приналежність до Російської церкви, оскільки у Москві розташований її центр впливу.</p>
      <blockquote><b>Читайте більше: <br/></b><br/>   •  <b><a href="https://glavcom.ua/interviews/jevstratiy-zorya-na-cherzi-druga-velika-hvilya-perehodiv-parafiy-do-pomisnoji-cerkvi-640733.html">Євстратій Зоря: На черзі друга велика хвиля переходів парафій до Помісної церкви<br/></a></b>    •  <b><a href="https://glavcom.ua/country/society/abreviatura-upc-oficiyno-zakriplena-za-pomisnoyu-cerkvoyu-dokument-565975.html">Абревіатура УПЦ офіційно закріплена за помісною церквою (ДОКУМЕНТ)<br/></a></b>    •  <b><a href="https://glavcom.ua/country/society/patriarh-filaret-epifaniy-pomilka-moya-velika-ale-ne-golovna-600919.html">Патріарх Філарет: Епіфаній - помилка моя велика, але не головна...</a></b></blockquote>
      <related>
        <a href="https://glavcom.ua/country/society/ukrajinci-doviryayut-predstoyatelyam-vsih-velikih-cerkov-krim-kirila-sociologi-641426.html"/>
        <a href="https://glavcom.ua/country/society/tak-yak-hoche-moskva-vzhe-ne-bude-u-pomisniy-cerkvi-ochikuyut-na-novu-hvilyu-viznannya-641122.html"/>
        <a href="https://glavcom.ua/news/rpc-hoche-ogolositi-kirila-vselenskim-patriarhom-641349.html"/>
      </related>
    </article>
  </body>
</html>