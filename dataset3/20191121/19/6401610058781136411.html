<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/geenstijl-feliciteert-thierry-baudet-met-vijf-jaar-fvd-vergelijkt-hem-met-hitler-stalin-en-mussolini/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-21T19:00:21+00:00"/>
    <meta property="og:title" content="GeenStijl “feliciteert” Thierry Baudet met vijf jaar FVD, vergelijkt hem met Hitler, Stalin en Mussolini"/>
    <meta property="og:description" content="Een ‘mooi’ verjaardagscadeautje van GeenStijl voor het houten jubileum van Forum voor Democratie: het roze medium vergelijkt Thierry Baudet in één klap met maar liefst drie massamoordenaars uit de twintigste eeuw: Adolf Hitler, Jozef Stalin en Benito Mussolini. Je hebt van die dagen dat een website als Joop.nl nog wel een puntje kan zuigen aan de teksten die hun knalroze collega’s bij shockblog GeenStijl.nl produceren. Want dat ze bij GeenStijl aan het aftaaien zijn op Forum voor Democratie, dat begint langzaam maar zeker duidelijk te worden. Bewijs? Vandaag bestaat FVD vijf jaar. En ja, dan rekent de partij ook hun bestaan als denktank mee. Thierry wordt week van de nostalgie: “Ik weet nog precies hoe ik me voelde, toen ik op 21 november 2014 in café Scheltema met notaris Pieter Bolland – een oude vriend die ook mijn docent Ondernemingsrecht was geweest – de statuten voor Denktank Forum voor Democratie ondertekende.” Maar bij GeenStijl was het geen tijd om mooie, oude herinneringen op te halen. Eerder om nog…"/>
  </head>
  <body>
    <article>
      <h1>GeenStijl “feliciteert” Thierry Baudet met vijf jaar FVD, vergelijkt hem met Hitler, Stalin en Mussolini</h1>
      <address><time datetime="2019-11-21T19:00:21+00:00">21 Nov 2019, 19:00</time> by <a rel="author">Tim Engelbart</a></address>
      <p>
        <b>Een ‘mooi’ verjaardagscadeautje van GeenStijl voor het houten jubileum van Forum voor Democratie: het roze medium vergelijkt Thierry Baudet in één klap met maar liefst drie massamoordenaars uit de twintigste eeuw: Adolf Hitler, Jozef Stalin en Benito Mussolini.</b>
      </p>
      <p>Je hebt van die dagen dat een website als Joop.nl nog wel een puntje kan zuigen aan de teksten die hun knalroze collega’s bij shockblog GeenStijl.nl produceren. Want dat ze bij GeenStijl aan het aftaaien zijn op Forum voor Democratie, dat begint langzaam maar zeker duidelijk te worden. Bewijs? Vandaag bestaat FVD vijf jaar. En ja, dan rekent de partij ook hun bestaan als denktank mee. Thierry wordt <a href="https://www.facebook.com/thierrybaudet83/photos/a.619453151767108/971768069868946/"><b>week van de nostalgie</b></a>: “<i>Ik weet nog precies hoe ik me voelde, toen ik op 21 november 2014 in café Scheltema met notaris Pieter Bolland – een oude vriend die ook mijn docent Ondernemingsrecht was geweest – de statuten voor Denktank Forum voor Democratie ondertekende.</i>”</p>
      <p>Maar bij GeenStijl was het geen tijd om mooie, oude herinneringen op te halen. Eerder om nog even <a href="https://www.geenstijl.nl/5150672/nederland-gefeliciteerd-fvd-is-5-jaar-jong/#more"><b>flink uit te halen</b></a>. Zo plaatste het blog bij hun artikel over de FVD-jubileumdag een foto van Thierry Baudets hoofd gemonteerd op het lijf van de Sovjet-massamoordenaar Jozef Stalin, vanwege het “retoucheren” van Henk Otten. Ook opent het artikel met de kreet “<i>Op naar een duizendjarige partij!</i>” Een verwijzing naar de toost die nazi’s uitbrachten ten tijde van hun Derde Rijk, en elkaar graag een duizendjarig Rijk toewensten.</p>
      <p>Ook de Italiaanse fascistenleider Benito Mussolini wordt van stal gehaald om Baudet een veeg uit de pan te geven: Baudet zou zichzelf zo hebben genoemd aldus een anekdote van een GeenStijl-redacteur, die daarbij meteen een potje klaagt over “<i>‘s mans gezever over klassieke muziek, moderne architectuur en zijn sociaal ongemakkelijke neplach om de bottehorkerigheid van Jan Roos, die ook in dat busje zat.</i>”</p>
      <p>Nee, veel zuurder kan het inderdaad niet. Maar goed: dat is GeenStijl anno 2019 voor je. Ooit de smaak van een <a href="https://www.geenstijl.nl/2573/geenstijl_chips_een_feit/"><b>zakje lekkere chips</b></a>, nu de inhoud van een fles gerijpt azijn.</p>
    </article>
  </body>
</html>