<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/people/260170/o-antoni-xopkins-mila-gia-tin-siopi-ton-amnon-kai-eksigei-giati-den-tha-stamatisei-pote-na-doyleyei"/>
    <meta property="og:site_name" content="LiFO"/>
    <meta property="article:published_time" content="2019-11-21T19:05:00+00:00"/>
    <meta property="og:title" content="Ο Άντονι Χόπκινς μιλά για την «Σιωπή των Αμνών» και εξηγεί γιατί δεν θα σταματήσει ποτέ να δουλεύει"/>
    <meta property="og:description" content="Ο 81χρονος ηθοποιός εξήγησε γιατί δεν σκοπεύει να σταματήσει να δουλεύει και μίλησε για τον ρόλο του Χάνιμπαλ Λέκτερ που τον έκανε διάσημο"/>
  </head>
  <body>
    <article>
      <h1>Ο Άντονι Χόπκινς μιλά για την «Σιωπή των Αμνών» και εξηγεί γιατί δεν θα σταματήσει ποτέ να δουλεύει</h1>
      <h2>Ο 81χρονος ηθοποιός εξήγησε γιατί δεν σκοπεύει να σταματήσει να δουλεύει και μίλησε για τον ρόλο του Χάνιμπαλ Λέκτερ που τον έκανε διάσημο</h2>
      <address><time datetime="2019-11-21T19:05:00+00:00">21 Nov 2019, 19:05</time> by <a rel="author">NEWSROOM</a></address>
      <p>
        <b>Ο <a href="https://www.lifo.gr/tags/%CE%86%CE%BD%CF%84%CE%BF%CE%BD%CE%B9+%CE%A7%CF%8C%CF%80%CE%BA%CE%B9%CE%BD%CF%82">Άντονι Χόπκινς</a> παραδέχθηκε πως είναι εντελώς εργασιομανής και πως παρά τα 81 του χρόνια εξακολουθεί να μην μπορεί να καθίσει σε ησυχία.</b>
      </p>
      <p>«Είμαι εργασιομανής. Είμαι ηθοποιός, ζωγραφίζω, παίζω μουσική, διαβάζω πολύ. Κρατάει το μυαλό σε εγρήγορση. Θα συνεχίσω να δουλεύω μέχρι να πεθάνω», είπε ο 81χρονος ηθοποιός, που αυτήν την περίοδο υποδύεται τον Πάπα Βενέδικτο XVI στη δραματική σειρά «The Two Popes» του Netflix.</p>
      <p>Όπως εξηγεί η γυναίκα του, η 63χρονη Stella Arroyave, είναι ο μοναδικός λόγος που ξέρει πότε να παίρνει μια ανάσα. «Η Στέλλα είναι καλή στο να μου βάζει χαλινάρι. Περνάω ατέλειωτες ώρες στο στούντιο ζωγραφίζοντας και έρχεται μέσα και λέει, "Φτάνει". Δεν έχω αίσθηση τι γίνεται γύρω γύρω μου», λέει ο ηθοποιός.</p>
      <p>Η γυναίκα του, με την οποία παντρεύτηκαν το 2003, κάνει αυτή την εποχή ένα ντοκιμαντέρ με θέμα τον ίδιο. «Ένας από τους δασκάλους μου της είπε πως ήμουν μυστήριο όταν ήμουν νέος. Δεν μιλούσα σε άλλα παιδιά, δεν ήθελα να κάνω αθλήματα, δεν πήγαινα καν στα σχολικά θεατρικά έργα. Αλλά είχα βαρεθεί να με αποκαλούν χαζό και σκέφτηκα, "Μια μέρα θα σας δείξω". Και έτσι έγινα αυτός ο άλλος. Η καριέρα μου απογειώθηκε», σημειώνει ο Άντονι Χόπκινς.</p>
      <figure>
        <img src="https://www.lifo.gr/uploads/image/1570475/anthony-hopkins-1_1.jpg"/>
      </figure>
      <p>Παρόλο που έχει υποδυθεί δεκάδες χαρακτήρες στην διάρκειας 60 ετών καριέρα του, ο βραβευμένος με Όσκαρ ηθοποιός είναι διάσημος για τον ρόλο του Δρ. Χάνιμπαλ Λέκτερ στην ταινία του 1991 «Η Σιωπή των Αμνών» και τις δυο άλλες που ακολούθησαν.</p>
      <p>Μιλώντας για τον συγκεκριμένο ρόλο, ο Άντονι Χόπκινς λέει: «Έχω ένστικτο για κάτι τέτοιους ανθρώπους. Είναι ναρκισσιστές. Δεν ξέρω αν το έχω μέσα μου, απλώς τους καταλαβαίνω. Ποτέ δεν θα ξεφύγω από αυτόν τον τύπο. Όταν ξεκίνησα να διαβάζω το σενάριο της ταινίας, είπα στον ατζέντη μου, "Αυτός είναι ο ρόλος της ζωής μου". Άλλαξε τα πάντα για μένα».</p>
    </article>
  </body>
</html>