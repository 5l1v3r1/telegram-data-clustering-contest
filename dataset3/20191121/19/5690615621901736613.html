<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837121-prokuratura-izrayilyu-virishila-visunuti-obvinuvachennya-netaniyagu-za-troma-kriminalnimi-spravami"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T19:45:00+00:00"/>
    <meta property="og:title" content="Прокуратура Ізраїлю вирішила висунути обвинувачення Нетаніягу за трьома кримінальними справами"/>
    <meta property="og:description" content="КИЇВ. 21 листопада. УНН. Генеральний прокурор Ізраїлю Авіхай Мандельбліт оголосив про рішення висунути обвинувачення прем’єр-міністру країни Біньяміну …"/>
  </head>
  <body>
    <article>
      <h1>Прокуратура Ізраїлю вирішила висунути обвинувачення Нетаніягу за трьома кримінальними справами</h1>
      <address><time datetime="2019-11-21T19:45:00+00:00">21 Nov 2019, 19:45</time> by <a rel="author">Олексій Супрун</a></address>
      <p><b>КИЇВ. 21 листопада. УНН.</b> Генеральний прокурор Ізраїлю Авіхай Мандельбліт оголосив про рішення висунути обвинувачення прем’єр-міністру країни Біньяміну Нетаніягу за трьома кримінальними справами, пише <b>УНН</b> з посиланням на місцеві ЗМІ, <a href="https://www.ynetnews.com/articles/0,7340,L-5629718,00.html">зокрема Ynetnews</a> та <a href="https://www.jpost.com/Breaking-News/Mandelblit-reportedly-will-announce-Netanyahu-indictment-today-608541">видання The Jerusalem Post</a>.</p>
      <p>Нетаніягу звинуватять в шахрайстві, у хабарництві та в зловживанні довірою, офіційно це буде зроблено пізніше.</p>
      <p>Як <a href="https://www.reuters.com/article/us-israel-netanyahu-indictment/israels-attorney-general-indicts-pm-netanyahu-on-corruption-charges-idUSKBN1XV1T3">зазначає Reuters</a>, Нетаніягу не зобов’язаний йти з посади прем’єр-міністра після пред’явлення звинувачень.</p>
      <p>До сих пір в історії Ізраїлю жоден прем’єр не був офіційно звинувачений в будь-яких злочинах під час свого перебування на посаді. Нетаніягу є прем’єром Ізраїлю з 2009 року. Він також займав цю посаду в 1996-1999 роках.</p>
      <p>В Ізраїлі з весни триває політична криза. Партія Нетаніягу “Лікуд” виграла вибори в квітні, але Нетаніягу не зміг вчасно сформувати урядову коаліцію, після чого у вересні пройшли нові вибори. За їх підсумками ситуація повторилася, зараз, швидше за все, Ізраїль очікують треті вибори за рік.</p>
      <p>Варто нагадати, що <a href="https://www.unn.com.ua/uk/news/1715033-politsiya-izrayilyu-planuye-visunuti-zvinuvachennya-proti-netanyagu">ще на початку 2018 року</a> поліція Ізраїлю повідомила адвокатам Беньяміна Нетаньягу, що виступить з рекомендацією висунути звинувачення проти діючого прем’єр-міністра єврейської держави за двома розслідуваним у його відношенні справах про зловживання.</p>
    </article>
  </body>
</html>