<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/planeta.299.html:831584-Veliki-brat-je-stigao-Drzava-pocinje-da-prati-milione-gradjana-preko-mobilnih-telefona"/>
    <meta property="og:site_name" content="Вечерње новости"/>
    <meta property="article:published_time" content="2019-11-21T19:15:00+00:00"/>
    <meta property="og:title" content="„Veliki brat“ je stigao? Država počinje da prati milione građana preko mobilnih telefona"/>
    <meta property="og:description" content="Nacionalni zavod za statistiku uverava ljude da je osmodnevni projekat potpuno anoniman"/>
  </head>
  <body>
    <article>
      <h1>„Veliki brat“ je stigao? Država počinje da prati milione građana preko mobilnih telefona</h1>
      <address><time datetime="2019-11-21T19:15:00+00:00">21 Nov 2019, 19:15</time> by <a rel="author">Novosti Online</a></address>
      <p>
        <b>Nacionalni zavod za statistiku uverava ljude da je osmodnevni projekat potpuno anoniman</b>
      </p>
      <p>Milioni Španaca biće praćeni ove nedelje preko njihovih mobilnih telefona, u okviru kontroverzne vladine studije, koja je osmišljena radi prikupljanja informacija o tome gde građani putuju, i u cilju „poboljšanja javnih usluga“.</p>
      <p>Nacionalni zavod za statistiku (INE) uverava ljude da je osmodnevni projekat potpuno anoniman, ali to nije zaustavilo zabrinutosti zbog pitanja privatnosti „špijunske države“ i „Velikog brata“.</p>
      <p>
        <b>PRVI JAVNI PROJEKAT ZA PRIKUPLjANjE PODATAKA</b>
      </p>
      <p>Tri najveća španska operatera mobilne telefonije — „Movistar“, „Vodafon“ i „Orandž“ — učestvuju u projektu i tvrde da ne krše zakon tako što će podatke predati Vladi. Tri kompanije predstavljaju skoro 80 odsto mobilnih korisnika u Španiji.</p>
      <p>INE će prvo pratiti kretanje ljudi između 18. i 21. novembra, zatim 24. novembra, na Božić (25. decembra), pa 20. jula i 15. avgusta 2020. godine.</p>
      <p>Uz dostupne informacije moguće je, na primer, videti „koliko mobilnih telefona ima u 17 časova u određenoj ulici u bilo kojem gradu sa više od 15.000 ljudi, ali ne više od toga“, rekli su iz INE za „Konfidensijal“.</p>
      <p>
        <b>STANOVNICI NISU ODUŠEVLjENI</b>
      </p>
      <p>Nije iznenađujuće što mnogi Španci na društvenim mrežama nisu sa simpatijama dočekali ideju.</p>
      <related>
        <a href="http://www.novosti.rs/vesti/naslovna/tehnologije/aktuelno.236.html:818537-Kako-se-zastiti-od-prisluskivanja-mobilnog-telefona"/>
      </related>
      <p>Jedan tviteraš odgovorio je na objavu INE o studiji sa detaljima njegovog rasporeda za dan „kako bi ’velikom bratu‘ olakšao život, dok su drugi rekli da bi, ako Vlada želi informacije o putovanjima građana za popis stanovništva, trebalo to da traže, pre nego što ih „ukradu“ kroz takvu studiju.</p>
      <p>Neki ljudi su rekli da će tokom studije svoje telefone staviti u avionski režim. Španski mediji su takođe objavili informacije koje objašnjavaju kako korisnici telefona mogu da izbegnu praćenje u predviđenim terminima.</p>
      <p>
        <b>TRAGAČI ĆE PRECIZNO ANALIZIRATI PODATKE</b>
      </p>
      <p>Da bi sprovela istraživanje, agencija je podelila zemlju u 3.200 ćelija, sa preko 5.000 ljudi u svakoj. Tragači će moći da saznaju koliko telefona ima u svakoj ćeliji u određeno doba dana. Prvo će se analizirati telefoni između ponoći i 6 časova ujutro, kako bi se dešifrovali korisnici telefona, a zatim ponovo između 9 i 18 časova, da bi se otkrilo gde rade ili odlaze tokom dana.</p>
      <p>Rezultati će biti korišćeni u popisu 2021. godine i otkriće koje se rute putovanja najčešće koriste, koje lokacije se najčešće koriste za odmor, kao i informacije o tome koliko ljudi radi ili studira na velikim udaljenostima od svojih domova. Vlada će platiti svakom od tri glavna operatera oko 500.000 evra za pristup vrednim informacijama, navodi se u izveštaju.<br/><br/>(rs.sputniknews.com)</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/drustvo/aktuelno.290.html:831586-Otkriveno-ko-je-Srbin-na-snimku-sa-ruskim-obavestajcem"/>
        <a href="http://www.novosti.rs/vesti/naslovna/politika/aktuelno.289.html:831583-Vucic-posle-sednice-Saveta-za-nacionalnu-bezbednost-Uskoro-vise-akcija-protiv-pripadnika-razlicitih-agencija-Nasa-namenska-industrija-pod-strahovitim-pritiskom"/>
        <a href="http://www.novosti.rs/vesti/naslovna/politika/aktuelno.289.html:831633-Istrazujemo-U-Srbiji-vrslja-200-stranih-spijuna-a-najaktivnija-je-jedna-cuvena-zapadna-sluzba"/>
        <a href="http://www.novosti.rs/vesti/naslovna/politika/aktuelno.289.html:831597-Oglasio-se-ruski-ambasador-o-spijunskoj-aferi-Nista-ne-moze-da-naudi-odnosima-Srbije-i-Rusije-navikli-smo-na-provokacije"/>
        <a href="http://www.novosti.rs/vesti/naslovna/politika/aktuelno.289.html:831632-Perisic-Monkton-Hrvati-Ovo-su-najvece-spijunske-afere-u-Srbiji-u-ovom-veku"/>
      </related>
    </article>
  </body>
</html>