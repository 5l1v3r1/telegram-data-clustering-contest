<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/trumptan-mali-kayit-aciklamasi-gorecekleri-tek-sey-257384h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-21T19:02:00+00:00"/>
    <meta property="og:title" content="Trump'tan 'mali kayıt' açıklaması: Görecekleri tek şey…"/>
    <meta property="og:description" content="ABD Başkanı Donald Trump, mali kayıtlarının araştırılmasına ilişkin Demokratlara yönelik yaptığı açıklamada, “Görecekleri tek şey, insanların düşündüğünden daha zengin olduğum olacak.” ifadesini kullandı."/>
  </head>
  <body>
    <article>
      <h1>Trump'tan 'mali kayıt' açıklaması: Görecekleri tek şey…</h1>
      <address><time datetime="2019-11-21T19:02:00+00:00">21 Nov 2019, 19:02</time> by <a rel="author">Yeni Çağ Gazetesi</a></address>
      <p>
        <b>ABD Başkanı Donald Trump, mali kayıtlarının araştırılmasına ilişkin Demokratlara yönelik yaptığı açıklamada, “Görecekleri tek şey, insanların düşündüğünden daha zengin olduğum olacak.” ifadesini kullandı.</b>
      </p>
      <p>ABD Başkanı Donald Trump, resmi Twitter hesabından, Demokratlar'ın uzun süredir baskı yaptığı mali kayıtlarına ilişkin açıklamalarda bulundu.</p>
      <p>Rusya soruşturmasını yürüten Özel Yetkili Savcı Robert Mueller'in, kendisinin tüm mali ve vergi kayıtlarının üzerinden geçmesine rağmen bir sonuca ulaşmadığına dikkati çeken Trump, "Şimdi bu cadı avı, New Yorklu Demokrat savcıların, benim tüm mali anlaşmalarımı incelemesi ile devam ediyor." ifadesini kullandı.</p>
      <p>Trump, New York'taki davanın "kanun dışı" olduğunu belirterek, "Ama ben temizim ve mali bildirimimi 2020 seçimlerinden önce yaptığımda -ki bu benim kararım- görecekleri tek şey, insanların düşündüğünden daha zengin olduğum olacak." değerlendirmesinde bulundu.</p>
      <p>Başkan Trump, 2016'da yürüttüğü seçim kampanyası sürecinde, vergi beyannamelerini yayımlamayı reddetmiş ve eleştirilerin hedefinde yer almıştı.</p>
      <related>
        <a href="https://www.yenicaggazetesi.com.tr/trumpin-konusmasindan-korktugu-sondland-ifade-verdi-257250h.htm"/>
        <a href="https://www.yenicaggazetesi.com.tr/azil-sorusturmasi-suren-trumptan-sasirtan-aciklama-256936h.htm"/>
        <a href="https://www.yenicaggazetesi.com.tr/akpnin-trumpa-destegi-suruyor-256480h.htm"/>
        <a href="https://www.yenicaggazetesi.com.tr/uluc-ozulker-trump-taviz-vermedi-256443h.htm"/>
      </related>
    </article>
  </body>
</html>