<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/sports/news/rigas_dinamo/news/daugavins-spid-khl-spele-divi-varti-un-rezultativa-piespele-uzvara.d?id=51658529"/>
    <meta property="og:site_name" content="DELFI"/>
    <meta property="article:published_time" content="2019-11-21T19:03:48+00:00"/>
    <meta property="og:title" content="Daugaviņš 'spīd' KHL spēlē – divi vārti un rezultatīva piespēle uzvarā "/>
    <meta property="og:description" content="Latvijas hokeja uzbrucējs Kaspars Daugaviņš ceturtdien Kontinentālās hokeja līgas (KHL) regulārā čempionāta spēlē guva divus vārtus un izdarīja rezultatīvu piespēli, palīdzot viņa un Mārtiņa Karsuma pārstāvētajai Maskavas &quot;Spartak&quot; izcīnīt uzvaru."/>
  </head>
  <body>
    <article>
      <h1>Daugaviņš 'spīd' KHL spēlē – divi vārti un rezultatīva piespēle uzvarā </h1>
      <address><time datetime="2019-11-21T19:03:48+00:00">21 Nov 2019, 19:03</time> by <a rel="author">DELFI Sports</a></address>
      <p>
        <b>Latvijas hokeja uzbrucējs <a href="https://www.delfi.lv/temas/kaspars-daugavins">Kaspars Daugaviņš</a> ceturtdien Kontinentālās hokeja līgas (KHL) regulārā čempionāta spēlē guva divus vārtus un izdarīja rezultatīvu piespēli, palīdzot viņa un <a href="https://www.delfi.lv/temas/martins-karsums">Mārtiņa Karsuma</a> pārstāvētajai Maskavas "Spartak" izcīnīt uzvaru.</b>
      </p>
      <p>"Spartak" ar rezultātu 7:2 (2:2, 2:0, 3:0) pārspēja Minskas "Dinamo" un pakāpās uz ceturto vietu Rietumu konferences kopvērtējumā.</p>
      <p>Daugaviņš mača 14. minūtē ar vārtu guvumu izlīdzināja rezultātu 2:2, tad 35. minūtē viņš panāca rezultātu 4:2, bet otrā perioda ievadā latvietis palīdzēja Anatolijam Ņikoncevam panākt jau trīs vārtu pārsvaru. Savukārt Mārtiņš Karsums ar rezultatīvo piespēli sekmēja Aleksandra Hohlačova "golu", kas panāca rezultātu 3:2.</p>
      <p>Ņikoncevs arī guva divus vārtus, bet ar precīziem metieniem izcēlās arī Arjoms Fjodorovs un Maksims Ciplakovs. Minskas vienībā vārtus guva Tēmu Pulkinens un Fransis Parē.</p>
      <p>Daugaviņš šajā mačā laukumā pavadīja 14:23 minūtes, kuru laikā trīs reizes meta pa vārtiem un uzvarēja vienā iemetienā no trijiem. Savukārt Karsums nospēlēja 11:18 minūtes, pa vārtiem metienus neizdarīja un nopelnīja divas soda minūtes.</p>
      <p>Daugaviņš šajā sezonā guvis sešus vārtus un izdarījis deviņas piespēles 29 spēlēs. Savukārt Karsums 27 spēlēs guvis deviņus vārtus un izdarījis piecas piespēles.</p>
      <related>
        <h4>Lasi vēl</h4>
        <a href="https://www.delfi.lv/sports/news/rigas_dinamo/news/rigas-dinamo-izbraukuma-dodas-bez-savainotajiem-pavlova-un-berglunda.d?id=51657769"/>
        <a href="https://www.delfi.lv/sports/news/rigas_dinamo/news/rigas-dinamo-pozicionali-kludijusies-mazakuma-atklaj-ankipans.d?id=51655507"/>
        <a href="https://www.delfi.lv/sports/news/rigas_dinamo/news/daugavinam-rezultativa-piespele-un-nerealizets-bullitis-spartak-uzvara.d?id=51655463"/>
      </related>
    </article>
  </body>
</html>