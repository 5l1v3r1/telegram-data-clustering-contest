<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/21/m5s-risultato-voto-online-di-maio-corriamo-da-soli/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-21T19:41:05+00:00"/>
    <meta property="og:title" content="M5S, il risultato del voto online spiazza tutti. Di Maio: “Corriamo da soli”"/>
    <meta property="og:description" content="Con una clamorosa sconfessione delle aspettative, il voto online dice &quot;sì&quot; alle liste M5S in Emilia Romagna e Calabria. Luigi Di Maio: &quot;Corriamo da soli&quot;. "/>
  </head>
  <body>
    <article>
      <h1>M5S, il risultato del voto online spiazza tutti. Di Maio: “Corriamo da soli”</h1>
      <address><time datetime="2019-11-21T19:41:05+00:00">21 Nov 2019, 19:41</time> by <a rel="author">Enrico</a></address>
      <figure>
        <img src="https://www.viagginews.com/wp-content/uploads/2019/08/Crisi-di-Governo-i-dubbi-del-M5S.jpg"/>
      </figure>
      <p>
        <b>Con una clamorosa sconfessione delle aspettative, il voto online dice “sì” alle liste del M5S in Emilia Romagna e in Calabria. Luigi Di Maio: “Corriamo da soli”. </b>
      </p>
      <p>Il risultato della consultazione online sulla piattaforma Rousseau tra i militanti del <a href="https://www.viagginews.com/2019/09/03/risultati-votazione-rousseau-su-governo-pd-m5s/">Movimento 5 Stelle</a> non lascia spazio a equivoci: la proposta di una pausa elettorale per le elezioni regionali è stata bocciata con il 70,6% di “no”. Eppure, come noto a tutti, la non presentazione di liste del M5S era considerata l’unica soluzione logica dai vertici del Movimento. Di qui la necessità di una correzione di rotta.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <figure>
        <img src="https://www.viagginews.com/wp-content/uploads/2018/03/GettyImages-927489976-iloveimg-compressed.jpg"/>
      </figure>
      <h3>La linea di Di Maio dopo l’esito del voto online sulla piattaforma M5S</h3>
      <p>L’alta dirigenza del M5S era orientata verso la non presentazione di liste per Movimento per un duplice scopo: evitare un risultato probabilmente deludente e portare via voti agli alleati del PD nella sfida con il centro destra alle elezioni regionali sia in Emilia Romagna che in Calabria. Ma la base (e non solo) la pensa diversamente. I militanti ed eletti nelle due Regioni, nonché figure come Roberta Lombardi o Danilo Toninelli, hanno avuto la meglio.</p>
      <p>“I militanti 5Stelle hanno sfiduciato Di Maio e Grillo, e con loro il governo contro natura col PD. Le porte della Lega sono aperte a chi vuole davvero il cambiamento”, ha commentato immediatamente <a href="https://www.viagginews.com/2019/11/19/matteo-salvini-sardine-andro-piazza-ringraziarli/">Matteo Salvini</a>, leader della Lega. “Gli iscritti – ha detto invece il numero uno pentastellato <a href="https://www.viagginews.com/2019/11/21/m5s-lallarme-di-luigi-di-maio-siamo-in-difficolta/">Luigi Di Maio</a> – ci hanno dato un mandato chiaro e fortissimo: dobbiamo partecipare alle elezioni regionali con tutte le nostre forze ed è quello che faremo. Ora c’è una cosa sola da fare: mettersi a pancia a terra e dare il massimo per queste due regioni”.</p>
      <figure>
        <img src="https://www.viagginews.com/wp-content/uploads/2018/03/parlamento_GettyImages-629500878-2-e1522168199926.jpg"/>
      </figure>
      <p>EDS</p>
      <p> </p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/21/ilenia-cucchi-ritrovata-mistero-scomparsa-cosa-le-era-successo/"/>
        <a href="https://www.viagginews.com/2019/11/21/chi-sono-sierra-storia-curiosita-duo-rapper-romani/"/>
        <a href="https://www.viagginews.com/2019/11/21/x-factor-13-chi-e-davide-rossi-eta-carriera-vita-privata/"/>
      </related>
    </article>
  </body>
</html>