<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/norrbotten/darfor-badar-alvsbyn-i-lila-ljus"/>
    <meta property="og:site_name" content="SVT Nyheter"/>
    <meta property="article:published_time" content="2019-11-21T19:20:39+00:00"/>
    <meta property="og:title" content="Därför lyser Älvsbyn lila"/>
    <meta property="og:description" content="Under den här veckan så genomför Kvinnoojouren i Älvsbyn en ljusmanifestation i färgen lila. Syftet är att belysa mäns våld mot kvinnor."/>
  </head>
  <body>
    <article>
      <h1>Därför lyser Älvsbyn lila</h1>
      <address><time datetime="2019-11-21T19:20:39+00:00">21 Nov 2019, 19:20</time> by <a rel="author">Inger Haupt</a></address>
      <p>
        <b>Under den här veckan så genomför Kvinnoojouren i Älvsbyn en ljusmanifestation i färgen lila. Syftet är att belysa mäns våld mot kvinnor.</b>
      </p>
      <p>”Shine the light” som veckan kallas kommer urspungligen från Kanada och när Kvinnojouren Pärlan var där på studiebesök bestämde de sig för att ta hem konceptet.</p>
      <p>– Det är tredje året vi genomför ljusmanifestationen och vad jag känner till så är vi en av få kvinnojourer i Sverige som synliggör mäns våld mot kvinnor på just det här sättet, säger Lena Gran Egmark, vice ordförande i Älvsbyns kvinnojour.</p>
      <h3>Många företag deltar</h3>
      <p>Konceptet har fått många företagare i kommunen att vilja vara med.</p>
      <p>– Älvsbyn är en kommun med många företag och i år är det 64 företag som är med, säger Lena Gran Egmark.</p>
      <p>Medan vissa företag lyser upp sina företag så att den lila färgen syns på långt håll satsar andra på att pynta skyltfönstren i lila.</p>
      <p>– Det värmer oss mycket att vi får höra från företagare och många andra i samhället att mäns våld mot kvinnor inte är okej och att man vill stödja oss, säger Lena Gran Egmark.</p>
      <related>
        <h4>Relaterat</h4>
        <a href="https://www.svt.se/nyheter/lokalt/norrbotten/tantjour-i-lulea-mormor-ska-inte-behova-bli-slagen"/>
        <a href="https://www.svt.se/nyheter/lokalt/norrbotten/ljusmanifestation-for-att-hedra-dodade-kvinnor"/>
        <a href="https://www.svt.se/nyheter/lokalt/norrbotten/kvinnojour-slar-larm-porr-pa-natet-ses-av-allt-yngre"/>
      </related>
    </article>
  </body>
</html>