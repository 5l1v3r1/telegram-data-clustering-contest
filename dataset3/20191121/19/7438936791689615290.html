<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/politici-volicum/Hejtman-Stepan-Vedeni-kraje-chce-znat-duvody-zpozdeni-vystavby-dalnice-D11-604231"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-21T19:54:00+00:00"/>
    <meta property="og:title" content="Hejtman Štěpán: Vedení kraje chce znát důvody zpoždění výstavby dálnice D11"/>
    <meta property="og:description" content="Ministr dopravy Vladimír Kremlík včera během kontrolního dne oznámil veřejnosti nový termín úplného dokončení dálnice D11, a to rok 2028. Dosud však ministerstvo uvádělo dřívější termíny. Důvody zdržení jsou podle vyjádření ministra dopravy administrativního rázu. Vedení kraj v reakci na to požádá ministra o schůzku."/>
  </head>
  <body>
    <article>
      <h1>Hejtman Štěpán: Vedení kraje chce znát důvody zpoždění výstavby dálnice D11</h1>
      <address>
        <time datetime="2019-11-21T19:54:00+00:00">21 Nov 2019, 19:54</time>
      </address>
      <p>
        <b>Ministr dopravy Vladimír Kremlík včera během kontrolního dne oznámil veřejnosti nový termín úplného dokončení dálnice D11, a to rok 2028. Dosud však ministerstvo uvádělo dřívější termíny. Důvody zdržení jsou podle vyjádření ministra dopravy administrativního rázu. Vedení kraj v reakci na to požádá ministra o schůzku.</b>
      </p>
      <p>„Jsme znepokojeni tím, že se takto zásadní informace dozvídáme z médií a neinformuje nás o nich sám pan ministr. Navíc ve chvíli, kdy je na návštěvě Královéhradeckého kraje a sděluje zde veřejnosti nové skutečnosti o dostavbě dálnice D11,“ říká hejtman Jiří Štěpán.</p>
      <p>První náměstek pro dopravu Martin Červíček dodává: „Chceme znát přesné důvody prodloužení termínu dostavby dálnice D11 a také, kdo za to nese odpovědnost. Kde máme záruky, že se nové termíny nebudou znovu měnit?“</p>
      <p>Prodloužení termínu dostavby se týká také obchvatu Jaroměře.</p>
      <p>„Je nezbytné, aby Jaroměř byla napojena na dálnici současně se zprovozněním obchvatu města. Proto mě překvapila informace o tom, že obchvat bude zprovozněn o rok později než dálnice do Jaroměře,“ dodává náměstek Červíček.</p>
      <p>Vedení kraje proto bude požadovat vysvětlení přímo po ministerstvu dopravy. „Společně s náměstkem pro dopravu se budeme chtít s ministrem dopravy setkat, aby nám na všechny tyto otázky dal odpověď,“ deklaruje hejtman Štěpán.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/politici-volicum/Hejtman-Stepan-Kazdy-z-nas-ma-tu-svoji-babicku-roku-604001"/>
        <a href="https://www.parlamentnilisty.cz/politika/politici-volicum/Hejtman-Stepan-Policiste-musi-byt-v-terenu-videt-601792"/>
        <a href="https://www.parlamentnilisty.cz/politika/politici-volicum/Hejtman-Stepan-Obchvat-Domasina-zlepsi-kvalitu-zivota-v-centru-obce-600579"/>
        <a href="https://www.parlamentnilisty.cz/politika/politici-volicum/Hejtman-Stepan-Kurovcova-kalamita-zasahuje-kazdeho-z-nas-600424"/>
      </related>
    </article>
  </body>
</html>