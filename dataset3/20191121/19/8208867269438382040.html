<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/sport/calcio/esteri/2019/11/21/news/olanda_lotta_al_razzismo_tutti_fermi_nel_primo_minuto_di_gioco-241598822/"/>
    <meta property="og:site_name" content="Repubblica.it"/>
    <meta property="article:published_time" content="2019-11-21T19:58:00+00:00"/>
    <meta property="og:title" content="Olanda, lotta al razzismo: tutti fermi nel primo minuto di gioco"/>
    <meta property="og:description" content="Segnale forte da parte della Federazione: nelle gare del weekend di Eredivisie ed Eerste Divisie (le nostre Serie A e B) non si giocherà nei primi 60"/>
  </head>
  <body>
    <article>
      <h1>Olanda, lotta al razzismo: tutti fermi nel primo minuto di gioco</h1>
      <h2>Segnale forte da parte della Federazione: nelle gare del weekend di Eredivisie ed Eerste Divisie (le nostre Serie A e B) non si giocherà nei primi 60 secondi in segno di protesta contro i ripetuti episodi di discriminazioni</h2>
      <address>
        <time datetime="2019-11-21T19:58:00+00:00">21 Nov 2019, 19:58</time>
      </address>
      <p><b>AMSTERDAM - </b>L'Olanda dice no al razzismo. Stufa dei continui episodi di discriminazione (ultimo <a href="https://www.repubblica.it/sport/calcio/esteri/2019/11/18/news/olanda_razzismo_in_seconda_divisione_moreira_lascia_il_campo_poi_torna_e_fa_gol-241337519/">gli insulti al giocatore dell'Excelsior Ahmad Mendes Moreira</a>, al quale i supporter del Den Bosch hanno rivolto versi di scimmia ed un canto razzista), la Federazione ha deciso che nelle partite del weekend di Eredivisie ed Eerste Divisie (le nostre Serie A e B) non verrà giocato il primo minuto.</p>
      <h4>L'esultanza di Wijnaldum e De Jong</h4>
      <p>La decisione vuole essere un'iniziativa forte per dire basta a questi insopportabili episodi di razzismo, sempre più frequenti nei Paesi Bassi. Pochi giorni fa, durante la gara tra Olanda ed Estonia per le qualificazioni a Euro 2020, Wijnaldum e De Jong avevano esultato mostrando alle telecamere le loro braccia unite nonostante fossero di colore diverso. Ora anche la Federazione ha deciso di proseguire questa campagna: nei primi 60 secondi delle partite non succederà nulla.</p>
      <h3>Olanda, Wijnaldum e De Jong esultano contro il razzismo: il colore della pelle non conta</h3>
      <figure>
        <video src="https://media.gedidigital.it/repubblicatv/file/2019/11/20/673993/673993-video-rrtv-650-wijnaldum_20112019.mp4"/>
      </figure>
    </article>
  </body>
</html>