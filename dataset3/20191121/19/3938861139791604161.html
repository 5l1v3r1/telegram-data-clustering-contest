<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_semero-lyudej-otruyilisya-pislya-vidvidin-kafe/939328"/>
    <meta property="og:site_name" content="Gazeta.ua"/>
    <meta property="article:published_time" content="2019-11-21T19:42:00+00:00"/>
    <meta property="og:title" content="Семеро людей отруїлися після відвідин кафе"/>
    <meta property="og:description" content="У Луцьку семеро людей отруїлися в місцевому кафе. &quot;Попередньо поліцейські встановили, що потерпілі в суботу, 16 листопада, відзначали День студента в кафе одного із торговельно-розважальних центрів у Луцьку. Станом на 20 листопада на стаціонарному лікуванні в обласній інфекційній лікарні ..."/>
  </head>
  <body>
    <article>
      <h1>Семеро людей отруїлися після відвідин кафе</h1>
      <address><time datetime="2019-11-21T19:42:00+00:00">21 Nov 2019, 19:42</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939328_w_300.jpg?v=0"/>
        <figcaption>У Луцьку люди отруїлися в кафе. Фото: glavcom.ua</figcaption>
      </figure>
      <p>У Луцьку семеро людей отруїлися в місцевому кафе.</p>
      <p>"Попередньо поліцейські встановили, що потерпілі в суботу, 16 листопада, відзначали День студента в кафе одного із торговельно-розважальних центрів у Луцьку. Станом на 20 листопада на стаціонарному лікуванні в обласній інфекційній лікарні перебувало шестеро відвідувачів віком від 18 до 20 років, а також 34-річна кухарка закладу. Як повідомляють медики, загрози життю потерпілих немає", - про це у четвер, 20 листопада, повідомляє прес-служба Нацполіції у Волинській області.</p>
      <p>Правоохоронці відкрили кримінальне провадження за ознаками злочину, передбаченого ч. 1 ст. 325. Йдеться про порушення санітарних правил і норм щодо запобігання інфекційним захворюванням та масовим отруєнням. Винним загрожує покарання у вигляді штрафу у розмірі до 1,7 тис. грн., або арешту на строк до шести місяців, чи обмеження волі на строк до трьох років.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/regions/_znajshli-nepritomnih-rodina-otruyilasya-nevidomoyu-rechovinoyu/936996"/>
      </related>
      <blockquote>На Львівщині після весілля <a href="https://gazeta.ua/articles/np/_na-vesilli-stalos-masove-otruyennya/936907">сталось масове отруєння</a>. Всі постраждалі святкували весілля в ресторані "Криве озеро" у Новояворівську.</blockquote>
    </article>
  </body>
</html>