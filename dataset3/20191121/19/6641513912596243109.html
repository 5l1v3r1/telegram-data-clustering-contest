<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/israil-basbakani-netanyahu-ya-kotu-haber-dunya-kasim-2019"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-21T19:45:00+00:00"/>
    <meta property="og:title" content="İsrail Başbakanı Netanyahu'ya kötü haber!"/>
    <meta property="og:description" content="İsrail Başbakanı Netanyahu'ya kötü haber! | aydinlik.com.tr"/>
  </head>
  <body>
    <article>
      <h1>İsrail Başbakanı Netanyahu'ya kötü haber!</h1>
      <address>
        <time datetime="2019-11-21T19:45:00+00:00">21 Nov 2019, 19:45</time>
      </address>
      <p>
        <b>İsrail Başsavcısı, Başbakan Binyamin Netanyahu hakkında rüşvet, yolsuzluk ve görevi kötüye kullanma suçlamasıyla dava açılmasına karar verdi.</b>
      </p>
      <p>İsrail'in en uzun süre görevde kalan başbakanı unvanına sahip Binyamin Netanyahu, bu yılı, üst üste iki erken seçime gidip hükümeti kuramamasının ardından hakkındaki yolsuzluk iddianamesiyle kapatıyor.</p>
      <p>Eşi Sara ile birlikte sayısız yolsuzluk skandalına gömülmüş Netanyahu hakkında Başsavcılık tarafından "yolsuzluk, rüşvet ve güvenin kötüye kullanılması" suçlamalarından iddianame açıklandı.</p>
      <p>Netanyahu, yaptığı açıklamada, İsrail Başsavcısı Avihay Mandelblit tarafından kendisine yöneltilen tüm suçlamaları reddettiğini belirtti. Hakkındaki suçlamaları 'uydurma' olarak nitelendiren Netanyahu, bunların 'siyasi amaçlar' taşığını ifade etti. İsrail Başbakanı, söz konusu sürecin kendisini devirmeyi amaçladığını söyleyerek, bunun 'darbe girişimi' olarak adlandırılması gerektiğini dile getirdi.</p>
      <p>Netanyahu, "Burada olan şey, başbakan aleyhinde bir darbe girişimidir" ifadelerini kullandı.</p>
      <p>Diğer yandan Netanyahu, suçlamalara rağmen görevine devam edeceğini kaydetti.</p>
      <p>Mavi-Beyaz Koalisyonu liderleri mart ayında Tel Aviv'de düzenledikleri konferansta Netanyahu'yu 2016 yılında Almanya'dan İsrail'e yapılan 2 milyar dolarlık denizaltı satışında 16 milyon şekeli (4.4 milyon dolar) gizlemekle suçlamıştı.</p>
      <p>İsrail polisi, geçen yıllarda rüşvet aldığı ve yolsuzluğa bulaştığı iddiasıyla Netanyahu hakkında dört ayrı soruşturma başlatmıştı. Soruşturmaları tamamlayan polis, Almanya'dan denizaltı satın almakla suçlandığı 3000 numaralı dosyada Netanyahu'yu aklarken, diğer üç dosyayı Başbakan hakkında dava açılması önerisiyle başsavcılığa göndermişti.</p>
      <related>
        <h4>Benzer Haberler</h4>
        <a href="https://www.aydinlik.com.tr/dunya/2017-mart/netanyahu-trump-i-ove-ove-bitiremedi"/>
        <a href="https://www.aydinlik.com.tr/israil-basbakani-netanyahu-hastaneye-kaldirildi-dunya-mart-2018"/>
        <a href="https://www.aydinlik.com.tr/netanyahu-golan-tepeleri-sonsuza-dek-israil-in-dunya-subat-2018"/>
        <a href="https://www.aydinlik.com.tr/dunya/2017-ocak/eski-israil-basbakani-barak-tan-netanyahu-ya-istifa-cagrisi"/>
      </related>
    </article>
  </body>
</html>