<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191121_04729236"/>
    <meta property="og:site_name" content="De Standaard"/>
    <meta property="article:published_time" content="2019-11-21T19:10:00+00:00"/>
    <meta property="og:title" content="Hellas Verona dan toch niet gestraft voor racisme tegen Mario Balotelli"/>
    <meta property="og:description" content="De Beroepscommissie van de Italiaanse Voetbalfederatie (FIGC) heeft de gedeeltelijke sluiting van het stadion van Verona opgeschort, zo maakte de club Hell..."/>
  </head>
  <body>
    <article>
      <h1>Hellas Verona dan toch niet gestraft voor racisme tegen Mario Balotelli</h1>
      <address>
        <time datetime="2019-11-21T19:10:00+00:00">21 Nov 2019, 19:10</time>
      </address>
      <p>
        <b>De Beroepscommissie van de Italiaanse Voetbalfederatie (FIGC) heeft de gedeeltelijke sluiting van het stadion van Verona opgeschort, zo maakte de club Hellas Verona donderdag bekend.</b>
      </p>
      <p>Begin deze maand verplichtte de Italiaanse bond Hellas Verona in zijn volgende wedstrijd een deel van het stadion te sluiten. De sanctie kwam er nadat supporters van de club racistische kreten naar het hoofd van Brescia-spits Mario Balotelli hadden geslingerd. Het ging om een vak met daarin slechts 3.000 zitjes, op een stadioncapaciteit van 30.000 plaatsen. De club ging echter met succes in beroep. De Beroepscommissie legde wel bijkomend onderzoek op, maar het stadion mag dus zondag volledig open voor de komst van Fiorentina.</p>
    </article>
  </body>
</html>