<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77601-Muz-na-pervitinu-v-Praze-ujizdel-v-kradenem-BMW-Luxusni-vuz-znicil"/>
    <meta property="og:site_name" content="REFRESHER"/>
    <meta property="article:published_time" content="2019-11-21T19:49:00+00:00"/>
    <meta property="og:title" content="Muž na pervitinu v Praze ujížděl v kradeném BMW. Luxusní vůz zničil"/>
    <meta property="og:description" content="Honička v Praze skončila havárií."/>
  </head>
  <body>
    <article>
      <h1>Muž na pervitinu v Praze ujížděl v kradeném BMW. Luxusní vůz zničil</h1>
      <address><time datetime="2019-11-21T19:49:00+00:00">21 Nov 2019, 19:49</time> by <a rel="author">Ondřej Jarůšek</a></address>
      <p>
        <b>Honička v Praze skončila havárií.</b>
      </p>
      <p>Policie zveřejnila závěry z honičky po Praze, která se udála dnes v poledních hodinách. O tu se postaral řidič <b>pod vlivem pervitinu</b>, který uháněl v <b>kradeném BMW</b>. Podezřelého vozidla, které mělo rozbité okénko, si nejprve všiml policista na dálnici D8 při cestě do práce. </p>
      <p>Přivolaná posila auto vypátrala v ulici V Holešovičkách, kde řidič začal hlídce ujíždět. O případu informoval <a href="https://tydenikpolicie.cz/ujizdejici-bmw-v-praze-bylo-odcizeno-v-nemecku-ridic-byl-pod-vlivem-pervitinu/?fbclid=IwAR1-00niD-9tN1j-DkIGTAy7Ns4Uh0FUg-XuOjplbIKMXvAM-htf2X--Mqw">Týdeník policie</a>.</p>
      <related>
        <a href="https://refresher.cz/65002-Policie-v-Kladne-zadrzela-ridice-ktery-mel-SPZ-z-papiru-Maskoval-zakaz-rizeni"/>
      </related>
      <p>Honička však neměla dlouhého trvání. Přibližně po jednom kilometru řidič omámený drogou v rychlosti <b>narazil do zaparkovaných aut</b>. Policisté jej za použití donucovacích prostředků zadrželi, kvůli zraněním způsobeným dopravní nehodou však musel být převezen do nemocnice.</p>
      <p><i>„Podle předběžných informací mělo být vozidlo odcizeno v Německu. Nyní bude předmětem vyšetřování, proč třicetiletý cizinec policistům ujížděl a kde k vozidlu přišel,“ </i>informovala policie.</p>
      <p>Kromě videa, které zachycuje ujíždějící vůz, byly zveřejněny také<b> záběry nabouraných vozidel</b>. Jaký trest pachateli hrozí, zatím není známo.</p>
      <p>
        <i>Video z honičky</i>
      </p>
      <figure>
        <iframe src="https://www.youtube.com/embed/7LM9oUXOxRM" width="700" height="394" data-service="Youtube" scrolling="no"/>
      </figure>
      <p>
        <i> Záběry nabouraných vozů</i>
      </p>
      <figure>
        <iframe src="https://www.youtube.com/embed/hpEi1oqAOzI" width="700" height="394" data-service="Youtube" scrolling="no"/>
      </figure>
      <p>  </p>
      <figure>
        <a href="https://refresher.sk/77601-Muz-na-pervitinu-v-Praze-ujizdel-v-kradenem-BMW-Luxusni-vuz-znicil/gallery/1">
          <img src="https://i.refresher.sk/public/ondra/2019-11/DSC_1228.jpg"/>
        </a>
        <figcaption>
          <a href="https://refresher.sk/77601-Muz-na-pervitinu-v-Praze-ujizdel-v-kradenem-BMW-Luxusni-vuz-znicil/gallery/1">Zobraziť galériu 10</a>
        </figcaption>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/67857-Zdrogovany-vodic-Jan-prezil-zrazku-pri-ktorej-zomrela-jeho-sestra-otec-a-dvojica-manzelov"/>
        <a href="https://refresher.sk/46903-Brnenska-policistka-nalezla-v-prepoctu-11-milionu-korun-Bezny-clovek-by-dostal-nalezne-10-procent-straznice-vsak-nedostane-nic"/>
        <a href="https://refresher.sk/68354-Dileri-chceli-na-Hip-Hop-Kemp-preniest-LSD-extazu-pervitin-ci-anabolika-Policia-drogy-zabavila"/>
        <a href="https://refresher.sk/37247-Karma-je-zdarma-Agresivny-vodic-snaziaci-sa-predbiehat-skoncil-zakliesneny-na-bariere-oddelujucej-jednotlive-pruhy"/>
        <a href="https://refresher.sk/41218-Auto-v-ktorom-zavrazdili-legendarneho-Tupaca-moze-byt-aj-tvoje-Za-cierne-BMW-si-zberatel-pyta-15miliona-dolarov"/>
        <a href="https://refresher.sk/61784-Muz-neustale-hovoril-manzelke-do-soferovania-tak-ho-vysadila-100-kilometrov-od-domu-a-odisla"/>
        <a href="https://refresher.sk/76082-Odhalovali-sme-zahady-tajomstva-a-postupy-piatich-ludovych-liecitelov-a-bylinkarok-z-vychodneho-Slovenska"/>
        <a href="https://refresher.sk/77592-Bratislavsky-primator-Vallo-po-novom-zarobi-za-mesiac-6-000-eur-o-700-eur-viac-ako-minuly-rok"/>
      </related>
    </article>
  </body>
</html>