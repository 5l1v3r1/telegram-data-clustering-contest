<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/basketbol/2019/11/21/canli-olimpia-milano-anadolu-efes"/>
    <meta property="og:site_name" content="Aspor"/>
    <meta property="article:published_time" content="2019-11-21T19:39:07+00:00"/>
    <meta property="og:title" content="CANLI | Olimpia Milano - Anadolu Efes"/>
    <meta property="og:description" content="THY Avrupa Ligi'ndeki temsilcimiz Anadolu Efes, 10. haftada deplasmanda İtalyan temsilcisi EA7 Olimpia Milano ile karşı karşıya geliyor. Zorlu mücadeleyi aspor.com.tr'den canlı olarak takip edebilirsiniz."/>
  </head>
  <body>
    <article>
      <h1>CANLI | Olimpia Milano - Anadolu Efes</h1>
      <address>
        <time datetime="2019-11-21T19:39:07+00:00">21 Nov 2019, 19:39</time>
      </address>
      <p>
        <b><a href="https://www.aspor.com.tr/index/thy">THY</a> Avrupa Ligi'ndeki temsilcimiz <a href="https://www.aspor.com.tr/index/anadolu-efes">Anadolu Efes</a>, 10. haftada deplasmanda İtalyan temsilcisi EA7 <a href="https://www.aspor.com.tr/index/olimpia-milano">Olimpia Milano</a> ile karşı karşıya geliyor. Zorlu mücadeleyi aspor.com.tr'den canlı olarak takip edebilirsiniz.</b>
      </p>
      <p><a href="https://www.aspor.com.tr/index/thy">THY</a> Euroleague'de 3 maçlık galibiyet serisi bulunan <a href="https://www.aspor.com.tr/index/anadolu-efes">Anadolu Efes</a>, 10. haftada deplasmanda karşılaştığı İtalyan temsilcisi EA7 <a href="https://www.aspor.com.tr/index/olimpia-milano">Olimpia Milano</a>'yu da mağlup ederek zirve yarışını sürdürmek istiyor.</p>
      <p>Ligde geride kalan 9 haftada iki takımın da 7 galibiyet, 2 mağlubiyeti bulunuyor. Euroleague'de 3 maçlık galibiyet serisi bulunan lacivert-beyazlılar, <a href="https://www.aspor.com.tr/index/italya">İtalya</a>'dan galibiyetle dönerek zirve yarışında yara almak istemiyor.<br/><br/><b>Avrupa kupalarında 668. maç</b></p>
      <p>Efes, Avrupa kupalarında bugüne kadar 667 kez parkeye çıktı. Lacivert-beyazlılar, söz konusu müsabakalarda 371 galibiyet ve 296 yenilgi aldı. 2001-2002 sezonundan itibaren katıldığı THY Euroleague'de ise 420. maçına çıkacak olan Efes, bu kupada bugüne kadar oynadığı 419 karşılaşmada 214 kez galibiyet sevinci yaşarken, 205 kez de rakiplerine mağlup oldu.</p>
      <p><b>1. PERİYOT: </b>Olimpia Milano 17-16 Anadolu Efes</p>
      <p><b>İLK YARI SONUCU:</b> Olimpia Milano 39-41 Anadolu Efes<br/><br/><b>27. randevu</b></p>
      <p>Olimpia Milano ile Anadolu Efes, Euroleague'de bugüne kadar 26 kez karşı karşıya geldi. Geride kalan maçlarda Efes 18 kez rakibini mağlup ederken, 8 kez de sahadan üzgün ayrıldı. İki takımın geçen sezon oynadığı maçlarda İtalyan ekibi evinde 81-80, Efes de sahasında 101-95'lik skorla galip ayrılmıştı.<br/><br/><b>İstatistiklerle iki takım</b></p>
      <p>Ligde Anadolu Efes 83.3 sayı ortalamasıyla oynarken, Olimpia Milano ise 81.2 sayı ortalamasıyla mücadele ediyor. Efes'te Shane Larkin 19.3 sayı ortalamasıyla oynayarak takımını sırtlarken, İtalyan temsilcisinde ise <a href="https://www.aspor.com.tr/index/sergio-rodriguez">Sergio Rodriguez</a> 15.7 sayı ortalamasıyla mücadele ediyor.</p>
    </article>
  </body>
</html>