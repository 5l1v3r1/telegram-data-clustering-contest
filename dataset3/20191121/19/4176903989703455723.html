<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/ruski-haker-osudjen-u-sad-na-cetiri-godine-zatvora/"/>
    <meta property="og:site_name" content="Krstarica"/>
    <meta property="article:published_time" content="2019-11-21T19:14:00+00:00"/>
    <meta property="og:title" content="Ruski haker osuđen u SAD na četiri godine zatvora"/>
    <meta property="og:description" content="NJUJORK - Sud u Njujorku osudio je ruskog državljanina Stanislava Lisova na četiri godine zatvora zbog kovanja zavere za organizovanje hakerskog napada."/>
  </head>
  <body>
    <article>
      <h1>Ruski haker osuđen u SAD na četiri godine zatvora</h1>
      <address><time datetime="2019-11-21T19:14:00+00:00">21 Nov 2019, 19:14</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>NJUJORK – Sud u Njujorku osudio je ruskog državljanina Stanislava Lisova na četiri godine zatvora zbog kovanja zavere za organizovanje hakerskog napada.</p>
      <p>Lisovu, koji je ranije priznao krivicu, biće uračunato vreme koje je već proveo u zatvoru, tako da će biti pušten na slobodu za četiri ili pet meseci.</p>
      <p>Sudija Valeri Kaproni saopštila je da je Rus osuđen na 48 meseci zatvora, ali da je ona prihvatila da mu smanji kaznu za 15 odsto zbog dobrog ponašanja i zbog činjenice da je u zatvoru proveo već oko tri godine.<br/>„Lisov će najverovatnije biti deportovan u Rusiju u proleće naredne godine“, rekao je njegov advokat Arkadij Buk, prenosi Tas s.<br/>Lisov je uhapšen u Španiji u januaru 2017. godine, a izručen je SAD godinu dana kasnije, a u februaru ove godine izjasnio se da je kriv po dve tačke optužnice,</p>
      <p>Američke vlasti optužile su Lisova da je stvorio kompjuterski virus NeverKvest kako bi ukrao podatke banaka i lične podatke.</p>
      <p>Na osnovu te optužnice, mogao je da se suoči sa kaznom i do 35 godina.</p>
      <p>Prema navodima optužnice, hakeri su korišćenjem NeverKvesta pokušali da ukradu milione dolara.</p>
      <p>Američke vlasti navode navele da je od juna 2012. do januara 2015. godine Lisov učestvovao u stvaranju NeverKvesta, kao i u upravljanju kompjuterskom mrežom korišćenom za širenja virusa.</p>
      <p>(Tanjug)</p>
    </article>
  </body>
</html>