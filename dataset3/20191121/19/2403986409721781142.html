<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/zhodnih_dokumentiv_pro_pidgotovku_deportatsiyi_meshkantsiv_donbasu_ne_isnuye__rnbo_n1237584"/>
    <meta property="og:site_name" content="24 Канал"/>
    <meta property="article:published_time" content="2019-11-21T19:02:00+00:00"/>
    <meta property="og:title" content="Жодних документів про підготовку депортації мешканців Донбасу не існує, – РНБО"/>
    <meta property="og:description" content="&quot;Документ&quot;, про який активно говорять російські ЗМІ з легкої руки &quot;зливного бачка&quot; Ольги Скабєєвої – звичайний фейк. Мовиться про начебто доказ підготовки депортації мешканців Донбасу на Захід України &quot;для перевиховання&quot;."/>
  </head>
  <body>
    <article>
      <h1>Жодних документів про підготовку депортації мешканців Донбасу не існує, – РНБО</h1>
      <address><time datetime="2019-11-21T19:02:00+00:00">21 Nov 2019, 19:02</time> by <a rel="author" href="https://24tv.ua/severin_trach_tag7086/" target="_blank">Северин Трач</a></address>
      <p>
        <b>"Документ", про який активно говорять російські ЗМІ з легкої руки "зливного бачка" Ольги Скабєєвої – звичайний фейк. Мовиться про начебто доказ підготовки депортації мешканців Донбасу на Захід України "для перевиховання".</b>
      </p>
      <p>Жодних документів щодо підготовки депортації мешканців Донбасу не існує. Про це заявив секретар Ради національної безпеки і оборони України Олексій Данілов, пише "<a href="https://www.radiosvoboda.org/a/news-rnbo-deportatsii-donbas-feyk/30284841.html">Радіо Свобода</a>".</p>
      <blockquote>Читайте також:<a href="https://24tv.ua/rosiya_povernula_korabli_ale_robiti_z_nimi_ukrayina_nichogo_ne_mozhe_prichina_n1237440"> Росія повернула кораблі, але робити з ними Україна нічого не може: причина</a></blockquote>
      <p>За його словами, поширюваний в російських та окупаційних пропагандистських ЗМІ "документ" є фейком. А Україна "до нього не має ніякого відношення". "Перш за все, треба уважно дивитися на те, що там написано. Навіть такої вулиці<b> не існує</b>, яка там є в цьому "документі", – зазначив Данілов.</p>
      <aside>Росія продовжує працювати з фейками. Їм треба чимось підживлюватися, для того, щоб вони щось там говорили. Більшої дурниці знайти складно було б,<cite>– заявив Данілов.</cite></aside>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fdonbassrealii%2Fvideos%2F534241820749249%2F&amp;show_text=0&amp;width=560" width="560" height="311" data-service="Facebook" scrolling="no"/>
      </figure>
      <blockquote>18 листопада стало відомо, що <a href="https://24tv.ua/vidsilatimut_u_lviv_na_perevihovannya_u_rosiyi_vigadali_novu_lyakalku_dlya_meshkantsiv_donbasu_n1235785">низка російських ЗМІ поширили повідомлення</a> про нібито "лист секретаря РНБОУ до голів Офісу Президента, Служби безпеки і до прем'єр-міністра України. А в "листі" мовиться про те, що більшість мешканців Донбасу не є "проукраїнськими", а тому їх треба переселити – або до Росії, або у центральні й західні регіони України.</blockquote>
    </article>
  </body>
</html>