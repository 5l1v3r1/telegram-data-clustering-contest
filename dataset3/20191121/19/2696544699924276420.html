<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/itthon/20191121_Magyarorszag_tiz_ev_utan_visszater_az_UNESCO_vegrehajto_tanacsaba"/>
    <meta property="og:site_name" content="HVG.hu"/>
    <meta property="article:published_time" content="2019-11-21T19:35:00+00:00"/>
    <meta property="og:title" content="Magyarország tíz év után visszatér az UNESCO végrehajtó tanácsába"/>
    <meta property="og:description" content="A mandátum a 2019-2023 közötti időszakra szól."/>
  </head>
  <body>
    <article>
      <h1>Magyarország tíz év után visszatér az UNESCO végrehajtó tanácsába</h1>
      <address><time datetime="2019-11-21T19:35:00+00:00">21 Nov 2019, 19:35</time> by <a rel="author">MTI</a></address>
      <p>
        <b>A mandátum a 2019-2023 közötti időszakra szól.</b>
      </p>
      <p>Az UNESCO általános konferenciájának 40. ülésszakán lezajlott szavazás eredményeként Magyarországot beválasztották a szervezet végrehajtó tanácsába, az ország ezzel tízéves távollét után tér vissza a nagy presztízzsel bíró testületbe, közölte Paczolay Máté.</p>
      <p>A Külgazdasági és Külügyminisztérium (KKM) sajtófőnöke elmondta, a végrehajtó tanácsi tagság lehetővé teszi Magyarország szakmai tekintélyének és politikai jelenlétének növelését, emellett segíti a magyar érdekek érvényesítését az oktatással, kultúrával, tudománnyal és sporttal foglalkozó világszervezetben.</p>
      <blockquote>Magyarországot a 2019-2023 közötti időszakra választották be az 58 tagú testületbe.</blockquote>
      <p>A sajtófőnök hangsúlyozta: a négyéves mandátum elnyeréséért folytatott átfogó kampánytevékenység a Külgazdasági és Külügyminisztérium koordinálása mellett zajlott.</p>
      <related>
        <a href="https://hvg.hu/itthon/20190704_A_kormany_fel_evet_kapott_az_UNESCOtol"/>
        <a href="https://hvg.hu/itthon/20190624_Nem_zavarjak_a_kormanyt_az_UNESCO_kritikai_folytatjak_az_epitkezeseket"/>
      </related>
    </article>
  </body>
</html>