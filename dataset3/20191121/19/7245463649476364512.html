<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cdaction.pl/news-58682/bad-north--taktyczny-rogalik-za-darmo-w-epic-games-store-wideo.html"/>
    <meta property="og:site_name" content="CD-Action"/>
    <meta property="article:published_time" content="2019-11-21T19:00:00+00:00"/>
    <meta property="og:title" content="Bad North – Taktyczny „rogalik” za darmo w Epic Games Store [WIDEO]"/>
    <meta property="og:description" content="Nie dajcie się zwieść cukierkowej oprawie – poziom wyzwania potrafi być zabójczy."/>
  </head>
  <body>
    <article>
      <h1>Bad North – Taktyczny „rogalik” za darmo w Epic Games Store [WIDEO]</h1>
      <address><time datetime="2019-11-21T19:00:00+00:00">21 Nov 2019, 19:00</time> by <a rel="author" href="https://www.cdaction.pl/autor/cursian.html" target="_blank">Cursian</a></address>
      <p>Nie dajcie się zwieść cukierkowej oprawie – poziom wyzwania potrafi być zabójczy.</p>
      <p>Kolejny tydzień, kolejny „indyk” od sklepu Epica. Tym razem padło na Bad North: Jotunn Edition, czyli dość nietypowe połączenie „rogalika” z grą taktyczną. Gracz wciela się w młodego króla i ma za zadanie ochronić swoich poddanych przed inwazją wikingów. Mimo niepozornej oprawy graficznej, dzieło Plausible Concept stanowi spore wyzwanie dla szarych komórek, a popełniane błędy potrafią zemścić się w przyszłości. Polegli dowódcy nie wstają cudownie z martwych i utrata wszystkich oznacza koniec gry. Jeśli dodać do tego fakt, że będące miejscami poszczególnych bitew wysepki są losowo generowane i nie da się „grać na pamięć”, emocji nie powinno zabraknąć. Grę pobierzecie <a href="https://www.epicgames.com/store/pl/product/bad-north/home">TUTAJ</a>. Promocja obowiązuje do <b>28 listopada.</b></p>
      <figure>
        <iframe src="https://www.youtube.com/embed/F-hOvifHkW0" width="615" height="346" data-service="Youtube" scrolling="no"/>
      </figure>
      <related>
        <h4>Podobne newsy</h4>
        <a href="https://www.cdaction.pl/news-58410/epic-games-store-rozpoczela-sie-wyprzedaz-z-okazji-halloween.html"/>
        <a href="https://www.cdaction.pl/news-58121/epic-zaplacil-10-milionow-dolarow-za-pecetowa-wylacznosc-control.html"/>
        <a href="https://www.cdaction.pl/news-57844/ubisoft-w-pelni-wspiera-epic-i-jego-model-dystrybucji-gier-innych-developerow.html"/>
        <a href="https://www.cdaction.pl/news-57841/wydawca-metro-exodus-jako-branza-powinnismy-goraco-powitac-epic-i-jego-model-biznesowy.html"/>
        <a href="https://www.cdaction.pl/news-57794/epic-games-store-tworcy-darq-przekaza-zyski-na-dobroczynnosc-jezeli-epic-nie-bedzie-zadal-od-nich-wylacznosci.html"/>
      </related>
    </article>
  </body>
</html>