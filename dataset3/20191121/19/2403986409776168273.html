<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/barselona_peremogla_u_lizi_chempioniv_ukrayinskiy_prodeksim_n1237569"/>
    <meta property="og:site_name" content="24 Канал"/>
    <meta property="article:published_time" content="2019-11-21T19:03:00+00:00"/>
    <meta property="og:title" content="&quot;Барселона&quot; перемогла у Лізі чемпіонів український &quot;Продексім&quot;"/>
    <meta property="og:description" content="Херсонський &quot;Продексім&quot; не встояв перед іспанською &quot;Барселоною&quot; в другому турі еліт-раунду футзальної Ліги чемпіонів УЄФА. Після перемоги над господарями міні-турніру із білоруської &quot;Столиці&quot; підопічних Хаві Родрігеса чекало випробування чемпіоном Іспанії."/>
  </head>
  <body>
    <article>
      <h1>"Барселона" перемогла у Лізі чемпіонів український "Продексім"</h1>
      <address><time datetime="2019-11-21T19:03:00+00:00">21 Nov 2019, 19:03</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>Херсонський "Продексім" не встояв перед іспанською "Барселоною" в другому турі еліт-раунду футзальної Ліги чемпіонів УЄФА. Після перемоги над господарями міні-турніру із білоруської "Столиці" підопічних Хаві Родрігеса чекало випробування чемпіоном Іспанії.</b>
      </p>
      <h3>Продексім – Барселона 2:4</h3>
      <p>Голи: Роніньо, 2, Зварич, 32 – Дієго, 3, Феррао, 8, Шираіші, 29, Лозано, 40</p>
      <blockquote>Читайте також: <a href="https://24tv.ua/sport/ukrayinskiy_klub_startuvav_z_peremogi_v_lizi_chempioniv_pered_matchem_z_barselonoyu_n1237045">"Продексім" стартував з перемоги в Лізі чемпіонів</a></blockquote>
      <p>Українці забили швидкий м’яч, проте суперники через декілька хвилин уже вели в рахунку. На перерву "Продексім" пішов, мінімально поступаючись.</p>
      <p>У другому таймі "Барселона" збільшила свою перевагу, проте один гол записав до активу Михайло Зварич.</p>
      <p>Зрівняти рахунок херсонцям не вдалося. Натомість іспанці закріпили перевагу четвертим голом.</p>
      <p>Наступний матч херсонці зіграють 23 листопада проти клубу "Спарта" Прага.</p>
      <p>Переможці кожної з груп еліт-раунду проб’ються до Фіналу чотирьох Ліги чемпіонів УЄФА з футзалу, який проходитиме 23-25-го або 24-26 квітня 2020 року на майданчику одного з учасників.</p>
    </article>
  </body>
</html>