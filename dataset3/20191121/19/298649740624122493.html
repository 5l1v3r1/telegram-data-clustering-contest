<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/politica/2019/11/21/di-maio-in-emilia-romagna-e-in-calabria-corriamo-da-soli-top10_20191121_205636/"/>
    <meta property="og:site_name" content="Askanews"/>
    <meta property="article:published_time" content="2019-11-21T19:56:36+00:00"/>
    <meta property="og:title" content="Di Maio: in Emilia Romagna e in Calabria corriamo da soli"/>
    <meta property="og:description" content="Roma, 21 nov. (askanews) – “In Emilia Romagna e in Calabria ci presenteremo e i parlamentari e i consiglieri regionali mi hanno chiesto di correre da soli. Alcuni avevano espresso delle perplessità e anche contrarietà rispetto a votare sulla nostra piattaforma. Ma noi siamo il MoVimento 5 Stelle e questo è quello che facciamo quando […]"/>
  </head>
  <body>
    <article>
      <h1>Di Maio: in Emilia Romagna e in Calabria corriamo da soli</h1>
      <h2>Voto su Rousseau necessario, deciso con Grillo, siamo felici del risultato</h2>
      <address>
        <time datetime="2019-11-21T19:56:36+00:00">21 Nov 2019, 19:56</time>
      </address>
      <figure>
        <img src="http://www.askanews.it/wp-content/uploads/2019/11/20191121_205630_CBB9E13D.jpg"/>
      </figure>
      <p>Roma, 21 nov. (askanews) – “In Emilia Romagna e in Calabria ci presenteremo e i parlamentari e i consiglieri regionali mi hanno chiesto di correre da soli. Alcuni avevano espresso delle perplessità e anche contrarietà rispetto a votare sulla nostra piattaforma. Ma noi siamo il MoVimento 5 Stelle e questo è quello che facciamo quando dobbiamo prendere una decisione importante”.</p>
      <p>Così Luigi Di Maio commenta su facebook l’esito della votazione sulla piattaforma Rousseau con cui gli iscritti hanno detto no alla pausa elettorale.</p>
      <p>“Dobbiamo essere tutti felici – prosegue – del risultato della votazione di oggi. Era necessario fare questo voto perché in tanti, anche persone che hanno fatto la storia del MoVimento, mi hanno espresso i loro dubbi sulla partecipazione al voto in questo momento storico e c’erano tanti strani retroscena sui giornali. Per questo abbiamo deciso, anche con Beppe, di lasciare questa decisione a tutti gli iscritti, che ci hanno dato un mandato chiaro e fortissimo: dobbiamo partecipare alle elezioni regionali con tutte le nostre forze. Ed è quello che faremo.</p>
      <p>Luc/Int2</p>
    </article>
  </body>
</html>