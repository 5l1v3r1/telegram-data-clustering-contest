<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/21/chi-e-lorenzo-tobia-marcucci-fidanzato-mahmood/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-21T19:19:11+00:00"/>
    <meta property="og:title" content="Mahmood, chi è il fidanzato Lorenzo Tobia Marcucci: età, foto, vita privata"/>
    <meta property="og:description" content="Il fidanzato di Mahmood si chiama Lorenzo Tobia Marcucci è nato nel 1989, è toscano (originario di Lucca), vive a Firenze ed è tifosissimo della Fiorentina"/>
  </head>
  <body>
    <article>
      <h1>Mahmood, chi è il fidanzato Lorenzo Tobia Marcucci: età, foto, vita privata</h1>
      <address><time datetime="2019-11-21T19:19:11+00:00">21 Nov 2019, 19:19</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/03/mahmood-e-il-fidanzato-Lorenzo-Tobia-Marcucci-1.jpg"/>
      </figure>
      <p>Subito dopo la vittoria del<b> Festival di Sanremo</b>, i media hanno cominciato ad investigare sulla vita privata di <a href="https://www.viagginews.com/2019/03/02/mahmood-cantante-italo-egiziano-sanremo-giovani/"><b>Mahmood</b></a>, scoprendo che il cantante aveva partecipato più volte ad eventi musicali destinati al supporto dei diritti degli omosessuali. Era solo questione di tempo prima che qualcuno gli chiedesse quale fosse il suo orientamento sessuale, una domanda a cui il cantante ha deciso di non rispondere apertamente, sottolineando come l’etichettare crei differenze e stigmatizzazioni: “Perché per me oggi non dovremmo nemmeno fare distinzione tra etero e gay. Nessuna distinzione di questo tipo. Nella domanda c’è già una distinzione, quando in realtà non c’è differenza. Sono felice e sono fidanzato”.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews"><b>CLICCA QUI</b></a></p>
      <h3>Chi è Lorenzo Tobia Marcucci: età e vita privata del fidanzato di Mahmood</h3>
      <p>Il fatto che abbia evitato di rispondere non era un modo per celare la propria relazione, la quale procede a gonfie vele e sotto la luce del sole. Già tempo fa il settimanale ‘<b>Chi</b>‘ aveva immortalato un <a href="https://www.viagginews.com/2019/03/07/mahmood-cena-lorenzo-foto/"><b>tenero bacio tra lui e Lorenzo</b></a>, misterioso ragazzo toscano, poi dopo qualche numero del settimanale è uscito un intero articolo che mostra la serata passata dai due ragazzi e offre dettagli sulla vita privata e la carriera del fidanzato di Mahmood.</p>
      <figure>
        <img src="https://www.viagginews.com/wp-content/uploads/2019/02/GettyImages-1055991962-min-3-1.jpg"/>
        <figcaption>Mahmood (screenshot video)</figcaption>
      </figure>
      <p>Il fidanzato del cantante si chiama <b>Lorenzo Tobia Marcucci</b> è nato nel 1989, è toscano (originario di Lucca), vive a Firenze ed è tifosissimo della Fiorentina. Nel capoluogo toscano Lorenzo si è laureato ed ha trovato lavoro nella moda, dove lavora per il brand ‘Guidi 1896’. Il rapporto con Mahmood sembra stabile e la coppia non ha patito nemmeno la recente ondata di successo derivante dalla vittoria a Sanremo (il brano soldi <a href="https://www.viagginews.com/2019/03/02/mahmood-soldi-record-sanremo/"><b>ha fatto registrare vendite record</b></a>).</p>
      <figure>
        <img src="https://www.viagginews.com/wp-content/uploads/2019/03/mahmood.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/21/jane-birkin-eta-carriera-vita-privata-cantante-britannica/"/>
        <a href="https://www.viagginews.com/2019/11/21/stefano-mancuso-chi-e-eta-carriera-vita-privata-neurobiologo-vegetale/"/>
        <a href="https://www.viagginews.com/2019/11/21/chi-e-gemitaiz-eta-carriera-vita-privata-rapper/"/>
      </related>
    </article>
  </body>
</html>