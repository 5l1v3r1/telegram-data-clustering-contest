<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/21/654012/"/>
    <meta property="og:site_name" content="Економічна правда"/>
    <meta property="article:published_time" content="2019-11-21T19:08:00+00:00"/>
    <meta property="og:title" content="АМКУ продовжив розгляд заявки китайців на купівлю &quot;Мотор Січі&quot;"/>
    <meta property="og:description" content="Антимонопольний комітет відклав винесення рішення про розгляд заявки китайської Skyrizon і Укроборонпрому про покупку контрольного пакету акцій запорізького заводу “Мотор Січ”."/>
  </head>
  <body>
    <article>
      <h1>АМКУ продовжив розгляд заявки китайців на купівлю "Мотор Січі"</h1>
      <address>
        <time datetime="2019-11-21T19:08:00+00:00">21 Nov 2019, 19:08</time>
      </address>
      <p>Антимонопольний комітет відклав винесення рішення про розгляд заявки китайської Skyrizon і Укроборонпрому про покупку контрольного пакету акцій запорізького заводу "Мотор Січ".</p>
      <p>Про це повідомляє <a href="https://biz.liga.net/ekonomika/all/novosti/pokupka-motor-sichi-amku-prodlil-rassmotrenie-zayavki-ot-kitaytsev">liga.net</a> з посиланням на голову АМКУ Юрія Терентьєва.</p>
      <p>За словами Терентьєва, Укроборонпром попросив про відстрочку на два місяці для подачі додаткових документів по справі, комітет задовольнив клопотання.</p>
      <p><b>Знати більше:</b> <b><i><a href="https://www.pravda.com.ua/articles/2019/08/28/7224606/">Дракон зачаївся. Чому продаж "Мотор Січі" підриває національну безпеку України</a></i></b></p>
      <p>
        <b>Нагадаємо:</b>
      </p>
      <p>Раніше повідомлялось, що приватний підрядник з питань безпеки та неофіційний радник президента США Трампа Ерік Прінс <a href="https://www.epravda.com.ua/news/2019/11/5/653371/">веде перевогори</a> щодо купівлі українського концерну "Мотор Січ".</p>
      <p>Запорізький завод бізнесмена В'ячеслава Богуслаєва "Мотор Січ" – один із провідних світових виробників двигунів для авіаційної промисловості.</p>
      <p>25 серпня директор зі зв'язків з громадськістю ВАТ "Мотор Січ" Анатолій Малиш повідомив, що китайські <a href="https://www.epravda.com.ua/news/2019/08/25/650931/">Skyrizon і Xinwei Group </a>вже подали на узгодження в Антимонопольний комітет України угоду з купівлі понад 50% акцій "Мотор Січі".</p>
      <p>Видання "The Wall Street Journal" із посиланням на джерела в американській адміністрації повідомляло, що США <a href="https://www.epravda.com.ua/news/2019/08/24/650926/">намагаються завадити </a>придбанню китайською компанією українського заводу "Мотор Січ", адже це в рази підвищить оборонні позиції Китаю.</p>
      <p>28 серпня радник президента США Джон Болтон заявив у Києві про <a href="https://www.pravda.com.ua/news/2019/08/28/7224688/">ризики продажу</a> частини української "Мотор Січі" китайцям. Він сказав, що Китай веде нечесну гру в США й краде військові технології.</p>
    </article>
  </body>
</html>