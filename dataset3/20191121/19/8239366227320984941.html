<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/u_novomu_rozdoli_rozpochavsya_opalyuvalnyy_sezon_331370.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-21T19:45:00+00:00"/>
    <meta property="og:title" content="У Новому Роздолі розпочався опалювальний сезон"/>
    <meta property="og:description" content="На Львівщині розпочали подачу теплоносія у оселі мешканців міста Новий Розділ. Відтак, тепло надійде у домівки містян упродовж доби. Про це інформує прес-служба Львівської ОДА."/>
  </head>
  <body>
    <article>
      <h1>У Новому Роздолі розпочався опалювальний сезон</h1>
      <h2>На Львівщині розпочали подачу теплоносія у оселі мешканців міста Новий Розділ. Відтак, тепло надійде у домівки містян упродовж доби. Про це інформує прес-служба Львівської ОДА.</h2>
      <address>
        <time datetime="2019-11-21T19:45:00+00:00">21 Nov 2019, 19:45</time>
      </address>
      <figure>
        <img src="https://galinfo.com.ua/media/gallery/intxt/other/1/_1574356499_613x321.30987394958_3_0.jpeg"/>
      </figure>
      <p>За словами директора департаменту розвитку та експлуатації житлово-комунального господарства Назарія Романчука, станом на сьогодні, аварійним бригадам вдалося ліквідувати усі три прориви теплотрас, а також отримати сталий тиск у тепломережах, що дозволило розпочати опалювальний сезон та запустити роботу Новороздільської ТЕЦ.</p>
      <p>Зазначимо, що від сьогодні Львівщина повністю ввійшла в опалювальний сезон.</p>
      <p>"Ми щасливі, що від сьогодні у домівках населення всієї Львівської області буде тело та затишно. Задля цього безперервно і наполегливо працювали сотні людей. Львівська облдержадміністрація дякує усім, хто долучається до цього процесу. Це ще раз доводить, що лише спільно можна досягнути результату", - наголосив заступник голови Львівської обласної державної адміністрації Юрій Холод.</p>
      <p>Нагадаємо, що Новояворівську та Новороздільську теплоелектростанції «Нафтогаз Тепло» обслуговуватиме впродовж 36 місяців.</p>
      <p>Окрім того, у межах стабілізації ситуації із теплопостачанням також триває забезпечення робітників матеріальними засобами та створення аварійного запасу на станціях, щоб вони після запуску могли безпосередньо виконувати свої функціональні обов’язки.</p>
    </article>
  </body>
</html>