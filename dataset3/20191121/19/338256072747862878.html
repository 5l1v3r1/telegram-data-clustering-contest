<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58511-zakarpatsk-pracedavc-mayut-defcit-robtnikv-prichini.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-21T19:12:00+00:00"/>
    <meta property="og:title" content="Закарпатські працедавці мають дефіцит робітників: причини"/>
    <meta property="og:description" content="Про це розповідають журналісти &quot;М-студіо&quot;.Трудова міграція для Закарпаття не в новинку – люди з нашої області постійно шукають щастя за кордоном. Останніми ж роками європейські держави спрощують для українців умови працевлаштування, а тому кількість заробітчан збільшується, а відповідно робітників в Україні стає менше. Та чи єдина це причина кадрового голоду, який відчуває вітчизняний ринок праці?Нещодавно Міністерство соціальної політики повідомило, що за кордоном працює більше 3-х мільйонів українців, а від 7 до 9 мільйонів в окремі періоди. Найзатребуваніші спеціалісти за кордоном – представники робітничих професій. Так само, як і в Україні. Мукачівщина не виняток.Зі слів директора Мукачівського міськрайонного центру зайнятості Романа Мельничука, чимало роботодавців нарікають на неспроможність знайти елементарно продавців. Люди воліють поїхати кудись за рубіж і працювати в такій же сфері, однак отримувати за це більші гроші. Це одна з причин як раз того, що люди віддають перевагу роботі за кордоном. Щодо заробітних…"/>
  </head>
  <body>
    <article>
      <h1>Закарпатські працедавці мають дефіцит робітників: причини</h1>
      <address>
        <time datetime="2019-11-21T19:12:00+00:00">21 Nov 2019, 19:12</time>
      </address>
      <p><b>Про це розповідають журналісти "М-студіо".</b><br/><br/>Трудова міграція для Закарпаття не в новинку – люди з нашої області постійно шукають щастя за кордоном. Останніми ж роками європейські держави спрощують для українців умови працевлаштування, а тому кількість заробітчан збільшується, а відповідно робітників в Україні стає менше. Та чи єдина це причина кадрового голоду, який відчуває вітчизняний ринок праці?<br/><br/>Нещодавно Міністерство соціальної політики повідомило, що за кордоном працює більше 3-х мільйонів українців, а від 7 до 9 мільйонів в окремі періоди. Найзатребуваніші спеціалісти за кордоном – представники робітничих професій. Так само, як і в Україні. Мукачівщина не виняток.<br/><br/>Зі слів директора Мукачівського міськрайонного центру зайнятості Романа Мельничука, чимало роботодавців нарікають на неспроможність знайти елементарно продавців. Люди воліють поїхати кудись за рубіж і працювати в такій же сфері, однак отримувати за це більші гроші. Це одна з причин як раз того, що люди віддають перевагу роботі за кордоном. Щодо заробітних плат на Закарпатті, то згідно з оприлюдненою Держстатом інформацією станом на вересень 2019 року середня в регіоні складала 9441 грн. Але чи реально заробити близько 10 тисяч робітникові?<br/><br/>Додамо, що значна частина людей, які шукають роботу, мають вищу освіту.<br/><br/>Нова робота, перекваліфікація, започаткування власної справи – можливостей працювати в Україні багато. Однак якщо людині краще за кордоном то робити трагедію з цього не варто – переважна частина міграційного потоку з України, як зазначають експерти, короткострокова і поширюється на сусідні країни, звідки легко повертатися.</p>
      <figure>
        <iframe src="https://www.youtube.com/embed/uAmficgN3XM" width="640" height="360" data-service="Youtube" scrolling="no"/>
      </figure>
      <p>
        <b>
          <a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a>
        </b>
      </p>
    </article>
  </body>
</html>