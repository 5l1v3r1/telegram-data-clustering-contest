<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/21/pixel-4-cosa-puoi-fare-con-google-assistant-622026"/>
    <meta property="og:site_name" content="tecnoandroid"/>
    <meta property="article:published_time" content="2019-11-21T19:30:24+00:00"/>
    <meta property="og:title" content="Pixel 4: tutto ciò che puoi fare con Google Assistant"/>
    <meta property="og:description" content="L'ultima versione di Google Assistant per i nuovi Pixel 4 permette di usufruire di nuove funzioni che miglioreranno l'interazione con le varie app."/>
  </head>
  <body>
    <article>
      <h1>Pixel 4: tutto ciò che puoi fare con Google Assistant</h1>
      <h2>L'ultima versione di Google Assistant per i nuovi Pixel 4 permette di usufruire di nuove funzioni che miglioreranno l'interazione con le varie app.</h2>
      <address><time datetime="2019-11-21T19:30:24+00:00">21 Nov 2019, 19:30</time> by <a rel="author">Rosalba Varegliano</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Pixel-4.png"/>
      </figure>
      <p><b>Pixel 4</b> è stato lanciato da poco e abbiamo notato alcuni limiti per<b> Google Assistant</b>. La nuova versione ha un’interfaccia utente più compatta, per ora solo in inglese, richiede una navigazione completa con i gesti e non funziona se si dispone di un account G Suite. Tuttavia, offre miglioramenti e novità. Di seguito alcune delle cose che potrai fare.</p>
      <h3>Rispondere ai messaggi ricevuti o alle notifiche di WhatsApp</h3>
      <p>Apri una conversazione in Messaggi o WhatsApp e attiva l’assistente (premi, OK Google o scorri dall’angolo in alto). Puoi semplicemente dire “Rispondi” seguito dalla tua risposta e Google Assistant trascriverà il testo e lo invierà nella chat in quel momento attiva. È veloce ed è l’ideale se ad esempio le tue mani sono sporche o occupate. Attualmente non si sa se prima o poi funzionerà anche con Telegram.</p>
      <h3>Trova e condividi immagini in Google Foto</h3>
      <p>Se chiedi all’assistente su qualsiasi dispositivo diverso da Pixel 4 di mostrarti le foto di qualcosa, verranno visualizzati i risultati all’interno dell’apposita interfaccia. Sul Pixel 4, dicendo “mostrami foto con il cibo” l’assistente apre Google Foto e visualizza i risultati direttamente all’interno dell’app. Ancora meglio, quando sfogli le foto puoi attivare l’Assistente e dire “Condividi con” (nome di qualsiasi contatto). Se hai installato sia Messaggi sia WhatsApp, Assistant ti chiederà con quale app inviare la foto e ricorderà la tua scelta in base al contatto.</p>
      <h3>Cercare contenuti su YouTube, Mappe e Gmail</h3>
      <p>Mentre sei nella schermata iniziale o in qualsiasi app, puoi chiedere ad Assistant di “cercare lezioni di cucina su YouTube” o qualsiasi altro tipo di video. Normalmente, Assistant appena apre YouTube riproduce il primo video che trova, ma la nuova versione su Pixel 4 esegue effettivamente una ricerca e ti mostra prima i risultati. Quindi puoi scegliere quale vuoi riprodurre. Lo stesso vale per le email. Chiedi “Mostrami e-mail da * su Gmail” e ti mostrerà i risultati all’interno dell’app, non solo alcune e-mail. Un’altra funzione di ricerca in-app è legata a Maps. Puoi dire “Trova hotel a Firenze su Maps” e vedrai le mappe caricate e i risultati verranno visualizzati al suo interno.</p>
      <h3>Apri un sito Web con Pixel 4</h3>
      <p>Infine, puoi provare a chiedere a Google “Vai su tecnoandroid.it” o “Apri tecnoandroid.it”. Con Pixel 4 avrai il sito all’interno di <a href="https://www.tecnoandroid.it/2019/11/20/google-chrome-si-e-aggiornato-ecco-tutti-gli-ultimi-cambiamenti-622927">Chrome</a> con tutte le opzioni e funzionalità disponibili. Vi ricordiamo che il nuovo Google Assistant con tutte queste novità è ancora agli inizi. Non è ancora pronto per un lancio a livello globale, ma possiamo già intuire le intenzioni dell’azienda. Ci saranno sempre più funzioni, più interazioni e miglioramenti per quelle già esistenti. E presto saranno disponibili per tutti.</p>
    </article>
  </body>
</html>