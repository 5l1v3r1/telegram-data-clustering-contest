<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/sports/mpasket/article/mplat-mpori-na-epistrepso"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-21T19:31:25+00:00"/>
    <meta property="og:title" content="Μπλατ: «Μπορεί να επιστρέψω...»"/>
    <meta property="og:description" content="Ο Ντέιβιντ Μπλατ φιλοξενήθηκε σε ραδιοφωνικό σταθμό του Ισραήλ, με τον πρώην τεχνικό του Ολυμπιακού να μιλάει για την εφετινή Euroleague, την κρίση που διανύει η Φενερμπαχτσέ και φυσικά την κατάσταση της υγείας του."/>
  </head>
  <body>
    <article>
      <h1>Μπλατ: «Μπορεί να επιστρέψω...»</h1>
      <address>
        <time datetime="2019-11-21T19:31:25+00:00">21 Nov 2019, 19:31</time>
      </address>
      <p>Ο Ντέιβιντ Μπλατ φιλοξενήθηκε σε ραδιοφωνικό σταθμό του Ισραήλ, με τον πρώην τεχνικό του Ολυμπιακού να μιλάει για την εφετινή Euroleague, την κρίση που διανύει η Φενερμπαχτσέ και φυσικά την κατάσταση της υγείας του.</p>
      <p>«Αυτήν τη στιγμή επικεντρώνομαι στην ανάρρωση μου ή να κάνω το καλύτερο δυνατό ώστε να είμαι σε καλή φυσική κατάσταση. Παράλληλα έχω την ευκαιρία να ευχαριστηθώ άλλα πράγματα. Εάν σε ένα χρόνο από τώρα νιώσω καλύτερα, τότε μπορεί να επιστρέψω στο επάγγελμα. Μπορεί να μη γυρίσω, όμως, δεν είναι σίγουρο», είπε ο Μπλατ και συνέχισε αναφερόμενος στη Μακάμπι Τελ Αβίβ του Γιάννη Σφαιρόπουλου:</p>
      <p>«Πρώτα απ’ όλα, είναι πολύ νωρίς στη σεζόν για να πούμε κάτι. Δεν θέλω να κάνω μεγάλες δηλώσεις, αλλά αναμφίβολα η Μακάμπι Τελ Αβίβ κι η Μπαρτσελόνα είναι πολύ καλά χτισμένες και παίζουν ωραίο μπάσκετ. Είναι από τις δυνατές ομάδες της φετινής Ευρωλίγκας. Επίσης, φέτος πιστεύω ότι η Μακάμπι είναι από τις ομάδες που μπορούν να πάνε στο Final Four!».</p>
      <p>Όσο για τη Φενερμπαχτσέ, που παραπαίει στην εφετινή Euroleague, σχολίασε: «Η Φενερμπαχτσέ βρίσκεται σε μία πολύ κακή κατάσταση και δείχνει να πέφτει η δυναστεία της. Αυτά που γίνονται εντός και εκτός του παρκέ είναι παραπλανητικά. Και μπορώ να το καταλάβω γιατί συμβαίνει αυτό. Πιστεύω ότι οι παίκτες είναι κουρασμένοι και δεν είναι καλά πνευματικά. Κατά τη γνώμη μου, ο Ζέλικο Ομπράντοβιτς είναι ο κορυφαίος προπονητής όλων των εποχών στην Euroleague, αλλά φαίνεται κουρασμένος. Δεν είναι τόσο καλή ομάδα. Δεν είναι το ίδιο γκρουπ και δεν έχει την ίδια ποιότητα με παλιότερα. Σε αυτό δεν υπάρχει αμφιβολία. Ως άνθρωπος που είμαι απ’ έξω, φαίνεται ότι είναι λίγο κουρασμένοι και θέλουν κάτι καινούριο».</p>
    </article>
  </body>
</html>