<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b1%cf%85%cf%83%cf%84%ce%b7%cf%81%cf%8c-%ce%bc%ce%ae%ce%bd%cf%85%ce%bc%ce%b1-%cf%84%cf%89%ce%bd-%ce%b7%cf%80%ce%b1-%cf%83%ce%b5-%cf%84%ce%bf%cf%85%cf%81%ce%ba%ce%af%ce%b1-%ce%be%ce%b5.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-21T19:16:44+00:00"/>
    <meta property="og:title" content="Αυστηρό μήνυμα των ΗΠΑ σε Τουρκία: “Ξεφορτωθείτε τους S-400” – Προκλητική απάντηση από την Άγκυρα – “Θα τους ενεργοποιήσουμε” δηλώνει ο Ακάρ"/>
    <meta property="og:description" content="Η Τουρκία επιδιώκει να αγοράσει και τους F – 35, όμως οι ΗΠΑ έχουν παγώσει το πρόγραμμα καθώς ζητούν από την Άγκυρα να «ξεφορτωθεί» τους S-400."/>
  </head>
  <body>
    <article>
      <h1>Αυστηρό μήνυμα των ΗΠΑ σε Τουρκία: “Ξεφορτωθείτε τους S-400” – Προκλητική απάντηση από την Άγκυρα – “Θα τους ενεργοποιήσουμε” δηλώνει ο Ακάρ</h1>
      <address>
        <time datetime="2019-11-21T19:16:44+00:00">21 Nov 2019, 19:16</time>
      </address>
      <p>
        <b>Η Τουρκία επιδιώκει να αγοράσει και τους F – 35, όμως οι ΗΠΑ έχουν παγώσει το πρόγραμμα καθώς ζητούν από την Άγκυρα να «ξεφορτωθεί» τους S-400.</b>
      </p>
      <p>Μαίνεται η κόντρα ανάμεσα σε Ουάσινγκτον και Μόσχα για την αγορά των S – 400, μετά τη συνάντηση των δύο ηγετών ΗΠΑ και Τουρκίας. «Η Άγκυρα πρέπει να ξεφορτωθεί το ρωσικό αντιπυραυλικό σύστημα που αγόρασε από την Μόσχα», δήλωσε αξιωματούχος του Στέιτ Ντιπάρτμεντ για να ξεπεραστεί η αντιπαράθεση με την Ουάσινγκτον, καθώς η απόκτησή τους θέτει, σύμφωνα με τον αξιωματούχο, απειλή για όλες τις αμυντικές ικανότητες του ΝΑΤΟ.</p>
      <p>Μιλώντας σε δημοσιογράφους, ο αξιωματούχος ανέφερε ότι εξακολουθεί να είναι πιθανή η επιβολή αμερικανικών κυρώσεων εις βάρος της Τουρκίας για την αγορά των S-400.</p>
      <p>«Γνωρίζουν ότι έχουν την επιλογή να προχωρήσουν και την επιλογή να απαλλαγούν από τους S-400», σημείωσε.</p>
      <p>Ωστόσο, παράλληλα σήμερα, ο Τούρκος υπουργός Άμυνας Χουλουσί Ακάρ δήλωσε σε βουλευτές σε μια επιτροπή της τουρκικής βουλής ότι η Άγκυρα θα ενεργοποιήσει, όπως είναι προγραμματισμένο το ρωσικό σύστημα πυραυλικής άμυνας, μόλις το σχετικό στρατιωτικό προσωπικό ολοκληρώσει την εκπαίδευσή του.</p>
      <p>Η εκπαίδευση βρίσκεται σε εξέλιξη για τον χειρισμό του εξοπλισμού αντιπυραυλικής άμυνας.</p>
      <p>«Μόλις η διαδικασία αυτή ολοκληρωθεί, θα διεξάγουμε τις προγραμματισμένες δραστηριότητες (στους S-400)», τόνισε.</p>
    </article>
  </body>
</html>