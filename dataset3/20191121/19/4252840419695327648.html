<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.pl/2019/11/im-wiekszy-mamy-ekran-tym-rozsadniejsze-robimy-zakupy/"/>
    <meta property="og:site_name" content="CHIP"/>
    <meta property="article:published_time" content="2019-11-21T19:19:30+00:00"/>
    <meta property="og:title" content="Im większy mamy ekran, tym rozsądniejsze robimy zakupy"/>
    <meta property="og:description" content="Badacze z Uniwersytetu Ben-Guriona doszli do wniosku, że najlepsze decyzje zakupowe on-line podejmujemy, kiedy korzystamy z komputerów stacjonarnych. I Badacze z Uniwersytetu Ben-Guriona doszli do wniosku, że najlepsze decyzje zakupowe on-line podejmujemy, kiedy korzystamy z komputerów stacjonarnych. I nie do końca chodzi o rozmiar ekranu, ale o przystosowanie stron dla urządzeń mobilnych. Profesor Lior Fink, kierownik Laboratorium Zachowań Mobilnych, zauważył, że robiąc zakupy na telefonach, nie mamy wszystkich informacji na stronach z listami produktów. Tymczasem wersje na desktopy dają nieco więcej wiadomości w wynikach wyszukiwania i nie trzeba się specjalnie zagłębiać, żeby przekonać się, że dana rzecz lub usługa nie oferuje nam tego, co byśmy chcieli. Potwierdziły to wyniki badań przeprowadzonych na Uniwersytecie Ben-Guriona. Naukowcy w tym celu wykorzystali dwie wersje strony z fikcyjnymi pokojami hotelowymi. Na obu było dokładnie to samo, jednak mobilny wariant strony wyświetlał tylko 3 informacje na…"/>
  </head>
  <body>
    <article>
      <h1>Im większy mamy ekran, tym rozsądniejsze robimy zakupy</h1>
      <address><time datetime="2019-11-21T19:19:30+00:00">21 Nov 2019, 19:19</time> by <a rel="author">Aleksandra Grendys</a></address>
      <p>Badacze z Uniwersytetu Ben-Guriona doszli do wniosku, że najlepsze decyzje zakupowe on-line podejmujemy, kiedy korzystamy z komputerów stacjonarnych. I nie do końca chodzi o rozmiar ekranu, ale o przystosowanie stron dla urządzeń mobilnych.</p>
      <p>Profesor Lior Fink, kierownik Laboratorium Zachowań Mobilnych, zauważył, że robiąc zakupy na telefonach, nie mamy wszystkich informacji na stronach z listami produktów. Tymczasem wersje na desktopy dają nieco więcej wiadomości w wynikach wyszukiwania i nie trzeba się specjalnie zagłębiać, żeby przekonać się, że dana rzecz lub usługa nie oferuje nam tego, co byśmy chcieli.</p>
      <p>Potwierdziły to wyniki badań przeprowadzonych na Uniwersytecie Ben-Guriona. Naukowcy w tym celu wykorzystali dwie wersje strony z fikcyjnymi pokojami hotelowymi. Na obu było dokładnie to samo, jednak mobilny wariant strony wyświetlał tylko 3 informacje na liście pomieszczeń. Desktopowy prezentował aż 8. Taka rozbieżność wystarczyła, żeby ci, którzy używali niewielkich urządzeń, podjęli gorsze decyzje. Przy drugiej próbie, kiedy strona mobilna była mniej responsywna, a bardziej bogata w treści, wybierane opcje były takie same. Wniosek? Prof. Fink przekonuje, że nieco mniej przyjazny interfejs może skutkować mniejszą liczbą zwrotów zakupionych towarów.</p>
      <p>To pierwsze badanie, w którym uwzględniono nie tylko rozmiary ekranów, ale również prezentowane na nich treści. Warto wziąć je pod uwagę w czasie nadchodzących świąt konsumpcjonizmu – Black Friday i Cyber Monday. Kompletne wyniki eksperymentów, wraz z metodologią, zostaną zaprezentowane w przyszłym miesiącu, podczas Międzynarodowej Konferencji na temat Systemów Informatycznych.</p>
      <p>
        <a href="https://www.chip.pl/2019/07/co-dziesiaty-sklep-internetowy-wprowadza-klientow-w-blad/">
          <b>Warto przeczytać:</b>
        </a>
      </p>
      <p>0 +1 +3</p>
      <related>
        <a href="https://www.chip.pl/2019/07/co-dziesiaty-sklep-internetowy-wprowadza-klientow-w-blad"/>
      </related>
    </article>
  </body>
</html>