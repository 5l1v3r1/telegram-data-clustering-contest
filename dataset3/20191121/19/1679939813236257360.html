<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/o-avocata-a-fost-impuscata-mortal-la-tribunal-cu-o-arma-prezentata-ca-proba-intr-un-proces_3059784.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-21T19:44:07+00:00"/>
    <meta property="og:title" content="O avocată a fost împușcată mortal la tribunal, cu o armă prezentată ca probă într-un proces"/>
    <meta property="og:description" content="O avocată a fost împușcată mortal într-un tribunal din Africa de Sud, cu un pistol care era prezentat ca probă într-un proces.Ciudatul incident s-a petrecut la Tribunalul Regional din Ixopo, în timpul unui proces, când arma a căzut pe jos și s-a descărcat"/>
  </head>
  <body>
    <article>
      <h1>O avocată a fost împușcată mortal la tribunal, cu o armă prezentată ca probă într-un proces</h1>
      <address><time datetime="2019-11-21T19:44:07+00:00">21 Nov 2019, 19:44</time> by <a rel="author">PUBLIKA.MD</a></address>
      <p>
        <b>O avocată a fost împușcată mortal într-un tribunal din Africa de Sud, cu un pistol care era prezentat ca probă într-un proces.</b>
      </p>
      <p>Ciudatul incident s-a petrecut la Tribunalul Regional din Ixopo, în timpul unui proces, când arma a căzut pe jos și s-a descărcat, relatează Independent, citează <a href="https://www.digi24.ro/stiri/externe/mapamond/o-avocata-a-fost-impuscata-mortal-la-tribunal-cu-o-arma-prezentata-ca-proba-intr-un-proces-1220045">digi24.ro</a>.</p>
      <p>
        <b>Avocata Addelaid Ferreira-Watt a fost rănită la șoldul stâng.</b>
      </p>
      <p>Oamenii aflați în incinta tribunalului au încercat să oprească sângerarea și au chemat o ambulanță, dar, în ciuda eforturilor lor și a ale paramedicilor, avocata în vârstă de 51 de ani a murit după ce a fost transportată la spital.</p>
      <p>
        <b>Poliția a deschis un dosar pentru ucidere din culpă.</b>
      </p>
      <p>Potrivit polițiștilor, <b>arma a fost adusă în instanță pentru a fi înscrisă ca probă într-un caz de tâlhărie.</b></p>
      <p>Surse judiciare citate de presa sud-africană spun însă că o armă prezentată ca dovadă nu ar trebui să fie încărcată.</p>
      <related>
        <h4>Pe aceeaşi temă</h4>
        <a href="https://www.publika.md/doua-submarine-nucleare-rusesti-au-inceput-testarea-unui-nou-tip-de-arme-in-marea-norvegiei_3057426.html"/>
        <a href="https://www.publika.md/focuri-de-arma-la-hincesti-doi-tineri-se-plimbau-cu-masina-prin-sat-cu-arma-la-ei_3058829.html"/>
        <a href="https://www.publika.md/o-femeie-impuscata-mortal-dupa-ce-a-cerut-bani-de-paine-momentul-tragic-surprins-de-o-camera-de-supraveghere-video_3059773.html"/>
      </related>
    </article>
  </body>
</html>