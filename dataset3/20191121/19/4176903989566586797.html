<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/sport/djokovic-poludeo-zbog-cirkusa-u-dejvis-kupu-ma-to-treba-zabraniti/"/>
    <meta property="og:site_name" content="Krstarica"/>
    <meta property="article:published_time" content="2019-11-21T19:17:23+00:00"/>
    <meta property="og:title" content="Đoković poludeo zbog cirkusa u Dejvis kupu: Ma to treba zabraniti"/>
    <meta property="og:description" content="Nije mogao da prećuti"/>
  </head>
  <body>
    <article>
      <h1>Đoković poludeo zbog cirkusa u Dejvis kupu: Ma to treba zabraniti</h1>
      <address><time datetime="2019-11-21T19:17:23+00:00">21 Nov 2019, 19:17</time> by <a rel="author" href="https://www.krstarica.com/author/ana/" target="_blank">A. J.</a></address>
      <figure>
        <img src="https://www.krstarica.com/wp-content/uploads/2019/11/djokovic1-750x430.jpg"/>
        <figcaption>Foto: Tanjug/AP Photo/Bernat Armangue</figcaption>
      </figure>
      <p>Neobična situacija dogodila se na završnom turniru novog formata Dejvis kupa u Madridu. Naime, reprezentacija Kanade osigurala je prvo mesto u grupi, a onda meč dubla jednostavno predala ekipi SAD-a. Ta odluka izazvala jr negodovanje u svetu tenisa, a među prvima javio se drugi tenier sveta Novak Đoković.</p>
      <p>– Čuo sam šta se dogodilo i to mi se ne sviđa. Takve stvari ne bi trebalo da budu dopuštene, da budem iskren. Kanada je u tom trenutku već prošla i možda je želela da odmori igrače za četvrtfinale – rekao je Đoković i dodao:</p>
      <p>– Meni to ne deluje pošteno jer se onda piše da je druga ekipa slavila sa 6:0 i 6:0. Mislim da sve reprezentacije moraju izići na teren i igrati.</p>
      <p>Sa Srbinom se slaže i Endi Marej.</p>
      <p>– Mislim da to nije dobro. Za Kanadu je taj duel bio nebitan jer je već prošla dalje, ali je rezultat imao uticaj na ostale reprezentacije koje su se borile za drugo mesto.</p>
      <related>
        <h4>Slični tekstovi</h4>
        <a href="https://www.krstarica.com/sport/novak-otkrio-kako-se-zaista-oseca-sto-godinu-zavrsava-iza-nadala/"/>
        <a href="https://www.krstarica.com/sport/nikad-mrsaviji-novak-sokirao-navijace-osusio-se-foto/"/>
        <a href="https://www.krstarica.com/sport/djokovic-broj-2-nadal-je-najbolji-u-2019/"/>
        <a href="https://www.krstarica.com/sport/skandalozno-sta-novak-jos-treba-da-uradi-da-zasluzi-njihovo-postovanje/"/>
      </related>
      <p>Nije problem samo predaja kanadskih parova. Predstavu su izveli i belgijski i australijski parovi. Australijanci su osigurali prvo mesto u grupi dok Belgija nije imala nikakve šanse za četvrtfinale…</p>
      <p>Australijanci Pirs i Tompson izašli su na teren u Madridu pa protiv Belgijaca Giljea i Vliegena, odigrali jedan gem, a onda se Pirs požalio na povredu ramena. Predali su meč i sve je bilo gotovo za bukvalno nekoliko minuta.</p>
    </article>
  </body>
</html>