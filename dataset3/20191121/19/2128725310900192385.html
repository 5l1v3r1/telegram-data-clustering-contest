<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/basketbol/2019/11/21/mac-sonucu-olimpia-milano-76-81-anadolu-efes"/>
    <meta property="og:site_name" content="Aspor"/>
    <meta property="article:published_time" content="2019-11-21T19:39:07+00:00"/>
    <meta property="og:title" content="MAÇ SONUCU | Olimpia Milano 76-81 Anadolu Efes"/>
    <meta property="og:description" content="THY Avrupa Ligi'ndeki temsilcimiz Anadolu Efes, 10. haftada deplasmanda İtalyan temsilcisi EA7 Olimpia Milano'yu son dakikasına kadar kıran kırana geçen maçta 76-81 mağlup ederek bu sezonki 8. galibiyetini aldı."/>
  </head>
  <body>
    <article>
      <h1>MAÇ SONUCU | Olimpia Milano 76-81 Anadolu Efes</h1>
      <address>
        <time datetime="2019-11-21T19:39:07+00:00">21 Nov 2019, 19:39</time>
      </address>
      <p>
        <b><a href="https://www.aspor.com.tr/index/thy">THY</a> Avrupa Ligi'ndeki temsilcimiz <a href="https://www.aspor.com.tr/index/anadolu-efes">Anadolu Efes</a>, 10. haftada deplasmanda İtalyan temsilcisi EA7 <a href="https://www.aspor.com.tr/index/olimpia-milano">Olimpia Milano</a>'yu son dakikasına kadar kıran kırana geçen maçta 76-81 mağlup ederek bu sezonki 8. galibiyetini aldı.</b>
      </p>
      <p>Basketbolda <a href="https://www.aspor.com.tr/index/thy">THY</a> Avrupa Ligi'nin 10. haftasında <a href="https://www.aspor.com.tr/index/anadolu-efes">Anadolu Efes</a>, deplasmanda <a href="https://www.aspor.com.tr/index/italya">İtalya</a> temsilcisi AX Armani Exchange Milan'ı 81-76 yendi.<br/><br/>Lacivert-beyazlı takım, bu galibiyetle iyi başladığı Avrupa Ligi mücadelesinde 10. maçında 8. galibiyetini aldı. Anadolu Efes'in 2 mağlubiyeti bulunuyor.</p>
      <p>İtalyan temsilcisi ise bu sezonki 3. yenilgisini aldı.</p>
      <p>
        <b>Avrupa kupalarında 668. maç</b>
      </p>
      <p>Efes, Avrupa kupalarında bugüne kadar 667 kez parkeye çıktı. Lacivert-beyazlılar, söz konusu müsabakalarda 371 galibiyet ve 296 yenilgi aldı. 2001-2002 sezonundan itibaren katıldığı THY Euroleague'de ise 420. maçına çıkacak olan Efes, bu kupada bugüne kadar oynadığı 419 karşılaşmada 214 kez galibiyet sevinci yaşarken, 205 kez de rakiplerine mağlup oldu. Lacivert-beyazlılar, İtalya temsilcisi karşısında çıktığı 668. maçı kazanarak 372. galibiyetini aldı.</p>
      <p>
        <b>27. randevu</b>
      </p>
      <p><a href="https://www.aspor.com.tr/index/olimpia-milano">Olimpia Milano</a> ile Anadolu Efes, Euroleague'de 27. kez larşı karşıya geldi. Geride kalan maçlarda Efes 18 kez rakibini mağlup ederken, 8 kez de sahadan üzgün ayrıldı. İki takımın geçen sezon oynadığı maçlarda İtalyan ekibi evinde 81-80, Efes de sahasında 101-95'lik skorla galip ayrılmıştı.</p>
      <p>Salon: Mediolanum Forum</p>
      <p>Hakemler: Angel Miguel Perez (İspanya), Borys Ryzhyk (Ukrayna), Milan Nedovic (Slovenya)</p>
      <p>AX Armani Exchange Milan: Roll 8, Rodriguez 11, Micov 10, Tarczewski 6, Scola 3, Shelvin 8, Biligha 5, Nedovic 9, White 8, Brooks 8<br/><br/>Anadolu Efes: Beaubois 10, Micic 6, Simon 6, Singleton 11, Pleiss 14, Larkin 17, Sertaç Şanlı 6, Anderson 3, Peters 8, Doğuş Balbay<br/><br/>1.Periyot: 17-16</p>
      <p>Devre: 39-41</p>
      <p>3. Periyot: 60-62</p>
    </article>
  </body>
</html>