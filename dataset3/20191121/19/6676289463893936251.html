<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/politic/viorica-dancila-pieptul-meu-bate-inima-romaneasca-326731.html"/>
    <meta property="og:site_name" content="Observator"/>
    <meta property="article:published_time" content="2019-11-21T19:09:00+00:00"/>
    <meta property="og:title" content="Viorica Dăncilă: &quot;În pieptul meu bate o inimă românească, simt româneşte&quot;"/>
    <meta property="og:description" content="Viorica Dăncilă a prezentat, într-o conferință de presă organizată joi seara, de la ora 18:00, principalele obiective pe care le are în vedere dacă va câștiga alegerile prezidențiale de duminică, 24 noiembrie."/>
  </head>
  <body>
    <article>
      <h1>Viorica Dăncilă: "În pieptul meu bate o inimă românească, simt româneşte"</h1>
      <address><time datetime="2019-11-21T19:09:00+00:00">21 Nov 2019, 19:09</time> by <a rel="author">Daniel Murărescu</a></address>
      <p>
        <b>
          <b>Viorica Dăncilă a prezentat, într-o conferință de presă organizată joi seara, de la ora 18:00, principalele obiective pe care le are în vedere dacă va câștiga alegerile prezidențiale de duminică, 24 noiembrie.</b>
        </b>
      </p>
      <p>Candidata Partidului Social Democrat a precizat că nu va utiliza prerogativa grațierii decât pentru "persoanele demne de compasiune", în niciun caz pentru infractorii acuzați de fapte grave sau condamnați pentru corupție.</p>
      <p>Totodată, Viorica Dăncilă a spus că este "un om care-şi iubeşte ţara şi poporul" și că în pieptul ei "bate o inimă românească'.</p>
      <h3>Aderarea la Spațiul Schengen și Zona Euro, priorități pe plan extern</h3>
      <p>- În planul politicii externe obiectivele sunt aderarea la spaţiu Schengen, la zona euro şi ridicarea vizelor pentru SUA. În cel mult 6 luni de la învestitură îmi iau angajamentul de a prezenta Parlamentului o strategie de apărare a ţării. Cele 3 obiective majore care vor fi priorităţile principale în domeniul politicii externe sunt întărirea parteneriatului strategic cu SUA, consolidarea profilului României în NATO şi UE şi creşterea profilului României în regiunea extinsă a Mării Negre.</p>
      <p>- Vilele de protocol, dedicate preşedintelui, vor fi integrate unui program dedicat copiilor orfani din România.</p>
      <p>- Nu voi utiliza prerogativele graţieri decât pentru persoanele cu adevărat demne de compasiune. Persoanele acuzate de fapte grave sau condamnate pentru corupţie nu vor beneficia sub nicio formă de clemenţa prezidenţială.</p>
      <h3>Viorica Dăncilă promite vizite în teritoriu și audiențe cu cetățenii</h3>
      <p>- Voi organiza periodic conferinţe de presă. Voi face cel puţin 2 vizite pe lună în teritoriu pentru a discuta direct cu cetăţenii, voi organiza trimestrial audienţe directe cu cetăţenii. Voi prezenta raport de activitate ori de câte ori voi fi invitată în faţa Parlamentului. Voi organiza trimestrial şi de câte ori va fi necesar şedinţe CSAT, iar în caz de criză voi convoca CSAT în maxim 24 ore.</p>
      <p>- Angajament ferm, cu mâna pe Constituţie: voi începe demersurile încă din prima zi pentru a renunţa la imunitatea acordată preşedintelui., un preşedinte cinstit nu are nevoie de imunitate</p>
      <p>- Voi iniţia consultări permanente cu societatea civilă şi cu instituţiile statului.</p>
      <p>- Este democratic şi obligatoriu ca voinţa majorităţii să fie cea care contează, mandatul meu va fi cel al preşedintelui care a sigură dialog, transparenţă instituţională. Din prima zi vo face publice agenda preşedintelui, deplasările şi cheltuielile Administrației prezidenţiale de care ştim că s-a abuzat în ultimii cinci ani.</p>
      <h3>Dăncilă: Mandatul meu va fi cel al preşedintelui reformator</h3>
      <p>- În primele trei luni de mandat voi chema toate forţele politice la dialog pentru că obiectivele importante au nevoie de consens. Niciun român care va bate la uşa Palatului Cotroceni nu va rămâne fără răspuns din partea mea. Biroul meu va fi printre oameni pentru că aşa cred că trebuie să fie un preşedinte, deschis mereu către dialog.</p>
      <p>- Mandatul meu va fi cel al preşedintelui reformator. Sunt un om pentru care bunăstarea ţării lui este pe primul loc, am promovat creşterea veiturilor românilor. Voi lupta contra celor care vor să arunce România în sărăcie, nu voi promova nicio lege care să aducă politici de austeritate. </p>
      <p>- Sunt un om care-şi iubeşte ţara şi poporul. Nu am vorbit niciodată ţara în afara graniţelor. </p>
      <p>- În pieptul meu bate o inimă românească, simt româneşte. </p>
      <p>- Nu voi lua nicio decizie împotriva românilor. Voi munci mai mult decât au făcut-o ceilalţi preşedinţi în ultimii 30 de ani de la Revoluţie</p>
    </article>
  </body>
</html>