<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/posebni-u-svom-stilu-sta-ga-je-nateralo-da-pogazi-rec-393381.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-21T19:35:00+00:00"/>
    <meta property="og:title" content="&quot;Posebni&quot; u svom stilu, šta ga je nateralo da pogazi reč?"/>
    <meta property="og:description" content="Nedostajale su ovakve izjave Premijer ligi."/>
  </head>
  <body>
    <article>
      <h1>"Posebni" u svom stilu, šta ga je nateralo da pogazi reč?</h1>
      <h2>Nedostajale su ovakve izjave Premijer ligi.</h2>
      <address><time datetime="2019-11-21T19:35:00+00:00">21 Nov 2019, 19:35</time> by <a rel="author">Nikola Miloradović</a></address>
      <p>Jučerašnji dan je u sportskoj javnosti obeležio veliki povratak Žozea Murinja, on je postao novi trener Totenhem Sparsa, a juče je odradio i svoj prvi trening u novom klubu.<br/><br/>Istakao je nakon potpisivanja saradnje da je prezadovoljan, da će poslu prići sa mnogo strasti, kao i da je svež i spreman.<br/><br/>Nahvalio je stadion Totenhema, uslove za treniranje, akademiju, više o tome <anchor name=""/><a href="https://www.sportske.net/vest/medjunarodni-fudbal/posebni-u-novim-bojama-kako-mu-stoje-393302.html">OVDE</a>.<br/><br/>Danas je održao i prvu konferenciju za novinare po povratku u dobro poznate vode, a prvo pitanje je već podsetilo na stare dane i Murinjove "ratove" sa medijima.<br/><br/>Svi su se juče prisetili njegove izjave iz 2015. godine, kada je rekao da previše voli navijače Čelsija i da zbog toga nikada ne bi mogao da trenira Totenhem.<br/><br/>Izgleda da se predomislio, pa ga je na startu pres konferencije zateklo i pitanje zašto?<br/><br/>Odgovor je izazvao opšti smeh u sali.<br/><br/>"<b><i>Dobio sam otkaz!</i></b>", kratko i jasno je odgovorio Murinjo.<br/><br/>Usledilo je ipak i malo detaljnije objašnjenje.<br/><br/>"<i>To je moderan fudbal. Kad je moj otac igrao isti fudbaleri su bili u istom klubu po 15 ili 20 godina. U današnjem društvu sve je brzo, čak su i veze brze. Igrači se umore jdni od drugih, umore se od trenera... Posle Čelsija sam bio u Mančester junajtedu, otišao sam tamo otvorenog uma i srca. Voleo sam navijače, ljude u klubu. A sad neće biti većeg Totenhemovog navijača od mene. Nećete na svetu naći nekog ko će više želeti pobedu od mene</i>", pojasnio je Portugalac.</p>
      <p>Izvor: Sportske.net</p>
    </article>
  </body>
</html>