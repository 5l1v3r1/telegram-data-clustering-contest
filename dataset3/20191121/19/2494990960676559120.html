<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/cronache/2019/11/21/news/panarello-veronica-ultime-notizie-condannata-trenta-anni-delitto-loris-cassazione-sentenza-1244231/"/>
    <meta property="og:site_name" content="Il Tempo"/>
    <meta property="article:published_time" content="2019-11-21T19:27:00+00:00"/>
    <meta property="og:title" content="Veronica Panarello, la Cassazione conferma la condanna a 30 anni"/>
    <meta property="og:description" content="Veronica Panarello condannata per l'omicidio del figlioletto Loris Stival, 8 anni"/>
  </head>
  <body>
    <article>
      <h6 class="kicker">DELITTO LORIS</h6>
      <h1>Veronica Panarello, la Cassazione conferma la condanna a 30 anni</h1>
      <h2>Veronica Panarello condannata per l'omicidio del figlioletto Loris Stival, 8 anni</h2>
      <address>
        <time datetime="2019-11-21T19:27:00+00:00">21 Nov 2019, 19:27</time>
      </address>
      <p>Veronica Panarello condannata a 30 anni per l'omicidio del figlio Loris. È stata confermata dalla Cassazione la condanna a 30 anni di reclusione nei confronti della giovane mamma accusata di aver ucciso il piccolo di 8 anni, Loris Stival, occultandone poi il cadavere. Il delitto avvenne il 29 novembre 2014 nell'abitazione di famiglia a Santa Croce Camerina (Ragusa).</p>
      <p>La decisione della Corte è giunta dopo diverse ore di camera di consiglio. Il sostituto pg di Cassazione Roberta Maria Barberini aveva stamane sollecitato la conferma della sentenza di condanna pronunciata dalla Corte d'assise d'appello di Catania nel luglio dello scorso anno. Già in primo grado, con rito abbreviato, Veronica Panarello era stata ritenuta responsabile - e quindi condannata a 30 anni - dal gup di Ragusa per l'omicidio e l'occultamento di cadavere del figlioletto, del quale denuncio' la scomparsa il 29 novembre 2014 e che venne ritrovato morto dopo qualche ora in un canale a Santa Croce Camerina.</p>
    </article>
  </body>
</html>