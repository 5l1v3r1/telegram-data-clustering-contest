<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/horror-teljesen-atlagos-etel-miatt-hetszaz-galandfereg-feszkelte-tele-a-ferfi-testet/187099"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-21T19:00:00+00:00"/>
    <meta property="og:title" content="Horror! Teljesen átlagos étel miatt hétszáz galandféreg fészkelte tele a férfi testét"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Horror! Teljesen átlagos étel miatt hétszáz galandféreg fészkelte tele a férfi testét</mark>
      </h1>
      <address><time datetime="2019-11-21T19:00:00+00:00">21 Nov 2019, 19:00</time> by <a rel="author">Bors</a></address>
      <p>Miután elviselhetetlen fejfájásra és rohamokra panaszkodott, kórházba szállították azt a 43 éves kínai férfit, akiről megállapították, hogy nem kevesebb mint 700 galandféreg él testében.</p>
      <p>Zhu Zhong-fa egy hónappal kórházi látogatása előtt kezdte tapasztalni a rendszeres fejfájást – nem sokkal azután, hogy „hot pot” ételt fogyasztott. A hot pot lényege, hogy az asztal közepén rotyogó alaplében mindenki maga készíti el az elfogyasztani kívánt alapanyagot.</p>
      <p>A kórházi kivizsgálás során kiderült, hogy a férfi testében talált féreg kizárólag úgy kerülhet be az emberi testbe, ha ugyanezzel a féreggel fertőzött sertéshús fogyasztására kerül sor – ám ebben az esetben is csak akkor fertőzi tovább az embert, ha a hús nincs megfelelően megfőzve.</p>
      <p>– A férgek a beteg agyában kitöltötték a hézagokat, illetve a tüdejébe, és a mellkasi izmaiba is belefészkelték magukat – magyarázta a férfi orvosa, Dr. Wang Jian-rong.</p>
      <figure>
        <iframe src="https://www.youtube.com/embed/AJBXz6BXHQw" width="650" height="366" data-service="Youtube" scrolling="no"/>
      </figure>
      <p>Zhong-fa orvosa azt is elárulta, hogy a férgek már most megkárosították a férfi belső szerveit. Ha ez még nem lenne elég, az eltelt idő alatt a férgek lepetéztek Zhong-fa idegrendszerében – ez okozta az epilepsziás rohamokat.</p>
      <p>A beteg visszaemlékezve elmondta, hogy a hot pot étel fogyasztása során lehetséges, hogy nem főzte meg eléggé a húst. Orvosa alátámasztotta, hogy egy alulkészült hús tartalmazhat galandférget, ami aztán a testen végigvonulva számos betegséget terjeszthet.</p>
      <p>Zhong-fa felépüléséről nincs információ, ám orvosai mindenkit arra kérnek, csak jól elkészült sertéshúst fogyasszanak, hogy elkerüljék a legrosszabbat.</p>
      <p>(<a href="https://www.ladbible.com/news/weird-man-found-with-700-tapeworms-in-brain-and-lungs-after-eating-pork-20191121">via</a>)</p>
    </article>
  </body>
</html>