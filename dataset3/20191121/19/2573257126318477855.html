<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/21/samsung-galaxy-s10-lite-confermate-alcune-specifiche-dalla-fcc-628397"/>
    <meta property="og:site_name" content="tecnoandroid"/>
    <meta property="article:published_time" content="2019-11-21T19:45:36+00:00"/>
    <meta property="og:title" content="Samsung Galaxy S10 Lite: confermate alcune specifiche dalla FCC"/>
    <meta property="og:description" content="Il prossimo Samsung Galaxy S10 Lite è stato certificato dalla FCC, confermandoci così alcune delle sue future specifiche tecniche."/>
  </head>
  <body>
    <article>
      <h1>Samsung Galaxy S10 Lite: confermate alcune specifiche dalla FCC</h1>
      <h2>Il prossimo Samsung Galaxy S10 Lite è stato certificato dalla FCC, confermandoci così alcune delle sue future specifiche tecniche.</h2>
      <address><time datetime="2019-11-21T19:45:36+00:00">21 Nov 2019, 19:45</time> by <a rel="author">Anna Lisa Ferilli</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/10/Samsung-Galaxy-S10-Lite-Geekbench-2.jpg"/>
      </figure>
      <p>Fra ormai pochi mesi il colosso Samsung annuncerà ufficialmente i suoi nuovi smartphone della famiglia Samsung Galaxy S11, ma sappiamo già che oltre a loro arriverà anche una nuova versione degli attuali top di gamma. Arriverà molto presto, infatti, il nuovo <b>Samsung Galaxy S10 Lite</b>, del quale abbiamo qualche nuova conferma grazie all’arrivo della <b>certificazione FCC</b>.</p>
      <h3>Samsung Galaxy S10 Lite quasi in dirittura d’arrivo</h3>
      <p>Il futuro<b> Samsung Galaxy S10 Lite</b> sarà quindi l’ultimo smartphone di questa serie e disporrà di alcune specifiche tecniche molto interessanti. Nonostante il nome, infatti, sappiamo che il prossimo terminale dell’azienda avrà delle specifiche davvero al top, come il potente processore <b>Snapdragon 855</b> di Qualcomm.</p>
      <p>Come già accennato prima, in particolare, sembra che il nuovo terminale del colosso sudcoreano sia ormai in dirittura d’arrivo, dato che è da poco arrivata la<b> certificazione FCC</b>. Nello specifico, il terminale è stato registrato con il numero di modello <b>SM-G770F</b> e fra uno dei documenti disponibili è presente uno screenshot delle impostazioni del device.</p>
      <figure>
        <img src="https://t4m7p5j6.stackpathcdn.com/wp-content/uploads/2019/11/Samsung-Galaxy-S10-Lite-FCC-1.jpg"/>
      </figure>
      <p>Insomma, che <b>Samsung</b> sia intenzionata ad annunciare una versione Lite dei suoi ultimi top di gamma è ormai più che una certezza. Per quanto riguarda le <a href="https://www.tecnoandroid.it/2019/11/21/realme-5-approda-ufficialmente-in-italia-specifiche-e-prezzi-628400">specifiche tecniche</a> di questo dispositivo, sappiamo già che sarà un top di gamma. Come tagli di memoria, invece, dovremmo trovare almeno <b>8 GB</b> di memoria <b>RAM</b> e almeno 128 GB di storage interno. La versione del software, invece, dovrebbe essere già <b>Android 10</b> al momento del debutto ufficiale sul mercato.</p>
      <p>Il comparto fotografico del nuovo <b>Samsung Galaxy S10 Lite</b> dovrebbe essere composto da una <b>tripla fotocamera posteriore</b> (similmente agli altri dispositivi di questa serie), mentre il display dovrebbe essere un pannello <b>SuperAMOLED</b> con una diagonale da 6.7 pollici in risoluzione FullHD+.</p>
    </article>
  </body>
</html>