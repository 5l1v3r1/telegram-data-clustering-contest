<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/inrikes/936438-kritiken-mot-linnea-claeson-har-ar-allt-som-hant"/>
    <meta property="og:site_name" content="Nyheter24"/>
    <meta property="article:published_time" content="2019-11-21T19:02:52+00:00"/>
    <meta property="og:title" content="Kritiken mot Linnéa Claeson – här är allt som hänt"/>
    <meta property="og:description" content="​Linnéa Claeson har gjort sig ett namn som en hyllad feminist, aktivist och krönikör. Men bakom hejaropen har frågetecken uppstått. Flera personer har nu börjat ifrågasätta Claeson – och menar att hon fabricerar och överdriver. Här är allt som har hänt:"/>
  </head>
  <body>
    <article>
      <h1>Kritiken mot Linnéa Claeson – här är allt som hänt</h1>
      <address><time datetime="2019-11-21T19:02:52+00:00">21 Nov 2019, 19:02</time> by <a rel="author" href="https://nyheter24.se/profil/norea.dahlskog" target="_blank">Norea Dahlskog</a></address>
      <p>
        <b>​Linnéa Claeson har gjort sig ett namn som en hyllad feminist, aktivist och krönikör. Men bakom hejaropen har frågetecken uppstått. Flera personer har nu börjat ifrågasätta Claeson – och menar att hon fabricerar och överdriver. Här är allt som har hänt:</b>
      </p>
      <p>År 2015 startade <b>Linnéa Claeson</b> Instagramkontot "assholesonline". Där lägger hon främst upp bilder på konversationer där män skrivit olika meddelanden av sexuell natur. </p>
      <p>Två år senare slog kontot igenom rejält och Claeson började bli en etablerad medieprofil. Sedan dess har hon sommarpratat i P1, blivit en Aftonbladet-krönikör och talat på flera stora evenemang.</p>
      <p>Ja, hyllningarna har varit många och Claeson har fått mer och mer mediautrymme. Men bakom kulisserna har frågor och skepticism puttrat:</p>
      <h3>30 augusti – Podcasten Haveristerna gör gräv </h3>
      <p>Den 30 augusti publicerar podcasten <a href="https://poddtoppen.se/podcast/1227473937/haveristerna/linna-claeson-ar-extremt-klandervard-och-slickar-i-sig-dina-skattepengar-parm-2-ofortjant-bonus-fran-patreon">Haveristerna</a> två avsnitt med titeln "Linnéa Claeson är extremt klandervärd". </p>
      <p>Där diskuterar podd-trion hur troligt det är att alla konversationer som Claeson lagt upp på Instagramkontot "assholesonline" är sanna. </p>
      <p>Bland annat påpekar de att många av personerna som tar kontakt med Claeson skriver på ett liknande sätt. De menar även att de sett en del bilder som Claeson lägger upp på kontot flera år tidigare på andra internet sidor.  </p>
      <p>Även poddarna Daddy Issues, Della Q och Tankesmedjan P3 har framfört liknande kritik. </p>
      <figure>
        <img src="https://cdn02.nyheter24.se/488b517003d802dc05/2019/11/21/1593942/assholesonline.jpg"/>
        <figcaption>har anklagats för att fejka sexuella trakasserier och hot mot sig själv. Bildkälla: Beatrice Nordensson/TT Bild<cite><a href="https://nyheter24.se/linnea-claeson/">Linnea Claeson</a></cite></figcaption>
      </figure>
      <h3>15 november – Emilie "Ebbis" Roslund ifrågasätter sanningshalt</h3>
      <p>Den 15 november skriver krönikören <b>Emilie "Ebbis" Roslund</b> en text i <a href="https://www.gp.se/kultur/kultur/med-offerskapet-som-inkomstsk%C3%A4lla-1.20349737">Göteborgs Posten</a> där hon kommenterar Haveristernas gräv. </p>
      <p>Framför allt ifrågasätter hon vad som händer när feminister börjar ljuga. Senare samma dag följer hon upp ämnet på <a href="https://www.instagram.com/p/B44nnwUHcqS/">Instagram</a>:</p>
      <p>"Vi har lärt oss att man inte ska ifrågasätta ett offer, men Linnéa Claeson agerande gör att den tumregeln stundtals svajar".</p>
      <h3>20 november – Linda Jarneick:"Skrämmer iväg tjejer från feminism" </h3>
      <p>Kort därefter riktar ledarskribenten <b>Linda Jarneick</b> kritik mot Claeson genom en krönika i <a href="https://www.expressen.se/ledare/linda-jerneck/det-ar-inte-farligt-att-vara-feminist-och-det-ar-bra/?referrer=rotator-item-7">Expressen</a>. </p>
      <p>Där skriver hon att det finns flera risker med att fabricera historier såsom Claeson misstänks göra. Bland annat tror hon att unga tjejer kan bli bortskrämda från att engagera sig i jämställdhetskampen:</p>
      <p>"För de flesta går det att vara feminist och att synas i både tidningar och tv utan att behöva leva i skräck", skriver hon. </p>
      <figure>
        <img src="https://cdn03.nyheter24.se/910a5f1b03d802dc05/2019/11/21/1593956/Emma-Sofia%20Olsson:SvD:TT%20.jpg"/>
        <figcaption>Bildkälla: Emma Sofia Olsson/TT</figcaption>
      </figure>
      <h3>21 november – Lisa Magnusson: "Inte feminism"</h3>
      <p>Den 21 november höjer ledarskribenten <b>Lisa Magnusson </b>sin röst i Dagens Nyheter. </p>
      <p>Även hon tar avstamp i Haveristernas gräv – och ifrågasätter varför Claeson kommer undan trots att det ska finnas bevis som rubbar hennes trovärdighet. </p>
      <h3>18/21 november – Patrik Sjöberg: "Jag mår fysiskt illa"</h3>
      <p>Den före detta höjdhoppstjärnan <b>Patrik Sjöberg</b> tar sig an Claeson från en annan vinkel. I två känslosamma Instagram-inlägg kritiserar han henne bland annat för att profitera på lögner som för många är verklighet: </p>
      <p>"Jag mår fysiskt illa när du har förvandlat ett av samhällets största problem till bara buissnes! Du skadar den rörelse du säger sig företräda och du kränker och sårar alla verkliga offer!", skriver Sjöberg i ett av <a href="https://www.instagram.com/p/B5H5rnmHzpT/?hl=sv">inläggen</a>. </p>
      <figure>
        <a href="https://www.instagram.com/p/B5H5rnmHzpT/?hl=sv">
          <img src="https://cdn01.nyheter24.se/28d9153703d802dc05/2019/11/21/1593940/Ska%CC%88rmavbild%202019-11-21%20kl.%2017.33.12.png"/>
        </a>
        <figcaption>Bildkälla: Instagram/242patrik</figcaption>
      </figure>
      <p>Den 22 november följer Sjöberg upp sitt Instagram-inlägg med en insändare i <a href="https://www.dn.se/asikt/linnea-claeson-forminskar-offer-for-sexuella-overgrepp/">Dagens Nyheter</a>. </p>
      <p>Där skriver han att Claeson förminskar offer för sexuella övergrepp, samt att de som blivit utsatta på riktigt "aldrig skulle krydda sanningen".</p>
      <h3>21 november – Daniel S Ogade: "Vad är det som faktiskt har hänt?"</h3>
      <p>Debattören och föreläsaren <b>Daniel S Ogade </b>tar även han avstamp i offer för sexuellt våld. </p>
      <p>Han skriver att det spelar stor roll om historierna är sanna eller inte, samt att man inte kan försvara eventuella lögner med att de bidrar till jämställdhetsarbete:</p>
      <p>"Jag behöver att du pratar nu Linnéa, för du pratar om mig. Du pratar om alla oss som överlevt övergrepp", skriver han i <a href="https://www.expressen.se/debatt/det-ar-dags-for-dig-att-tala-ut-linnea-claeson/">Expressen</a>.</p>
      <figure>
        <img src="https://cdn01.nyheter24.se/d15b30e103d802dc05/2019/11/21/1593944/Noella%20Johansson:TT%20.jpg"/>
        <figcaption>Bildkälla: Noella Johansson/TT</figcaption>
      </figure>
      <h3>21 november – Margit Richert: "Instagramfeminist"</h3>
      <p>Kulturskribenten <b>Margit Richert</b> skriver även hon en krönika om ämnet. </p>
      <p>I en text som publiceras av <a href="https://www.svd.se/instagramfeminismen-ar-i-blasvader--igen">Svenska Dagbladet</a> uppger hon att feminism kommit att handla om likes, delningar och klick – inte den faktiska jämställdhetskampen som den påstår sig företräda. Något hon menar att Claeson är ett exempel på.</p>
      <h3>21 november – Claesons svar: "Klippt och redigerat"</h3>
      <p>Senare samma dag bemöter Claeson kritiken. I ett debattinlägg som publiceras av <a href="https://www.gp.se/kultur/kultur/linn%C3%A9a-claeson-feminismen-st%C3%A5r-inte-och-faller-med-mig-1.20629629">Göteborgs Posten</a> erkänner hon att hon har klippt och redigerat i konversationer. </p>
      <p>Hon menar dock att detta inte är någon hemlighet.</p>
      <p>Hon skriver även att hon aldrig påstått att alla konversationer som publiceras på "assholesonline" är hennes egna. </p>
      <p>
        <b>Mer om Linnéa Claesson:</b>
      </p>
      <p>
        <b>
          <a href="https://nyheter24.se/noje/936410-patrik-sjoberg-till-attack-mot-linnea-claeson-mar-illa">Patrik Sjöberg till attack mot Linnéa Claesson: "Mår illa"</a>
        </b>
      </p>
      <p>
        <b>
          <a href="https://nyheter24.se/nyheter/inrikes/936446-linnea-claeson-erkanner-har-klippt-och-redigerat-konversationer">Linnéa Claeson erkänner – har klippt och redigerat konversationer</a>
        </b>
      </p>
      <p>
        <a href="https://nyheter24.se/linnea-claeson">Linnea Claeson</a>
      </p>
      <figure>
        <a href="https://nyheter24.se/profil/norea.dahlskog">
          <img src="https://cdn01.nyheter24.se/434d7597024b004b00/profile/avatars/107080_1556115421.jpg"/>
        </a>
      </figure>
      <p><a href="https://nyheter24.se/profil/norea.dahlskog">Norea Dahlskog </a><br/>norea.dahlskog@nyheter24.se</p>
    </article>
  </body>
</html>