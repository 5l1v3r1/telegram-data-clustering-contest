<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prlekija-on.net/lokalno/22821/domaciji-ros-iz-vucje-vasi-bronasto-priznanje-turisticne-zveze-slovenije.html"/>
    <meta property="og:site_name" content="Prlekija on net"/>
    <meta property="article:published_time" content="2019-11-21T19:36:00+00:00"/>
    <meta property="og:title" content="Domačiji Ros iz Vučje vasi bronasto priznanje Turistične zveze Slovenije"/>
    <meta property="og:description" content="Slovenija je v letu 2018 uspešno kandidirala na razpisu IGCAT (International institute of gastronomy, culture, arts and tourism) in bo Slovenija leta 2021 Evropska gastronomska regija. Namen projekta IGCAT s sedežem v Barceloni je informirati o zdravem in sonaravnem načinu življenja.Turistična zveza Slovenija sodeluje ..."/>
  </head>
  <body>
    <article>
      <h1>Domačiji Ros iz Vučje vasi bronasto priznanje Turistične zveze Slovenije</h1>
      <h2>Bronasto priznanje je prejela za bučni namaz v kartonasti škatlici, na kateri je zelen lipov list z logotipom I feel Slovenia in v škatlico priloženim lesenim nožkom</h2>
      <address><time datetime="2019-11-21T19:36:00+00:00">21 Nov 2019, 19:36</time> by <a rel="author">Prlekija-on.net</a></address>
      <figure>
        <img src="https://www.prlekija-on.net/uploaded/2019_11/domaciji-ros-iz-vucje-vasi-bronasto-priznanje-turisticne-zveze-slovenije_29912866144.jpg"/>
        <figcaption>Bučni namaz v škatlici, foto: TZS</figcaption>
      </figure>
      <p>Slovenija je v letu 2018 uspešno kandidirala na razpisu IGCAT (International institute of gastronomy, culture, arts and tourism) in bo Slovenija leta 2021 Evropska gastronomska regija. Namen projekta IGCAT s sedežem v Barceloni je informirati o zdravem in sonaravnem načinu življenja.</p>
      <p>Turistična zveza Slovenija sodeluje v okviru tega projekta z natečajem za izbiro kulinaričnih in gastronomskih spominkov in je letos razpisala natečaj za izbiro gastronomskega in kulinaričnega spominka v Panonsko termalni Sloveniji. Izmed prispelih 45 prijavljenih kulinaričnih pripomočkov in prehranskih spominkov jih je izbrala 9, ki bodo v bodoče zastopali Slovenijo. Med vsemi devetimi izbranimi je trem najboljšim Turistična zveza Slovenije podelila tudi priznanja. Bronasto priznanje je tako prejela <b>Domačija Ros</b> iz Vučje vasi za bučni namaz v kartonasti škatlici, na kateri je zelen lipov list z logotipom I feel Slovenia in v škatlico priloženim lesenim nožkom. Nagrajeni spominki in pripomočki so bili razstavljeni že prejšnji teden na Dnevih slovenskega turizma na Gostinsko turističnem zboru v Grand hotelu Union v Ljubljani, sedaj pa potujejo v Barcelono na sedež IGCAT.</p>
      <p>Mnogim priznanjem z Dobrot slovenskih kmetij in Alpe Adria ocenjevanj bučnih olj se je izdelkom Domačije Ros, ki ima že certifikat bio pridelave in bo v letu 2020 tudi ekološka kmetija pridružilo še priznanje, ko bo njihov nagrajen izdelek nosil oznako »European Region of gastronomy - Slovenija 2021«.</p>
    </article>
  </body>
</html>