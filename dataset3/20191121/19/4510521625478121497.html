<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/educatie/scoala/british-school-of-bucharest-invita-elevii-inscrie-programul-burse-2020-2021-1_5dd6dd125163ec427143c972/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-21T19:17:26+00:00"/>
    <meta property="og:title" content="British School of Bucharest invită elevii să se înscrie la programul de burse 2020-2021"/>
    <meta property="og:description" content="British School of Bucharest (BSB) îşi propune să înlesnească elevilor accesul la şcoală, oferind copiilor talentaţi o bursă parţială sau completă pentru studiile lor."/>
  </head>
  <body>
    <article>
      <h1>British School of Bucharest invită elevii să se înscrie la programul de burse 2020-2021</h1>
      <address><time datetime="2019-11-21T19:17:26+00:00">21 Nov 2019, 19:17</time> by <a rel="author">Simona Chirciu</a></address>
      <h4>British School of Bucharest (BSB) îşi propune să înlesnească elevilor accesul la şcoală, oferind copiilor talentaţi o bursă parţială sau completă pentru studiile lor.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/educatie/scoala/totce-trebuie-stii-despre-legea-anti-bullying-intra-vigoare-maine-1_5dd6bb275163ec427142e9a1/index.html"/>
      </related>
      <p>Pentru a avea şansa de a beneficia de bursa începând cu anul şcolar 2020-2021, elevii trebuie să redacteze un eseu intitulat “For a Better Future”, ce va avea ca tematică Mediul şi Inovaţia. Acest eseu vine în completarea documentelor necesare pentru înscriere.</p>
      <p>Eseul va avea, la alegere, una dintre următoarele teme:</p>
      <p>- Este inovaţia un răspuns adecvat la problemele de mediu şi schimbările climatice?</p>
      <p>- Care este legătura dintre urbanizare şi încălzirea globală? Cum pot ajuta oraşele viitorului la reducerea efectului de seră?</p>
      <p>- În ce fel va fi diferită viaţa noastră în 2050 </p>
      <p>În afară de eseu, elevii trebuie să descarce şi să completeze documentele obligatorii pentru înscriere de pe <a href="https://britishschool.ro/admissions/scholarship-programme">site</a>: formular de inscriere, copie dupa certificatul de naştere/paşaport/carte de identitate, ultima situaţie şcolară, portofoliu cu lucrări de artă/realizări sportive-dacă este cazul, precum şi orice alt document care ar putea fi relevant pentru înscriere.</p>
      <p>Documentele necesare pentru înscriere, precum şi eseul, se vor trimite până pe 24 ianuarie 2020, nu mai târziu de ora 13:00, la adresa: admissions@britishschool.ro. </p>
      <hr/>
    </article>
  </body>
</html>