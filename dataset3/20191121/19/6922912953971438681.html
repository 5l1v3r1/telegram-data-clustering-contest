<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/greece/article/perisoteri-apo-1200-keravni-ke-simantika-ipsi-vroxis-epesan-se-atiki-ke-viotia"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-21T19:30:45+00:00"/>
    <meta property="og:title" content="Περισσότεροι από 1.200 κεραυνοί και σημαντικά ύψη βροχής έπεσαν σε Αττική και Βοιωτία"/>
    <meta property="og:description" content="Οι ισχυρές τοπικά καταιγίδες, που έπληξαν τους νομούς Βοιωτίας και Αττικής, καθώς και την πόλη της Αθήνας τις απογευματινές ώρες σήμερα, προκάλεσαν περισσότερους από 1.200 κεραυνούς και σημαντικά ύψη βροχόπτωσης, σύμφωνα με τη μετεωρολογική υπηρεσία meteo του Εθνικού Αστεροσκοπείου Αθηνών."/>
  </head>
  <body>
    <article>
      <h1>Περισσότεροι από 1.200 κεραυνοί και σημαντικά ύψη βροχής έπεσαν σε Αττική και Βοιωτία</h1>
      <address>
        <time datetime="2019-11-21T19:30:45+00:00">21 Nov 2019, 19:30</time>
      </address>
      <p>Οι ισχυρές τοπικά καταιγίδες, που έπληξαν τους νομούς Βοιωτίας και Αττικής, καθώς και την πόλη της Αθήνας τις απογευματινές ώρες σήμερα, προκάλεσαν περισσότερους από 1.200 κεραυνούς και σημαντικά ύψη βροχόπτωσης, σύμφωνα με τη μετεωρολογική υπηρεσία meteo του Εθνικού Αστεροσκοπείου Αθηνών.</p>
      <p>Στην Παλλήνη έως τις 19:00 έπεσαν 47 χιλιοστά βροχής, ενώ στην Τανάγρα και στην Πετρούπολη 26 χιλιοστά.</p>
      <p>Ισχυρές καταιγίδες έπληξαν επίσης μεγάλο μέρος της χώρας, με τα ισχυρότερα φαινόμενα στη Χαλκιδική και στο Βορειοανατολικό Αιγαίο. Σύμφωνα με το δίκτυο των αυτόματων μετεωρολογικών σταθμών του Εθνικού Αστεροσκοπείου Αθηνών, οι μεγαλύτερες βροχοπτώσεις σήμερα υπήρξαν στη Θάσο όπου καταγράφηκαν 102 χιλιοστά βροχής και στην Ιερά Μονή Βατοπαιδίου 92 χιλιοστά.</p>
    </article>
  </body>
</html>