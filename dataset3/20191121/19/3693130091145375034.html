<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/ocagi-tamir-eden-usta-kontrol-icin-cakmagi-yakinca-patlama-oldu-1210197.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-21T19:20:00+00:00"/>
    <meta property="og:title" content="Ocağı tamir eden usta kontrol için çakmağı yakınca patlama oldu"/>
    <meta property="og:description" content="Şanlıurfa'nın Viranşehir ilçesinde 5 katlı bir apartmanın en üst katında patlama meydana geldi. Patlamanın doğalgazlı ocağı tamir eden ustanın kontrol etmek için çakmağı çakmasıyla meydana geldiği öğrenilirken olay yerine çok sayıda itfaiye, polis ve ambulans ekibi sevk edildi."/>
  </head>
  <body>
    <article>
      <h1>Ocağı tamir eden usta kontrol için çakmağı yakınca patlama oldu</h1>
      <h2>Şanlıurfa'nın Viranşehir ilçesinde 5 katlı bir apartmanın en üst katında patlama meydana geldi. Patlamanın doğalgazlı ocağı tamir eden ustanın kontrol etmek için çakmağı çakmasıyla meydana geldiği öğrenilirken olay yerine çok sayıda itfaiye, polis ve ambulans ekibi sevk edildi.</h2>
      <address>
        <time datetime="2019-11-21T19:20:00+00:00">21 Nov 2019, 19:20</time>
      </address>
      <p>İddiaya göre, arızalanan doğalgazlı ocağını <b>tamir </b>etmesi için <b>Şanlıurfa</b>'nın <b>Viranşehir </b>ilçesine bağlı <b>Yenişehir Mahallesi'ndeki </b>5 katlı bir apartmanın en üst katındaki eve usta çağrıldı.</p>
      <figure>
        <img src="https://images.bursadabugun.com/editor/haber/21112019/aw861722-02-5dd6d572b5414.jpg"/>
      </figure>
      <p>Eve giden usta, ocağı tamir ettikten sonra kontrol etmek için çakmağı çaktı. Ustanın çakmağı çakmasıyla birlikte patlama meydana geldi. Patlamanın şiddetiyle mutfak duvarı yıkılırken usta ise yaralandı. Patlamayla birlikte evde yangın da çıktı. <b>Patlama </b>sonrası olay yerine çok sayıda <b>itfaiye</b>, <b>polis</b>, <b>ambulans </b>ve <b>doğalgaz </b>ekibi sevk edildi. Olay yerine giden itfaiye ekipleri yangına müdahale ederken sağlık ekipleri ise yaralıyı ambulansla hastaneye kaldırdı.</p>
      <figure>
        <img src="https://images.bursadabugun.com/editor/haber/21112019/aw861722-07-5dd6d5782c9ba.jpg"/>
      </figure>
      <p>Olayla ilgili soruşturma devam ediyor.<br/> </p>
    </article>
  </body>
</html>