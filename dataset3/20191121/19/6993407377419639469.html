<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-novyi-rozdil-teplopostachannia-lvivshchyna/30285205.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-21T19:54:25+00:00"/>
    <meta property="og:title" content="У Новому Роздолі почали подачу тепла – уряд"/>
    <meta property="og:description" content="У Новому Роздолі на Львівщині ліквідували всі витоки на магістральному трубопроводі і почали подавати теплоносій до будинків, повідомляє у четвер ввечері урядовий портал. «На даний час у Новояворівс"/>
  </head>
  <body>
    <article>
      <h1>У Новому Роздолі почали подачу тепла – уряд</h1>
      <address>
        <time datetime="2019-11-21T19:54:25+00:00">21 Nov 2019, 19:54</time>
      </address>
      <p>У Новому Роздолі на Львівщині ліквідували всі витоки на магістральному трубопроводі і почали подавати теплоносій до будинків, повідомляє у четвер ввечері урядовий портал.</p>
      <p>«На даний час у Новояворівську теплоносій з температурою +45 С почав надходити в тепломережу 2-го мікрорайону і зараз відбувається заповнення мереж дошкільних і шкільних закладів та внутрішньо будинкових систем житлових будинків, інших споживачів. Відновлюється циркуляція по системах споруд», – йдеться в повідомленні уряду з посиланням на місцеву владу.</p>
      <p>Раніше сьогодні вранці тепло почали подавати жителям <a href="https://www.radiosvoboda.org/a/news-novoyavorivsk-teplo/30284525.html">Новояворівська</a>.</p>
      <p>Минулого тижня «Нафтогаз» через товариство з обмеженою відповідальністю «Нафтогаз тепло» <a href="https://www.radiosvoboda.org/a/news-lvivshchyna-naftogaz-novoyavorivsk-novyi-rozdil/30273394.html">долучився до управління</a> майном ТЕЦ Нового Роздолу та Новояворівська, де досі немає опалення у щонайменше 60 тисяч людей. За даними «Натфогазу», заборгованість теплоелектроцентралі перед його підприємствами становить майже 800 мільйонів гривень. При цьому борги із зарплат працівникам ТЕЦ оцінюють у понад 11 мільйонів гривень.</p>
      <p>Новояворівська та Новороздільська ТЕЦ раніше належали фірмам братів Богдана та <a href="https://www.radiosvoboda.org/a/news-dubnevych-vyishov-pid-zastavu/30260543.html">Ярослава Дубневичів</a>. Торік були затримані кілька службовців цих фірм за підозрою у розкраданні газу НАК «Нафтогаз України» на 1,4 мільярда гривень. У результаті під тимчасове управління і через конкурс було обрано нового управителя ТЕЦ – київське приватне підприємство «Гарант Енерго М». У «Нафтогазі» заявили, що «Гарант Енерго М» не змогло впоратися із викликами управління, головним чином – технічним станом ТЕЦ і питаннями оплати праці робітникам.</p>
    </article>
  </body>
</html>