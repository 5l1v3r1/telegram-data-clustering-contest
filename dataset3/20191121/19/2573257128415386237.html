<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/21/samsung-deposita-il-brevetto-per-un-nuovo-device-con-display-waterfall-627484"/>
    <meta property="og:site_name" content="tecnoandroid"/>
    <meta property="article:published_time" content="2019-11-21T19:15:30+00:00"/>
    <meta property="og:title" content="Samsung deposita il brevetto per un nuovo device con display waterfall"/>
    <meta property="og:description" content="Samsung ha depositato un brevetto che mostra il design di un nuovo device, che si tratti della famiglia Galaxy S11 o Note 11?"/>
  </head>
  <body>
    <article>
      <h1>Samsung deposita il brevetto per un nuovo device con display waterfall</h1>
      <h2>Samsung ha depositato un brevetto che mostra il design di un nuovo device, che si tratti della famiglia Galaxy S11 o Note 11?</h2>
      <address><time datetime="2019-11-21T19:15:30+00:00">21 Nov 2019, 19:15</time> by <a rel="author">Alessio Amoruso</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Samsung-waterfall-display-brevetto-Galaxy-S11-Note-11.png"/>
      </figure>
      <p>Una feature che ha caratterizzato gli smartphone delle passate generazioni di <a href="https://www.tecnoandroid.it/2019/11/20/samsung-galaxy-note-10-arriva-ledizione-speciale-a-tema-star-wars-626750">vari produttori tra cui Samsung</a>, <b>potrebbe tornare di prepotenza nel prossimo futuro</b>. Sia Huawei che anche Vivo hanno riproposto sui propri top di gamma display caratterizzati da bordi molto curvi chiamati “Waterfall”.</p>
      <p>L’effetto ottico che ne deriva è <b>un display senza fine che sfrutta sia la superficie frontale che laterale</b> per la fruizione dei contenuti. Sebbene Samsung stessa abbia utilizzato questo design per realizzare i device Edge in passato, negli ultimi anni altri design hanno preso il sopravvento comportandone l’abbandono. <a href="https://www.tecnoandroid.it/2019/11/12/xiaomi-punta-a-strappare-il-primato-fotografico-a-huawei-mate-30-pro-622891">Con il lancio di Huawei Mate 30 Pro</a> questo stile è tornato di moda e il colosso Coreano non vuole farsi trovare impreparato.</p>
      <p>I ragazzi di<a href="https://nl.letsgodigital.org/smartphones/samsung-galaxy-smartphone-waterfall-scherm/"> LetsGoDigital</a> hanno scoperto che Samsung ha depositato il brevetto presso gli uffici competenti sia in Corea (KIPO – Korean Intellectual Property Office) che negli Stati Uniti (USPTO – United States Patent and Trademark Office). Inoltre è stato avviato il procedimento per il <a href="https://www.tecnoandroid.it/2019/11/19/huawei-potrebbe-realizzare-un-flip-phone-in-stile-motorola-razr-626780">riconoscimento della proprietà intellettuale</a> a livello globale (WIPO – World Intellectual Property Office).</p>
      <h3>Samsung vuole realizzare un device con display waterfall</h3>
      <p>La <b>differenza tra i display Edge e Waterfall sta nella maggiore estensione laterale</b> che sfrutta tutto lo spessore disponibile. Huawei è riuscita ad inserire lo stesso un tasto fisico, <a href="https://www.tecnoandroid.it/2019/09/16/vivo-nex-3-e-ufficiale-ecco-il-waterfall-screen-secondo-vivo-591690">mentre Vivo Nex 3</a> invece utilizza un’area sensibile alla pressione. Samsung potrebbe decidere di spostare il <b>tasto di accensione e spegnimento nella parte alta della scocca</b>.</p>
      <p>Per controllare il volume invece, si possono utilizzare degli accorgimenti software. Il <a href="https://www.tecnoandroid.it/2019/11/15/huawei-mate-30-pro-il-camera-phone-messo-a-nudo-da-ifixit-624700">Mate 30 Pro, infatti, utilizza una soluzione software</a> che si attiva con un doppio tap e con uno swipe del dito per regolare l’intensità. Chissà se questo design potrebbe <a href="https://www.tecnoandroid.it/2019/11/17/samsung-galaxy-s11-il-comparto-fotografico-sara-incredibile-625830">rappresentare il nuovo Galaxy S11</a><b>oppure sarà adottato per la famiglia Note 11</b>.</p>
    </article>
  </body>
</html>