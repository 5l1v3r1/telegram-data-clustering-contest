<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837112-kolishniy-radnik-trampa-zvinuvatila-respublikantsiv-cherez-gipotezi-pro-vtruchannya-ukrayini-u-vibori-v-ssha"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T19:04:00+00:00"/>
    <meta property="og:title" content="Колишній радник Трампа звинуватила республіканців через гіпотези про втручання України у вибори в США"/>
    <meta property="og:description" content="КИЇВ. 21 листопада. УНН. Під час відкритих слухань перед трьома комітетами Палати представників, які ведуть розслідування щодо імпічменту Президента США …"/>
  </head>
  <body>
    <article>
      <h1>Колишній радник Трампа звинуватила республіканців через гіпотези про втручання України у вибори в США</h1>
      <address><time datetime="2019-11-21T19:04:00+00:00">21 Nov 2019, 19:04</time> by <a rel="author">Саша Картер</a></address>
      <p><b>КИЇВ. 21 листопада. УНН.</b> Під час відкритих слухань перед трьома комітетами Палати представників, які ведуть розслідування щодо імпічменту Президента США Дональда Трампа, колишній радник Трампа з національної безпеки по Європі і Росії Фіона Хілл розкритикувала республіканців за "історії" щодо втручання України в вибори в США 2016 року, передає кореспондент <b>УНН.</b></p>
      <p>"Виходячи з питань і заяв, які я чула, деякі з вас в цьому комітеті вважають, що Росія і її спецслужби не проводили кампанії проти нашої країни, і, можливо, чомусь, це зробила Україна. Це вигаданий виклад фактів, створений і розповсюджується самими російськими спецслужбами. Сумна правда полягає в тому, що Росія була іноземною державою, яка систематично нападала на наші демократичні інститути в 2016 році. Такий публічний висновок наших спецслужб, підтверджений в звітах двопартійного конгресу. Це не підлягає сумніву, навіть якщо деякі засадничі деталі повинні залишатися засекреченими", - заявила колишній радник Трампа.</p>
      <p>"Пыд час цього розслідування прошу вас не пропагувати політично мотивовані брехливі заяви, що настільки явно просувають російські інтереси", - заявила Хілл.</p>
      <p>За її словами, республіканці і демократи десятиліттями погоджувалися з тим, що Україна є цінним партнером Сполучених Штатів і грає важливу роль в національній безпеці США.</p>
      <p>"Як я вже говорила в минулому місяці цьому комітету, я відмовляюся брати участь в зусиллях по легітимізації альтернативної історії про те, що український уряд є противником США і що Україна - не Росія - напала на нас в 2016 році. Ці вигадки шкідливі, навіть якщо вони використовуються виключно для внутрішніх політичних цілей", - заявила вона.</p>
      <p>Раніше вона Хілл і директор з питань Європи Ради національної безпеки США Олександр Віндман заявляли під час закритих свыдчень, що доказів <a href="https://www.unn.com.ua/ru/news/1835030-ukrayina-ne-vtruchalas-u-prezidentski-vibori-v-ssha-posadovtsi-bilogo-domu">втручання України в президентські вибори</a> в США в 2016 році виявлено не було.</p>
    </article>
  </body>
</html>