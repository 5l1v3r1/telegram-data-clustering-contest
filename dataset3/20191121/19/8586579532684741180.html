<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/akp-mhp-oylariyla-kabul-edildi-termik-santrallere-filtre-takilmayacak-257390h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-21T19:35:00+00:00"/>
    <meta property="og:title" content="AKP-MHP oylarıyla kabul edildi: Termik santrallere filtre takılmayacak!"/>
    <meta property="og:description" content="Türkiye'nin çeşitli illerinde bulunan yaklaşık 15 termik santrale baca filtreleri takılmasını 2,5 yıl daha erteleyen kanun teklifi AKP ve MHP'lilerin oylarıyla kabul edildi."/>
  </head>
  <body>
    <article>
      <h1>AKP-MHP oylarıyla kabul edildi: Termik santrallere filtre takılmayacak!</h1>
      <address><time datetime="2019-11-21T19:35:00+00:00">21 Nov 2019, 19:35</time> by <a rel="author">Yeni Çağ Gazetesi</a></address>
      <p>
        <b>Türkiye'nin çeşitli illerinde bulunan yaklaşık 15 termik santrale baca filtreleri takılmasını 2,5 yıl daha erteleyen kanun teklifi AKP ve MHP'lilerin oylarıyla kabul edildi.</b>
      </p>
      <p>Türkiye’de elektrik üretilen termik santrallerin yaklaşık 15 tanesinde baca filtresinin değiştirilmediği ya da hiç takılmadığı ortaya çıkmıştı.</p>
      <p>Meclis gündemine getirilen kanun teklifinde, Türkiye’nin birçok bölgesine yayılmış durumdaki 15’e yakın termik santralin bacalarında kullanılması gereken filtrelerin takılmasının 2,5 yıl daha ertelenmesi ön görülüyordu.</p>
      <p>TBMM’de görüşülen kanun teklifinin AKP ve MHP’li milletvekillerinin oylarıyla kabul edildiğini CHP Kütahya Milletvekili ve TBMM Sağlık, Aile, Çalışma ve Sosyal İşler Komisyonu Üyesi Dr. Ali Fazıl Kasap duyurdu. Kasap, "15 termik santral baca filtresi takmadan 2,5 yıl daha halkımızı zehirlemeye devam edecek. Yazıklar olsun" tepkisini gösterdi.</p>
      <p>Kasap duyurusunda, “Meclis Genel Kurulunda görüşülen Torba Kanunun 50 maddesi tüm itirazlarımıza rağmen AKP ve MHP'nin oylarıyla kabul edildi. Böylece Türkiye'de bulunan 15 termik santral baca filtresi takmadan 2,5 yıl daha halkımızı zehirlemeye devam edecek. Yazıklar olsun!” dedi.</p>
      <p>
        <b>FİLTRESİ OLMAYAN SANTRALLERDEN BAZILARI;</b>
      </p>
      <p>Termik santraller Kapasite (MW) Sahibi</p>
      <p>Afşin-Elbistan A 1.355 Çelikler Holding</p>
      <p>Seyitömer 600 Çelikler Holding</p>
      <p>Tunçbilek 365 Çelikler Holding</p>
      <p>Orhaneli 210 Çelikler Holding</p>
      <p>Afşin-Elbistan B 1.440 EÜAŞ (Kamu)</p>
      <p>18 Mart Çan 320 EÜAŞ (Kamu)</p>
      <p>Çayırhan 620 Ciner Enerji</p>
      <p>Kangal 457 Konya Şeker</p>
      <p>Soma 990 Konya Şeker</p>
      <p>Kemerköy 630 Limak-İçtaş</p>
      <p>Yeniköy 420 Limak-İçtaş</p>
      <p>Çatalağzı 300 Bereket Enerji</p>
      <p>Yatağan 630 Bereket Enerji</p>
      <related>
        <a href="https://www.yenicaggazetesi.com.tr/mhpden-muhalefete-surpriz-destek-256590h.htm"/>
      </related>
    </article>
  </body>
</html>