<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/oikonomia/story/1031163/doro-xristoygennon-2019-pote-tha-katavlithei-poioi-einai-oi-dikaioyxoi-ypologiste-edo-to-poso"/>
    <meta property="og:site_name" content="Newsbomb"/>
    <meta property="article:published_time" content="2019-11-21T21:49:25+00:00"/>
    <meta property="og:title" content="Δώρο Χριστουγέννων 2019: Πότε θα καταβληθεί; Ποιοι είναι οι δικαιούχοι - Υπολογίστε ΕΔΩ το ποσό"/>
    <meta property="og:description" content="Ποιοι εργαζόμενοι δικαιούνται δώρο Χριστουγέννων - Υπολογίστε το ποσό -  Πότε θα γίνει η καταβολή του Δώρου Χριστουγέννων στους ανέργους του ΟΑΕΔ."/>
  </head>
  <body>
    <article>
      <h1>Δώρο Χριστουγέννων 2019: Πότε θα καταβληθεί; Ποιοι είναι οι δικαιούχοι - Υπολογίστε ΕΔΩ το ποσό</h1>
      <h2>Ποιοι εργαζόμενοι δικαιούνται δώρο Χριστουγέννων - Υπολογίστε το ποσό -  Πότε θα γίνει η καταβολή του Δώρου Χριστουγέννων στους ανέργους του ΟΑΕΔ.</h2>
      <address><time datetime="2019-11-21T21:49:25+00:00">21 Nov 2019, 21:49</time> by <a rel="author">Ευδοκία Μύτιλη</a></address>
      <p><b>Όλοι οι μισθωτοί που απασχολούνται στον ιδιωτικό τομέα</b> με σχέση εξαρτημένης εργασίας <b>αορίστου ή ορισμένου χρόνου, πλήρους ή μερικής απασχόλησης</b> σε <b>οποιοδήποτε εργοδότη δικαιούνται <a href="https://www.newsbomb.gr/tags/tag/126554/doro-xristoygennon-2019">δώρο Χριστουγέννων</a>.</b></p>
      <h3>Πώς υπολογίζεται στον ιδιωτικό τομέα</h3>
      <p>Για τον υπολογισμό του ποσού των δώρων λαμβάνεται υπόψη ο τρόπος αμοιβής των μισθωτών δηλαδή αν αμείβονται με ημερομίσθιο ή με μισθό.</p>
      <p>Η χρονική περίοδος που υπολογίζεται το δώρο Χριστουγέννων αρχίζει από την 1η Μαΐου μέχρι και την 31η Δεκεμβρίου κάθε έτους.</p>
      <p>Έτσι, οι εργαζόμενοι που η σχέση εργασίας τους με τον εργοδότη είχε διάρκεια χωρίς <b>διακοπή από 1ης Μαΐου μέχρι 31ης Δεκεμβρίου κάθε έτους δικαιούνται ολόκληρο το δώρο</b> που είναι ίσο με ένα μηνιαίο μισθό για τους αμειβόμενους με μισθό και με<b> 25 ημερομίσθια για τους αμειβόμενους με ημερομίσθιο</b>. Για τους μισθωτούς που η σχέση τους με τον εργοδότη δεν διήρκεσε ολόκληρο το χρονικό διάστημα (από 1/5 έως και 31/12), δικαιούνται να λάβουν τμήμα του δώρου ανάλογο με τη χρονική διάρκεια της εργασιακής τους σχέσης.</p>
      <p><b>Σε αυτήν την περίπτωση το δώρο Χριστουγέννων υπολογίζεται ως εξής:</b> 2/25 του μηνιαίου μισθού ή 2 ημερομίσθια -ανάλογα με το πώς αμείβονται- για κάθε 19 ημερολογιακές ημέρες διάρκειας της εργασιακής σχέσης. Ακόμα και οι μισθωτοί που εργάστηκαν χρονικό διάστημα μικρότερο των 19 ημερών δικαιούνται ανάλογο κλάσμα του δώρο<b>υ. Εκτός από την περίπτωση που η εργασία παρασχέθηκε χωρίς διακοπή όλο το διάστημα από την 1η Μαΐου έως την 31η Δεκεμβρίου</b>, στο διάστημα αυτό συνυπολογίζονται και όλες οι ημέρες που οι εργαζόμενοι-ες απουσιάζουν νόμιμα από την εργασία τους (π.χ. με ετήσια άδεια, με άδεια μητρότητας, με σπουδαστική άδεια).</p>
      <p><b>Με την online εφαρμογή του έχει δημιουργήσει το ΚΕ.Π.Ε.Α.</b> δίνεται η δυνατότητα στους ε<b>ργαζομένους να υπολογίσουν μόνοι τους το δώρο Χριστουγέννων</b> που δικαιούνται, πατώντας <b>το παρακάτω σύνδεσμο:<a href="https://www.kepea.gr/calc-doro-xristoygennon.php"> http://kepea.gr/calc-doro-xristoygennon.php.</a></b></p>
      <h3>Δώρο Χριστουγέννων από τον <a href="https://www.newsbomb.gr/tags/tag/15506/oaed">ΟΑΕΔ</a> - Ποιοι δικαιούνται</h3>
      <p>
        <b>Δώρο Χριστουγέννων δικαιούνται οι άνεργοι που είναι εγγεγραμμένοι στον ΟΑΕΔ που παίρνουν το επίδομα ανεργίας.</b>
      </p>
      <p><b>Το ποσό</b> που θα πάρουν <b>ισούται με ένα ολόκληρο επίδομα ανεργίας</b>, εφόσον λάμβαναν το επίδομα από την 1η Μαΐου έως τις 31 Δεκεμβρίου.<b> Δηλαδή, 360 ευρώ.</b></p>
      <p><b>Εφόσον έπαιρναν επίδομα για διάστημα μικρότερο από το παραπάνω,</b> δικαιούνται<b> οικονομική ενίσχυση ίση με τρία ημερήσια επιδόματα ανεργίας</b> για κάθε μήνα επιδότησης.</p>
      <p><b>Η καταβολή για το Δώρο Χριστουγέννων 2019 στους επιδοτούμενους ανέργους από τον ΟΑΕΔ</b> αναμένεται να πραγματοποιηθεί το πρώτο δεκαπενθήμερο του Δεκεμβρίου.</p>
      <h3>Πότε καταβάλλεται το <a href="https://www.newsbomb.gr/tags/tag/37258/dwro-xristoygennwn">Δώρο Χριστουγέννων</a></h3>
      <p>Tο δώρο Χριστουγέννων πρέπει <b>να καταβληθεί μέχρι την 21η Δεκεμβρίου κάθε έτους. Το δώρο Χριστουγέννων υπόκειται σε εισφορές υπέρ ΙΚΑ, Φόρου Μισθωτών Υπηρεσιών.</b> Εφόσον το επιθυμεί ο εργοδότης μπορεί να καταβάλει το δώρο και νωρίτερα από την παραπάνω ημερομηνία.</p>
      <p>
        <b>
          <i>Δείτε όλες τις τελευταίες </i>
        </b>
        <a href="https://www.newsbomb.gr/oles-oi-eidhseis">
          <b>
            <i>Ειδήσεις</i>
          </b>
        </a>
        <b>
          <i> από την Ελλάδα και τον Κόσμο, τη στιγμή που συμβαίνουν, στο <a href="https://www.newsbomb.gr/">Newsbomb.gr</a></i>
        </b>
      </p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/oikonomia/story/1031135/epidoma-thermansis-analytikos-odigos-gia-tin-aitisi-ola-osa-prepei-na-gnorizete">
          <b>Επίδομα θέρμανσης: Αναλυτικός οδηγός για την αίτηση - Όλα όσα πρέπει να γνωρίζετε</b>
        </a>
      </p>
      <p>
        <a href="https://www.newsbomb.gr/ellada/paideia/story/1031128/xristoygenna-2019-pote-kleinoyn-ta-sxoleia-gia-tis-xeimerines-diakopes-poso-tha-diarkesoyn">
          <b>Χριστούγεννα 2019: Πότε κλείνουν τα σχολεία για τις χειμερινές διακοπές - Πόσο θα διαρκέσουν</b>
        </a>
      </p>
      <related>
        <a href="https://www.newsbomb.gr/oikonomia/story/1031147/kea-noemvrioy-pote-tha-plirothoyn-oi-dikaioyxoi-posa-xrimata-tha-paroyn"/>
        <a href="https://www.newsbomb.gr/oikonomia/story/1031142/erxetai-mparaz-pliromon-pote-plironontai-epidomata-kai-syntaxeis"/>
        <a href="https://www.newsbomb.gr/oikonomia/story/1031135/epidoma-thermansis-analytikos-odigos-gia-tin-aitisi-ola-osa-prepei-na-gnorizete"/>
      </related>
    </article>
  </body>
</html>