<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/brad-pitt-byl-pristizen-s-novou-pritelkyni-vyzablou-angelinu-nahradila-pihata-kraska"/>
    <meta property="og:site_name" content="eXtra.cz"/>
    <meta property="article:published_time" content="2019-11-21T21:30:00+00:00"/>
    <meta property="og:title" content="Brad Pitt byl přistižen s novou přítelkyní: Vyzáblou Angelinu nahradila pihatá kráska"/>
    <meta property="og:description" content="Vztah Brada Pitta (55) a Angeliny Jolie (44) trval dlouhá léta a jevil se jako pohádkový, ne nadarmo byla takzvaná Brangelina označována za nejidyličtější hollywoodský pár. Doby, kdy do sebe tito dva herci byli zamilovaní, jsou už ale dávno minulostí. Zatímco Angelina se rozvodem stále trápí a hladoví tak, až v ní kosti chrastí, Brad si už našel novou dívku. S pihatou kráskou Aliou Shawkat (30) se prý schází už několik měsíců, nyní s ní byl přistižen na veřejnosti."/>
  </head>
  <body>
    <article>
      <h6 class="kicker">vztah</h6>
      <h1>Brad Pitt byl přistižen s novou přítelkyní: Vyzáblou Angelinu nahradila pihatá kráska</h1>
      <address><time datetime="2019-11-21T21:30:00+00:00">21 Nov 2019, 21:30</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/b3/23/b323a07-247414-a1509b2-8010-2-658x900-fit-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Brad Pitt už Angelinu Jolie dávno hodil za hlavu.<cite>extra.cz</cite></figcaption>
        </figure>
        <figure>
          <img src="https://www.extra.cz/images/thumbs/86/f1/86f19b4-247413-a-2560x0-shrink.png"/>
          <figcaption>Brad Pitt a Alia Shawkat spolu mají randit už několik měsíců.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/e2/c6/e2c685a-247412-b-2560x0-shrink.png"/>
          <figcaption>Politička je propálila na Instagramu poté, co je potkala v galerii.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/7b/97/7b97c03-247405-73206448-414418512767602-2210136-2560x0-shrink.jpg"/>
          <figcaption>Alia a Brad se údajně snaží svůj vztah tajit.<cite>Instagram</cite></figcaption>
        </figure>
        <figcaption>
          <a href="https://www.extra.cz/brad-pitt-byl-pristizen-s-novou-pritelkyni-vyzablou-angelinu-nahradila-pihata-kraska/galerie/4">+ Dalších 9 fotografií</a>
        </figcaption>
      </slideshow>
      <p>
        <b>Vztah Brada Pitta (55) a Angeliny Jolie (44) trval dlouhá léta a jevil se jako pohádkový, ne nadarmo byla takzvaná Brangelina označována za nejidyličtější hollywoodský pár. Doby, kdy do sebe tito dva herci byli zamilovaní, jsou už ale dávno minulostí. Zatímco Angelina se rozvodem stále trápí a hladoví tak, až v ní kosti chrastí, Brad si už našel novou dívku. S pihatou kráskou Aliou Shawkat (30) se prý schází už několik měsíců, nyní s ní byl přistižen na veřejnosti.</b>
      </p>
      <p>O tom, kdo se po rozvodu <a href="https://www.extra.cz/tema/brad-pitt">Brada Pitta</a> s <a href="https://www.extra.cz/tema/angelina-jolie">Angelinou Jolie</a> pohybuje po hercově boku, se vedla spousta spekulací. Veřejnost se nejprve domnívala, že se konal velký návrat k <a href="https://www.extra.cz/tema/jennifer-aniston-herecka">Jennifer Aniston</a>, nedlouho nato však americká média vypustila informaci, že Pitt randí s <a href="https://www.extra.cz/tema/charlize-theron">Charlize Theron</a>. Ani jeden z těchto vztahů však nebyl potvrzen a ukazuje se, že k tomu byl dobrý důvod.</p>
      <p>O pořádný poprask se postarala politička Meral Melika Duran, která navštívila výstavu umění v galerii Wilding Cran. Na tom by nebylo nic neobvyklého, kdyby se tam ovšem nesetkala s Bradem Pittem a jeho novou přítelkyní, herečkou <a href="https://www.extra.cz/tema/alia-shawkat">Aliou Shawkat</a>. Jejich snímky následně sdílela na Instagram a od té doby vyplouvá o tomto páru na povrch víc a víc informací.</p>
      <related>
        <a href="https://www.extra.cz/angelina-jolie-je-vzteky-bez-sebe-brad-pitt-ji-zabranil-ve-veci-po-ktere-nejvic-touzila"/>
      </related>
      <p>I Brad se snaží žít jako obyčejný člověk, a tak není výjimkou, když si zajde do restaurace nebo na komediální představení do divadla. Všímaví lidé však nenechali nic náhodě a herce na obou místech vyfotili, vždy vedle něj seděla právě Alia. Twitterový účet zaměřený na novinky o celebritách s názvem Nathalie Cueva, na kterém se snímky ze schůzek tohoto randícího párečku objevily, byl ale podle serveru Buzzfeed.com smazán. Je možné, že za tím stojí Brad a Alia, kteří se snaží svůj vztah tajit. <b>Na jejich společné fotky se podívejte v galerii.</b></p>
      <h3>Angelina se stále trápí</h3>
      <p>Zatímco Pitt šel evidentně dál a užívá si začátky vztahů se Shawkat, Angelina Jolie je stále sama. Od rozvodu si ještě nikoho nenašla a jen málokdo si nevšiml toho, jak pomalu chátrá. Již dříve štíhlá herečka je dnes jako kost a kůže a s rozchodem s mužem svého života se zjevně ještě nesmířila.</p>
    </article>
  </body>
</html>