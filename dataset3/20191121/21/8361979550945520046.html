<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/rf-peredala-materiali-po-mazuru-novini-ukrajini-50055020.html"/>
    <meta property="og:site_name" content="НВ"/>
    <meta property="article:published_time" content="2019-11-21T21:54:00+00:00"/>
    <meta property="og:title" content="РФ передала Польщі матеріали справи проти ветерана АТО Мазура"/>
    <meta property="og:description" content="Росія передала Польщі матеріали справи проти ветерана АТО Ігоря Мазура, якого затримали в Польщі за запитом РФ."/>
  </head>
  <body>
    <article>
      <h1>РФ передала Польщі матеріали справи проти ветерана АТО Мазура</h1>
      <h2>Росія передала Польщі матеріали справи проти ветерана АТО Ігоря Мазура, якого затримали в Польщі за запитом РФ.</h2>
      <address>
        <time datetime="2019-11-21T21:54:00+00:00">21 Nov 2019, 21:54</time>
      </address>
      <p>Про це повідомляє <a href="https://www.radiosvoboda.org/a/news-mazur-topolia-chechenska-sprava/30285123.html">Радіо Свобода</a>.</p>
      <p>За словами Мазура, 22 листопада український консул повинен ознайомитися з матеріалами справи.</p>
      <p>«Повинен консул завтра зустрітися з окружним прокурором, йому дадуть, я думаю, подивитися ці документи. Я думаю, це ті свідчення, які вибиті з Миколи Карпюка, Станіслава Клиха, який зараз лікується в психіатричній лікарні після тих катувань. Ще свідчення кількох росіян, які сиділи в російських в’язницях за кримінальні злочини, а потім через 20 років згадали, що ще й „в Чечні воювали“. Тобто це — надумані свідчення, тому що, з тих матеріалів, я був командиром підрозділу, де служив Арсеній Яценюк, брати Тягнибоки, служили хлопці, які в той час були взагалі дітьми — не можна воювати на три з половиною роки», — повідомив активіст.</p>
      <p>9 листопада <a href="https://nv.ua/ukr/world/geopolitics/v-polshchi-zatrimali-ukrajinskogo-aktivista-novini-ukrajini-50052583.html">Мазура (позивний Тополя) затримали під час перетину польського кордону</a>, а 10 листопада <a href="https://nv.ua/ukr/ukraine/events/igorya-mazura-vidpustili-na-poruki-denisovoji-novini-ukrajini-50052680.html">відпустили з-під варти</a> під гарантії українського омбудсмена Людмили Денисової.</p>
      <p>Читайте також:<br/><a href="https://nv.ua/ukr/ukraine/events/igor-mazur-interpol-ne-zakriv-spravu-ukrajincya-50053512.html">&amp;nbsp«В підвішеному стані». Інтерпол не закрив справу Ігоря Мазура — посол</a></p>
      <p>РФ <a href="https://nv.ua/ukr/world/geopolitics/igor-mazur-zatrimaniy-v-polshchi-komentar-arsena-avakova-novini-ukrajini-50052593.html">звинувачує Мазура в участі в 1994—2000 роках у складі озброєного формування</a> в бойових зіткненнях з федеральними силами на території Чечні. В результаті нібито загинули і були важко травмовані кілька російських військовослужбовців.</p>
    </article>
  </body>
</html>