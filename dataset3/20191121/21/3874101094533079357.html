<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/facebook-internet-geyigi-olusturma-uygulamasi_85148.html"/>
    <meta property="og:site_name" content="CHIP Online"/>
    <meta property="article:published_time" content="2019-11-21T21:03:00+00:00"/>
    <meta property="og:title" content="Facebook'tan &quot;İnternet Geyiği&quot; Oluşturma Uygulaması"/>
    <meta property="og:description" content="Facebook'un &quot;internet geyiği&quot; oluşturmaya yarayan deneysel bir uygulamayı kısıtlı bir alanda, sessizce yayınladığı ortaya çıktı!"/>
  </head>
  <body>
    <article>
      <h1>Facebook'tan "İnternet Geyiği" Oluşturma Uygulaması</h1>
      <h2>Facebook'un "internet geyiği" oluşturmaya yarayan deneysel bir uygulamayı kısıtlı bir alanda, sessizce yayınladığı ortaya çıktı!</h2>
      <address><time datetime="2019-11-21T21:03:00+00:00">21 Nov 2019, 21:03</time> by <a rel="author">CHIP Online</a></address>
      <p>İnternetin önemli bir kısmı, "<b><i>internet geyiği</i></b>" diye bilinen şakalardan oluşuyor. Bu dünyanın dışında kalmak istemeyen <b>Facebook</b>, kendi şaka oluşturma ve paylaşma uygulamasını gizlice yayınladı.</p>
      <p>Apple <a href="https://www.chip.com.tr/redir/?url=https%3A%2F%2Fapps.apple.com%2Fca%2Fapp%2Fwhale-meme-creator%2Fid1482865335">App Store'un Kanada sürümünde yayınlanan</a> yeni Whale uygulaması, kendi yüklediğiniz fotoğrafların veya önceden hazırlanmış karelerin üzerine yazı ve emoji'ler yerleştirip, filtreden geçirerek paylaşmanıza izin veriyor. Whale içerisinde çeşitli ızgara düzenleri ve yaratıcılığına güvenenler için bir serbest çizim aracı da bulunuyor.</p>
      <p>Uygulama, Facebook'un NPE (Yeni Ürün Deneyi) takımı tarafından geliştirilmiş. Aynı takımın daha önce yabancılarla konuşmaya izin veren Bump, grupla müzik dinleme uygulaması Aux'u geliştirdiği biliniyor.</p>
      <p>Whale, tüm dünya için yayınlanacak mı, şimdilik bilinmiyor. Firma, deneysel uygulamaları kolayca kapatabildiğinden, uygulama hiç yayınlanmayabilir.</p>
    </article>
  </body>
</html>