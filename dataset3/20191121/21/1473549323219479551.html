<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/grzegorz-tobiszowski-probowal-wywazyc-drzwi-w-parlamencie-europejskim,987274.html"/>
    <meta property="og:site_name" content="TVN24"/>
    <meta property="article:published_time" content="2019-11-21T21:37:34+00:00"/>
    <meta property="og:title" content="Europoseł PiS zatrzasnął się na dachu. &quot;Dezorientacja, a nie agresja&quot;"/>
    <meta property="og:description" content="Europoseł Prawa i Sprawiedliwości Grzegorz Tobiszowski został nagrany, kiedy próbował kopnięciem otworzyć drzwi tarasowe budynku Parlamentu Europejskiego. Jego asystent w rozmowie z tvn24.pl podkre..."/>
  </head>
  <body>
    <article>
      <h1>Europoseł PiS zatrzasnął się na dachu. "Dezorientacja, a nie agresja"</h1>
      <address><time datetime="2019-11-21T21:37:34+00:00">21 Nov 2019, 21:37</time> by <a rel="author">akw/tr/kwoj</a></address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/1ec681f8-93a1-4f71-b515-7f853c7406d7-480p.mp4"/>
        <figcaption>Grzegorz Tobiszowski próbował wyważyć drzwi w Parlamencie Europejskim<cite>Foto: twitter.com/StasinskiM | Video: twitter.com/StasinskiM</cite></figcaption>
      </figure>
      <h3>Europoseł Prawa i Sprawiedliwości Grzegorz Tobiszowski został nagrany, kiedy próbował kopnięciem otworzyć drzwi tarasowe budynku Parlamentu Europejskiego. Jego asystent w rozmowie z tvn24.pl podkreślił, że europoseł po około 20 minutach musiał przechodzić przez barierki balkonu i w ten sposób wrócić do budynku.</h3>
      <p>Na 30-sekundowym nagraniu, zamieszczonym przez Michała Stasińskiego - byłego posła Nowoczesnej, a aktualnie polityka Platformy Obywatelskiej, widać europosła PiS Grzegorza Tobiszowskiego, który kopnięciem próbuje wyważyć drzwi. Stasiński przekazał, że film został nagrany przez pracownika Parlamentu Europejskiego.</p>
      <h3>Dezorientacja i strach, "agresji nie było"</h3>
      <related>
        <a href="https://konkret24.tvn24.pl/r/czy-janusz-korwin-mikke-spal-podczas-inauguracyjnego-posiedzenia-sejmu,984836.html"/>
      </related>
      <p>Karol Fedorowicz, asystent europosła w rozmowie z redakcją tvn24.pl zwrócił uwagę, że cała sytuacja trwała 20 minut, a pokazane nagranie jest zmanipulowane i pokazuje jedynie chwilę z całego wydarzenia. Powiedział także, że zatrzaśnięcie Tobiszowskiego na balkonie, na który wyszedł po spotkaniu, było spowodowane zacięciem zamka magnetycznego.</p>
      <p>Fedorowicz podkreślił, że europoseł nie był agresywny, a zdezorientowany. Zauważył także, że autor nagrania nie wezwał ochrony ani nie pomógł europosłowi.</p>
      <p>Tłumaczył, że Tobiszowski na balkonie stał w niskiej temperaturze, bez telefonu, a co za tym idzie także bez możliwości powiadomienia ochrony. W związku z tym Tobiszowski zmuszony był przejść przez barierki dachu budynku. Przeszedł potem - czego na nagraniu nie widać - przez kotłownię, aby wrócić do głównego budynku PE.</p>
      <h3>Polityk ze Śląska</h3>
      <p>Urodzony na Śląsku Tobiszewski zajmuje się górnictwem, hutnictwem i przemysłem ciężkim. Europoseł PiS na swojej stronie napisał, że w Parlamencie Europejskim walczyć będzie między innymi o wspieranie innowacji w sektorze wydobywczym, a także o promocję śląskich tradycji w Europie.</p>
      <p>Był posłem na Sejm V, VI, VII i VIII kadencji. Od 2015 roku, przez cztery lata pełnił funkcję sekretarza stanu w Ministerstwie Energii w rządzie Mateusza Morawieckiego.</p>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/wegierski-kandydat-na-komisarza-w-pe-do-siebie-nie-przekonal,985529.html"/>
        <a href="https://www.tvn24.pl/wiadomosci-z-kraju,3/edukacja-seksualna-i-trzy-rezolucje-parlament-europejski-ma-glosowac-w-sprawie-polski,984714.html"/>
        <a href="https://www.tvn24.pl/wiadomosci-ze-swiata,2/apel-z-budapesztu-w-sprawie-macedonii-polnocnej-i-albanii,982795.html"/>
        <a href="https://www.tvn24.pl/wiadomosci-ze-swiata,2/grupa-europoslow-z-wizyta-w-kaszmirze-jest-w-tym-cos-bardzo-zlego,982054.html"/>
        <a href="https://www.tvn24.pl/wiadomosci-ze-swiata,2/rumuni-spieraja-sie-o-kandydata-na-komisarza-von-der-leyen-odrzuca-propozycje,981685.html"/>
      </related>
    </article>
  </body>
</html>