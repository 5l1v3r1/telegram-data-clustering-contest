<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622681/%D8%B3%D9%87%D9%85%DB%8C%D9%87-%D8%A8%D9%86%D8%B2%DB%8C%D9%86-%D8%A2%D8%B0%D8%B1%D9%85%D8%A7%D9%87-%D8%A7%D9%85%D8%B4%D8%A8-%D8%B4%D8%A7%D8%B1%DA%98-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-21T21:59:00+00:00"/>
    <meta property="og:title" content="سهمیه بنزین آذرماه امشب شارژ می‌شود"/>
    <meta property="og:description" content="شرکت ملی پخش فرآورده‌های نفتی پنجشنبه شب اعلام کرد که سهمیه بنزین آذرماه تا ساعاتی دیگر در کارت‌های سوخت شارژ می‌شود."/>
  </head>
  <body>
    <article>
      <h1>سهمیه بنزین آذرماه امشب شارژ می‌شود</h1>
      <address>
        <time datetime="2019-11-21T21:59:00+00:00">21 Nov 2019, 21:59</time>
      </address>
      <p>
        <i>شرکت ملی پخش فرآورده‌های نفتی پنجشنبه شب اعلام کرد که سهمیه بنزین آذرماه تا ساعاتی دیگر در کارت‌های سوخت شارژ می‌شود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>بر اساس مصوبه شورای عالی هماهنگی اقتصادی سران قوا از بامداد جمعه ۲۴ آبان بنزین برای همه وسایل نقلیه بنزین سوز سهمیه بندی شد. براساس مصوبه این شورا سهمیه سوخت خودروهایی که در کارت خودرو دوگانه سوز قید شده ۳۰ لیتر درماه، خودروهای تک سوز ۶۰ لیتر درماه است و خودروهای مربوط به دستگاه‌های اجرایی بدون سهمیه و باقیمت آزاد محاسبه می‌شود.</p>
      <p>بر اساس اطلاعیه شرکت ملی پخش فرآورده‌های نفتی، قیمت بنزین معمولی سهمیه‌ای هر لیتر یکهزار و ۵۰۰ تومان و قیمت بنزین معمولی غیرسهمیه‌ای به ازای هر لیتر سه هزار تومان و همچنین قیمت بنزین سوپر هر لیتر سه هزار و ۵۰۰ تومان تعیین شده است.</p>
      <figure>
        <img src="https://aftabnews.ir/files/fa/news/1398/8/30/361947_480.jpg"/>
      </figure>
      <p>سهمیه کامل آبان از بامداد جمعه ۲۴ آبان ماه به کارت سوخت شخصی آن‌ها واریز شده و بر اساس اعلام شرکت ملی پخش فرآورده های نفتی سهمیه سوخت آبان ماه مالکان خودروهای شخصی و موتورسیکلت ها، حتی افرادی که کارت سوخت خود را دریافت نکرده اند، در کارت های سوخت شخصی آن ها ذخیره شده و در ماه های بعد قابل استفاده خواهد بود. درضمن سهمیه سوخت هر خودرو تا شش ماه در کارت سوخت هر خودرو قابل ذخیره سازی است.</p>
      <p>همچنین این شرکت تاکید کرد: برخی شایعات منتشر شده درباره تخصیص سهمیه سوخت به یکی از خودروهای مالکان چند خودرو، صحت نداشته و سهمیه سوخت به کارت سوخت تمامی خودروها تعلق می گیرد و تاکنون سیاست دیگری به این شرکت ابلاغ نشده است.</p>
    </article>
  </body>
</html>