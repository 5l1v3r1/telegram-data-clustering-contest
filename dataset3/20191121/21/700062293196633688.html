<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/kairos/714663-epesan-pano-apo-1200-keraynoi-se-attikh-kai-voiotia.html"/>
    <meta property="og:site_name" content="madata.gr"/>
    <meta property="article:published_time" content="2019-11-21T21:46:00+00:00"/>
    <meta property="og:title" content="Έπεσαν πάνω από 1.200 κεραυνοί σε Αττική και Βοιωτία"/>
    <meta property="og:description" content="Οι ισχυρές τοπικά καταιγίδες, που έπληξαν τους νομούς Βοιωτίας και Αττικής, καθώς και την πόλη της Αθήνας τις απογευματινές ώρες σήμερα, προκάλεσαν περισσότερους από 1.200"/>
  </head>
  <body>
    <article>
      <h1>Έπεσαν πάνω από 1.200 κεραυνοί σε Αττική και Βοιωτία</h1>
      <address>
        <time datetime="2019-11-21T21:46:00+00:00">21 Nov 2019, 21:46</time>
      </address>
      <p>Οι ισχυρές τοπικά καταιγίδες, που έπληξαν τους νομούς Βοιωτίας και Αττικής, καθώς και την πόλη της Αθήνας τις απογευματινές ώρες σήμερα, προκάλεσαν περισσότερους από 1.200 κεραυνούς και σημαντικά ύψη βροχόπτωσης, σύμφωνα με τη μετεωρολογική υπηρεσία meteo του Εθνικού Αστεροσκοπείου Αθηνών (ΕΑΑ). <br/><br/>Στην Παλλήνη έως τις 19:00 έπεσαν 47 χιλιοστά βροχής, στην Αγία Παρασκευή και στην Παλλήνη, ενώ στην Τανάγρα και στην Πετρούπολη 26 χιλιοστά.<br/><br/>Ισχυρές καταιγίδες έπληξαν επίσης μεγάλο μέρος της χώρας, με τα ισχυρότερα φαινόμενα στη Χαλκιδική και στο Βορειοανατολικό Αιγαίο.<br/><br/>Σύμφωνα με το δίκτυο των αυτόματων μετεωρολογικών σταθμών του Εθνικού Αστεροσκοπείου Αθηνών-meteo.gr, οι μεγαλύτερες βροχοπτώσεις σήμερα υπήρξαν στη Θάσο όπου καταγράφηκαν 102 χιλιοστά βροχής και στην Ιερά Μονή Βατοπαιδίου 92 χιλιοστά.<br/><br/>Από τις βραδινές ώρες της Πέμπτης τα ισχυρά φαινόμενα θα επεκταθούν στα νησιά του Ανατολικού Αιγαίου και στα Δωδεκάνησα. Στην Ανατολική Μακεδονία, στη Θράκη, στα νησιά του Βόρειου και Ανατολικού Αιγαίου και στα Δωδεκάνησα τα φαινόμενα θα συνεχιστούν έως και τις μεσημεριανές ώρες της Παρασκευής.<br/><br/>Ειδικά για το βράδυ της Πέμπτης χρειάζεται ιδιαίτερη προσοχή, καθώς τα φαινόμενα θα είναι έντονα στην Αττική, μέχρι και τις 10 το πρωί της Παρασκευής – μετά, ο καιρός θα αρχίσει να βελτιώνεται. Ιδιαίτερη προσοχή χρειάζεται και στην περιοχή της Θεσσαλονίκης, μέχρι και τις 22:00 το βράδυ της Παρασκευής, αφού και εκεί αναμένονται ισχυρές βροχές και καταιγίδες.</p>
    </article>
  </body>
</html>