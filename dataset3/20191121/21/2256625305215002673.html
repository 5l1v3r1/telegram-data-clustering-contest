<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159050_1014.html"/>
    <meta property="og:site_name" content="Novsport"/>
    <meta property="article:published_time" content="2019-11-21T21:00:00+00:00"/>
    <meta property="og:title" content="Ако Хамилтън иде във Ферари, Леклер ще го победи"/>
    <meta property="og:description" content="Бърни Екълстън би си заложил парите на Шарл, ако Люис му стане съотборник"/>
  </head>
  <body>
    <article>
      <h1>Ако Хамилтън иде във Ферари, Леклер ще го победи</h1>
      <address><time datetime="2019-11-21T21:00:00+00:00">21 Nov 2019, 21:00</time> by <a rel="author">Николай Георгиев</a></address>
      <p>Бърни Екълстън посъветва Люис Хамилтън да напусне Формула 1 в края на сезон 2020, вместо да ходи във Ферари, защото там Шарл Леклер ще го победи.</p>
      <p> </p>
      <p>Шесткратният световен шампион има договор до края на следващия сезон и не е ясно дали ще преговаря за нов. Люис мени мнението си по този въпрос според настроението, а понякога е заявявал, че плановете му ще зависят и от това дали също Тото Волф ще продължи да бъде шеф на тима.</p>
      <p> <br/>Ако Хамилтън смени отбора, то пред него има само една логична възможност: мечтата на всеки пилот от Ф1 – Ферари. Само че бившият собственик на спорта Бърни Екълстън не смята това за добра идея. На първо място, Бърни подозира, че Мерцедес може и да се оттеглят в края на следващата година:<br/> <br/>"Имаше промени в ръководството, а новите хора не са толкова ентусиазирани за Ф1, колкото бяха предишните. Те може би си мислят: "Спечелили сме седем титли" – а те ще го направят дотогава - "така че за какво да стоим повече?"<br/> <br/>"Ако бях на мястото на Люис, щях да спечеля още една титла и да се оттегля. Ако Шарл Леклер остане във Ферари, залагам си парите на него, че ще победи Люис. Той не е непременно по-добър, но ще е добре вписан в отбора".<br/> <br/>"Ферари е странно място за работа. Люис не говори италиански. Те може да го смачкат или пък да се влюбят в него, но не смятам, че той ще може да върши толкова добра работа за себе си или за отбора, колкото в Мерцедес".<br/> <br/>Макс Верстапен също ще приключи своя договор в края на 2020, така че със сигурност ще бъде в полезрението на Ферари. "На тяхно място, ако трябва да избирам между Люис и Макс, ще взема Макс и то по същата причина, поради която харесват Шарл. С Фетел или Хамилтън те получават най-много още 2-3 години, докато ако заложат на младите, получават 10 години. Не съм сигурен дали Макс не е най-добрият във момента – като слагам в това число и Люис".<br/> </p>
    </article>
  </body>
</html>