<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/familia-romanului-ucis-in-indonezia-rupe-tacerea-ne-au-cerut-35-000-ca-sa-ne-trimita-trupul-si-sa-l-putem-inmormanta-acasa-20097076"/>
    <meta property="og:site_name" content="Cancan.ro"/>
    <meta property="article:published_time" content="2019-11-21T21:38:56+00:00"/>
    <meta property="og:title" content="Familia românului ucis în Indonezia rupe tăcerea: ”Ne-au cerut 35.000 $ ca să ne trimită trupul și să-l putem înmormânta acasă!”"/>
    <meta property="og:description" content="Vasile Solomeș a fost împușcat mortal de polițiști în Indonezia, pe 9 noiembrie, iar de atunci familia acestuia încearcă să-i repatrieze trupul"/>
  </head>
  <body>
    <article>
      <h1>Familia românului ucis în Indonezia rupe tăcerea: ”Ne-au cerut 35.000 $ ca să ne trimită trupul și să-l putem înmormânta acasă!”</h1>
      <address><time datetime="2019-11-21T21:38:56+00:00">21 Nov 2019, 21:38</time> by <a rel="author">Cristian Blanuta</a></address>
      <p>
        <b>Vasile Solomeș a fost împușcat mortal de polițiști în Indonezia, pe 9 noiembrie, iar de atunci familia acestuia încearcă să-i repatrieze trupul neînsuflețit, dar și să afle întreg adevărul despre tragedie. Autoritățile indoneziene au o variantă, familia lui Vasile are alta, plus multe semne de întrebare. <a href="https://www.cancan.ro/">CANCAN.RO, site-ul nr. 1 din România</a>, vă prezintă, în exclusivitate, declarațiile verișoarei celui care și-a pierdut viața departe de țară.</b>
      </p>
      <p>De la un filaj a plecat totul. Apoi, polițiștii i-ar fi surprins pe Vasile Solomeș și pe un anume C. din Craiova, doi români care doreau să obțină bani prin metoda ”skimming”. Au fost prinși, în flagrant, chiar în fața unui ATM din zona Kemang a capitalei indoneziene, Jakarta. Cei doi instalau o cameră-spion la un ATM, precum și un device pentru a înregistra parola celui care utilizează aparatul. Vasile Solomeș a fost împușcat și a murit puțin mai târziu, la spitalul Fatmawati. <b>(CITEȘTE ȘI: <a href="https://www.cancan.ro/povestea-cutremuratoare-a-romanului-ucis-in-indonezia-sotia-a-nascut-de-curand-iar-mama-lui-este-grav-bolnava-20093415">POVESTEA CUTREMURĂTOARE A ROMÂNULUI UCIS ÎN INDONEZIA SOȚIA A NĂSCUT DE CURÂND, IAR MAMA LUI ESTE GRAV BOLNAVĂ</a>)</b></p>
      <h3>”A ajuns în Indonezia cu 36 de ore înainte de a muri!”</h3>
      <p>Verișoara lui Vasile este revoltată. Ea a dezvăluit, în exclusivitate pentru <b><a href="https://www.cancan.ro/">CANCAN.RO, site-ul nr. 1 din România</a></b>, prin ce clipe trece familia celui împușcat la mii de kilometri de țară și de ce sumă amețitoare de bani este vorba pentru repatrierea lui. Femeia mai susține că versiunea autorităților indoneziene, precum că bărbații surprinși la ATM erau filați de două luni, pică. <i><b>”Vreau să subliniez că el a ajuns în Indonezia cu 36 de ore înainte de arestare, nu cum s-a specificat de către autoritățile indoneziene, cum că a fost căutat și urmărit de două luni. Am dovada cu biletul de avion cumpărat”</b></i>, a fost prima declarație a verișoarei românului împușcat mortal.</p>
      <h3>Avocatul familiei nu ar fi fost lăsat să vadă cadavrul</h3>
      <p>Tot ea spune ce a făcut la scurt timp după ce a aflat de nenorocire. <i><b>”Am aflat de această tragedie pe data de 11/11/19 și am contactat Ambasada României la Jakarta. Mi s-a spus că ei nu știu nimic despre acest caz și că, oricum, nu pot să facă nimic, pentru că doar Ministerul de Externe se ocupă de asemenea cazuri. Am sunat la Minister, ca să îmi spună că nici ei nu se ocupă de așa ceva și să sunăm înapoi la ambasadă.</b></i></p>
      <p><i><b>Văzând că nu pot să găsesc nicio informație despre acest caz, am contactat un avocat din Jakarta, pe data de 11/11/19, care se ocupă și în prezent de acest caz. Nici până azi nu a fost lăsat de către Poliție să vadă corpul”</b></i>, povestește verișoara lui Vasile.<b> (NU RATA: <a href="https://www.cancan.ro/familia-romanului-ucis-in-indonezia-acuza-externele-ambasadorul-ne-a-dat-un-contact-de-la-pompe-funebre-si-20092250">FAMILIA ROMÂNULUI UCIS ÎN INDONEZIA ACUZĂ EXTERNELE: ”AMBASADORUL NE-A DAT UN CONTACT DE LA POMPE FUNEBRE ȘI…”</a>)</b></p>
      <p><i><b>”Pe data de 13/11/19 am fost contactată de către un alt avocat, numit din partea Poliției, ca să organizeze repatrierea vărului meu. Ni s-a cerut suma de 35.000 de dolari ca să ne trimită trupul și să-l putem înmormânta acasă!”</b></i>, a încheiat verișoara românului.</p>
      <h3>Familia românului ucis dorește să fie efectuată autopsia</h3>
      <figure>
        <img src="https://www.cancan.ro/wp-content/uploads/2019/11/3-4-1-1.jpg"/>
        <figcaption>Doi români au fost surprinși la ATM într-o tentativă de fraudă, iar polițiștii l-au împușcat mortal pe unul dintre ei</figcaption>
      </figure>
      <p>În lipsa sprijinului din partea Ambasadei României, familia lui Vasile Solomeș dorește ca trupul acestuia să fie repatriat – fiind obligată să plătească cheltuielile de transport – și, mai mult, solicită efectuarea unei autopsii care să stabililească, foarte clar, cum s-a produs decesul. Polițiștii indonezieni l-au împușcat în cap pe Vasile Solomeș, argumentând decizia prin aceea că românul a încercat să subtilizeze arma unui polițist. Conform unor informații din presa indoneziană, Vasile Solomeș ar fi reușit chiar să sustragă respectiva armă, iar polițiștii au acționat în consecință, fiind ”acoperiți” din punct de vedere al legislației.</p>
      <p>Totuși, există și informații conform cărora Solomeș a intrat doar în conflict verbal cu polițiștii, după arestare, ”vociferând”, acțiunea acestora fiind, astfel, dispropoționată. Acum, familia nu dorește decât ca trupul lui Solomeș să ajungă în România, deși există și riscul incinerării cadavrului de către autoritățile indoneziene. În cazul în care demersurile familiei nu se vor lovi de un refuz al autorităților, trupul neînsuflețit al lui Vasile Solomeș ar trebui să ajungă în România peste maximum 12 zile.</p>
      <h3>Poziția oficială a Poliției din Jakarta</h3>
      <p>Poliția indoneziană insistă asupra variantei – susținută într-o conferință de presă – că Vasile Solomeș a avut o atitudine ostilă. Dar totul a degenerat după arestare, atunci când suspecții, aflați în custodie, erau chestionați în legătură cu alte bancomate pe care le-ar fi ”atacat”. S-ar fi declanșat o ”luptă”, la un moment dat, iar Vasile a fost împușcat și a decedat la spital. <b>(VEZI AICI: <a href="https://www.cancan.ro/executorii-ii-vaneaza-conturile-si-bunurile-lui-pastrama-20096544">EXECUTORII ÎI VÂNEAZĂ CONTURILE ȘI BUNURILE LUI PASTRAMĂ!</a>)</b></p>
      <p><i><b>”Suspectul Vasile S. a pus mâna pe o armă. Am luat măsuri ferme. Apoi a fost transportat la Spitalul Fatmawati, unde a murit”,</b></i> au declarat reprezentanți ai Poliției.</p>
      <h3>Varianta prietenului: ”Doar a vociferat!”</h3>
      <p>Un apropiat al supraviețuitorului C. a declarat – pentru <a href="https://www.cancan.ro/"><b>CANCAN.RO</b></a>, că Vasile S. nu a încercat să sustragă arma vreunui polițist. Și asta pentru că, fiind suprins în flagrant delict în fața automatului bancar, nu s-a opus arestării.<b><i> ”Doar a vociferat”</i></b>, spune apropiatul acestuia, iar polițiștii au tras în el și l-au ucis <i><b>”ca pe un câine”</b></i>. Ceea ce pune acțiunea polițiștilor într-o cu totul altă lumină, iar Ministerul de Externe al României ar trebui să se implice, de urgență, în acest caz. De altfel, polițiștii indonezieni au declarat, public, că vor colabora cu reprezentanții Ambasadei României la Jakarta.</p>
    </article>
  </body>
</html>