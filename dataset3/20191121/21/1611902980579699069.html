<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/21/dostaniesz-odszkodowanie-z-polisy-ubezpieczeniowej-ac-zaplacisz-podatek-kuriozalny-wyrok-sadu/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-21T21:03:42+00:00"/>
    <meta property="og:title" content="Dostaniesz odszkodowanie z polisy ubezpieczeniowej AC – zapłacisz podatek. Kuriozalny wyrok sądu"/>
    <meta property="og:description" content="Decyzją sądu, Urząd Skarbowy może potraktować jako przychód i opodatkować całą kwotę uzyskaną z polisy ubezpieczeniowej. Sprawa dotyczy aut osobowych używanych do celów mieszanych, czyli zarówno prywatnych, jak i służbowych."/>
  </head>
  <body>
    <article>
      <h1>Dostaniesz odszkodowanie z polisy ubezpieczeniowej AC – zapłacisz podatek. Kuriozalny wyrok sądu</h1>
      <address><time datetime="2019-11-21T21:03:42+00:00">21 Nov 2019, 21:03</time> by <a rel="author" href="https://nczas.com/author/km/" target="_blank">KM</a></address>
      <p>
        <b>Decyzją sądu, Urząd Skarbowy może potraktować jako przychód i opodatkować całą kwotę uzyskaną z polisy ubezpieczeniowej. Sprawa dotyczy aut osobowych używanych do celów mieszanych, czyli zarówno prywatnych, jak i służbowych.</b>
      </p>
      <p>Jak podaje „Dziennik Gazeta Prawna”, Wojewódzki Sąd Administracyjny w Gdańsku orzekł, jak należy interpretować pieniądze uzyskane przez przedsiębiorców z odszkodowania.</p>
      <p>A interpretować należy tak, że podatnik całość odszkodowania wypłaconego mu z polisy musi zaliczyć do przychodu. Dotyczy to tych samochodów, które są wykorzystywane do celów mieszanych – zarówno służbowych, jak i prywatnych.</p>
      <p>Orzeczenie sądu to ciąg dalszy zmian w przepisach, które weszły w życie w 2019 roku. Regulują one koszty używania samochodów osobowych do celów mieszanych. Gdy dojdzie do wypadku i przedsiębiorca zapłaci za naprawę powypadkową auta, nie może całej kwoty wrzucić sobie w koszty uzyskania przychodu. Może ująć zaledwie 75 proc. tej kwoty.</p>
      <p>Przepisy nie regulowały jednak sytuacji, gdy przedsiębiorca otrzymał za naprawę zwrot z AC (autocasco). Teraz sąd uznał, że to przychód i należy odprowadzić od tego podatek.</p>
      <p>Sęk w tym, że w rzeczywistości to zwrot poniesionych wcześniej kosztów.</p>
      <p>– <i>Wyrok WSA w Gdańsku jest bardzo niekorzystny dla podatników i niesie ze sobą poważne konsekwencje dla dokonywanych przez nich rozliczeń. Oznacza bowiem, że w przypadku otrzymania wypłaty ubezpieczenia AC z tytułu naprawy samochodu osobowego wykorzystywanego do działalności mieszanej, przedsiębiorcy będą musieli opodatkować dochód, który uzyskali wyłącznie na papierze</i> – tłumaczy w „DGP” Katarzyna Sadowska, doradca podatkowy z RSM Poland.</p>
      <p>Wyrok sądu nie jest prawomocny.</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/21/to-zatrzesie-naszymi-relacjami-z-usa-ustawa-447-just-wraca-jest-gotowy-miazdzacy-dla-polski-raport-krzysztof-bosak-ostrzega/"/>
        <a href="https://nczas.com/2019/11/21/polska-mysl-inzynieryjna-budowlany-absurd-za-publiczne-pieniadze-skatepark-wylozono-kostka-brukowa-foto/"/>
        <a href="https://nczas.com/2019/11/21/hit-internetu-kapral-braun-premier-jestem-ciut-glupszy-niz-sadzicie-video/"/>
        <a href="https://nczas.com/2019/11/21/budzet-gdanska-z-najwyzszym-od-5-lat-deficytem-dulkiewicz-jest-jednak-zadowolona-i-chce-zadluzac-miasto/"/>
        <a href="https://nczas.com/2019/11/21/poslowie-sluchali-grzegorza-brauna-z-otwartymi-ustami-opowiedzial-im-ciekawa-historie-video/"/>
        <a href="https://nczas.com/2019/11/21/slawomir-nitras-o-kontrkandydacie-malgorzaty-kidawy-blonskiej-konkurent-zgloszony-w-ostatniej-chwili/"/>
        <a href="https://nczas.com/2019/11/21/polska-stala-sie-kolonia-usa-amerykanscy-kongresmeni-do-polakow-chronimy-was-wiec-nam-za-to-placcie/"/>
        <a href="https://nczas.com/2019/11/21/zakonnicy-walcza-z-ksiedzem-przed-swieckim-sadem-domagaja-sie-eksmisji-konserwatywnego-kaplana-z-klasztoru/"/>
        <a href="https://nczas.com/2019/11/21/na-cmentarzu-w-bochni-pochowano-szczatki-mikolaja-mazura-partyzanta-zolnierza-powojennego-podziemia-niepodleglosciowego/"/>
      </related>
    </article>
  </body>
</html>