<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/iper-tou-nomou-gia-panepistimiako-asilo-ke-antikapnistiko-i-polites"/>
    <meta property="og:site_name" content="Voria.gr"/>
    <meta property="article:published_time" content="2019-11-21T21:53:00+00:00"/>
    <meta property="og:title" content="ΥΠΕΡ ΤΟΥ ΝΟΜΟΥ ΓΙΑ ΤΟ ΠΑΝΕΠΙΣΤΗΜΙΑΚΟ ΑΣΥΛΟ ΔΥΟ ΣΤΟΥΣ ΤΡΕΙΣ ΕΛΛΗΝΕΣ"/>
    <meta property="og:description" content="Πάνω από 6 στους 10 πολίτες τάσσονται υπέρ του νόμου για το πανεπιστημιακό άσυλο και πάνω από 7 στους 10 υπέρ του αντικαπνιστικού"/>
  </head>
  <body>
    <article>
      <h1>ΥΠΕΡ ΤΟΥ ΝΟΜΟΥ ΓΙΑ ΤΟ ΠΑΝΕΠΙΣΤΗΜΙΑΚΟ ΑΣΥΛΟ ΔΥΟ ΣΤΟΥΣ ΤΡΕΙΣ ΕΛΛΗΝΕΣ</h1>
      <h2>Πάνω από 6 στους 10 πολίτες τάσσονται υπέρ του νόμου για το πανεπιστημιακό άσυλο και πάνω από 7 στους 10 υπέρ του αντικαπνιστικού</h2>
      <address><time datetime="2019-11-21T21:53:00+00:00">21 Nov 2019, 21:53</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p>Υπέρ του νόμου για το <b>πανεπιστημιακό άσυλο</b> τάσσεται η<b> πλειοψηφία των πολιτών</b>, σύμφωνα με τη <b>δημοσκόπηση</b> της Pulse για λογαριασμό του ΣΚΑΪ.</p>
      <p>Πάνω από 6 στους 10 πολίτες (συνολικά το 66%) να τάσσονται υπέρ του νόμου για το πανεπιστημιακό άσυλο, ενώ είναι  χαρακτηριστικό ότι και 4 στους 10 (40% συνολικά) ψηφοφόροι της μείζονος αντιπολίτευσης να συμφωνούν με το μέτρο.</p>
      <p>Ειδικότερα, σχετικά με το νέο νόμο για το πανεπιστημιακό άσυλο συμφωνεί το 66% συνολικά των ερωτώμενων, με το 50% να απαντά ότι σίγουρα συμφωνεί και το 16% ότι μάλλον συμφωνεί. Το 23% συνολικά δηλώνει ότι διαφωνεί με το νέο νόμο, με το 7% να απαντά ότι μάλλον διαφωνεί και το 16% ότι σίγουρα διαφωνεί. Δεν ξέρω/ δεν απαντώ απαντά το 11%</p>
      <p>«Ναι» στη θεσμοθέτηση κάρτας εισόδου στα πανεπιστήμια λένε 7 στους δέκα πολίτες (το 71% συνολικά), ενώ υπέρ του μέτρου τάσσονται και 5 στους δέκα ψηφοφόρους του ΣΥΡΙΖΑ (51% συνολικά).</p>
      <p><b>Το 75% συνολικά συμφωνεί με τον αντικαπνιστικό νόμο</b><br/><br/>Το 75% συνολικά των ερωτηθέντων συμφωνεί με τον αντικαπνιστικό νόμο ζητώντας να ελέγχεται η τήρησή του, με το 61% να δηλώνει ότι σίγουρα συμφωνεί και το 14% ότι μάλλον συμφωνεί. Το 17% δηλώνει ότι αντιτίθεται στα μέτρα του αντικαπνιστικού νόμου με το 9% να δηλώνει ότι μάλλον διαφωνεί και το 8% ότι σίγουρα διαφωνεί. Το 8% δηλώνει δεν ξέρω/ δεν απαντώ. <br/><br/>Το 44% των καπνιστών (τακτικοί καπνιστές ή καπνίζουν πού και πού) συμφωνούν σίγουρα με τα μέτρα, το 20% μάλλον συμφωνούν, το 17% μάλλον διαφωνούν ενώ το 16% σίγουρα διαφωνούν. Δεν ξέρω/ δεν απαντώ δηλώνει το 1% του δείγματος. Το 74% των καπνιστών (καπνίζουν σπάνια ή ποτέ) συμφωνούν σίγουρα με τα μέτρα, το 12% μάλλον συμφωνεί, 7% μάλλον διαφωνεί, το 5% σίγουρα διαφωνεί, ενώ 2% δηλώνει δεν ξέρω/ δεν απαντώ. <br/><br/><b>Το 66% υπέρ του αντικαπνιστικού στον ΣΥΡΙΖΑ</b> <br/><br/>Με τον νέο αντικαπνιστικό νόμο συμφωνεί το 87% συνολικά των ψηφοφόρων της ΝΔ, με το 75% να συμφωνεί απολύτως και το 12% μάλλον να συμφωνεί. Υπέρ του αντικαπνιστικού νόμου τάσσεται και το 66% συνολικά των εκλογέων του ΣΥΡΙΖΑ, με το 49% να τάσσεται αναφανδόν υπέρ του νόμου και το 17% μάλλον να συμφωνεί. Ευρεία πλειοψηφία υπέρ του αντικαπνιστικού νόμου συγκεντρώνεται και μεταξύ των ψηφοφόρων του ΚΙΝΑΛ, με το 87% συνολικά να συμφωνεί. 71% σίγουρα συμφωνούν, ενώ το 16% δηλώνει ότι μάλλον συμφωνεί.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.voria.gr/article/dimoskopisi-provadisma-14-monadon-tis-nd-enanti-tou-siriza"/>
        <a href="https://www.voria.gr/article/dimoskopisi-sti-sosti-katefthinsi-i-chora-ektimoun-6-stous-10-polites"/>
        <a href="https://www.voria.gr/article/pulseprovadisma-135-monadon-gia-nd-meta-apo-100-meres-diakivernisis"/>
        <a href="https://www.voria.gr/article/dimoskopisi-pulse-dievrinsi-tis-diaforas-nd---siriza"/>
        <a href="https://www.voria.gr/article/dimoskopisi-mrb-mprosta-me-145-i-nea-dimokratia"/>
        <a href="https://www.voria.gr/article/pos-krinoun-tous-protous-dio-mines-kivernisis-nd-i-ellines-polites"/>
      </related>
    </article>
  </body>
</html>