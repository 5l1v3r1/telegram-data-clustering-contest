<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.anandabazar.com/international/viral-wanted-criminal-arrest-when-taking-nap-at-a-furniture-store-in-sweden-dgtl-1.1073655"/>
    <meta property="og:site_name" content="আনন্দবাজার পত্রিকা"/>
    <meta property="article:published_time" content="2019-11-21T21:32:46+00:00"/>
    <meta property="og:title" content="রাতে দোকানে ঢুকে বিছানায় ঘুম, সকালে ধরা পড়ে শ্রীঘরে দাগী আসামি"/>
    <meta property="og:description" content="পুলিশের অনুমান, রাতে কোথাও আশ্রয় নেওয়ার জন্য কোনও ভাবে দোকানে ঢুকে পড়েছিল ওই অপরাধী। কিন্তু, দোকানে ঢুকে ঘুমিয়ে পড়েছিল সে। কিন্তু, সেই ‘সুখ নিদ্রা’ই যেন কাল হল। ধরা পড়ে সোজা শ্রীঘরেই যেতে হল তাকে।"/>
  </head>
  <body>
    <article>
      <h1>রাতে দোকানে ঢুকে বিছানায় ঘুম, সকালে ধরা পড়ে শ্রীঘরে দাগী আসামি</h1>
      <address><time datetime="2019-11-21T21:32:46+00:00">21 Nov 2019, 21:32</time> by <a rel="author">সংবাদ সংস্থা</a></address>
      <p>এক মুহূর্তের অসতর্কতা কাউকে নরম বিছানা থেকে যে গারদের পিছনে পৌঁছে দিতে পারে, এ কথা এখন মনে হয় হাড়ে হাড়ে বুঝতে পারছেন সুইডেনের এক ব্যক্তি।</p>
      <p>সুইডেনে উপ্পাসালাতে আইকেয়া নামে আসবাবপত্রের একটি বড় দোকান রয়েছে। অন্যান্য দিনের মতো সোমবার সকালে দোকান খুলে অবাক কর্মীরা। দেখেন এক ‘অতিথি’  বিছানায় দিব্যি ঘুম দিচ্ছে। ঘুম এতটাই গাঢ় যে দোকান খোলার শব্দেও তার কোনও হেলদোল নেই। তাকে ধরে পুলিশে খবর দেন দোকানের কর্মীরা।</p>
      <p><a href="https://www.anandabazar.com/topic/police">পুলিশ</a> এসে প্রথমে ওই ব্যক্তিকে জিজ্ঞাসাবাদ করে। তারপরেই বেরিয়ে আসে সত্যিটা। পুলিশ বুঝতে পারে, আসলে ওই ব্যক্তি এক ফেরার আসামি। দীর্ঘদিন ধরে পুলিশে চোখে ধুলো দিয়ে বেড়াচ্ছিল বছর পঁচিশের ওই অপরাধী। তখনই তাকে গ্রেফতার করে আদালতে তোলা হয়।</p>
      <p>
        <b>আরও পড়ুন: <a href="https://www.anandabazar.com/national/viral-a-27-year-old-man-got-the-dream-job-with-ratan-tata-dgtl-1.1073558">রতন টাটার কাছ থেকে সরাসরি ফোন, সঙ্গে চাকরির প্রস্তাব!</a></b>
      </p>
      <p>পুলিশের অনুমান, রাতে কোথাও আশ্রয় নেওয়ার জন্য কোনও ভাবে দোকানে ঢুকে পড়েছিল ওই অপরাধী। কিন্তু, দোকানে ঢুকে ঘুমিয়ে পড়েছিল সে। কিন্তু, সেই ‘সুখ নিদ্রা’ই যেন কাল হল। ধরা পড়ে সোজা শ্রীঘরেই যেতে হল তাকে।</p>
      <p>
        <b>আরও পড়ুন: <a href="https://www.anandabazar.com/international/viral-a-united-states-company-will-pay-two-lakh-rupees-per-month-to-test-marijuana-products-dgtl-1.1073638">গাঁজা খেয়ে বলতে হবে তার মান কেমন, এই চাকরিতে বেতন মাসে ২ লক্ষ ১৫ হাজার টাকা</a></b>
      </p>
    </article>
  </body>
</html>