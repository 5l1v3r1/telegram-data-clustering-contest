<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/el-e-politistul-samaritean-din-valcea-a-infiat-sute-de-copii-si-20097050"/>
    <meta property="og:site_name" content="Cancan.ro"/>
    <meta property="article:published_time" content="2019-11-21T21:40:39+00:00"/>
    <meta property="og:title" content="El e polițistul samaritean din Vâlcea! A “înfiat” sute de copii și…"/>
    <meta property="og:description" content="Un poliţist din Vâlcea a devenit cunoscut în tot judeţul pentru faptele lui bune, prin care ajută sute de copii defavorizaţi. Comisarul a reuşit să"/>
  </head>
  <body>
    <article>
      <h1>El e polițistul samaritean din Vâlcea! A “înfiat” sute de copii și…</h1>
      <address><time datetime="2019-11-21T21:40:39+00:00">21 Nov 2019, 21:40</time> by <a rel="author">Elena Ailuțoaei</a></address>
      <p>
        <b>Un poliţist din Vâlcea a devenit cunoscut în tot judeţul pentru faptele sale bune, prin care ajută sute de copii defavorizaţi. Comisarul a reuşit să mobilizeze o comunitate întreagă şi să strângă donaţii pentru micuți. Mulţi sunt abandonaţi de părinţi sau provin din familii care nu îşi permit să le ofere un trai mai bun. (VEZI ȘI: <a href="https://www.cancan.ro/ea-este-eleva-minune-din-ialomita-pana-la-18-ani-a-scris-24-de-carti-si-a-invatat-sase-limbi-straine-19997727">EA ESTE ELEVA-MINUNE DIN IALOMIȚA! PÂNĂ LA 18 ANI, A SCRIS 24 DE CĂRȚI ȘI A ÎNVĂȚAT ȘASE LIMBI STRĂINE)</a></b>
      </p>
      <p>Chiar la parterul blocului unde locuieşte, comisarul-şef Eusebiu Predonescu a amenajat un depozit pentru a strânge haine, jucării şi alte bunuri primite din donaţii.</p>
      <h3>Sprijin pentru copiii fără copilărie</h3>
      <figure>
        <img src="https://www.cancan.ro/wp-content/uploads/2019/11/umanitar2.jpg"/>
        <figcaption>Depozitul unde polițistul strânge haine, jucării şi alte bunuri primite din donaţii</figcaption>
      </figure>
      <p><i><b>„Am început dimineaţă alături de OAMENII speciali care pun suflet în acţiunile noastre de ajutare a copiilor fără copilărie! Vă mulţumesc, în numele piticilor aflaţi în suferinţă fizică şi sufletească!”,</b></i> este unul dintre mesajele postate recent de poliţist pe pagina de socializare. <b>(CITEŞTE ŞI:</b><a href="https://www.cancan.ro/se-intampla-intr-un-laborator-din-slatina-maternitatea-de-roboti-17584316"><b> Se întâmplă într-un laborator din Slatina. Maternitatea de roboţi)</b></a></p>
      <p>Acum, polițistul-samaritean strânge bani pentru a ridica o casă pentru o familie defavorizată.</p>
      <p>
        <i>
          <b>„Căsuţa din vis de la Șirineasa prinde contur! Instalaţia sanitară şi cea electrică sunt gata! De astăzi se trece la izolarea interioară a căsuței şi la montarea ferestrelor! Mai avem nevoie de susţinerea dumneavoastră pentru a finaliza lucrările şi pentru a cumpăra un aragaz, o butelie, un frigider şi o maşină de spălat!</b>
        </i>
      </p>
      <p><i><b>De sărbători, Bernard şi Andrida vor avea lumină şi apă pentru prima dată! Donaţi din suflet în contul bancar: RO62BRDE390SV47300013900 ASOCIAȚIA FII OM- PENTRU OM ȘI MEDIU BRD – Sucursala Râmnicu Vâlcea.(Menţionaţi: „Donaţie pentru copiii fără copilarie”)! Dumnezeu lucrează prin OAMENII Lui!”</b></i>, cere ajutor poliţistul, pe pagina de socializare. <b>(NU RATA: <a href="https://www.cancan.ro/povestea-tulburatoare-baietelului-de-4-ani-pe-care-l-infiat-un-taximetrist-19677738">POVESTEA TULBURĂTOARE A BĂIEȚELULUI DE 4 ANI PE CARE L-A ”ÎNFIAT” UN TAXIMETRIST)</a></b></p>
      <h3>Psihopedagog și antrenor de fotbal</h3>
      <figure>
        <img src="https://www.cancan.ro/wp-content/uploads/2019/11/politist-1.jpg"/>
        <figcaption>Polițistul este mereu alături de copii</figcaption>
      </figure>
      <p>Poliţistul este de profesie psihopedagog şi s-a angajat în Poliţie în urmă cu 13 ani. Datorită meseriei şi activităţilor preventive desfăşurate în şcolile din oraş, Eusebiu Predonescu a ajuns să cunoască problemele cu care se confruntă micuții și să-i ajute, ulterior, pe mulți dintre ei. Polițistul este și antrenor de fotbal, el reușind să inițieze, gratuit, în sportul-rege, sute de copii din numeroase localități ale județului Vâlcea. <i> </i><b>(VEZI ȘI:</b><a href="https://www.cancan.ro/templierii-au-refacut-maternitatea-din-arad-19644844"><b> MATERNITATEA DIN ARAD, RENOVATĂ DE… CAVALERII TEMPLIERI)</b></a></p>
    </article>
  </body>
</html>