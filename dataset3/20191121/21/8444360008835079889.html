<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/o-skouter-mpraoun-apanta-me-kalosyni-sti-diamaxi-me-tin-teilor-souift/2920296/"/>
    <meta property="og:site_name" content="Newsit.gr"/>
    <meta property="article:published_time" content="2019-11-21T21:15:22+00:00"/>
    <meta property="og:title" content="Ο Σκούτερ Μπράουν απαντά με “καλοσύνη” στη διαμάχη με την Τέιλορ Σουίφτ"/>
    <meta property="og:description" content="Ο Σκούτερ Μπράουν φαίνεται να διατηρεί μια θετική στάση στη συνεχιζόμενη διαμάχη του με την σταρ της ποπ, Τέιλορ Σουίφτ."/>
  </head>
  <body>
    <article>
      <h1>Ο Σκούτερ Μπράουν απαντά με “καλοσύνη” στη διαμάχη με την Τέιλορ Σουίφτ</h1>
      <h2>Ο Σκούτερ Μπράουν φαίνεται να διατηρεί μια θετική στάση στη συνεχιζόμενη διαμάχη του με την σταρ της ποπ, Τέιλορ Σουίφτ.</h2>
      <address><time datetime="2019-11-21T21:15:22+00:00">21 Nov 2019, 21:15</time> by <a rel="author">Newsit Newsroom</a></address>
      <p>Την περασμένη Τρίτη ο Μπράουν αποφάσισε να κάνει ανάρτηση στο Instagram για να δημοσιεύσει ένα φανερά αιχμηρό μήνυμα στη Σουίφτ: «Η καλοσύνη είναι η μόνη απάντηση».</p>
      <p>Ο 38χρονος μάνατζερ μουσικών καλλιτεχνών, ο οποίος εκπροσωπεί τους Τζάστιν Μπίμπερ, Αριάνα Γκράντε και Ντέμι Λοβάτο ενεπλάκη στη διαμάχη με την 29χρονη Σουίφτ, όταν η εταιρεία του απέκτησε την παλιά δισκογραφική της εταιρεία Big Machine και τις πρωτότυπες ηχογραφήσεις της.</p>
      <p>Την περασμένη εβδομάδα, η Τέιλορ Σουίφτ ισχυρίστηκε στα μέσα κοινωνικής δικτύωσης ότι ο Μπράουν και ο πρώην ιδιοκτήτης της Big Machine Label Group, Σκοτ Μπορτσέτα, της απαγόρευσαν να ερμηνεύσει τις παλιές επιτυχίες της στην επερχόμενη τελετή απονομής των Αμερικανικών Μουσικών Βραβείων (AMAs).</p>
      <p>Τόσο ο Μπράουν όσο και ο Μπορτσέτα αργότερα διέψευσαν τους ισχυρισμούς της Σουίφτ με δήλωσή τους στο Page Six.</p>
      <p>“Σε καμία περίπτωση δεν είπαμε ότι η Τέιλορ δεν μπορεί να ερμηνεύσει τα τραγούδια στην τελετή των AMAs. Στην πραγματικότητα, δεν έχουμε το δικαίωμα να της απαγορεύουμε να εμφανίζεται ζωντανά οπουδήποτε” αναφέρεται σε ανακοίνωση της μουσικής εταιρείας.</p>
      <p>Η διαμάχη τους πήρε μια άγρια τροπή, όταν τα γραφεία της Big Machine στο Νάσβιλ έπρεπε να κλείσουν την περασμένη Παρασκευή λόγω δήθεν απειλών.</p>
      <p>Όλες οι πλευρές, ωστόσο, φάνηκαν να συμφωνούν τη Δευτέρα, όταν η Big Machine, σε συντονισμό με την Dick Clark Productions, την εταιρεία που έχει τα τηλεοπτικά δικαιώματα για τη βραδιά απονομής των AMAs δημοσίευσε μια ανακοίνωση, στην οποία υποστηρίζεται ότι η Σουίφτ μπορεί να κάνει ό, τι θέλει στην τελετή. Όμως λίγο αργότερα, η Dick Clark Productions αρνήθηκε να εγκρίνει την ανακοίνωση.</p>
      <p>Η Τέιλορ Σουίφτ, η οποία θα παραλάβει τη βραδιά των AMA’s το βραβείο στην κατηγορία Καλλιτέχνης της Δεκαετίας, όπως όλα δείχνουν θα κάνει αναφορά στο θέμα των καλλιτεχνών που δεν μπορούν να έχουν στην κυριότητά τους τη μουσική που δημιούργησαν και να εκφράσει τα συναισθήματά της για τον τρόπο που της συμπεριφέρθηκαν οι Μπράουν και Μπορτσέτα.</p>
    </article>
  </body>
</html>