<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/moldova/politica/igor-dodon-spune-imposibil-gagauzia-construit-aeroport-avioanele-ruse-cineva-incearca-ridice-tensiunile-societate-1_5dd6f78e5163ec4271446683/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-21T21:01:33+00:00"/>
    <meta property="og:title" content="Igor Dodon spune că este imposibil ca în Găgăuzia să fie construit un aeroport pentru avioanele ruse: „Cineva încearcă să ridice tensiunile în societate”"/>
    <meta property="og:description" content="Preşedintele Igor Dodon a declarat că este imposibil ca în Republica Moldova să fie construit un aeroport militar. Şeful statului a calificat ca fiind aberante declaraţiile lansate în spaţiul public de activistul civic Vasile Sinigur, care susţine că în Găgăuzia se va construi, în secret, un aeroport pentru avioanele ruseşti."/>
  </head>
  <body>
    <article>
      <h1>Igor Dodon spune că este imposibil ca în Găgăuzia să fie construit un aeroport pentru avioanele ruse: „Cineva încearcă să ridice tensiunile în societate”</h1>
      <address><time datetime="2019-11-21T21:01:33+00:00">21 Nov 2019, 21:01</time> by <a rel="author">Iurii Botnarenco</a></address>
      <h4>Preşedintele Igor Dodon a declarat că este imposibil ca în Republica Moldova să fie construit un aeroport militar. Şeful statului a calificat ca fiind aberante declaraţiile lansate în spaţiul public de activistul civic Vasile Sinigur, care susţine că în Găgăuzia se va construi, în secret, un aeroport pentru avioanele ruseşti.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/moldova/actualitate/video-racolau-tinere-moldova-duceau-germania-prostitueze-doua-persoane-printre-roman-retinute-politisti-1_5dd687195163ec42714164ed/index.html"/>
        <a href="https://adevarul.ro/moldova/politica/o-provocare-geopolitica-reactia-irinei-vlah-afirmatiile-gagauzia-construit-secret-aeroport-avioanele-rusesti-1_5dd680285163ec4271413261/index.html"/>
        <a href="https://adevarul.ro/moldova/actualitate/fostul-sef-pccocs-nicolae-chitoroaga-fost-retinut-1_5dd678d15163ec42714102dc/index.html"/>
      </related>
      <p>„Acestea sunt aberaţii şi nu trebuie de acordat atenţie. Lucrul acesta este imposibil ca într-o ţară neutră să construieşti aeropoarte militare. Încearcă cineva să ridice tensiunile în societate. Cred că nu-i va reuşi”, a declarat Igor Dodon la emisiunea „În Profunzime” de la PROTV Chişinău.</p>
      <p>Amintim că activistul civic Vasile Sinigur <a href="https://adevarul.ro/moldova/actualitate/In-gagauzia-construit-secret-aeroport-militar-avioanele-ruser-declaratiile-unui-activist-civic-1_5dd672f95163ec427140dbd1/index.html">a declarat</a> joi, 21 noiembrie, că în UTA Găgăuzia, în 2020, va începe construcţia în secret a unui aeroport militar care va fi folosit de avioane militare ruseşti. Data dării în exploatare a acestuia va depinde de „cum vor veni banii din Rusia”. </p>
      <p>Başcanul Găgăuziei, Irina Vlah, a <a href="https://adevarul.ro/moldova/politica/o-provocare-geopolitica-reactia-irinei-vlah-afirmatiile-gagauzia-construit-secret-aeroport-avioanele-rusesti-1_5dd680285163ec4271413261/index.html">negat categoric </a>această informaţie. Ea susţine că este vorba despre „o provocare geopolitică” la care autorităţile din autonomie nu trebuie să reacţioneze.</p>
      <hr/>
    </article>
  </body>
</html>