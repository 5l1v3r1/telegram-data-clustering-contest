<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/playstation-5-sviluppatori-control/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-21T21:30:00+00:00"/>
    <meta property="og:title" content="PlayStation 5: parlano gli sviluppatori di Control | Game Division"/>
    <meta property="og:description" content="Nel corso della giornata di oggi sono arrivate alcune dichiarazioni da parte degli sviluppatori di Control in merito a PlayStation 5."/>
  </head>
  <body>
    <article>
      <h1>PlayStation 5: parlano gli sviluppatori di Control | Game Division</h1>
      <address>
        <time datetime="2019-11-21T21:30:00+00:00">21 Nov 2019, 21:30</time>
      </address>
      <p>Sta inevitabilmente crescendo sempre più la febbricitante attesa per le nuove generazioni di console, capitanate rispettivamente da <b>PlayStation 5</b> da una parte e <b>Xbox Scarlett</b> dall’altra. Entrambe sono infatti state ufficializzate negli scorsi mesi, così come il loro arrivo, confermato entro la fine del 2020.</p>
      <p>Durante questi mesi si sono susseguite numerosi voci di corridoio in merito alle specifiche tecniche delle console di generazione, che tra le tante cose monteranno una CPU Ryzen ad alta frequenza, e un’unità di memoria a stato solido per caricamenti più veloci e immediati.</p>
      <figure>
        <img src="https://www.tomshw.it/images/images/2019/10/playstation-5-57486.768x432.jpg"/>
      </figure>
      <p>Leggi anche: <a href="https://www.tomshw.it/videogioco/sony-ai-creati-team-dedicati/">Sony AI: creati team dedicati all’Intelligenza Artificiale, influiranno sul lato gaming</a></p>
      <p>In particolare, nelle ultime ore sono arrivate le dichiarazioni di alcuni sviluppatori di <b>Control</b>, uno dei giochi candidati al Game of The Year 2019, in merito a PlayStation 5. In un’intervista rilasciata a <i>Official PlayStation Magazine</i>, essi hanno dichiarato che la potenza garantita da PlayStation 5 supplirà alle limitazioni riscontrate nel corso di questa generazione di console, soprattutto nell’ambito degli open-world, focalizzandosi sull’SSD come uno dei suoi principali punti di forza.</p>
      <p>Non ci rimane dunque che attendere i prossimi mesi per conoscere dettagli precisi su entrambe le console, oltre che la data d’uscita e la loro relativa lineup di lancio. E voi, quale acquisterete tra PlayStation 5 e Xbox Scarlett? Quali titoli vi aspettate al lancio da entrambe? Fatecelo sapere ovviamente qui sotto nei commenti!</p>
      <blockquote>Hai voglia di giocare alle ultime esclusive realizzate da Sony? Acquista subito allora PlayStation 4 a questo <a href="https://toms.it/58OAt">indirizzo</a>!</blockquote>
    </article>
  </body>
</html>