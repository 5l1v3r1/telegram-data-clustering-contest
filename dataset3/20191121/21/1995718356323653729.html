<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152735-boialasia-scho-dity-zalyshatsia-bez-mamy--kovelchanka-iakij-peresadyly-nyrku-cholovika"/>
    <meta property="og:site_name" content="ВолиньPost"/>
    <meta property="article:published_time" content="2019-11-21T21:44:00+00:00"/>
    <meta property="og:title" content="«Боялася, що діти залишаться без мами», — ковельчанка, якій пересадили нирку чоловіка"/>
    <meta property="og:description" content="У Ковельському МТМО вперше в Україні на районному рівні успішно провели трансплантацію нирки."/>
  </head>
  <body>
    <article>
      <h1>«Боялася, що діти залишаться без мами», — ковельчанка, якій пересадили нирку чоловіка</h1>
      <address>
        <time datetime="2019-11-21T21:44:00+00:00">21 Nov 2019, 21:44</time>
      </address>
      <p>У Ковельському МТМО вперше в Україні на районному рівні успішно провели трансплантацію нирки.<br/><br/>34-річна Надія розповіла про свій стан у сюжеті ТСН.<br/><br/>Після операції подружжя жартує, що тепер їх пов'язує набагато більше чим шлюб. Жінка добре себе почуває та чекає повернення додому.<br/><br/>За словами лікарів стан пацієнтки поліпшився одразу після операції: змінився стан шкіри, обмін речовин, загальне самопочуття.<br/><br/>"Найбільше боялася аби діти не залишилися без мами", - каже Надія.<br/><br/>https://youtu.be/SOy_8D_Gk1k<br/><br/>Нагадаємо, що волинянка 6 років отримувала сеанси гемодіалізу та 3 роки перебувала в черзі на трансплантацію нирки у Запоріжжі. Донором став її чоловік, який віддав свою нирку задля порятунку дружини. Трансплантація від живого донора — це подвійна відповідальність, адже забирається орган в абсолютно здорової людини та не можна допустити, щоб її здоров'я постраждало. <br/><br/>Історія Ковельської лікарні доводить, що трансплантацію можна робити і у регіональних центрах, потужність яких потрібно розвивати спільно з місцевими органами влади. Створення широких можливостей для трансплантації в Україні — один із пріоритетів міністерства на найближчий період.</p>
    </article>
  </body>
</html>