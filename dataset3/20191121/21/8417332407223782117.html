<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/trondelag/2019/11/21/Politiet-har-en-grei-beskjed-til-bilister-p%C3%A5-vinterf%C3%B8re-20449478.ece"/>
    <meta property="og:site_name" content="adressa.no"/>
    <meta property="article:published_time" content="2019-11-21T21:49:30+00:00"/>
    <meta property="og:title" content="Politiet har en grei beskjed til bilister på vinterføre"/>
    <meta property="og:description" content="Etter enda en dag med flere utforkjøringer og trafikkmeldinger, kan det være det trengs en liten påminnelse."/>
  </head>
  <body>
    <article>
      <h1>Politiet har en grei beskjed til bilister på vinterføre</h1>
      <address><time datetime="2019-11-21T21:49:30+00:00">21 Nov 2019, 21:49</time> by <a rel="author">Marianne Tønset</a></address>
      <p>Etter enda en dag med flere utforkjøringer og trafikkmeldinger, kan det være det trengs en liten påminnelse.</p>
      <aside><a href="https://www.adressa.no/nyheter/trondelag/2019/11/21/javascript:void(0);">Del denne artikkelen på Facebook</a> <a href="https://www.adressa.no/nyheter/trondelag/2019/11/21/javascript:void(0);">Del denne artikkelen på Twitter</a> <a href="https://www.adressa.no/nyheter/trondelag/2019/11/21/javascript:void(0);">Del denne artikkelen på e-post</a></aside>
      <p>- Kjør etter forholdene. Det er det vi alltid sier, men det gjelder særlig på vinterføre, sier operasjonsleder Svein Åkervik ved Trøndelag politidistrikt.</p>
      <p>Han låner gjerne også et sitat han har hørt trafikkforsker Dagfinn Moe ved Sintef si:</p>
      <p>- Folk må legge om til vinterdekk, men de må også legge om det mentale vinterdekket. Man må kjøre annerledes enn når det er bart, sier han.</p>
      <p>
        <b>Les også: <a href="https://www.adressa.no/pluss/nyheter/2019/11/19/Det-er-helt-texas-20432145.ece">- Det er helt texas</a></b>
      </p>
      <h3>Utforkjøring ved Vormstad</h3>
      <p>Torsdag kveld la han ut twittermelding om en av utforkjøringene: På fylkesvei 65 i Orkdal.</p>
      <p>- Der har bilen kommet langs fylkesveien og i en sving ved Moe kirke, har bilen fått sleng på det glatte føret og kjørt utfor veien, sier Åkervik.</p>
      <p>Politiet har vært på stedet.</p>
      <p>Den mannlige føreren fremstår som uskadd, ifølge operasjonslederen. Føreren varslet selv om utforkjøringen.</p>
      <h3>Regn har gitt glatt føre</h3>
      <p>Han har ikke vært alene i å ha problemer på glatt vei.</p>
      <p>- Det har vært underkjølt regn i området. Men over det meste av fylket har vi hatt mindre hendelser på glatt føre i dag etter det har regnet flere steder, sier Åkervik.</p>
    </article>
  </body>
</html>