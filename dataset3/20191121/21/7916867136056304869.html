<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134880-blattas-ivertino-maccabi-ir-barcelona-zaidima-bei-ivardijo-fenerbahce-problemas.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-21T21:38:00+00:00"/>
    <meta property="og:title" content="Blattas įvertino „Maccabi“ ir „Barcelona“ žaidimą bei įvardijo „Fenerbahče“ problemas"/>
    <meta property="og:description" content="Nors baigė trenerio karjerą ir šiuo metu nuo krepšinio pasaulio yra šiek tiek atitolęs, Davidas Blattas įvertino šiuo metu Eurolygoje susiformavusią komandų padėtį. Blattas, duodamas interviu Izraelio radijui, prakalbo apie Tel Avivo „Maccabi“ ir „Barcelona“ lyderystę bei klaikią Stambulo „Fenerbahče“ padėtį stipriausioje Senojo žemyno lygoje. Trenerio teigimu, jau dabar Izraelio komanda, kuriai, kaip treneris, Blattas atidavė devynerius ..."/>
  </head>
  <body>
    <article>
      <h1>Blattas įvertino „Maccabi“ ir „Barcelona“ žaidimą bei įvardijo „Fenerbahče“ problemas</h1>
      <address>
        <time datetime="2019-11-21T21:38:00+00:00">21 Nov 2019, 21:38</time>
      </address>
      <p>Nuotr.: FIBA</p>
      <figure>
        <a href="https://www.basketnews.lt/paveikslelis-197464-any1000x1000.jpg">
          <img src="https://www.basketnews.lt/paveikslelis-197464-any630x500.jpg"/>
        </a>
      </figure>
      <p>Nuotr. FIBA</p>
      <p>Nors baigė trenerio karjerą ir šiuo metu nuo krepšinio pasaulio yra šiek tiek atitolęs, Davidas Blattas įvertino šiuo metu Eurolygoje susiformavusią komandų padėtį.</p>
      <p>Blattas, duodamas interviu Izraelio radijui, prakalbo apie Tel Avivo „Maccabi“ ir „Barcelona“ lyderystę bei klaikią Stambulo „Fenerbahče“ padėtį stipriausioje Senojo žemyno lygoje.</p>
      <p>Trenerio teigimu, jau dabar Izraelio komanda, kuriai, kaip treneris, Blattas atidavė devynerius metus, gali būti laikoma viena iš finalo ketverto dalyvių.</p>
      <p>„Nenoriu drąsių pareiškimų, tačiau, be jokios abejonės, „Maccabi“ ir „Barcelona“ yra puikiai surinktos komandos ir žaidžia labai gerai. Jos yra tarp tų stiprių komandų šių metų Eurolygoje. Taip pat manau, kad „Maccabi“ šiemet yra viena iš keturių finalo ketverto komandų“, – teigė Blattas.</p>
      <p>Tuo metu kalbėdamas apie „Fenerbahče“ situaciją Blattas pareiškė žinantis, kas Stambulo komandai neleidžia laimėti.</p>
      <p>„Fenerbahče“ yra labai blogoje situacijoje ir panašu, kad jų dinastijai atėjo pabaiga. Tai, kas vyksta aikštelėje ir už jos ribų, yra klaidinantis. Galiu suprasti, kodėl tai vyksta. Žaidėjai yra pavargę. Mano nuomone, Željko Obradovičius yra geriausias visų laikų Eurolygos treneris, bet jis taip pat atrodo pavargęs.</p>
      <p>Tai nėra tie patys žaidėjai ir tokia pati žaidimo kokybė, kokia buvo ankščiau. Kaip žmogus, kuris viską seka iš šalies, manau, kad jie yra pavargę ir nori kažko naujo“, – pasisakė 2014-aisiais su „Maccabi“ Eurolygoje triumfavęs treneris.</p>
    </article>
  </body>
</html>