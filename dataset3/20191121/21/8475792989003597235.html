<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/vast/tak-i-brand-pa-pagen"/>
    <meta property="og:site_name" content="SVT Nyheter"/>
    <meta property="article:published_time" content="2019-11-21T21:01:54+00:00"/>
    <meta property="og:title" content="Fullt utvecklad brand på tak till industribyggnad"/>
    <meta property="og:description" content="Räddningtjänsten larmades till Pågens bageri i Högsbo industriområde under torsdagskvällen. – Det ska vara ett tak på baksidan som står i brand, säger Sara Rosenquist, larm- och ledningsoperatör på räddningstjänsten Storgöteborg. Byggnaden utrymdes under kvällen."/>
  </head>
  <body>
    <article>
      <h1>Fullt utvecklad brand på tak till industribyggnad</h1>
      <address><time datetime="2019-11-21T21:01:54+00:00">21 Nov 2019, 21:01</time> by <a rel="author">Ellinor Svensson</a></address>
      <p>
        <b>Räddningtjänsten larmades till Pågens bageri i Högsbo industriområde under torsdagskvällen. – Det ska vara ett tak på baksidan som står i brand, säger Sara Rosenquist, larm- och ledningsoperatör på räddningstjänsten Storgöteborg. Byggnaden utrymdes under kvällen.</b>
      </p>
      <p>Larmet kom in vid 21:45-tiden. 11 enheter inklusive ledningsfunktion var på plats enligt räddningstjänsten.</p>
      <p>– De håller på att utrymma byggnaden. Jag vet inte hur många anställda som är inne i byggnaden, säger Bosse Johansson, larm- och ledningsoperatör på räddningstjänsten Storgöteborg.</p>
      <p>Vid 22.20-tiden kom uppgifter från räddningstjänsten att det ska röra sig om en fristående kylanläggning som Pågen har.</p>
      <p>– Det är ett fristående kylaggregat på taket som brinner. Just nu ser det ut som vi börjar få kontroll över branden. Vi håller på att skicka hem några enheter, säger Bosse Johansson vid 22.40-tiden.</p>
      <p>
        <i>Texten uppdateras</i>
      </p>
    </article>
  </body>
</html>