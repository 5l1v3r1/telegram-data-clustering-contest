<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/regiony/u-novomu-rozdoli-nareshti-pochynaiut-opaliuvalnyi-sezon-203258.html"/>
    <meta property="og:site_name" content="5 канал"/>
    <meta property="article:published_time" content="2019-11-21T21:21:00+00:00"/>
    <meta property="og:title" content="У Новому Роздолі нарешті починають опалювальний сезон"/>
    <meta property="og:description" content="Бригади працюють без упину, ліквідовують пориви на трасах"/>
  </head>
  <body>
    <article>
      <h1>У Новому Роздолі нарешті починають опалювальний сезон</h1>
      <address>
        <time datetime="2019-11-21T21:21:00+00:00">21 Nov 2019, 21:21</time>
      </address>
      <p>Теплішати починають батареї у мешканців Новояворівська на Львівщині. У сусідньому Новому Роздолі опалення обіцяють включити завтра. Нині там тривають ремонтні роботи. Бригади працюють без упину, ліквідовують пориви на трасах. Про це повідомляє "5 канал".</p>
      <p>Нагадуємо, влітку НАБУ арештувала ТЕЦ у Новояворівську та Новому Роздолі. Керівникам підприємств інкримінували оборудки із природним газом на суму майже півтора мільярда гривень. Теплоцентралі передали в управління приватній компанії-управителю. Проте вона не впоралася з роботою, до того ж заборгувала працівникам гроші.</p>
      <p>Як наслідок, ті звільнились, а 60 тисяч мешканців міст лишились без тепла. Згодом, уряд передав ТЕЦ Нафтогазу. Компанія відшкодувала заборговане фахівцям і попросила їх повернутись на робочі місця.</p>
      <p>Як повідомляв 5.UA, раніше ситуація в Новому Роздолі, що на Львівщині, була критична: люди досі без тепла у помешканнях, окремі райони без світла через навантаження на мережі, в одному з районів міста може зникнути вода.</p>
      <p> </p>
    </article>
  </body>
</html>