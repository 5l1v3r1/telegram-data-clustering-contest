<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3384136/ibrahimovic-eski-takimina-donuyor"/>
    <meta property="og:site_name" content="Milli Gazete"/>
    <meta property="article:published_time" content="2019-11-21T21:27:00+00:00"/>
    <meta property="og:title" content="İbrahimovic eski takımına dönüyor"/>
    <meta property="og:description" content="Sky Sport Italia'nın yaptığı habere göre Ibrahimovic'in menajeri Mino Raiola ile İtalyan kulübünün temsilcileri transfer için ilk görüşmeyi gerçekleştirdi."/>
  </head>
  <body>
    <article>
      <h1>İbrahimovic eski takımına dönüyor</h1>
      <h2>İsveçli futbolcu Zlatan Ibrahimovic'in eski takımı Milan'a geri dönebileceği iddia edildi.</h2>
      <address>
        <time datetime="2019-11-21T21:27:00+00:00">21 Nov 2019, 21:27</time>
      </address>
      <p>Sky Sport Italia'nın yaptığı habere göre Ibrahimovic'in menajeri Mino Raiola ile İtalyan kulübünün temsilcileri transfer için ilk görüşmeyi gerçekleştirdi.</p>
      <p>Zlatan Ibrahimovic'in taleplerinin oldukça yüksek olmasına rağmen İtalyan basını, Milan'ın İsveçli futbolcuya 1,5 yıllık sözleşme imzalatma konusunda istekli olduğunu öne sürdü.</p>
      <p>Tarafların önümüzdeki günlerde görüşmelere devam edeceği aktarılırken, Serie A'nın bir diğer ekibi Bologna'nın da Ibrahimovic'e ilgisinin olduğu belirtildi.</p>
      <p>38 yaşındaki Zlatan Ibrahimovic daha önce 2010-12 yılları arası iki sezon Milan'da forma giymiş, kırmızı-siyahlılarla Serie A şampiyonluğu ve İtalya Süper Kupa kazanmıştı.</p>
    </article>
  </body>
</html>