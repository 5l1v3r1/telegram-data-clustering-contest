<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/260188/kakokairia-perissoteroi-apo-1-200-keraynoi-stin-attiki-kai-ti-voiotia-poy-epesan-ta-megalytera-ypsi-vroxis"/>
    <meta property="og:site_name" content="LiFO"/>
    <meta property="article:published_time" content="2019-11-21T21:59:00+00:00"/>
    <meta property="og:title" content="Κακοκαιρία: Περισσότεροι από 1.200 κεραυνοί στην Αττική και τη Βοιωτία - Πού έπεσαν τα μεγαλύτερα ύψη βροχής"/>
    <meta property="og:description" content="Περισσότεροι από 1.200 κεραυνοί και σημαντικά ύψη βροχής έπεσαν σε Αττική και Βοιωτία"/>
  </head>
  <body>
    <article>
      <h1>Κακοκαιρία: Περισσότεροι από 1.200 κεραυνοί στην Αττική και τη Βοιωτία - Πού έπεσαν τα μεγαλύτερα ύψη βροχής</h1>
      <h2>Περισσότεροι από 1.200 κεραυνοί και σημαντικά ύψη βροχής έπεσαν σε Αττική και Βοιωτία</h2>
      <address><time datetime="2019-11-21T21:59:00+00:00">21 Nov 2019, 21:59</time> by <a rel="author">NEWSROOM</a></address>
      <p>
        <b>Οι <a href="https://www.lifo.gr/now/greece/260166/se-ekseliksi-i-kakokairia-stin-attiki-poy-yparxoyn-provlimata">ισχυρές καταιγίδες που έπληξαν απόψε τόσο την Αττική</a> όσο και τη Βοιωτία, έδωσαν, σύμφωνα με την υπηρεσία <a href="https://www.lifo.gr/tags/Meteo">meteo</a> του Εθνικού Αστεροσκοπείου Αθηνών, περισσότερους από 1.200 κεραυνούς και σημαντικά ύψη βροχόπτωσης.</b>
      </p>
      <p>Ενδεικτικά, στην Παλλήνη έως τις 19:00 έπεσαν 47 χιλιοστά βροχής, στην Αγία Παρασκευή και στην Παλλήνη, ενώ στην Τανάγρα και στην Πετρούπολη 26 χιλιοστά.</p>
      <p>Σύμφωνα με το meteo, o παρακάτω χάρτης προκύπτει από τις μετρήσεις 72 μετεωρολογικών σταθμών δείχνοντας πόσο σημαντική είναι η ύπαρξη πυκνού δικτύου μετεωρολογικών σταθμών.</p>
      <figure>
        <img src="https://www.lifo.gr/uploads/image/1570523/Att_rains_Nov_21_1900.jpg"/>
        <figcaption>Η γεωγραφική κατανομή των βροχοπτώσεων στην Αττική και τους γύρω νομούς έως τις 19:00</figcaption>
      </figure>
      <p>Παράλληλα, στον χάρτη που ακολουθεί, φαίνονται οι κεραυνοί που καταγράφηκαν σύμφωνα με το σύστημα ανίχνευσης κεραυνών «ΖΕΥΣ», μέχρι τις 19:00, επαληθεύοντας την πρωινή πρόγνωση του προγνωστικού συστήματος TALOS-ΕΡΜΗΣ.</p>
      <figure>
        <img src="https://www.lifo.gr/uploads/image/1570522/Att_Strokes_Nov_21_1900.jpg"/>
        <figcaption>οι κεραυνοί που καταγράφηκαν σύμφωνα με το σύστημα ανίχνευσης κεραυνών «ΖΕΥΣ», μέχρι τις 19:00</figcaption>
      </figure>
      <p>Σημειώνεται ότι ισχυρές καταιγίδες έπληξαν επίσης μεγάλο μέρος της χώρας με τα ισχυρότερα φαινόμενα να εντοπίζονται στη Χαλκιδική και στο Βορειοανατολικό Αιγαίο. Εντυπωσιακές είναι οι καταγραφές των μετεωρολογικών μας σταθμών στη Θάσο όπου καταγράφηκαν 102 χιλιοστά βροχής και στην Ιερά Μονή Βατοπαιδίου όπου καταγράφηκαν 92 χιλιοστά βροχής.</p>
      <figure>
        <img src="https://www.lifo.gr/uploads/image/1570521/Rains_Nov_21_0900.jpg"/>
        <figcaption>Οι 8 μεγαλύτερες καταγραφές βροχόπτωσης έως τις 19:00 το βράδυ της Πέμπτης 21/11</figcaption>
      </figure>
    </article>
  </body>
</html>