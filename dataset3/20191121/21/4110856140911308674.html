<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/kosmos/arthro/bretania_aksiomatikos_ekbiaze_gynaika_astynomiko_gia_tin_erotiki_tis_sxesi_me_synadelfo_tis-588763/"/>
    <meta property="og:site_name" content="Real.gr"/>
    <meta property="article:published_time" content="2019-11-21T21:21:00+00:00"/>
    <meta property="og:title" content="Η πτώση ενός πρίγκιπα: Η βασίλισσα Ελισάβετ τιμωρεί τον αγαπημένο της γιο Άντριου μετά το σκάνδαλο με τον Επστάιν"/>
    <meta property="og:description" content="Να απολογηθεί για την πίεση που άσκησε και τα εκβιαστικά μηνύματα που έστειλε σε γυναίκα αστυνομικό, κλήθηκε ο πρώην επικεφαλής του αστυνομικού τμήματος του Ντέρμπισαϊρ Γκράχαμ ΜακΛάχλιν ο οποίος κατά την κατάθεσή του ενώπιον του αρμόδιου οργάνου του, προσπαθώντας να δικαιολογηθεί είπε πως άλλοι συνάδελφοί του έχουν κάνει χειρότερα από αυτόν."/>
  </head>
  <body>
    <article>
      <h1>
        <a href="https://www.real.gr/kosmos/arthro/h_ptosi_enos_prigkipa_h_basilissa_elisabet_timorei_ton_agapimeno_tis_gio_antriou_meta_to_skandalo_me_ton_epstain-588752/">Η πτώση ενός πρίγκιπα: Η βασίλισσα Ελισάβετ τιμωρεί τον αγαπημένο της γιο Άντριου μετά το σκάνδαλο με τον Επστάιν</a>
      </h1>
      <address><time datetime="2019-11-21T21:21:00+00:00">21 Nov 2019, 21:21</time> by <a rel="author">Daily Mail</a></address>
      <p>
        <b>Να απολογηθεί για την πίεση που άσκησε και τα εκβιαστικά μηνύματα που έστειλε σε γυναίκα αστυνομικό, κλήθηκε ο πρώην επικεφαλής του αστυνομικού τμήματος του Ντέρμπισαϊρ Γκράχαμ ΜακΛάχλιν ο οποίος κατά την κατάθεσή του ενώπιον του αρμόδιου οργάνου του, προσπαθώντας να δικαιολογηθεί είπε πως άλλοι συνάδελφοί του έχουν κάνει χειρότερα από αυτόν.</b>
      </p>
      <p>Έτσι, ισχυρίστηκε ότι δύο Βρετανοί αστυνομικοί, ένας άνδρας και μια γυναίκα, ενώ είχαν αποσταλεί στις Βρετανικές Παρθένες Νήσους για να βοηθήσουν τα θύματα του τυφώνα Ιρμα, το 2017, εκείνοι έζησαν το πάθος τους κάνοντας σεξ στην τουαλέτα και από την ένταση έσπασαν την πόρτα. Όπως είπε, αυτή η ερωτική συμπεριφορά ήταν μόνο ένα παράδειγμα από τα σοβαρά παραπτώματα που διαπράττουν άλλοι αστυνομικοί, που αντιθέτως με τον ίδιο, δεν ερευνώνται και έχουν αποφύγει τη λογοκρισία.</p>
      <p>Ο 53χρονος εμφανίστηκε στο Αρχηγείο της αστυνομίας για να απολογηθεί για το γεγονός ότι έστειλε εκβιαστικό μήνυμα σε γυναίκα συνάδελφό του, απειλώντας τη να δημοσιεύσει όλες τις "βρώμικες" λεπτομέρειες από τη σεξουαλική της ζωή.</p>
      <figure>
        <img src="https://media.enikos.gr/data/photos/685735_daa4189c22-96402d89fbfcb0c9.jpg"/>
      </figure>
      <p>Ο ΜακΛάχλιν, προκειμένου να γλυτώσει από τον έλεγχο, έστειλε ένα εκβιαστικό μήνυμα στην αστυνομικό γράφοντας: "Ο αρχηγός Γκράχαμ ΜακΛάχλιν είναι ένας πολύ καλός μου φίλος. Επέλεξες να μην τον βοηθήσεις και τώρα τέθηκε υπό πειθαρχικό έλεγχο που τον έχει καταστρέψει. Αν δεν επικοινωνήσεις μαζί του έως τις 5 Οκτωβρίου ο "Χ" θα λάβει μαγνητοσκοπημένο δέμα από αντίγραφο δήλωσης του "Υ"όπου περιγράφεται λεπτομερώς η σεξουαλική σου επαφή με τον "Ζ". Κάνε το σωστό. Ο Γκράχαμ είναι καλός άνδρας, καλός φίλος και καλό αφεντικό". Ο ΜακΛάχλιν έστειλε αυτό το μήνυμα τον Σεπτέμβριο του 2018, ενώ συνταξιοδοτήθηκε δύο μήνες μετά. Έλαβε την εντολή ελέγχου τον Φεβρουάριο. Η γυναίκα μετά το απειλητικό μήνυμα απευθύνθηκε στην Αστυνομική Ομοσπονδία καταγγέλλοντας το γεγονός που οδήγησε στη σύλληψη του ΜακΛάχλιν τον Οκτώβριο του 2018.</p>
      <p>Όποια απόφαση και αν ληφθεί για την υπόθεσή του δεν θα επηρεαστεί η σύνταξή του.</p>
    </article>
  </body>
</html>