<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://deepika.com/nri/Pravasi_News.aspx?newscode=112907"/>
    <meta property="og:site_name" content="Deepika"/>
    <meta property="article:published_time" content="2019-11-21T21:49:00+00:00"/>
    <meta property="og:title" content="മുന്‍ ജര്‍മന്‍ പ്രസിഡന്‍റിന്‍റെ മകന്‍ കുത്തേറ്റു മരിച്ചു"/>
    <meta property="og:description" content="ബര്‍ലിന്‍: മുന്‍ ജര്‍മൻ പ്രസിഡന്‍റ് റിച്ചാര്‍ഡ് വോന്‍ വൈസേക്കറുടെ മകന്‍ ഫ്രിറ്റ്സ് വോന്‍ വൈസേക്കര"/>
  </head>
  <body>
    <article>
      <h1>മുന്‍ ജര്‍മന്‍ പ്രസിഡന്‍റിന്‍റെ മകന്‍ കുത്തേറ്റു മരിച്ചു</h1>
      <address><time datetime="2019-11-21T21:49:00+00:00">21 Nov 2019, 21:49</time> by <a rel="author">depika.com</a></address>
      <p>ബര്‍ലിന്‍: മുന്‍ ജര്‍മൻ പ്രസിഡന്‍റ് റിച്ചാര്‍ഡ് വോന്‍ വൈസേക്കറുടെ മകന്‍ ഫ്രിറ്റ്സ് വോന്‍ വൈസേക്കര്‍(59) കുത്തേറ്റു മരിച്ചു. ബര്‍ലിനിലെ ഒരു ആശുപത്രിയില്‍ കരള്‍ രോഗത്തെകുറിച്ച് പ്രഭാഷണം നടത്തി മടങ്ങുന്നതിനിടെയാണ് ആക്രമണമുണ്ടായത്. <br/><br/>മറ്റു ഡോക്ടര്‍മാര്‍ അദ്ദേഹത്തെ രക്ഷിക്കാന്‍ പരമാവധി ശ്രമിച്ചെങ്കിലും സംഭവസ്ഥലത്തു തന്നെ ജീവന്‍ നഷ്ടപ്പെട്ടു. ഇരുപതോളം പേരാണ് പ്രഭാഷണം കേള്‍ക്കാനുണ്ടായിരുന്നത്. ഇവര്‍ ചേര്‍ന്ന് അക്രമിയെ കീഴ്പ്പെടുത്തി. കൂട്ടത്തിലുണ്ടായിരുന്ന മുന്‍ പോലീസ് ഉദ്യോഗസ്ഥനും പിടിവലിക്കിടെ ഗുരുതരമായി പരിക്കേറ്റു.<br/><br/>അമ്പത്തേഴുകാരനായ ഗ്രിഗറി എന്ന അക്രമി റൈന്‍ലാന്‍ഡ് പലാറ്റിനേറ്റിലെ വീട്ടില്‍ നിന്നാണ് ബര്‍ലിന്‍ വരെ ട്രെയിനില്‍ കത്തിയുമായി എത്തിയതെന്ന് പ്രോസിക്യൂട്ടര്‍മാര്‍ പറഞ്ഞു. ഇയാള്‍ക്ക് ഗുരുതരമായ മാനസികരോഗമുണ്ടെന്നാണ് വിലയിരുത്തല്‍.മരിച്ച ഫ്രിറ്റ്സിന്റെ പിതാവ് റിച്ചാര്‍ഡ് ഫൊണ്‍ വൈസേക്കറിനോടുള്ള പകയാണ് കൊലപാതകത്തിനു കാരണമെന്ന് പ്രതി പോലീസിനോട് സമ്മതിച്ചു.<br/><br/>ബര്‍ലിനിലെ സ്വകാര്യ മെഡിക്കല്‍ സ്ഥാപനമായ ഷ്ളോസ് പാര്‍ക്ക് ക്ലിനിക്കിലെ ചീഫ് മെഡിക്കല്‍ ഓഫിസറാണ് പ്രഫ.ഡോ. ഫ്രിറ്റ്സ്.<br/><br/>ഫ്രിറ്റ്സിന്റെ പിതാവ് റിച്ചാര്‍ഡ് 1984 മുതല്‍ 1994 വരെ ജര്‍മനിയുടെ ആറാമത്തെ പ്രസിഡന്‍റായിരുന്നു.ഏറ്റവും നല്ല പ്രസിഡന്‍റ് എന്ന ബഹുമതിയും അദ്ദേഹം നേടിയിരുന്നു. <br/><br/><b>റിപ്പോർട്ട്: ജോസ് കുമ്പിളുവേലില്‍</b></p>
      <related>
        <a href="https://deepika.com/nri/Pravasi_News.aspx?newscode=112910"/>
        <a href="https://deepika.com/nri/Pravasi_News.aspx?newscode=112909"/>
        <a href="https://deepika.com/nri/Pravasi_News.aspx?newscode=112908"/>
        <a href="https://deepika.com/nri/Pravasi_News.aspx?newscode=112907"/>
        <a href="https://deepika.com/nri/Pravasi_News.aspx?newscode=112897"/>
        <a href="https://deepika.com/nri/Pravasi_News.aspx?newscode=112896"/>
        <a href="https://deepika.com/nri/Pravasi_News.aspx?newscode=112888"/>
        <a href="https://deepika.com/nri/Pravasi_News.aspx?newscode=112887"/>
        <a href="https://deepika.com/nri/Pravasi_News.aspx?newscode=112886"/>
        <a href="https://deepika.com/nri/Pravasi_News.aspx?newscode=112885"/>
        <a href="https://deepika.com/nri/Pravasi_News.aspx?newscode=112884"/>
        <a href="https://deepika.com/nri/Pravasi_News.aspx?newscode=112883"/>
        <a href="https://deepika.com/nri/Pravasi_News.aspx?newscode=112864"/>
        <a href="https://deepika.com/nri/Pravasi_News.aspx?newscode=112863"/>
        <a href="https://deepika.com/nri/Pravasi_News.aspx?newscode=112862"/>
        <a href="https://deepika.com/nri/Pravasi_News.aspx?newscode=112850"/>
        <a href="https://deepika.com/nri/Pravasi_News.aspx?newscode=112849"/>
        <a href="https://deepika.com/nri/Pravasi_News.aspx?newscode=112848"/>
        <a href="https://deepika.com/nri/Pravasi_News.aspx?newscode=112844"/>
        <a href="https://deepika.com/nri/Pravasi_News.aspx?newscode=112838"/>
      </related>
    </article>
  </body>
</html>