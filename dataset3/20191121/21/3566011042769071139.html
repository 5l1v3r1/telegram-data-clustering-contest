<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549052.html/%D8%AC%D8%B4%D9%86-%D8%B3%D8%A7%D9%84%D8%B1%D9%88%D8%B2-%D9%BE%DB%8C%D8%B1%D9%88%D8%B2%DB%8C-%D8%AC%D8%A8%D9%87%D9%87-%D9%85%D9%82%D8%A7%D9%88%D9%85%D8%AA-%D8%A8%D8%B1-%D8%AF%D8%A7%D8%B9%D8%B4-%D8%AF%D8%B1-%D8%A7%D8%B1%D8%AF%D8%A8%DB%8C%D9%84--%D8%AA%D8%B5%D9%88%DB%8C%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-21T21:21:00+00:00"/>
    <meta property="og:title" content="جشن سالروز پیروزی جبهه مقاومت بر داعش در اردبیل+ تصویر"/>
    <meta property="og:description" content="جمعی از جوانان اردبیل همزمان با سالروز پیروزی جبهه مقاومت بر داعش با حضور در مزار شهدای مدافع حرم اردبیل، ضمن بزگداشت این روز مهم، با آرمان های انقلاب اسلامی و شهدا تجدید میثاق کردند."/>
  </head>
  <body>
    <article>
      <h1>جشن سالروز پیروزی جبهه مقاومت بر داعش در اردبیل+ تصویر</h1>
      <address>
        <time datetime="2019-11-21T21:21:00+00:00">21 Nov 2019, 21:21</time>
      </address>
      <p>جمعی از جوانان اردبیل همزمان با سالروز پیروزی جبهه مقاومت بر داعش با حضور در مزار شهدای مدافع حرم اردبیل، ضمن بزگداشت این روز مهم، با آرمان های انقلاب اسلامی و شهدا تجدید میثاق کردند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://sabalanema.ir/">سبلان‌ما</a>، عصر امروز جمعی از دانشجویان و جوانان اردبیل همزمان با سالروز پیروزی جبهه مقاومت بر داعش و گرامیداشت هفته بسیج با حضور در آرامستان غریبان اردبیل ضمن غبارروبی مزار شهیدان هاشم دهقانی نیا و علی آقایی از شهدای مدافع حرم اردبیل و گرامیداشت این روز مهم با آرمان های انقلاب اسلامی و شهدا تجدید میثاق کردند.</p>
      <p>سجاد گلی از دانشجومعلمان اردبیل در حاشیه این مراسم با بیان اینکه شهدا الگوی بسیجیان در پیروی از ولایت فقیه هستند، گفت: کشور ما امروز هرچه دارد در سایه جانفشانی شهدا است.</p>
      <p>وی به اختشاشات اخیر در برخی از نقاط کشور نیز اشاره کرد و گفت: دشمنان اسلام هرچند وقت یکبار با استفاده از فرصت بوجود آمده در کشور توطئه افکنی می کند تا بتوانند آرامش مردم مومن و انقلابی ایران اسلامی را به هم بزند اما غافل از این نکته هستند که مردم ایران اسلامی هر لحظه اماده جانفشانی در راه انقلاب و وطن هستند.</p>
      <p>حسین مظفری مسئول فرهنگ سازی بسیج دانشجویی اردبیل نیز در این مراسم به تبیین ویژگی های شهدای مدافع حرم پرداخت و گفت: تقارن سالروز پیروزی جبهه مقاومت بر داعش با هفته بسیج نوید پیروزی نهایی جبهه حق بر باطل را در آینده نزدیک می دهد.</p>
      <p>عطر افشانی مزار شهدا، قرائت زیارت عاشورا و پخش سرود های انقلابی و بسیجی به همراه پخش نقل و شیرینی از جمله برنامه های این مراسم در اردبیل بود.</p>
      <p>انتهای پیام/</p>
    </article>
  </body>
</html>