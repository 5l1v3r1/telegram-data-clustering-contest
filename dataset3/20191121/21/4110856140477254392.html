<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/athlitismos/arthro/opados_kerdise_to_laxeio_kai_agorase_tin_agapimeni_tou_omada_gia_na_ti_sosei-588756/"/>
    <meta property="og:site_name" content="Real.gr"/>
    <meta property="article:published_time" content="2019-11-21T21:36:00+00:00"/>
    <meta property="og:title" content="Ανατριχιαστικές λεπτομέρειες από το ραντεβού θανάτου οπαδών στου Ζωγράφου"/>
    <meta property="og:description" content="Υπάρχει ακόμα ρομαντισμός στο ποδόσφαιρο; Υπάρχει όταν μιλάμε για… αγάπη που κρατάει χρόνια. Όπως αυτή που δείχνει ο Κόλιν Γουίαρ για την Πάτρικ Θιστλ, την ομάδα της καρδιάς του."/>
  </head>
  <body>
    <article>
      <h1>
        <a href="https://www.real.gr/athlitismos/arthro/anatrixiastikes_leptomereies_apo_to_rantebou_thanatou_opadon_stou_zografou-588755/">Ανατριχιαστικές λεπτομέρειες από το ραντεβού θανάτου οπαδών στου Ζωγράφου</a>
      </h1>
      <address><time datetime="2019-11-21T21:36:00+00:00">21 Nov 2019, 21:36</time> by <a rel="author">filathlos.gr</a></address>
      <p>
        <b>Υπάρχει ακόμα ρομαντισμός στο ποδόσφαιρο; Υπάρχει όταν μιλάμε για… αγάπη που κρατάει χρόνια. Όπως αυτή που δείχνει ο Κόλιν Γουίαρ για την Πάτρικ Θιστλ, την ομάδα της καρδιάς του.</b>
      </p>
      <p>Εντάξει, ο τύπος έγινε μέσα σε ένα βράδυ… δισεκατομμυριούχος και δεν έχει ανάγκη χρημάτων. Όμως, επιλέγει κάποια απ’ αυτά να τα δίνει στην αγαπημένη του ομάδα χωρίς να ζητάει ανταλλάγματα. Μόνο και μόνο για να τη σώσει!</p>
      <p>Πώς έχει η ιστορία; Ο Κόλιν Γουίαρ, 71 ετών σήμερα, κέρδισε το 2011 τον πρώτο λαχνό του λαχείου. Πόσα χρήματα πήρε; Το μυθικό ποσό των 188 εκατ. ευρώ.</p>
      <p>Ο άνθρωπος και να θέλει να τα χαλάσει όλα, δε θα μπορέσει πιθανόν ποτέ. Και τι έκανε; Αποφάσισε να αγοράσει την Πάτρικ Θιστλ (β’ κατηγορία στη Σκωτία), την αγαπημένη του ομάδα, να τη σώσει και στη συνέχεια να την παραδώσει στους οπαδούς της.</p>
      <p>Ο Γουίαρ απέκτησε το 55% των μετοχών της ομάδας και θα το παραδώσει σε μια ομάδα οπαδών που και θα αναλάβουν τον σύλλογο στο πρότυπο της «Well Society» στη Μάδεργουελ.</p>
      <p>Η ολοκλήρωση της παραχώρησης των μετοχών αναμένεται να πραγματοποιηθεί μέχρι τις 30 Μαρτίου του 2020.</p>
      <p>Ο Γουίαρ έχει δώσει ήδη 2,5 εκατ. λίρες στην Πάτρικ Θιστλ, ενώ επένδυσε και 6 εκατομμύρια για το προπονητικό κέντρο.</p>
      <p>Πλέον, είναι έτοιμος να παραδώσει τις μετοχές του χωρίς να ζητάει κάποιο οικονομικό αντάλλαγμα.</p>
    </article>
  </body>
</html>