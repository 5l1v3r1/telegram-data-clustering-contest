<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/sverige/stadsdelsnamnderna-i-goteborg-avvecklas/"/>
    <meta property="og:site_name" content="DN.SE"/>
    <meta property="article:published_time" content="2019-11-21T21:31:11+00:00"/>
    <meta property="og:title" content="Stadsdelsnämnderna i Göteborg avvecklas"/>
    <meta property="og:description" content="Slutet för stadsdelsnämnderna i Göteborg är ett faktum."/>
  </head>
  <body>
    <article>
      <h1>Stadsdelsnämnderna i Göteborg avvecklas</h1>
      <address><time datetime="2019-11-21T21:31:11+00:00">21 Nov 2019, 21:31</time> by <a rel="author" href="https://www.dn.se/av/jonas-desai/" target="_blank">Jonas Desai</a></address>
      <p>
        <b>Slutet för stadsdelsnämnderna i Göteborg är ett faktum. Beslutet att avveckla togs i fullmäktige på torsdagskvällen, och nu inleds vad som beskrivs som den största omorganisationen på 30 år. </b>
      </p>
      <p>– Vi har sett avarterna med den här organisationen. Det är problem med resursfördelning och olika service till medborgarna beroende på var man bor, sade kommunstyrelsens ordförande Axel Josefon (M) i debatten, skriver <a href="https://www.gp.se/nyheter/g%C3%B6teborg/historiskt-beslut-i-fullm%C3%A4ktige-stadsdelsn%C3%A4mnderna-avvecklas-1.20637675">GP</a>.</p>
      <p><b>Antalet stadsdelsnämnder </b>minskade 2011 från 21 till 10. Att de nu avvecklas helt<b> </b>innebär den största omorganisationen på 30 år – sedan stadsdelsnämnderna infördes – och den 1 januari 2021 är det tänkt att omställningen ska vara genomförd. </p>
      <p>Men det var inte ett enigt fullmäktige som fattade beslutet. Röstsiffrorna skrevs till 49–30. Demokraternas Henrik Munck var en av dem som ansåg att förberedelserna inte varit tillräckliga. </p>
      <p>– Om man ska göra en så här stor omorganisation är det viktigt att det finns ett tydligt syfte, att det gjorts en riskanalys, en ekonomisk analys. Allt det saknas. Det är skiftande och vaga argument och vi får inget tydligt svar på vad som är syftet, sade Henrik Munck, enligt <a href="https://www.gp.se/">GP</a>.</p>
      <p>Också Liberalerna ställde sig kritiska till beslutet. </p>
      <p>
        <a href="https://www.dn.se/nyheter/sverige/byrakratiskt-begrepp-skapade-storbrak-pa-kommunstyrelsen-i-goteborg/">Läs också: Byråkratiskt begrepp skapade storbråk på kommunstyrelsen i Göteborg</a>
      </p>
    </article>
  </body>
</html>