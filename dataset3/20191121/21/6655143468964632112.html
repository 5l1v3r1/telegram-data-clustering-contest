<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanazione.it/firenze/cronaca/maltrattamenti-sacerdote-1.4899449"/>
    <meta property="og:site_name" content="La Nazione"/>
    <meta property="article:published_time" content="2019-11-21T21:18:00+00:00"/>
    <meta property="og:title" content="Crudeltà nei confronti di un sacerdote anziano e malato, condannati due operatori sanitari"/>
    <meta property="og:description" content="Un anno e sei mesi di carcere. L'uso delle telecamere è stato fondamentale per arrivare al processo"/>
  </head>
  <body>
    <article>
      <h1>Crudeltà nei confronti di un sacerdote anziano e malato, condannati due operatori sanitari</h1>
      <h2>Un anno e sei mesi di carcere. L'uso delle telecamere è stato fondamentale per arrivare al processo </h2>
      <address>
        <time datetime="2019-11-21T21:18:00+00:00">21 Nov 2019, 21:18</time>
      </address>
      <p>Firenze, 21 novembre 2019 - <b>Maltrattamenti</b> nei confronti di un <b>sacerdote</b> 80enne gravemente malato. E' per questo che due operatori sanitari sono stati <b>condannati a un anno e sei mesi</b> di reclusione dal tribunale di Firenze. Gli espisodi di maltrattamento sono avvenuti tra il 2015 e il 2016 in un convitto ecclesiastico di Firenze dove il religioso era ospitato.</p>
      <p>Il pm Sandro Cutrignelli aveva chiesto una pena di 4 anni per entrambi. Le indagini che hanno portato al processo, condotte dai carabinieri del Nas con l'uso di <b>telecamere</b> e intercettazioni ambientali, partirono dalla <b>denuncia della direzione del convitto</b> (una struttura parasanitaria gestita dall'Associazione di Previdenza fra i sacerdoti della Toscana) e dalla società Auxilium, incaricata dell'assistenza infermieristica. <b>Coinvolti nella vicenda altri cinque operatori sanitari</b>, precedentemente condannati in abbreviato a pene fino a 2 anni e 8 mesi.</p>
      <p>© Riproduzione riservata</p>
    </article>
  </body>
</html>