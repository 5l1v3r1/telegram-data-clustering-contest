<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2823114-svitovi-ne-cikavi-politicni-skandali-ukraini-kuleba.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T21:55:00+00:00"/>
    <meta property="og:title" content="Світові не цікаві політичні скандали України - Кулеба"/>
    <meta property="og:description" content="Віцепрем’єр з питань європейської та євроатлантичної інтеграції Дмитро Кулеба впевнений, що ні Європі, ні світові не цікаві внутрішньополітичні скандали, які відбуваються в Україні."/>
  </head>
  <body>
    <article>
      <h1>Світові не цікаві політичні скандали України - Кулеба</h1>
      <h2>Віцепрем’єр з питань європейської та євроатлантичної інтеграції Дмитро Кулеба впевнений, що ні Європі, ні світові не цікаві внутрішньополітичні скандали, які відбуваються в Україні.</h2>
      <address>
        <time datetime="2019-11-21T21:55:00+00:00">21 Nov 2019, 21:55</time>
      </address>
      <p>Про це Кулеба заявив у програмі «Право на владу» на телеканалі «1+1», передає кореспондент Укрінформу.</p>
      <p>Таким чином віцепрем'єр відповів на запитання, чи впливають на відносини України та Європи останні скандали у вітчизняній політиці,</p>
      <p>«Нам всім, звісно, хочеться, щоб люди в Європі прокидалися з думкою про Україну та лягали спати з нею, стежили за нашими внутрішніми «розборками» і скандалами, Але насправді такого немає. Є вузьке коло людей, які щодня моніторять ситуацію в Україні, але більшість колег, з якими я працюю, мислять великими категоріями, великими перспективами відносин з Україною», - сказав Кулеба.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2816317-ukraina-vstupit-v-nato-ranise-niz-u-evrosouz-kuleba.html">Україна вступить в НАТО раніше, ніж у Євросоюз — Кулеба</a>
      </blockquote>
      <p>Він також зазначив, що в Європі й надалі готові підтримувати Україну в її реформах та на шляху євроінтеграції.</p>
      <p>«Востаннє, коли я був у <a href="https://www.ukrinform.ua/tag-brussel">Брюсселі</a> два тижні тому, настрій (у партнерів України – ред.) був позитивний. Ми будували плани на майбутнє, як поглиблювати інтеграцію. Жодної фрази про згортання (співпраці з нашою країною – ред.), про розворот я не те що не чув, я навіть між рядків не бачив», - підкреслив віцепрем’єр.</p>
    </article>
  </body>
</html>