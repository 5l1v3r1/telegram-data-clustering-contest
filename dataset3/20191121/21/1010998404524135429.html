<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/srabski-deputat-namesi-imeto-na-balgarija-v-shpionska-afera.html"/>
    <meta property="og:site_name" content="bTV Новините"/>
    <meta property="article:published_time" content="2019-11-21T21:32:00+00:00"/>
    <meta property="og:title" content="Сръбски депутат намеси името на България в шпионска афера"/>
    <meta property="og:description" content="Милован Дрецун обвини страната ни, че извършва масирана разузнавателна дейност в Сърбия"/>
  </head>
  <body>
    <article>
      <h1>Сръбски депутат намеси името на България в шпионска афера</h1>
      <h2>Милован Дрецун обвини страната ни, че извършва масирана разузнавателна дейност в Сърбия</h2>
      <address><time datetime="2019-11-21T21:32:00+00:00">21 Nov 2019, 21:32</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/21/skandal_1574357369-1.mp4"/>
      </figure>
      <p>Сръбски депутат обвини България, че извършва масирана разузнавателна дейност в неговата страна.</p>
      <p>Председателят на комисията за Косово Милован Дрецун направи това изявление по повод разразилия се в Белград шпионски между Сърбия и Русия.</p>
      <p>Напрежението възникна, след като в медиите се появиха кадри как руски дипломат дава пари на високопоставен сръбски държавен служител.</p>
      <p>В интервю за държавната телевизия депутатът Милован Дрецу хвърли цялата вина за скандала върху България, която била плацдарм за хибридни действия срещу Сърбия и Русия.</p>
      <p>„Искам да ви припомня, че неотдавна аз лично съобщих публично, че в Скопие е сформиран и замаскиран разузнавателен център, където има шпиони от съседните държави като България, Хърватия, Северна Македония. В Сърбия България има изключително мощно разузнавателно присъствие”, каза Дрецун.<br/><br/>В коментар за обвиненията от МВнР заявиха за bTV, че през последните месеци това са поредните нелепи и неверни обвинения на Дрецун към нашата страна.</p>
      <p>„България цени високо отличните отношения със Сърбия и се надява тези изявления да са лично мнение на депутата”, се казва още в позицията на външното ни ведомство.</p>
    </article>
  </body>
</html>