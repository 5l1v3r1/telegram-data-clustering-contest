<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gadget.ro/xiaomi-mi-smart-band-3i-bratara-inteligenta-low-budget/"/>
    <meta property="og:site_name" content="Gadget.ro"/>
    <meta property="article:published_time" content="2019-11-21T21:34:23+00:00"/>
    <meta property="og:title" content="Xiaomi Mi Smart Band 3i – brăţară inteligentă low-budget"/>
    <meta property="og:description" content="Xiaomi a anunţat o nouă brăţară inteligentă, una low budget: Xiaomi Mi Smart Band 3i. Aceasta este un fel de versiune light a modelului Xiaomi Mi Band 3 şi vine cu specificaţii cumva clasice pentru…"/>
  </head>
  <body>
    <article>
      <h1>Xiaomi Mi Smart Band 3i – brăţară inteligentă low-budget</h1>
      <address><time datetime="2019-11-21T21:34:23+00:00">21 Nov 2019, 21:34</time> by <a rel="author" href="https://www.gadget.ro/author/cosmin-musat/" target="_blank">Cosmin Mușat</a></address>
      <p>Xiaomi a anunţat o nouă brăţară inteligentă, una low budget: <b>Xiaomi Mi Smart Band 3i</b>. Aceasta este un fel de versiune light a modelului Xiaomi Mi Band 3 şi vine cu specificaţii cumva clasice pentru categoria sa de preţ:</p>
      <ul>
        <li>ecran OLED de 0.78 inci cu rezoluţie de 128 x 80 pixeli rezistent la zgârieturi + buton fizic de tip touch control;</li>
        <li>conectivitate bluetooth 4.2 LE, certificare 5ATM pentru scufundări în apă de până la 50 de metri;</li>
        <li>accelerometru pe 3 axe;</li>
        <li>baterie de 110 mAh ce promite o autonomie de până la 20 de zile;</li>
        <li>20 de grame greutate (8.5 grame fără brăţară);</li>
        <li>dimensiuni: : 46.8 × 18.1 × 11 mm.</li>
      </ul>
      <figure>
        <img src="https://www.gadget.ro/wp-content/uploads/2019/11/Xiaomi-Mi-Smart-Band-3i2.jpg"/>
      </figure>
      <p>Xiaomi Mi Smart Band 3i nu are senzor de puls şi este compatibil cu smartphone-uri ce vin cu sistem de operare mai noi de versiunile Android 4.4 şi iOS 9.0. Preţul de lansare pentru această brăţară este de aproximativ 18 dolari.</p>
      <p>Personal nu înţeleg rolul acestui model, versiunea standard Xiaomi Mi Band 3 fiind mai ieftină deja (am văzut-o şi pe la 13 – 14 dolari luna aceasta). Dacă vrei ceva mai bun, mai pui 6-7 dolari şi cumperi Xiaomi Mi Band 4, un accesoriu cu multe clase peste. Xiaomi Mi Smart Band 3i îşi va justifica existenţa atunci când preţul său va coborî sub 10 dolari.</p>
      <figure>
        <img src="https://www.gadget.ro/wp-content/uploads/2019/11/Xiaomi-Mi-Smart-Band-3i3.jpg"/>
      </figure>
      <footer>Sursa:<a href="https://www.fonearena.com/blog/298512/xiaomi-mi-band-3i-price-india-specifications.html"> fonearena.com</a></footer>
    </article>
  </body>
</html>