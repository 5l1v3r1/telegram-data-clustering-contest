<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/papa-yi-soke-eden-haber-1210221.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-21T21:40:00+00:00"/>
    <meta property="og:title" content="Papa'yı şoke eden haber!"/>
    <meta property="og:description" content="Katoliklerin ruhani lideri ve Vatikan Devlet Başkanı Papa Franciscus'a yakın isimlerden, cinsel tacizle suçlanan Arjantinli piskopos Gustavo Zanchetta için uluslararası yakalama emri çıkarılması talep edildi."/>
  </head>
  <body>
    <article>
      <h1>Papa'yı şoke eden haber!</h1>
      <h2>Katoliklerin ruhani lideri ve Vatikan Devlet Başkanı Papa Franciscus'a yakın isimlerden, cinsel tacizle suçlanan Arjantinli piskopos Gustavo Zanchetta için uluslararası yakalama emri çıkarılması talep edildi.</h2>
      <address>
        <time datetime="2019-11-21T21:40:00+00:00">21 Nov 2019, 21:40</time>
      </address>
      <p><b>Arjantin</b>'in <b>Salta </b>eyaletine bağlı <b>Oran </b>şehrinde <b>Savcı Maria Soledad Filtrin</b>, "iki kurbana sürekli <b>cinsel tacizde </b>bulunmakla" suçlanan eski <b>Oran Piskoposu </b>Zanchetta için uluslararası yakalama kararı çıkarılmasını istedi.</p>
      <p><b>Savcı Filtrin Vatikan'da </b>yaşayan <b>Zanchetta'nın</b>, arama ve e-postalara cevap vermemesi üzerine hakkında yasal işlem başlatılması durumunda, davanın gıyabında devam etmesi için de başvuruda bulundu.</p>
      <p><b>Filtrin</b>, <b>Zanchetta </b>hakkında geçen temmuzda yürütülen soruşturma kapsamında hazırlanan psikiyatrik ve psikolojik uzman raporunu da talep etti.</p>
      <p><b>Raporda Zanchetta'</b>nın "<b>psikopatik</b>, manipülatif kişilik özelliklerine" sahip ve "empati duygusu gelişmemiş" bir kişi olarak tanımlandığı öğrenildi.</p>
      <p>Zanchetta hakkındaki <b>cinsel taciz </b>suçlamaları, iki kişinin geçen şubatta, piskoposun Arjantin'de görev yaptığı 2016-2017 yıllarında kendilerine cinsel tacizde bulunduğu yönündeki şikayetleriyle ortaya çıkmıştı.</p>
      <p><b>Zancchetta</b>, 2017'de <b>Papa </b>tarafından Vatikan bünyesindeki önemli mali kuruluşlardan ve dünya çapında 5 binden fazla mülkün idaresini elinde bulunduran "Kutsal Makam Miras İdaresi'ne danışman olarak atanmıştı.</p>
    </article>
  </body>
</html>