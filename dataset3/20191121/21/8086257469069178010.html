<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0404.co.il/?p=507243"/>
    <meta property="og:site_name" content="0404"/>
    <meta property="article:published_time" content="2019-11-21T21:58:43+00:00"/>
    <meta property="og:title" content="שר המשפטים אוחנה: &quot;גאה לעמוד לצידו של נתניהו – רה&quot;מ איננו אשם משום שכך קובע החוק&quot;"/>
    <meta property="og:description" content="שר המשפטים וחבר הקבינט המדיני-ביטחוני אמיר אוחנה הגיב הלילה (חמישי), להחלטת היועמ&quot;ש מנדלבליט להעמיד לדין את ראש הממשלה בנימין נתניהו בעבירות שוחד, מרמה והפ"/>
  </head>
  <body>
    <article>
      <h1>שר המשפטים אוחנה: "גאה לעמוד לצידו של נתניהו – רה"מ איננו אשם משום שכך קובע החוק"</h1>
      <address><time datetime="2019-11-21T21:58:43+00:00">21 Nov 2019, 21:58</time> by <a rel="author">ליעם גולן</a></address>
      <p>שר המשפטים וחבר הקבינט המדיני-ביטחוני אמיר אוחנה הגיב הלילה (חמישי), להחלטת היועמ"ש מנדלבליט להעמיד לדין את ראש הממשלה בנימין נתניהו בעבירות שוחד, מרמה והפרת אמונים. </p>
      <p>השר אוחנה: "גאה לעמוד לצידו של ראש הממשלה בנימין נתניהו. ראש הממשלה איננו אשם. הוא איננו אשם, משום שכך קובע החוק ומשום שזוהי שיטתנו המשפטית. את אשמתו של אדם, במדינת ישראל, יש להוכיח בבית משפט. לא באולפנים, לא ברשתות החברתיות, אפילו לא במשרדי הפרקליטות.</p>
      <p>הרבה כתבי אישום שקרסו ראיתי בחיי המקצועיים. שורה של אנשי ציבור התמודדו בעבר עם כתבי אישום שהוגשו נגדם – וזוכו: יעקב נאמן, רפאל איתן, אביגדור קהלני.</p>
      <p>אין צל של ספק בליבי כשאני אומר ומרשה לעצמי לקבוע, מהיכרות קרובה: בנימין נתניהו איננו אדם מושחת. את מיטב שנותיו נתן למדינת ישראל, ליחסי החוץ שלה ולבטחונה. במקום לעשות לביתו – הוא עשה לעמו. הוא עשה לארצו. אני גאה מאוד לעמוד לצידו ברגע הזה, שהוא ללא ספק רגע קשה, גאה בכם חברי הרבים השרים וחברי הכנסת (חוץ משניים) שעומדים שם יחד איתנו, ובטוח לחלוטין שדין ההיסטוריה יוכיח שזה היה המקום הנכון לעמוד בו".</p>
    </article>
  </body>
</html>