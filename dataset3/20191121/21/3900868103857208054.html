<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/world/1562724/maikl-mploympergk-prwti-episimi-kinisi-gia-na-diekdikisei-to-chrisma-twn-dimokratikwn"/>
    <meta property="og:site_name" content="NOOZ."/>
    <meta property="article:published_time" content="2019-11-21T21:50:00+00:00"/>
    <meta property="og:title" content="Μάικλ Μπλούμπεργκ: Πρώτη επίσημη κίνηση για να διεκδικήσει το χρίσμα των Δημοκρατικών"/>
    <meta property="og:description" content="Ο Μάικλ Μπλούμπεργκ είναι ο πρόεδρος και ιδρυτής του ομώνυμου οικονομικού ειδησεογραφικού πρακτορείου και σύμφωνα με το περιοδικό Forbes είναι ο ένατος πλουσιότερος άνθρωπος του κόσμου, με περιουσία ύψους 55,5 δισεκατομμυρίων δολαρίων. Διετέλεσε για 12 συνεχόμενα χρόνια Δήμαρχος της Νέας Υόρκης. Στις εκλογές του 2016 σκεφτόταν να κατέβει ως ανεξάρτητος όμως στη συνέχεια δήλωσε ότι δεν ήθελε να διχάσει τους Δημοκρατικούς απέναντι στην υποψηφιότητα του Ντόναλντ Τραμπ."/>
  </head>
  <body>
    <article>
      <h1>Μάικλ Μπλούμπεργκ: Πρώτη επίσημη κίνηση για να διεκδικήσει το χρίσμα των Δημοκρατικών</h1>
      <address>
        <time datetime="2019-11-21T21:50:00+00:00">21 Nov 2019, 21:50</time>
      </address>
      <p>
        <b>Ο Μάικλ Μπλούμπεργκ είναι ο πρόεδρος και ιδρυτής του ομώνυμου οικονομικού ειδησεογραφικού πρακτορείου και σύμφωνα με το περιοδικό Forbes είναι ο ένατος πλουσιότερος άνθρωπος του κόσμου, με περιουσία ύψους 55,5 δισεκατομμυρίων δολαρίων. Διετέλεσε για 12 συνεχόμενα χρόνια Δήμαρχος της Νέας Υόρκης. Στις εκλογές του 2016 σκεφτόταν να κατέβει ως ανεξάρτητος όμως στη συνέχεια δήλωσε ότι δεν ήθελε να διχάσει τους Δημοκρατικούς απέναντι στην υποψηφιότητα του Ντόναλντ Τραμπ.</b>
      </p>
      <p>Ο Μάικλ Μπλούμπεργκ, ο δισεκατομμυριούχος μεγιστάνας των μέσων ενημέρωσης Μ κατέθεσε τα απαιτούμενα έγγραφα στην Ομοσπονδιακή Εκλογική Επιτροπή για να διεκδικήσει το χρίσμα των Δημοκρατικών για τις προεδρικές εκλογές του 2020, στην τελευταία ένδειξη ότι ο πρώην δήμαρχος της Νέας Υόρκης θα εισέλθει στην κούρσα για το προεδρικό χρίσμα.</p>
      <p>Η κατάθεση των εγγράφων επιτρέπει στον Μπλούμπεργκ να συγκεντρώσει χρήματα για την προεκλογική του εκστρατεία, αλλά ένας βοηθός του σημείωσε σήμερα πως δεν έχει ληφθεί οριστική απόφαση κατά πόσον θα κατέβει υποψήφιος.</p>
      <p>Ο 77χρονος Μπλούμπεργκ για πολλούς θα μπορούσε να είναι ο πιο δυνατός αντίπαλος για τον Ντόναλντ Τραμπ είχε ήδη αναφέρει πως εξετάζει να ριχθεί στην κούρσα ανάδειξης του υποψήφιου του κόμματος των Δημοκρατικών για τις ερχόμενες εκλογές. Ο Μπλούμπεργκ είχε ήδη καταθέσει έγγραφα για να εμφανιστεί το όνομά του στα ψηφοδέλτια στην Αλαμπάμα, στο Αρκάνσας και το Τέξας.</p>
      <p>Στενόςμτου συνεργάτης τόνιζε σήμερα πως ο μεγιστάνας των μέσων ενημέρωσης έχει ήδη καταθέσει δικαιολογητικά για να συμμετάσχει στην εσωκομματική ψηφοφορία των Δημοκρατικών στην Τζόρτζια και το Μίσιγκαν.</p>
    </article>
  </body>
</html>