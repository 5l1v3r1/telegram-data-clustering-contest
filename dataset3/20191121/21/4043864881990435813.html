<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/21/7232679/"/>
    <meta property="og:site_name" content="Українська правда"/>
    <meta property="article:published_time" content="2019-11-21T21:26:37+00:00"/>
    <meta property="og:title" content="У Петрівському розібрали бліндажі ЗСУ"/>
    <meta property="og:description" content="В районі розведення сил на Донбасі біля населених пунктів Петрівське-Богданівка здійснено повний демонтаж двох бліндажів."/>
  </head>
  <body>
    <article>
      <h1>У Петрівському розібрали бліндажі ЗСУ</h1>
      <address>
        <time datetime="2019-11-21T21:26:37+00:00">21 Nov 2019, 21:26</time>
      </address>
      <p>В районі розведення сил на Донбасі біля населених пунктів Петрівське-Богданівка здійснено повний демонтаж двох бліндажів.</p>
      <p><b>Джерело:</b> <a href="https://www.dsns.gov.ua/ua/Ostanni-novini/101290.html">пресслужба</a> ДСНС</p>
      <p><b>Дослівно:</b> "Триває проведення робіт з розмінування в районі розведення сил біля населених пунктів Петрівське-Богданівка Волноваського району Донецької області. Водночас відсьогодні в районі розведення сил розпочала роботу інженерна група ДСНС України. Станом на 14:40 здійснено повний демонтаж двох бліндажів".</p>
      <figure>
        <img src="https://img.pravda.com/images/doc/a/7/a7d8592------2.jpg"/>
        <figcaption>
          <cite>dsns.gov.ua</cite>
        </figcaption>
      </figure>
      <figure>
        <img src="https://img.pravda.com/images/doc/b/7/b73322c------3.jpg"/>
      </figure>
      <p><b>Що передувало:</b> 9 листопада на лінії розмежування біля н.п. Богданівка та Петрівське <a href="https://www.pravda.com.ua/news/2019/11/9/7231467/">почалося дзеркальне розведення</a> сил і засобів на відстань 1 км. Практична фаза розведення завершилася <a href="https://www.pravda.com.ua/news/2019/11/11/7231633/">11 листопада</a>.</p>
      <p>13 листопада піротехніки Державної служби з надзвичайних ситуацій <a href="https://www.pravda.com.ua/news/2019/11/14/7231912/">почали обстеження</a> територій біля Петрівського й Богданівки на наявність вибухонебезпечних предметів.</p>
      <p>21 листопада на ділянці розведення №3 "Петрівське" у Донецькій області <a href="https://www.pravda.com.ua/news/2019/11/21/7232660/">завершили</a> розмінування.</p>
      <p>
        <b>Нагадаємо:</b>
      </p>
      <ul>
        <li>Розведення сил і засобів сторін конфлікту вже відбулося на двох ділянках - №1 в районі селища Станиця Луганська та №2 в районі міста Золоте Луганської області.</li>
        <li>Після розведення сил у Петрівському і <a href="https://www.pravda.com.ua/news/2019/11/1/7230762/">Золотому</a> штаб планував почати розведення <a href="https://www.pravda.com.ua/news/2019/10/28/7230308/">ще на 4-х ділянках</a>, а тоді вже вздовж усієї лінії зіткнення.</li>
      </ul>
    </article>
  </body>
</html>