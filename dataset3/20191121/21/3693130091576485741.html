<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/ambulansla-ticari-arac-carpisti-5-yarali-1210216.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-21T21:14:00+00:00"/>
    <meta property="og:title" content="Ambulansla ticari araç çarpıştı: 5 yaralı"/>
    <meta property="og:description" content="Kastamonu'nun Cide ilçesine hasta sevki yapan ambulans ile hafif ticari araç kafa kafaya çarpıştı, kazada 5 kişi yaralandı."/>
  </head>
  <body>
    <article>
      <h1>Ambulansla ticari araç çarpıştı: 5 yaralı</h1>
      <h2>Kastamonu'nun Cide ilçesine hasta sevki yapan ambulans ile hafif ticari araç kafa kafaya çarpıştı, kazada 5 kişi yaralandı.</h2>
      <address>
        <time datetime="2019-11-21T21:14:00+00:00">21 Nov 2019, 21:14</time>
      </address>
      <p>Edinilen bilgiye göre,<b> Cide</b>'den <b>Kastamonu Devlet Hastanesine</b> hasta sevki yapan ambulansla hafif ticari araç,<b> Cide Kastamonu kara-yolunun Velioğlu köyü</b> yakınındaki virajda kafa kafaya çarpıştı.</p>
      <p>Kaza sonrası ambulans şoförü Ş.Ü, ambulansta bulunan hemşireler M.A ve B.S, ile hafif ticari araçta bulunan 2 kişi yaralandı. Kaza sonrası olay yerine sevk edilen 112 ekipleri tarafından yaralılar <b>Kastamonu Devlet Hastanesine</b> sevk edildi. Yine kaza yapan ambulansta bulunan hasta başka bir ambulansla sevki yapıldı.</p>
      <p>Kaza sonrası, ambulans ve diğer araç kullanılamaz hale gelirken, kazayla ilgili soruşturma başlatıldı.<br/> </p>
    </article>
  </body>
</html>