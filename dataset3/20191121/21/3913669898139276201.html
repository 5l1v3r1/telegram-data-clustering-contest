<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.livetennis.it/post/322138/la-tournee-in-america-latina-di-roger-federer-al-momento-il-bilancio-e-di-una-vittoria-e-una-sconfitta-ed-arriva-il-video-di-maradona/"/>
    <meta property="og:site_name" content="Live Tennis"/>
    <meta property="article:published_time" content="2019-11-21T21:29:00+00:00"/>
    <meta property="og:title" content="La tournèe in America Latina di Roger Federer: Al momento il bilancio è di una vittoria e una sconfitta ed arriva il video di Maradona"/>
    <meta property="og:description" content="Esordio positivo per Roger Federer nella prima delle cinque partite d’esibizione in programma in America Latina. A Santiago del Cile, in una Movistar Arena gremita nonostante l’ondata di proteste in corso nel Paese, Roger ha superato Alexander Zverev con il punteggio di 6-3 4-6 6-4. Dopo la vittoria a Santiago del Cile è arrivata però […]"/>
  </head>
  <body>
    <article>
      <h6 class="kicker">Notizie dal mondo </h6>
      <h1>La tournèe in America Latina di Roger Federer: Al momento il bilancio è di una vittoria e una sconfitta ed arriva il video di Maradona</h1>
      <address>
        <time datetime="2019-11-21T21:29:00+00:00">21 Nov 2019, 21:29</time>
      </address>
      <p>Esordio positivo per <b>Roger Federer </b>nella prima delle cinque partite d’esibizione in programma in America Latina. A Santiago del Cile, in una Movistar Arena gremita nonostante l’ondata di proteste in corso nel Paese, Roger ha superato <b>Alexander Zverev</b> con il punteggio di 6-3 4-6 6-4.</p>
      <p>Dopo la vittoria a <b>Santiago del Cile</b> è arrivata però la prima sconfitta per Roger Federer nel suo tour sudamericano. Impegnato a Buenos Aires contro il tedesco Alexander Zverev, sparring partner dell’elvetico in questa tournée, Federer si è dovuto stavolta inchinare per 7-6 (7/2) 7-6 (7/2). Il match in Argentina in origine doveva essere contro Juan Martin Del Potro, ma il gigante di Tandil ha dovuto alzare bandiera bianca. La sfida tra Federer e Zverev proseguirà ora a Bogotà, Città del Messico e Quito.</p>
      <p>Il passaggio di Roger Federer a Buenos Aires per un match d’esibizione con Alexander Zverev è stata anche l’occasione per un inaspettato messaggio. Al termine dell’incontro Federer si è infatti visto recapitare un video nientemeno che da Diego Armando Maradona. El Diez ha voluto esprimere la sua ammirazione per l’elvetico con le seguenti parole: “Sei e sarai sempre il più grande. Non c’è nessuno come te. Se hai un problema nel mio paese non esitare a chiamarmi e dimmi di cosa hai bisogno. Un bacio alla tua famiglia”</p>
    </article>
  </body>
</html>