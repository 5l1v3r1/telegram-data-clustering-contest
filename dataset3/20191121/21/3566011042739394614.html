<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549031.html/%D8%A7%D9%81%D8%B1%D8%A7%D8%AF-%D9%86%D8%A7%D8%AF%D8%A7%D9%86-%D8%A8%D9%87-%D8%A8%D8%B3%DB%8C%D8%AC%DB%8C%D8%A7%D9%86-%D8%B2%D8%AE%D9%85-%D8%B2%D8%A8%D8%A7%D9%86-%D9%85%DB%8C-%D8%B2%D9%86%D9%86%D8%AF--%D8%A8%D8%B3%DB%8C%D8%AC-%D8%AD%D8%A7%D9%85%DB%8C-%D8%A7%D9%86%D9%82%D9%84%D8%A7%D8%A8-%D9%88-%D8%A7%D8%B1%D8%B2%D8%B4-%D9%87%D8%A7%DB%8C-%D8%A7%D8%B3%D9%84%D8%A7%D9%85%DB%8C-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-21T21:21:00+00:00"/>
    <meta property="og:title" content="افراد نادان به بسیجیان زخم زبان می‌زنند/ بسیج حامی انقلاب و ارزش‌های اسلامی است"/>
    <meta property="og:description" content="امام جمعه فریدونکنار با اشاره به اینکه اخلاص، بصیرت و مقاومت از ویژگی‌های بسیج است گفت: افراد نادان به بسیجیان زخم زبان می‌زنند."/>
  </head>
  <body>
    <article>
      <h1>افراد نادان به بسیجیان زخم زبان می‌زنند/ بسیج حامی انقلاب و ارزش‌های اسلامی است</h1>
      <h2>امام جمعه فریدونکنار:</h2>
      <address>
        <time datetime="2019-11-21T21:21:00+00:00">21 Nov 2019, 21:21</time>
      </address>
      <p>امام جمعه فریدونکنار با اشاره به اینکه اخلاص، بصیرت و مقاومت از ویژگی‌های بسیج است گفت: افراد نادان به بسیجیان زخم زبان می‌زنند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.bloghnews.com/">بلاغ</a>، حجت‌الاسلام سیدمحمود جلالی عصر امروز در دیدار با جمعی از پاسداران و بسیجیان فریدونکنار به مناسبت هفته بسیج اظهار کرد: بسیج حامی انقلاب و ارزش‌های اسلامی است.<br/> <br/>وی خاطرنشان کرد: بسیج با ابتکار امام خمینی(ره) در کمتر از یک سال پس از پیروزی انقلاب تشکیل شد و توانست گام‌های موثری بردارد.<br/><br/>امام جمعه فریدونکنار با اشاره به اینکه بسیج از چند ویژگی خاص برخوردار است و باید آن‌ها را همیشه همراه خود داشته باشد تصریح کرد: نخستین ویژگی بسیج که امام خمینی(ره) هم به آن تاکید داشتند خلوص نیت است و تمام کارها باید برای دین و خدا باشد تا پیشرفت چشمگیرتر خواهد بود.<br/><br/>جلالی با بیان اینکه بصیرت از ویژگی‌های دیگر بسیج است گفت: بصیرت دومین ویژگی اصلی بسیجیان بوده در مقابل خمودگی و بی‌اطلاعی و مولود آگاهی‌ها است.<br/><br/>وی با اشاره اینکه هر دانشی بصیرت به همراه ندارد تاکید کرد: دانش باید همراه با اخلاص باشد و بسیجیان نباید در کسب علم و دانش سهل‌انگاری کنند.<br/><br/>امام جمعه فریدونکنار با بیان اینکه بسیجیان از تعصبات قومی و جناحی پرهیز کنند یادآور شد: صبر و مقاومت از دیگر ویژگی‌های بسیج است که موجب می‌شود زود میدان را خالی نکنند و نمونه آن شهید حججی است.<br/><br/>جلالی اظهار کرد: بسیج با شایعات و جنجال سیاسی هراس پیدا نمی‌کند و متعهد با خدا است تا آنجایی که توان دارد از انقلاب پشتیبانی کند.<br/><br/>وی خاطرنشان کرد: این روزها احتمال دارد به خاطر مسائلی که در کشور به وجود آمده برخی افراد از روی نادانی یا مشکلات مالی به بسیجیان زخم زبان بزنند اما روحیه بسیجیان نباید تضعیف شود.<br/><br/>امام جمعه فریدونکنار با بیان اینکه هر فردی که پشتیبان انقلاب اسلامی و پیرو بیانات رهبری باشد یک بسیجی است، تصریح کرد: آمادگی یکی دیگر از ویژگی‌های بسیج است که در هر شرایطی به کمک کشور می‌شتباد.<br/><br/>جلالی گفت: تابعیت ولایت بودن از دیگر ویژگی‌های بسیج است که هیچگاه شک و تردید به دل خود راه نمی‌دهد و با اخلاص بصیرت و با نشاط به راه خود ادامه میدهد.<br/><br/>انتهای پیام/<br/> </p>
    </article>
  </body>
</html>