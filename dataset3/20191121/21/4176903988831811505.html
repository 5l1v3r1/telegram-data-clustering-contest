<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/srbija/ujutru-moguca-obustava-linije-bg-voza-zbog-iskakanja-vagon/"/>
    <meta property="og:site_name" content="Krstarica"/>
    <meta property="article:published_time" content="2019-11-21T21:11:00+00:00"/>
    <meta property="og:title" content="Ujutru moguća obustava linije „Bg voza“ zbog iskakanja vagon"/>
    <meta property="og:description" content="BEOGRAD - Zbog iskakanja pet teretnih kola u železničkoj stanici Ripanj, saobraćaj na ovom železničkom pravcu trenutno je u prekidu, te ako se saobraćaj"/>
  </head>
  <body>
    <article>
      <h1>Ujutru moguća obustava linije „Bg voza“ zbog iskakanja vagon</h1>
      <address><time datetime="2019-11-21T21:11:00+00:00">21 Nov 2019, 21:11</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>BEOGRAD – Zbog iskakanja pet teretnih kola u železničkoj stanici Ripanj, saobraćaj na ovom železničkom pravcu trenutno je u prekidu, te ako se saobraćaj ne uspostavi tokom noći jutarnji vozovi za i iz Mladenovca neće saobraćati, saopšteno je iz gradskog Sekretarijata za javni prevoz.</p>
      <p>Sekretar za poslove odbrane, vanrednih situacija, komunikacije i koordinaciju odnosa sa građanima Darko Glavaš pojasnio je da su ekipe „Železnica Srbije” na terenu i intenzivno rade na otklanjanju problema.</p>
      <p>„Radimo na tome da se železnički saobraćaj na ovoj deonici hitno uspostavi, kao i jutarnje linije „Bg voza” koje su značajne za funkcionisanje kompletnog javnog prevoza u gradu. U stalnoj smo vezi sa „Železnicama Srbije” i činimo sve napore da pomognemo u prevazilaženju problema. Ukoliko se problem ne otkloni tokom noći jutarnji polasci „Bg voza” na ovoj deonici neće biti ostvareni“, rekao je on.</p>
      <p>On je naveo da će o svim promenama u saobraćaju sugrađane obavestiti na vreme.</p>
      <p>„Unapred se izvinjavamo i molimo za razumevanje jer činimo sve napore da se ovaj problem što pre pravaziđe“, kazao je Glavaš, saopštio je gradski Sekretarijat za informisanje.</p>
      <p>(Tanjug)</p>
    </article>
  </body>
</html>