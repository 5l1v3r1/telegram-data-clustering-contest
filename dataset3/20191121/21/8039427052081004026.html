<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=960920"/>
    <meta property="og:site_name" content="Andhrajyothy"/>
    <meta property="article:published_time" content="2019-11-21T21:09:27+00:00"/>
    <meta property="og:title" content="శస్త్ర చికిత్స అందించిన వైద్యులతో ధవన్ ఫొటో"/>
    <meta property="og:description" content="ADVT"/>
  </head>
  <body>
    <article>
      <h1>శస్త్ర చికిత్స అందించిన వైద్యులతో ధవన్ ఫొటో</h1>
      <address>
        <time datetime="2019-11-21T21:09:27+00:00">21 Nov 2019, 21:09</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ముంబై:</b> టీం ఇండియా ఓపెనర్ శిఖర్ ధవన్‌ బంగ్లాదేశ్‌తో జరుగుతున్న టెస్ట్ సిరీస్‌లో జట్టులో చోటు దక్కించుకోలేకపోయాడు. గత కొంతకాలంగా తనదైన స్థాయిలో రాణించలేకపోతున్న అతను బంగ్లాదేశ్‌తో జరిగిన మూడు టీ-20ల్లో అంతంత మాత్రంగానే రాణించాడు. అయితే టెస్ట్‌లకు దూరమైన ధవన్ దేశవాళీ క్రికెట్‌లోనూ సాధారణ ప్రదర్శన మాత్రమే చేస్తున్నాడు. సయ్యద్ ముస్తాక్ అలీ ట్రోఫీలో ఢిల్లీ తరఫున ఆడుతున్న అతనికి మళ్లీ గాయమైంది. ఎడమ కాలికి దెబ్బ తగలడంతో.. అతన్ని ఆస్పత్రికి తరలించారు.</p>
      <p> </p>
      <p>అతని గాయాన్ని పరిశీలించిన డాక్టర్లు.. మోకాలికి శస్త్ర చికిత్స నిర్వహించారు. తనకు చికిత్స అందించిన వైద్యులతో కలిసి ఓ ఫొటో కూడా దిగాడు. ఇందుకు సంబంధించిన ఫొటోలను ధవన్.. తన సోషల్‌మీడియా ఖాతా ద్వారా పంచుకున్నాడు. తనదైన స్టైల్‌లో తొడకొడుతూ.. దిగిన ఫొటోని కూడా పోస్ట్ చేశాడు. ‘‘మనం ఆగిపోతాం.. పడిపోతాం.. కానీ మళ్లీ తిరిగి లేస్తాం.. మెరుపుపడతాం. మన పరిస్థితిపై ఎలా స్పందిస్తామనేది మన చేతిలో ఉంటుంది. జీవితంలో మనకు ఎదురయ్యే ప్రతీ పరిస్థితిని సానుకూలంగా ఎదురుకోవాలి. మరో 4-5 రోజుల్లో మీ ముందుంటా’’ అని ధవన్ ఆ ఫొటోలకు క్యాప్షన్ పెట్టాడు. ధవన్ త్వరగా కోలుకోని మళ్లీ తిరిగి బ్యాట్‌ పట్టాలని.. ఈ ఫొటోలకు అభిమానులు కామెంట్ చేస్తున్నారు. వెస్టిండీస్‌తో జరిగే వన్డే, టీ-20ల కోసం బీసీసీఐ గురువారం ప్రకటించిన జట్టులో ధవన్‌కు చోటు దక్కింది.</p>
    </article>
  </body>
</html>