<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100006/%D8%A8%DB%8C%D8%B4-%D8%A7%D8%B2-%DB%B2%DB%B5%DB%B0-%D9%87%D8%B2%D8%A7%D8%B1-%D8%AC%D9%84%D8%AF-%DA%A9%D8%AA%D8%A7%D8%A8-%D8%AF%D8%B1-%DA%A9%D8%AA%D8%A7%D8%A8%D8%AE%D8%A7%D9%86%D9%87-%D9%87%D8%A7%DB%8C-%D8%B4%D9%87%D8%B1%D8%B3%D8%AA%D8%A7%D9%86-%D8%A8%D8%B1%D9%88%D8%AC%D8%B1%D8%AF-%D9%88%D8%AC%D9%88%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-21T21:07:42+00:00"/>
    <meta property="og:title" content="بیش از ۲۵۰ هزار جلد کتاب در کتابخانه‌های شهرستان بروجرد وجود دارد"/>
    <meta property="og:description" content="ایسنا/لرستان رئیس اداره کتابخانه‌های عمومی بروجرد گفت: بیش از ۲۵۰ هزار جلد کتاب در کتابخانه‌های شهرستان وجود دارد."/>
  </head>
  <body>
    <article>
      <h1>بیش از ۲۵۰ هزار جلد کتاب در کتابخانه‌های شهرستان بروجرد وجود دارد</h1>
      <address><time datetime="2019-11-21T21:07:42+00:00">21 Nov 2019, 21:07</time> by <a rel="author">زهره گودرزی</a></address>
      <p>ایسنا/لرستان رئیس اداره کتابخانه‌های عمومی بروجرد گفت: بیش از ۲۵۰ هزار جلد کتاب در کتابخانه‌های شهرستان وجود دارد.</p>
      <p>داود پهلوان در مراسم گرامیداشت بیست و هفتمین هفته کتاب و روشندلان بینا، اظهار کرد: ۷ کتابخانه مشارکتی، ۵ کتابخانه نهادی و یک کتابخانه آستان قدس رضوی در شهرستان فعال هستند.</p>
      <p>وی تصریح کرد: بیش از ۲۵۰ هزار جلد کتاب در این ۱۳ کتابخانه وجود دارد و بیش از ۱۰ هزار نفر عضو این کتابخانه‌ها هستند.</p>
      <p>رئیس اداره کتابخانه‌های عمومی بروجرد خاطرنشان کرد: در حال حاضر بیش از ۷۰۰ نابینا در بروجرد وجود دارد که از خدمات بهزیستی و کتابخانه مربوط به روشندلان بروجرد بهره‌مند می‌شوند.</p>
      <p>پهلوان اضافه کرد: کتابخانه مربوط به نابینایان بروجرد از منابع صوتی، آموزش خط برید، دیجیتال و... برخوردار است.</p>
      <p>وی بیان کرد: طی یک‌سال گذشته ۲۵۰۰ کتاب صوتی از طریق وسایل ارتباطی به سراسر لرستان ارسال شده است.</p>
      <p>انتهای پیام</p>
    </article>
  </body>
</html>