<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/martina-partlova-prozradila-proc-nema-pritele-podelila-se-o-srdcervouci-pribeh"/>
    <meta property="og:site_name" content="eXtra.cz"/>
    <meta property="article:published_time" content="2019-11-21T21:00:00+00:00"/>
    <meta property="og:title" content="Martina Pártlová prozradila, proč nemá přítele: Podělila se o srdcervoucí pří­běh"/>
    <meta property="og:description" content="Zpěvačka Martina Pártlová (40) patří mezi ty nejpůvabnější české ženy. Je krásná, charismatická a umí i pobavit, což je velmi důležité. Nicméně stále nemá chlapa. Napadlo vás někdy, proč tomu tak je? Bohužel se k tomu váže velmi smutný příběh, o kterém se nyní Pártlová rozpovídala."/>
  </head>
  <body>
    <article>
      <h6 class="kicker">Smutné</h6>
      <h1>Martina Pártlová prozradila, proč nemá přítele: Podělila se o srdcervoucí pří­běh</h1>
      <address><time datetime="2019-11-21T21:00:00+00:00">21 Nov 2019, 21:00</time> by <a rel="author">Michaela Vlčková</a></address>
      <slideshow>
        <figure>
          <img src="https://www.extra.cz/images/thumbs/af/5c/af5c388-247419-drftghjko-0d0000000-0d0095238-1d0000000-0d9015873-sector_2560x0-shrink.png"/>
          <figcaption>
            <cite>instagram</cite>
          </figcaption>
        </figure>
        <figure>
          <img src="https://www.extra.cz/images/thumbs/f4/76/f476388-247417-ftgzujiop-2560x0-shrink.png"/>
          <figcaption>Martina ztratila lásku svého života.<cite>instagram</cite></figcaption>
        </figure>
        <figure>
          <img src="https://www.extra.cz/images/thumbs/f3/29/f329c2a-247416-zgujiop-2560x0-shrink.png"/>
          <figcaption>Je to smutný příběh.<cite>instagram</cite></figcaption>
        </figure>
        <figure>
          <img src="https://www.extra.cz/images/thumbs/1c/c0/1cc0a3d-243809-hjikolp-2560x0-shrink.png"/>
          <figcaption>Pártlová vysvětlila, proč nemá přítele.<cite>instagram</cite></figcaption>
        </figure>
        <figcaption>
          <a href="https://www.extra.cz/martina-partlova-prozradila-proc-nema-pritele-podelila-se-o-srdcervouci-pribeh/galerie/4">+ Dalších 7 fotografií</a>
        </figcaption>
      </slideshow>
      <p>
        <b>Zpěvačka Martina Pártlová (40) patří mezi ty nejpůvabnější české ženy. Je krásná, charismatická a umí i pobavit, což je velmi důležité. Nicméně stále nemá chlapa. Napadlo vás někdy, proč tomu tak je? Bohužel se k tomu váže velmi smutný příběh, o kterém se nyní Pártlová rozpovídala.</b>
      </p>
      <p><a href="https://www.extra.cz/tema/martina-partlova">Martina Pártlová</a> je česká zpěvačka a muzikálová herečka. Před nedávnem ohlásila comeback s <a href="https://www.extra.cz/martina-partlova-se-valela-v-posteli-s-timhle-fesakem-nazpivali-spolu-singl">novou písní</a>, na které se podílela s pražskou skupinou Post-It. Martina ráda baví lidi a je součástí populárního tria <a href="https://www.extra.cz/tema/3v1">3v1</a>, kde se objevuje po boku <a href="https://www.extra.cz/tema/nikol-stibrova">Nikol Štíbrové</a> (33) a <a href="https://www.extra.cz/tema/veronika-arichteva">Veroniky Arichtevy</a>. Holky natáčejí vtipná videa, kterými baví celou republiku.</p>
      <p>Nicméně osobní život Martiny už tak veselý není, tedy alespoň co se lásky týče. Je všeobecně známo, že je Martina velký samotář a na chlapy si moc nepotrpí. Proč tomu ale tak je? Je přeci krásná a charisma jí také nechybí.</p>
      <related>
        <a href="https://www.extra.cz/3v1-drzi-stale-pri-sobe-bylas-naprosto-genialni-chvali-partlova-herecky-vykon-arichtevy"/>
      </related>
      <p>Má to svůj důvod, a to dost žalostný. Pártlové je často pokládána otázka, proč už konečně nemá přítele. Dnes na to všem svým sledujícím na sociální síti odpověděla pomocí přidaného příspěvku. Rozepsala se tam o tom, čím si před 14 lety prošla. Její příběh je opravdu silný a smutný.</p>
      <p>„Petr byl moje velká osudová životní láska. Byla to taková ta láska, která bolí, jen představa, že byste spolu nebyli, vás ničí,“ začala vzpomínkový text Martina. „Milovala jsem, jak voní jeho kůže, jak chodí, jak mluví, jak se směje, jeho vlasy, ruce, tělo. Bože, jeho tělo,“ napsala Pártlová s tím, že její milovaný Petr měl nejkrásnější zadek v Evropě, na což ji uhnal.</p>
      <p>Její největší milostný příběh měl ovšem velmi smutný konec. „Taky se mě pěkně nazlobil, kluk ušatej… jéje, ten se mě nazlobil… bohužel 30. 11. 2005 zazlobil naposledy, když zemřel při autonehodě,“ vysvětlila zpěvačka a na závěr napsala, že je to odpověď na nejčastější otázku, proč nemá chlapa po svém boku. Dále napsala, že to nikdy nepřestane bolet. Musela si projít něčím příšerným. <b>Celý text naleznete ve fotogalerii a také se tam můžete podívat, jak vypadala největší láska jejího života.</b></p>
    </article>
  </body>
</html>