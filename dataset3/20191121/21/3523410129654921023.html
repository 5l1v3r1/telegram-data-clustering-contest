<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641253/%D8%AF%D8%B3%D8%AA%DA%AF%DB%8C%D8%B1%DB%8C-%DB%8C%DA%A9-%D9%85%D8%AF%DB%8C%D8%B1-%D8%AA%D9%84%DA%AF%D8%B1%D8%A7%D9%85%DB%8C-%D8%A8%D9%87-%D8%A7%D8%AA%D9%87%D8%A7%D9%85-%D8%A7%D8%BA%D8%AA%D8%B4%D8%A7%D8%B4-%D8%A8%D9%86%D8%B2%DB%8C%D9%86%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T21:05:00+00:00"/>
    <meta property="og:title" content="دستگیری یک مدیر تلگرامی به اتهام اغتشاش بنزینی"/>
    <meta property="og:description" content="فرمانده انتظامی مازندران گفت: ماموران پلیس فتا بابل با انجام اقدامات اطلاعاتی موفق به شناسایی مدیر یک کانال تلگرامی با 23 هزار دنبال کننده ..."/>
  </head>
  <body>
    <article>
      <h1>
        <a href="https://www.bultannews.com/fa/news/641253/%D8%AF%D8%B3%D8%AA%DA%AF%DB%8C%D8%B1%DB%8C-%DB%8C%DA%A9-%D9%85%D8%AF%DB%8C%D8%B1-%D8%AA%D9%84%DA%AF%D8%B1%D8%A7%D9%85%DB%8C-%D8%A8%D9%87-%D8%A7%D8%AA%D9%87%D8%A7%D9%85-%D8%A7%D8%BA%D8%AA%D8%B4%D8%A7%D8%B4-%D8%A8%D9%86%D8%B2%DB%8C%D9%86%DB%8C">دستگیری یک مدیر تلگرامی به اتهام اغتشاش بنزینی</a>
      </h1>
      <h2>فرمانده انتظامی مازندران گفت: ماموران پلیس فتا بابل با انجام اقدامات اطلاعاتی موفق به شناسایی مدیر یک کانال تلگرامی با 23 هزار دنبال کننده ...</h2>
      <address><time datetime="2019-11-21T21:05:00+00:00">21 Nov 2019, 21:05</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، سردار سیدمحمود میرفیضی در بازدید از نمایشگاه مطبوعات در جمع خبرنگاران با اشاره به اینکه در پی بروز برخی تجمعات در اعتراض به گرانی بنزین و سوءاستفاده معاندان نظام برای تشویش اذهان عمومی و ایجاد اغتشاش در جامعه، موضوع در دستور کار یگان‌های اجرایی پلیس قرار گرفت.</p>
      <p>وی گفت: در پی بروز برخی تجمعات در اعتراض به گرانی بنزین و سوءاستفاده معاندان نظام برای تشویش اذهان عمومی و ایجاد اغتشاش در جامعه، موضوع در دستور کار یگان‌های اجرایی پلیس قرار گرفت.</p>
      <p>فرمانده انتظامی مازندران افزود: در اجرای این ماموریت، ماموران پلیس فتا شهرستان بابل با انجام اقدامات اطلاعاتی موفق به شناسایی مدیر یک کانال تلگرامی با 23 هزار دنبال کننده در فضای مجازی که با راه‌اندازی کمپین، بنزین نزنیم، مردم را به اغتشاش و اخلال در نظم عمومی ترغیب می‌کرد، شدند.</p>
      <p>وی تصریح کرد: با هماهنگی قضایی متهم در عملیاتی ضربتی و غافلگیرانه دستگیر و در بازرسی از وی تجهیزات ارتباطی مربوطه کشف شده است.</p>
      <p>فرمانده انتظامی مازندران از معرفی متهم به مرجع قضایی خبر داد و از مردم با بصیرت استان خواست؛ به فتنه‌ها و توطئه‌های دشمنان که با بهانه‌های مختلف در فضای مجازی و حقیقی به دنبال ایجاد آشوب، اغتشاش و ایجاد ناامنی در کشورند توجه نکرده و همواره صف خود را از آشوب‌طلبان جدا کنند.</p>
    </article>
  </body>
</html>