<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/sverige/brand-pa-pagens-bageri-i-goteborg/"/>
    <meta property="og:site_name" content="DN.SE"/>
    <meta property="article:published_time" content="2019-11-21T21:28:07+00:00"/>
    <meta property="og:title" content="Brand på Pågens bageri i Göteborg"/>
    <meta property="og:description" content="Ett stort antal räddningsfordon är på plats vid Pågens bageri i Göteborg sedan ett kylaggregat tagit eld och elden sedan spridit sig till taket."/>
  </head>
  <body>
    <article>
      <h1>Brand på Pågens bageri i Göteborg</h1>
      <address><time datetime="2019-11-21T21:28:07+00:00">21 Nov 2019, 21:28</time> by <a rel="author" href="https://www.dn.se/av/clas-svahn/" target="_blank">Clas Svahn</a></address>
      <p>
        <b>Ett stort antal räddningsfordon är på plats vid Pågens bageri i Göteborg sedan ett kylaggregat tagit eld och elden sedan spridit sig till taket.</b>
      </p>
      <p>Det var vid 21.40-tiden som räddningstjänsten och polisen fick in ett larm om att det brann på Pågens bageri på Olof Asklunds gata i Högsbo i Göteborg.</p>
      <p>När räddningstjänsten kom till platsen visade det sig att ett kylaggregat på taket hade fattat eld och att elden sedan spridit sig till taket.</p>
      <p><b>Enligt polisen har alla </b>anställda lämnat byggnaden och elden ska vara under kontroll.</p>
      <p>– Vi ryckte ut med elva styrkor men två har nu lämnat platsen, säger Björn Vanderkaay, larm- och ledningsoperatör vid räddningstjänsten i Storgöteborg till DN vid 22.30-tiden.</p>
      <p>Tio minuter senare var räddningsinsatsen avslutad och branden hade kunnat begränsas till området kring kylaggregatet.</p>
    </article>
  </body>
</html>