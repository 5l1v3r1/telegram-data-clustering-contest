<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090100010/%D9%81%D8%B1%D9%85%D8%A7%D9%86%D8%AF%D9%87-%D8%B3%D9%BE%D8%A7%D9%87-%DA%AF%D8%B1%DA%AF%D8%A7%D9%86-%DB%B4%DB%B0%DB%B0-%D8%A8%D8%B1%D9%86%D8%A7%D9%85%D9%87-%D8%AF%D8%B1-%DA%86%D9%87%D9%84-%D8%B3%D8%A7%D9%84%DA%AF%DB%8C-%D8%A8%D8%B3%DB%8C%D8%AC-%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%D8%B4%D9%88%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-21T21:15:29+00:00"/>
    <meta property="og:title" content="فرمانده سپاه گرگان: ۴۰۰ برنامه در چهل‌سالگی بسیج برگزار می‌شود"/>
    <meta property="og:description" content="ایسنا/گلستان فرمانده سپاه ناحیه گرگان گفت: ۴۰۰ برنامه در چهل‌سالگی بسیج در شهر گرگان برگزار می‌شود."/>
  </head>
  <body>
    <article>
      <h1>فرمانده سپاه گرگان: ۴۰۰ برنامه در چهل‌سالگی بسیج برگزار می‌شود</h1>
      <address><time datetime="2019-11-21T21:15:29+00:00">21 Nov 2019, 21:15</time> by <a rel="author">مهدی رحمانی پور</a></address>
      <p>ایسنا/گلستان فرمانده سپاه ناحیه گرگان گفت: ۴۰۰ برنامه در چهل‌سالگی بسیج در شهر گرگان برگزار می‌شود.</p>
      <p>سرهنگ وحید فخرالدین در نشست خبری با اصحاب رسانه به مناسبت هفته بسیج اظهار کرد: سرکشی از خانواده شهدا، برگزاری مسابقات ورزشی، همایش بصیرتی، یادبود شهدا، ۳۴۰ برنامه پایگاهی، ۵۰ برنامه حوزه‌ای، ۱۰ برنامه شهرستانی در هفته بسیج تدارک دیده شده است.</p>
      <p>وی ادامه داد: تجمع بزرگ ۷ هزار نفری بسیجیان ساعت ۹ صبح ۵ آذرماه در حسینیه عاشقان ثارالله شهر گرگان برگزار می‌شود.</p>
      <p>فرمانده سپاه گرگان تصریح کرد: بسیج از همان ابتدا برای کمک به مردم، محرومین و آحاد ملت ایران تشکیل‌شده است. در کشور اگر کاری بر روی زمین بماند، بسیج با افتخار آن کار را انجام می‌دهد.</p>
      <p>وی با بیان اینکه چهل سال از تولد بسیج گذشت، گفت: ما در این چهل ‌سالگی بسیج مستضعفین، به بلوغ کامل فکری و عقیدتی در ابعاد مختلف رسیدم.</p>
      <p>فخرالدین خاطرنشان کرد: بسیج همیشه همراه مردم بوده و گوش به‌ فرمان ولی زمانش است. هر جا مردم نیاز به کمک داشته باشند، بسیج در خدمت است.</p>
      <p>انتهای پیام</p>
    </article>
  </body>
</html>