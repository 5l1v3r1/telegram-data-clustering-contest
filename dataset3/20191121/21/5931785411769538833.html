<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/21/prezaljena-zvezda-ponovo-zasijala/"/>
    <meta property="og:site_name" content="Sportska centrala"/>
    <meta property="article:published_time" content="2019-11-21T21:01:48+00:00"/>
    <meta property="og:title" content="„Prežaljena“ Zvezda ponovo zasijala!"/>
    <meta property="og:description" content="Žalgiris – Crvena zvezda 59:61 (21:16, 10:17, 15:14, 13:14) Košarkaši Crvene zvezde slavili su na teškom gostovanju u Kaunasu i prekinuli niz od tri poraza u Evroligi. Crveno-beli, koji su praktično bili prežaljeni od strane košarkaške javnosti i velikog broja navijača, su do trijumfa stigli u samom finišu zrelijom igrom od domaćina. Nakon trojke Žalgirisa, […]"/>
  </head>
  <body>
    <article>
      <h1>„Prežaljena“ Zvezda ponovo zasijala!</h1>
      <address><time datetime="2019-11-21T21:01:48+00:00">21 Nov 2019, 21:01</time> by <a rel="author">Milos</a></address>
      <p>
        <b>Žalgiris – Crvena zvezda 59:61</b>
      </p>
      <p>(21:16, 10:17, 15:14, 13:14)</p>
      <p>Košarkaši Crvene zvezde slavili su na teškom gostovanju u Kaunasu i prekinuli niz od tri poraza u Evroligi.</p>
      <p>Crveno-beli, koji su praktično bili prežaljeni od strane košarkaške javnosti i velikog broja navijača, su do trijumfa stigli u samom finišu zrelijom igrom od domaćina.</p>
      <p>Nakon trojke Žalgirisa, Beron je otvorio meč sa četiri poena, ali je Zvezda, kao i mnogo puta u ovoj sezomi ušla u negativan period igre, što su domaći iskoristili za seriju od sedam uzastopnih poena. Tajm-aut Gavrilovića doneo je pomak  u igri crveno-belih.  Razmrdali su se gosti u napadu. Zvezda je održavala priključak, prišla i na -3 uz posed, ali je nakon greške Fajea, Žalgiris sa pet koševa viška dočekao kraj prve deonice.</p>
      <p>Zvezda nije imala rešenja u napadu na startu druge četvrtine, ali litvanski šampion nije iskoristio priliku da se odlepi. Agresivnom igrom u odbrani, uspeli su crveno-beli se vrate u igru, a Kuzmić je sa 2+1 u 16. minutu doveo goste iz Beograda u vođstvo (25:26). Prethodno je Žalgiris imao sedam poena viška. Zvezda je kažnjavala propuste domaćih u odbrani, i uspela je da na odmor ode sa dva poena prednosti. Šampiona ABA lige je primio samo 10 poena u drugom kvartalu i to je bio razlog za optimizam.</p>
      <p>Srpski predstavnik je nastavio sa dobrom defanzivom i po povratku iz svlačionica. Postigli su gosti prva četiri poena, imao je i Beron otvoren šut za tri, ali je promašio, i Žalgiris je potom našao odgovor. Lendejl je trojkom započeo seriju 11:2 i domaći su preuzeli kontrolu igre. Ipak, Zvezda je zahvaljujući Beronu i Lorencu Braunu zaustavila nalet Litvanaca, i do kraja treće deonice uspela da vrati prednost, doduše minimalnu (46:47).</p>
      <p>Zvezda je i poslednji period igre otvorila sa četiri poena za vođstvo od 46:51. Dženkins je pogađao sa distance. Žalgiris nije išao šut, ali su zahvaljujući skoku u napadu držali korak, a nakon poena Lekavičijusa bio je potpuni egal (53:53).</p>
      <p>Gosti su imali problema u napadu, a Žalgiris je nakon mnogo pokušaja došao do trojke, i to prve Milaknisa. Kada je delovalo da stvari izmiču kontroli, proradio je skok u napadu Zvezde, a Odžo doneo novo izjednačenje (56:56).</p>
      <p>Usledila je neizvesna završnica u Viljnusu. Žalgiri sje vodio, ali je propustio priliku da preko Lendejla stekne odlučujuću prednost. Za Zvezdu su pogodili Faje i Braun i na 15 sekundi pre kraja na semaforu je pisalo 58:60. Grigonis je fauliran, promašio je prvo slobodno bacanje i Zvezda je imala prednost u završnici. Beron je pogodio jedno bacanje, a Žalgiris je imao 4,4 sekunde za poslednji napad. Lekavičijus nije pogodio i usledila je radost u taboru Zvezde.</p>
      <p>Bili Beron je meč završio sa 14 koševa, dok je Lorenco Braun imao učinak od 12 poena, pet skokova i tri asistencije. Marijus Grigonis i Edgarac Ulanovas ubacili su po 11 poena za domaće, dok je Džok Lendejl dodao 10, uz šest uhvaćenih lopti.</p>
      <p>Zvezda je zabeležila treći trijumf u elitnom takmičenju, uz sedam poraza. Identičan učinak ima i Žalgiris.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/21/beron-sjajan-osecaj-ovo-je-bila-duga-nedelja-za-nas-video/"/>
        <a href="https://www.sportskacentrala.com/2019/11/21/kvote-za-zalgiris-zvezda-dvojka-u-litvaniji-donosi-bas-dosta-novca/"/>
        <a href="https://www.sportskacentrala.com/2019/11/20/jasikevicijus-zeli-kosarkasa-crvene-zvezde/"/>
        <a href="https://www.sportskacentrala.com/2019/11/20/gavrilovic-moramo-da-pronadjeno-rezerve/"/>
        <a href="https://www.sportskacentrala.com/2019/11/19/gavrilovic-o-uzrocima-poraza-znali-smo-kako-treba-da-igramo-nekim-parametrima-smo-zadovoljni/"/>
        <a href="https://www.sportskacentrala.com/2019/11/19/teski-dani-za-zvezdu-alba-vodila-od-prvog-do-poslednjeg-minuta-i-ubedljivo-trijumfovala/"/>
        <a href="https://www.sportskacentrala.com/2019/11/19/live-alba-crvena-zvezda/"/>
        <a href="https://www.sportskacentrala.com/2019/11/19/meridianbet-tiket-za-evroligu-sjajne-kvote-na-zvezdu-protiv-albe/"/>
        <a href="https://www.sportskacentrala.com/2019/11/19/rivers-na-pragu-povratka-u-evroligu/"/>
      </related>
    </article>
  </body>
</html>