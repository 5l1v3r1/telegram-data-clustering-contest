<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/21/sadovyj-rozpoviv-de-vizme-groshi-yakshho-potribno-bude-vnesty-50-mln-grn-zastavy/"/>
    <meta property="og:site_name" content="Рубрика"/>
    <meta property="article:published_time" content="2019-11-21T21:31:01+00:00"/>
    <meta property="og:title" content="Садовий розповів, де візьме гроші, якщо потрібно буде внести 50 млн грн застави"/>
    <meta property="og:description" content="Мер Львова Андрій Садовий заявив, що звертатиметься до людей для внесення застави в розмірі 50 мільйонів гривень. Про це повідомляє Zaxid.net. «Я собі важко уявляю, де вони ту суму нарахували», – сказав Садовий. Відповідаючи на питання, де він братиме гроші на внесення застави, мер Львова сказав, що буде “звертатися до людей”. “Ви знаєте, моя декларація є […]"/>
  </head>
  <body>
    <article>
      <h1>Садовий розповів, де візьме гроші, якщо потрібно буде внести 50 млн грн застави</h1>
      <address><time datetime="2019-11-21T21:31:01+00:00">21 Nov 2019, 21:31</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2018/12/dumaet-860x580-c-1.jpg"/>
      </figure>
      <p>
        <b>
          <b>Мер Львова Андрій Садовий заявив, що звертатиметься до людей для внесення застави в розмірі 50 мільйонів гривень.</b>
        </b>
      </p>
      <p>Про це повідомляє <a href="https://zaxid.net/sadoviy_prokomentuvav_mozhlivist_vnesennya_50_mln_grn_zastavi_n1493362">Zaxid.net</a>.</p>
      <p>«Я собі важко уявляю, де вони ту суму нарахували», – сказав Садовий.</p>
      <p>Відповідаючи на питання, де він братиме гроші на внесення застави, мер Львова сказав, що буде “звертатися до людей”.</p>
      <p>“Ви знаєте, моя декларація є публічна, все що я маю. Подивіться – моя зарплата, те, що [дружина] Катерина отримує, у нас немає чогось іншого. Є будинок, є машина, можливо, треба буде щось продавати”, – сказав він.</p>
      <p>Раніше у ЗМІ з’явилася інформація, що сторона звинувачення буде клопотати про заставу для мера Львова Андрія Садового в розмірі 50 мільйонів гривень.</p>
      <p>Нагадаємо, <a href="https://rubryka.com/2019/11/21/antykoruptsijna-prokuratura-vruchyla-pidozru-sadovomu/">Спеціальна антикорупційна прокуратура вручила підозру меру Львова Андрію Садовому.</a></p>
      <p>Як повідомив сам Садовий, підозру оголошено у справі будівництва індустріального парку в Рясному.</p>
      <p>САП підозрює львівського мера у зловживанні владою.</p>
    </article>
  </body>
</html>