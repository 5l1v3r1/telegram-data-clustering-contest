<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/entertainment/20191121/marvel-stripboek-verkocht-voor-ruim-1-miljoen/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-21T21:22:57+00:00"/>
    <meta property="og:title" content="Marvel stripboek verkocht voor ruim 1 miljoen"/>
    <meta property="og:description" content="DALLAS (ANP/RTR) - Een stripboek van Marvel uit 1939 is tijdens een vierdaagse veiling in het Amerikaanse Dallas voor 1,26 miljoen dollar (1,14 miljoen euro) verkocht. Dit is het eerste stripboek dat ooit is uitgebracht door de uitgeverij die toen nog Timely heette, maar tegenwoordig bekendstaat als Marvel."/>
  </head>
  <body>
    <article>
      <h1>Marvel stripboek verkocht voor ruim 1 miljoen</h1>
      <address><time datetime="2019-11-21T21:22:57+00:00">21 Nov 2019, 21:22</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>Een stripboek van Marvel uit 1939 is tijdens een vierdaagse veiling in het Amerikaanse Dallas voor 1,26 miljoen dollar (1,14 miljoen euro) verkocht. Dit is het eerste stripboek dat ooit is uitgebracht door de uitgeverij die toen nog Timely heette, maar tegenwoordig bekendstaat als Marvel.</b>
      </p>
      <p>In het boek worden populaire helden als De Toorts en Prins Namor ge√Øntroduceerd. Deze helden waren vooral in de beginfase van Marvel populair, maar moeten het nu afleggen tegen helden als Thor en Spider-Man. Het kostbare stripboek werd in 1939 gekocht in de Amerikaanse staat Pennsylvania en is nog in uitstekende staat.</p>
      <p>Het duurste stripboek ooit werd niet geveild, maar verkocht via eBay. Een strip van Superman wisselde in 2014 voor 3,2 miljoen dollar (2,9 miljoen euro) van eigenaar.</p>
    </article>
  </body>
</html>