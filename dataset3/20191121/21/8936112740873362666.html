<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/tenis,115/puchar-davisa-novak-djokovic-zapewnil-awans-serbii-po-pokonaniu-benoita-paire-a,987280.html"/>
    <meta property="og:site_name" content="TVN24"/>
    <meta property="article:published_time" content="2019-11-21T21:27:00+00:00"/>
    <meta property="og:title" content="Djoković wygrał i Serbia gra dalej w Pucharze Davisa"/>
    <meta property="og:description" content="Serbia awansowała do ćwierćfinału Pucharu Davisa. Decydujące zwycięstwo w rywalizacji z Francją odniósł Novak Djoković, który pokonał Benoita Paire'a 6:3, 6:3. Tym samym Serbowie awansowali z grupy..."/>
  </head>
  <body>
    <article>
      <h1>Djoković wygrał i Serbia gra dalej w Pucharze Davisa</h1>
      <address>
        <time datetime="2019-11-21T21:27:00+00:00">21 Nov 2019, 21:27</time>
      </address>
      <slideshow>
        <figure>
          <img src="https://r-scale-60.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/8b65f7e7-dbc8-444b-bc0a-c003627a7642.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/9614ef6d-92c8-4a5b-87b0-f43b83a8c610-480p.mp4"/>
          <figcaption>Novak Djoković wygrał turniej w Paryżu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/451b9a0c-088e-45a8-ae24-b789f3ecc1f6-480p.mp4" autoplay="" loop=""/>
          <figcaption>Skrót meczu Roger Federer - Novak Djokovic</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/18767641-32d1-4ee8-a178-38d4619f3056-480p.mp4" autoplay="" loop=""/>
          <figcaption>Skrót meczu Dominic Thiem - Novak Djokovic</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/c5ec863e-17e4-4a85-84eb-86fd75a2b246-480p.mp4" autoplay="" loop=""/>
          <figcaption>Djoković pokonał Berrettiniego w ATP Finals</figcaption>
        </figure>
        <figcaption>Ostatnio Djoković triumfował w Paryżu Foto: Getty Images | Video: Eurosport</figcaption>
      </slideshow>
      <h3>Serbia awansowała do ćwierćfinału Pucharu Davisa. Decydujące zwycięstwo w rywalizacji z Francją odniósł Novak Djoković, który pokonał Benoita Paire'a 6:3, 6:3. Tym samym Serbowie awansowali z grupy A. Dalej grają również Brytyjczycy, Rosjanie, Niemcy i Argentyńczycy.</h3>
      <related>
        <a href="https://eurosport.tvn24.pl/tenis,115/byli-pewni-wygranej-oddali-ostatni-mecz-kontrowersyjny-walkower-w-pucharze-davisa,986985.html"/>
      </related>
      <p>Serbowie okazali się lepsi w dwóch meczach singlowych. Jedyne zwycięstwo dla Francji odniósł debel Pierre-Hughes Herbert – Nicolas Mahut. Wspomniana dwójka w niedzielę triumfowała w kończącym sezon turnieju masters.</p>
      <h3>Zagrają już w czwartek</h3>
      <p>Wynikiem 2:1 zakończyły się też czwartkowe spotkania Niemcy - Chile w grupie C oraz Wielka Brytania - Kazachstan w grupie E. Niemcy w Madrycie grają bez swojego lidera Alexandra Zvereva. Brytyjczycy z kolei w czwartek wystąpili bez odbudowującego karierę po przewlekłych kłopotach zdrowotnych Andy'ego Murraya.</p>
      <p>Rosjanie i Argentyńczycy tego dnia nie rywalizowali, ale musieli czekać do zakończenia fazy grupowej, by poznać swoje dalsze losy w tej imprezie. Awansowali bowiem do ćwierćfinału jako dwie drużyny z drugich miejsc w tabeli z najlepszym bilansem.</p>
      <p>Rywalizacja w fazie pucharowej rozpocznie się jeszcze w czwartkowy wieczór, gdy Australijczycy zmierzą się z Kanadyjczykami, którzy już wcześniej zakończyli zmagania w grupach. Drużyna z antypodów zagra tym razem bez Nicka Kyrgiosa. We wcześniejszych dwóch pojedynkach zapewnił on jej dwa punkty w singlu.</p>
      <p>Pozostałe ćwierćfinały odbędą się w piątek. Hiszpanie spotkają się z Argentyńczykami, Serbowie z Rosjanami, a Brytyjczycy z Niemcami. Gospodarze turnieju będą musieli sobie wówczas radzić bez Roberto Bautisty Aguta. Jak podano, wyjechał on z powodów rodzinnych.</p>
      <related>
        <a href="https://eurosport.tvn24.pl/tenis,115/nowy-format-pucharu-davisa-dal-sie-we-znaki-nadalowi-i-spolce,986834.html"/>
      </related>
      <p>Nowa formuła</p>
      <p>Puchar Davisa przeszedł reformę i od tego roku triumfator jest wyłaniany w nowej formule. W turnieju finałowym brało udział 18 zespołów, które zostały podzielone na sześć grup. Triumfatorzy oraz dwie najlepsze ekipy z drugich pozycji awansowały do ćwierćfinałów i od tej fazy rywalizacja toczyć się będzie systemem pucharowym. Na mecz składają się dwa pojedynki singlowe i debel. Finał zaplanowano na niedzielę.</p>
      <p><b>grupa A<br/>Francja - Serbia 1:2</b><br/>Jo-Wilfried Tsonga - Filip Krajinovic 5:7, 6:7 (5-7)<br/>Benoit Paire - Novak Djokovic 3:6, 3:6<br/>Pierre-Hugues Herbert, Nicolas Mahut - Janko Tipsarevic, Viktor Troicki 6:4, 6:4</p>
      <p>M W P     sety</p>
      <p>1. Serbia  2 2 0 5-1 10-2 - awans do ćwierćfinału<br/>2. Francja 2 1 1 3-3  6-7 <br/>3. Japonia 2 0 2 1-5  3-10</p>
      <p><b>grupa B</b><br/>1. Hiszpania 2 2 0 5-1 11-2 - awans do ćwierćfinału<br/>2. Rosja     2 1 1 4-2  8-6 - awans do ćwierćfinału<br/>3. Chorwacja 2 0 2 0-6  1-12<br/><br/><b>grupa C</b><br/><b>Chile - Niemcy 1:2</b><br/>Nicolas Jarry - Philipp Kohlschreiber 4:6, 3:6<br/>Cristian Garin - Jan-Lennard Struff 6:7 (3-7), 7:6 (9-7), 7:6 (10-8)<br/>Garin, Jarry - Kevin Krawietz, Andreas Mies 6:7 (3-7), 3:6</p>
      <p>1. Niemcy    2 2 0 5-11 11-4 - awans do ćwierćfinału<br/>2. Argentyna 2 1 1 3-3   8-6 - awans do ćwierćfinału<br/>3. Chile     2 0 2 1-5   2-11</p>
      <p><b>grupa D</b><br/>1. Australia 2 2 0 5-1 10-3 - awans do ćwierćfinału<br/>2. Belgia    2 1 1 3-3  7-7 <br/>3. Kolumbia  2 0 2 1-5 4-11</p>
      <p><b>grupa E</b><br/><b>Wielka Brytania - Kazachstan 2:1</b><br/>Kyle Edmund - Michaił Kukuszkin 6:3, 6:3<br/>Daniel Evans - Aleksander Bublik 7:5, 4:6, 1:6<br/>Jamie Murray, Neal Skupski - Andrej Gołubiew, Aleksander Niedowiesow  6:1, 6:4</p>
      <p>1. W.Brytania  2 2 0 4-2 9-5 - awans do ćwierćfinału<br/>2. Kazachstan  2 1 1 3-3 7-7 <br/>3. Holandia    2 0 2 2-4 5-10</p>
      <p><b>grupa F</b><br/>1. Kanada   2 2 0 4-2 9-5 - awans do ćwierćfinału<br/>2. USA      2 1 1 3-3 7-8 <br/>3. Włochy   2 0 2 2-4 7-10</p>
      <p><b>Pary ćwierćfinałowe:</b><br/>Australia – Kanada<br/>Serbia – Rosja<br/>Argentyna – Hiszpania<br/>Wielka Brytania - Niemcy</p>
      <p>Autor: PO / Źródło: PAP, eurosport.pl</p>
    </article>
  </body>
</html>