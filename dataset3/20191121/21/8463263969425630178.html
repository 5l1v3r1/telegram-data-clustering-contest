<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-reczna/855584/pgnig-superliga-dwie-polowy-dwie-bajki-nieudana-pogon-chrobrego-glogow-w-kaliszu"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-21T21:39:55+00:00"/>
    <meta property="og:title" content="PGNiG Superliga: Dwie połowy, dwie bajki. Nieudana pogoń Chrobrego Głogów w Kaliszu"/>
    <meta property="og:description" content="Energa MKS Kalisz pokonała w nierównym meczu Chrobrego Głogów 31:26 (19:8), zdobywając 7. zwycięstwo w tym sezonie. Po dominacji w pierwszej połowie, głogowianie byli bliscy sensacji, do której nie dopuścił Mikołaj Krekora."/>
  </head>
  <body>
    <article>
      <h1>PGNiG Superliga: Dwie połowy, dwie bajki. Nieudana pogoń Chrobrego Głogów w Kaliszu</h1>
      <address><time datetime="2019-11-21T21:39:55+00:00">21 Nov 2019, 21:39</time> by <a rel="author" href="https://sportowefakty.wp.pl/autor/dorota-popiolek" target="_blank">Dorota Popiołek</a></address>
      <h4>Energa MKS Kalisz pokonała w nierównym meczu Chrobrego Głogów 31:26 (19:8), zdobywając 7. zwycięstwo w tym sezonie. Po dominacji w pierwszej połowie, głogowianie byli bliscy sensacji, do której nie dopuścił Mikołaj Krekora.</h4>
      <related>
        <a href="https://sportowefakty.wp.pl/pilka-reczna/855423/pgnig-superliga-mecz-bramkarzy-dla-gornika-zabrze-stal-mielec-wciaz-bez-przelomu"/>
      </related>
      <p>Chrobry już od samego początku miał problemy z budowaniem dynamicznych akcji. Nie pomagała im również twarda gra w obronie kaliszan, którzy dość szybko wypracowali sobie 4 bramki przewagi. Goście swoją pierwszą rzucili dopiero w 8. minucie, kiedy wykorzystał rzut karny. Przewaga gospodarzy mogłaby być jeszcze większa, gdyby nie proste błędy w rozegraniu . Wyraźnie pewności siebie nabrał za to , który ze spotkania na spotkanie prezentuje się coraz lepiej. Głogowianie byli bezbronni, a przewaga podopiecznych Patrika Liljestranda z minuty na minutę rosła.</p>
      <p>Zobacz: <a href="https://sportowefakty.wp.pl/pilka-reczna/855568/oficjalnie-blaz-janc-opusci-pge-vive-kielce-sigvaldi-gudjonsson-nastepca-slowenc">Blaż Janc opuści PGE VIVE Kielce. Sigvaldi Gudjonsson następcą Słoweńca</a></p>
      <p>Kiedy na tablicy widniał wynik 12:3 dla Kalisza, <a href="https://sportowefakty.wp.pl/pilka-reczna/witalij-nat">Witalij Nat</a> wziął czas, po którym padła pierwsza od ośmiu minut bramka głogowian. Choć ich skuteczność nieco się poprawiła, to brak oporu w obronie sprawiał, że MKS spokojnie utrzymywał prowadzenie. Pierwsza połowa zdecydowanie należała do gospodarzy, którzy dyktowali grę. Zespoły schodziły na przerwę przy wyniku 19:8.</p>
      <p>Zobacz: <a href="https://sportowefakty.wp.pl/pilka-reczna/855266/orlen-wisla-walczy-z-czasem-stenmalm-i-igropulo-blisko-powrotu-przedluza-sie-prz">Stenmalm i Igropulo blisko powrotu, przedłuża się przerwa Michała Daszka</a></p>
      <p>Drugą część spotkania goście rozpoczęli zdecydowanie lepiej od gospodarzy, których przewaga w ciągu 8 minut zmalała do sześciu trafień. Dwie obrony <a href="https://sportowefakty.wp.pl/pilka-reczna/lukasz-zakreta">Łukasza Zakrety</a>, który zastąpił w drugiej połowie Mikołaja Krekorę, zdały się zmotywować kolegów do przełamania niemocy rzutowej. Kaliszanie nieco się odbudowali powiększając przewagę do 8 bramek, jednak to nie oznaczało końca emocji.</p>
      <p>Gra w podwójnym osłabieniu i problemy z wypracowaniem pozycji rzutowej doprowadziły do sytuacji, która wydawała się niemożliwa po pierwszej połowie. Na 8 minut przed końcem głogowianie zmniejszyli straty do zaledwie dwóch goli. MKS wyraźnie czuł presję, a Chrobry był blisko sensacji. Nie dopuścił do niej jednak <a href="https://sportowefakty.wp.pl/pilka-reczna/mikolaj-krekora">Mikołaj Krekora</a>, który wrócił między słupki i okazał się dla gospodarzy bohaterem tego meczu. W ciągu ostatnich 5 minut spotkania wpuścił zaledwie jedną bramkę uniemożliwiając gościom przechylenie szali zwycięstwa na swoją stronę.</p>
      <p><a href="https://sportowefakty.wp.pl/pilka-reczna/mks-szczypiorno-kalisz">Energa MKS Kalisz</a> - <a href="https://sportowefakty.wp.pl/pilka-reczna/chrobry-glogow">Chrobry Głogów</a> 31:26 (19:8)</p>
      <p>Energa MKS Kalisz: Krekora, Zakreta, Liljestrand - Galewski 2, Bożek, Gąsiorek 1, Kamyszek 6, Drej 1, Klopsteg 1, Misiejuk 3, Szpera 3, Pilitowski M. 8, Pilitowski K. 4, Krytski 2.</p>
      <p><b>Chrobry Głogów:</b> Kapela - Makowiejew, Orpik 4, Klinger 4, Krzysztofik 2, Przysiek 1, Babicz 7, Wawrzyniak 2, Jamioł 1, Tylutki, Podobas, Bekisz, Marszałek 5, Sadowski.</p>
      <p><b>Sędziowie: </b>Gnyszka, Stonoga (Ozimek).</p>
      <p>WP SportoweFakty</p>
    </article>
  </body>
</html>