<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/egitim-personeli/hediyem-81-ilin-81-ogretmenine-h543877.html"/>
    <meta property="og:site_name" content="KamuAjans"/>
    <meta property="article:published_time" content="2019-11-21T21:04:15+00:00"/>
    <meta property="og:title" content="Hediyem 81 İlin 81 Öğretmenine..."/>
    <meta property="og:description" content="24 Kasım Öğretmenler Gününün yaklaşması dolayısıyla; öğretmenlerimizi hazırladığımız küçük bir sürprizle mutlu etmek; kendilerine değer verildiğini hissettirmek ve etkinliğin 81 ilimizde uygulanması ile Milas İlçesinde öğretmenlere verilen değer ve önemin sadece Milas ile sınırlı kalmadığını tüm ülkemizdeki vefakâr ve cefakâr öğretmenlerimize değer verildiğini göstermek; toplumda öğretmenler gününe dikkat çekmek ve tüm ülkede bu konuya karşı farkındalık oluşturmak; diğer kurumlarla işbirliği yaparak bu kurumların da öğretmenlerimize değer verdiğini göstermek ve kurumlar arası iletişimi arttırmak; eğitimin tüm paydaşlarının etkileşimini arttırmak; İlçemizin tanıtımına katkı sağlamak gibi amaçlardan yola çıkılarak hazırladığımız HEDİYEM 81 İLİN 81 ÖĞRETMENİNE projesinin protokolünü proje paydaşları Milas İlçe Milli Eğitim Müdürlüğü ve Milas Tarım ve Orman İlçe Müdürlüğü ile imzaladık ve PTT Kargo ile gönderimleri yaptık."/>
  </head>
  <body>
    <article>
      <h1>Hediyem 81 İlin 81 Öğretmenine...</h1>
      <address><time datetime="2019-11-21T21:04:15+00:00">21 Nov 2019, 21:04</time> by <a rel="author">KamuAjans</a></address>
      <p>
        <b>24 Kasım Öğretmenler Gününün yaklaşması dolayısıyla; öğretmenlerimizi hazırladığımız küçük bir sürprizle mutlu etmek; kendilerine değer verildiğini hissettirmek ve etkinliğin 81 ilimizde uygulanması ile Milas İlçesinde öğretmenlere verilen değer ve önemin sadece Milas ile sınırlı kalmadığını tüm ülkemizdeki vefakâr ve cefakâr öğretmenlerimize değer verildiğini göstermek; toplumda öğretmenler gününe dikkat çekmek ve tüm ülkede bu konuya karşı farkındalık oluşturmak; diğer kurumlarla işbirliği yaparak bu kurumların da öğretmenlerimize değer verdiğini göstermek ve kurumlar arası iletişimi arttırmak; eğitimin tüm paydaşlarının etkileşimini arttırmak; İlçemizin tanıtımına katkı sağlamak gibi amaçlardan yola çıkılarak hazırladığımız HEDİYEM 81 İLİN 81 ÖĞRETMENİNE projesinin protokolünü proje paydaşları Milas İlçe Milli Eğitim Müdürlüğü ve Milas Tarım ve Orman İlçe Müdürlüğü ile imzaladık ve PTT Kargo ile gönderimleri yaptık.</b>
      </p>
      <p>Bu proje ile hazırladığımız koliler küçük olsa da etkisinin büyük olacağına inanıyorum. 24 Kasım’da hediyelerimizin ulaşacağı öğretmenler için güzel bir sürpriz olacaktır diye düşünerek yola çıktık. Emeklerinin karşılığı maddi hiçbir şeyle ölçülemeyecek gelecek nesillerin mimarı olan öğretmenlerimizi bu küçük hediyelerle mutlu edebilmeyi ve kendilerini değerli hissettirebilmeyi umuyoruz. Aynı zamanda kolilerin ulaştığı yerlerdeki öğretmenlerimiz ve çevresindekiler Milas hakkında fikir sahibi olacak, Milas’ı merak edecek, araştıracak ve ziyaret etmek isteyecektir. Dolayısıyla projenin ilçemizin tanıtımı açısından bir etkisi olacaktır.</p>
      <p>Öğretmenler günü münasebetiyle Milli Eğitim Müdürlüğümüz ile Tarım ve Orman Müdürlüğümüzün birlikte hazırladıkları ilçemizin ürettiği ürünlerimizden oluşan hediye kolilerimizi 81 ilimizden 81 öğretmenimize gönderdik.</p>
      <p>Bu güzel projenin fikir sahibi Sedat Değer’i ve emek veren tüm mesai arkadaşlarımı tebrik ediyorum.</p>
    </article>
  </body>
</html>