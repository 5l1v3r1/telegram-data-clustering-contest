<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/poia-einai-i-diafora-metaxy-fysiologikoy-kai-anomaloy-aynanismoy-i-epistimoniki-analysi-aytis-tis-apokryfis-kai-idiaiteris-sexoyalikis-praxis/"/>
    <meta property="og:site_name" content="europost.gr"/>
    <meta property="article:published_time" content="2019-11-21T21:15:22+00:00"/>
    <meta property="og:title" content="Ποιά είναι η διαφορά μεταξύ φυσιολογικού και «ανώμαλου» αυνανισμού?… Η επιστημονική ανάλυση αυτής της απόκρυφης και ιδιαίτερης σεξουαλικής πράξης"/>
    <meta property="og:description" content="O Κωνσταντίνος Κωνσταντινίδης, χειρουργός, ουρολόγος – ανδρολόγος και πρόεδρος του Ανδρολογικού Ινστιτούτου Αθηνών και της Εταιρίας Μελέτης Ανθρώπινης Σεξουαλικότητας, αναλύει την πιο… απόκρυφη και ιδιαίτερη σεξουαλική πράξη. Υπάρχει φυσιολογικός και «ανώμαλος» αυνανισμός; Παρότι ο αυνανισμός χαρακτηρίζεται"/>
  </head>
  <body>
    <article>
      <h1>Ποιά είναι η διαφορά μεταξύ φυσιολογικού και «ανώμαλου» αυνανισμού?… Η επιστημονική ανάλυση αυτής της απόκρυφης και ιδιαίτερης σεξουαλικής πράξης</h1>
      <address>
        <time datetime="2019-11-21T21:15:22+00:00">21 Nov 2019, 21:15</time>
      </address>
      <p>O Κωνσταντίνος Κωνσταντινίδης, χειρουργός, ουρολόγος – ανδρολόγος και πρόεδρος του Ανδρολογικού Ινστιτούτου Αθηνών και της Εταιρίας Μελέτης Ανθρώπινης Σεξουαλικότητας, αναλύει την πιο… απόκρυφη και ιδιαίτερη σεξουαλική πράξη.</p>
      <p>Υπάρχει φυσιολογικός και «ανώμαλος» αυνανισμός;<br/>Παρότι ο αυνανισμός χαρακτηρίζεται κατά… γενική επιστημονική ομολογία μια φυσιολογική διαδικασία και έκφραση της ανθρώπινης σεξουαλικότητας, πολλοί άνδρες κατατρύχονται ακόμη και σήμερα από τον παλαιό «ιατρικό μύθο» ότι ο αυνανισμός προκαλεί μαλάκυνση του εγκεφαλικού ιστού.</p>
      <p>Άλλοι πάλι διερωτώνται εάν υπάρχει όριο στη συχνότητα και τους τρόπους αυνανισμού. Οι ειδικοί πλέον είναι κατηγορηματικοί: Το πλαίσιο αυτής της σεξουαλικής πράξης οριοθετείται από τον καθένα προσωπικά. Συνεπώς μπορεί να υπάρχουν τόσοι τρόποι αυνανισμού όσοι και οι σεξουαλικά ενεργοί κάτοικοι του πλανήτη μας και οι… προτιμήσεις τους.</p>
      <p>Είτε χρησιμοποιεί κάποιος τα χέρια ή άλλα αντικείμενα ή παιχνίδια είτε φορώντας ειδικά ρούχα είτε κοιτάζοντας τον καθρέφτη του είτε αλλάζοντας θέσεις και ρόλους πρακτικά δεν έχει τέλος η ποικιλία που μπορεί να χρησιμοποιηθεί για τη πρόκληση ηδονής.</p>
      <p>Είναι ασφαλής ο αυνανισμός ή κρύβει κινδύνους;<br/>Από πλευράς μετάδοσης σεξουαλικών νόσων, ο αυνανισμός είναι 100% ασφαλής. Ωστόσο, δεν αποκλείεται να προκληθούν άλλοι τραυματισμοί. Για παράδειγμα, ο πολύ έντονος χειρισμός μπορεί να προκαλέσει ερεθισμό στο δέρμα αλλά και η στάση με την κοιλιά κάτω σε τριβή με το μαξιλάρι ή το χαλί μπορεί να προκαλέσουν τραύμα στη ουρήθρα, προκαλώντας στενώματα και δυσκολίες στην ούρηση.</p>
      <p>Επίσης, η χρήση ερεθιστικών αλοιφών μπορεί να προκαλέσει ακόμη και εγκαύματα. Σε σπάνιες περιπτώσεις έχει καταγραφεί και κάταγμα του πέους έπειτα από απότομους χειρισμούς και βίαιες κινήσεις.</p>
      <p>Βελτιώνεται η σεξουαλική απόδοση;<br/>Η μοναχική εμπειρία προσφέρει εμπειρία και γνώση των σημείων που είναι πιο ερεθιστικά και απολαυστικά. Επίσης, βοηθάει σε περιπτώσεις όπου υπάρχει πρόβλημα πρόωρης εκσπερμάτισης στους άνδρες διότι τους επιτρέπει να κατανοήσουν ακριβώς τους τρόπους ελέγχου.</p>
      <p>Όπως σε όλα τα πράγματα που γίνονται καταχρηστικά, ομοίως ο αυνανισμός δημιουργεί προβλήματα. Για κάποια περίοδο που δεν έχει σύντροφο δεν σημαίνει απαραίτητα ότι βιώνει μια παθολογική κατάσταση, αλλά ο αυνανισμός μέσα στη σχέση μπορεί να φανερώνει την απομάκρυνση του ζευγαριού.</p>
    </article>
  </body>
</html>