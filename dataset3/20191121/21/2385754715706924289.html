<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/598519/o-gkroso-ediokse-ton-mpaloteli-apo-tin-proponisi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-21T21:20:00+00:00"/>
    <meta property="og:title" content="Ο Γκρόσο έδιωξε τον Μπαλοτέλι από την προπόνηση"/>
    <meta property="og:description" content="Ένταση στην προπόνηση της Μπρέσια, την Πέμπτη (21/11), με τον προπονητή των μπιανκατζούρι, Φάμπιο Γκρόσο, να στέλνει σπίτι του τον Μάριο Μπαλοτέλι..."/>
  </head>
  <body>
    <article>
      <h1>Ο Γκρόσο έδιωξε τον Μπαλοτέλι από την προπόνηση</h1>
      <address><time datetime="2019-11-21T21:20:00+00:00">21 Nov 2019, 21:20</time> by <a rel="author">SigmaliveSportime</a></address>
      <p><b>Ένταση στην προπόνηση της Μπρέσια, την Πέμπτη (21/11), με τον προπονητή των μπιανκατζούρι, Φάμπιο Γκρόσο, να στέλνει σπίτι του τον Μάριο Μπαλοτέλι ύστερα από λογομαχία.<br/></b> <br/>"Μάριο, φύγε! Μάριο φύγε!". Αυτή ήταν η ατάκα που είπε ο Φάμπιο Γκρόσο στον Μάριο Μπαλοτέλι, στην γεμάτη ένταση προπόνηση της Πέμπτης για την Μπρέσια.<br/> <br/>Ο προπονητής κι ο αστέρας των μπιανκατζούρι είχαν έντονη λογομαχία, σύμφωνα με τα τοπικά ΜΜΕ της Λομβαρδίας. Ο Super Mario έχει πετύχει δύο γκολ σε επτά ματς - στα έξι εξ αυτών ξεκίνησε στο αρχικό σχήμα - της Μπρέσια στην Seria A.<br/> <br/>Δέχεται έντονη κριτική για την απόδοσή του και στις αρχές του μήνα οι οπαδοί της ομάδας τον αποδοκίμασαν έντονα, με ορισμένα μάλιστα εκ των σχολίων να είναι ρατσιστικά.<br/> </p>
    </article>
  </body>
</html>