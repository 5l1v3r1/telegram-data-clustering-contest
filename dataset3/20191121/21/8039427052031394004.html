<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=960921"/>
    <meta property="og:site_name" content="Andhrajyothy"/>
    <meta property="article:published_time" content="2019-11-21T21:37:18+00:00"/>
    <meta property="og:title" content="సంక్షోభం కొలిక్కి.. మహారాష్ట్ర సీఎంగా ఉద్ధవ్ థాకరే?"/>
    <meta property="og:description" content="ADVT"/>
  </head>
  <body>
    <article>
      <h1>సంక్షోభం కొలిక్కి.. మహారాష్ట్ర సీఎంగా ఉద్ధవ్ థాకరే?</h1>
      <address>
        <time datetime="2019-11-21T21:37:18+00:00">21 Nov 2019, 21:37</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ముంబై: </b>మహారాష్ట్రలో నెలకొన్న రాజకీయ సంక్షోభానికి తెరపడేలా కనిపిస్తోంది. ప్రభుత్వ ఏర్పాటుకు సంబంధించి విధివిధానాలపై చర్చించేందుకు గురువారం నేషనలిస్ట్ కాంగ్రెస్ పార్టీ (ఎన్‌సీపీ), కాంగ్రెస్ పార్టీలు సమావేశమయ్యాయి. సమావేశం అనంతరం మహారాష్ట్ర తదుపరి సీఎంగా ఉద్ధవ్ థాకరే ప్రమాణ స్వీకారం చేయనున్నట్టు వార్తలు వస్తున్నాయి. అలాగే, ఏయే పార్టీకి ఎన్ని మంత్రి పదవులు ఇవ్వాలి? ఎవరు ఏ పదవులు తీసుకోవాలన్న దానిపైనా సమావేశంలో చర్చించినట్టు తెలుస్తోంది. ‘మహా’ ప్రభుత్వంలోని మంత్రి పదవుల్లో తమకు సమాన వాటా ఉండాలని కాంగ్రెస్ కోరినట్టు సమాచారం.</p>
      <p> </p>
      <p>ఢిల్లీలోని శరద్ పవార్ నివాసంలో జరిగిన ఈ సమావేశంలో మూడు పార్టీలకు 14-14-14 చొప్పున మంత్రి పదవులు ఉండాలని కాంగ్రెస్ తేల్చి చెప్పినట్టు తెలుస్తోంది. ముఖ్యమంత్రి పదవిపై పట్టుబట్టని ఎన్‌సీపీ.. ఉద్ధవ్ థాకరేకు ముఖ్యమంత్రి పదవిపై ఎటువంటి అభ్యంతరం చెప్పలేదు. ఎన్‌సీపీ, కాంగ్రెస్‌లు రెండూ ఉద్ధవ్‌నే తదుపరి ముఖ్యమంత్రి కావాలని డిమాండ్ చేసినట్టు తెలుస్తోంది. శివసేన ఎల్పీ నేత ఏక్‌నాథ్ షిండే మాట్లాడుతూ.. పార్టీ ఎమ్మెల్యేలంతా ఉద్ధవ్ థాకరేనే ముఖ్యమంత్రి కావాలని కోరుకుంటున్నారని పేర్కొన్నారు.</p>
      <p> </p>
      <p>
        <b>పదవులు ఎవరికి ఎలా?</b>
      </p>
      <p>మహారాష్ట్రలో ఏర్పడబోయే సంకీర్ణ ప్రభుత్వంలో పట్టణాభివృద్ధి శాఖ, పీడబ్ల్యూడీ, హోం మంత్రిత్వశాఖ, ఉన్నత విద్య ( టెక్నికల్, మెడికల్, స్కూల్), గ్రామీణాభివృద్ధి వంటి మంత్రి పదవులను శివసేన కోరుకుంటోంది. ఎన్‌సీపీ.. స్పీకర్ పదవిని కోరుకుంటోంది. అలాగే, హోం శాఖ, ఆర్థికం, పీడబ్ల్యూడీ, జలవనరులు, గ్రామీణాభివృద్ధి తదితర శాఖలను అడగ్గా, స్పీకర్, ఆర్థికం, గ్రామీణాభివృద్ధి, రెవెన్యూ శాఖను కాంగ్రెస్ కోరుకుంటోంది. రొటేషనల్ సీఎంను డిమాండ్‌ ఎన్‌సీపీ నుంచి రాలేదు. ఈ విషయంలో మరింత స్పష్టత కోసం శుక్రవారం మరోమారు నేతలు సమావేశం కానున్నారు.</p>
    </article>
  </body>
</html>