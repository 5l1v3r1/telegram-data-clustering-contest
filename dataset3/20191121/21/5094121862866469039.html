<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/prvni-brnenska-defenestrace-z-univerzitniho-okna-leteli-tri-konsele-20191121.html"/>
    <meta property="og:site_name" content="Deník.cz"/>
    <meta property="article:published_time" content="2019-11-21T21:20:00+00:00"/>
    <meta property="og:title" content="První brněnská defenestrace. Z univerzitního okna letěli tři konšelé"/>
    <meta property="og:description" content="/FOTOGALERIE, VIDEO/ Pryč s nimi! Ať letí! ozývá se ve čtvrtek v podvečer nádvořím Filosofické fakulty Masarykovy univerzity v Brně. Podobně křičí shromážděný dav na podporu řeči, kterou k němu pronáší mnich s křížem na krku. Burcuje přihlížející k první brněnské defenestraci."/>
  </head>
  <body>
    <article>
      <h1>První brněnská defenestrace. Z univerzitního okna letěli tři konšelé</h1>
      <address><time datetime="2019-11-21T21:20:00+00:00">21 Nov 2019, 21:20</time> by <a rel="author">Pavla Hloušková</a></address>
      <p>K vyhození z okna odsuzují organizátoři akce z Ústavu klasických studií tři figuríny konšelů, v jejichž hlavách se od pondělí shromažďovaly papírky s věcmi, které studentům vadí. „V neděli dne třicátého července léta Páně 1490 se Pražané nacházeli ve velmi podobné situaci. Už dlouho se snažili přesvědčit novoměstské radní, aby propustili vězněné mladíky, stoupence přijímání z kalicha. Marně. Onoho parného nedělního dne po kázání Jana Želivského v kostele u Panny Marie Sněžné jim došla trpělivost,“ popisuje mnich události vedoucí k pražské defenenstraci.</p>
      <figure>
        <img src="https://g.denik.cz/50/73/sanitka-zachranka-zachranari-zzsjmk-brno_denik-150-3x2.jpg"/>
      </figure>
      <aside>
        <a href="https://brnensky.denik.cz/nehody/starsi-zenu-srazil-autobus-s-tezkym-poranenim-ji-prevezli-do-nemocnice-20191121.html">Starší ženu na Palackého třídě srazil autobus. Je v nemocnici s těžkým poraněním Přečíst článek ›</a>
      </aside>
      <p>Současně zmiňuje, že v Brně se dosud žádná defenestrace neudála. „Jak to? Neměli jsme snad dostatek odvahy? Nebo k tomu nebyla ideální příležitost? Není čas tuto historickou křivdu konečně napravit?,“ ptá se. Odpovědí je mu souhlasný křik okolo stojících lidí.</p>
      <p>O chvíli později letí z okna postupně všechny tři figuríny. Přibíhají k nim organizátoři s dřevěnými vidlemi a propichují je.</p>
    </article>
  </body>
</html>