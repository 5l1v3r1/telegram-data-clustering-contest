<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techbyte.sk/2019/11/galaxy-a71-informacie-specifikacia/"/>
    <meta property="og:site_name" content="TECHBYTE.sk"/>
    <meta property="article:published_time" content="2019-11-21T21:35:58+00:00"/>
    <meta property="og:title" content="Stredná trieda Samsungu bude zaujímavá: Galaxy A71 má 48 Mpx foťák a 6,7″ AMOLED displej"/>
    <meta property="og:description" content="Podľa zatiaľ neoficiálnych informácií by mal byť Galaxy A71 predstavený počas udalosti MWC, ktorá sa bude konať na konci februára budúceho roku."/>
  </head>
  <body>
    <article>
      <h1>Stredná trieda Samsungu bude zaujímavá: Galaxy A71 má 48 Mpx foťák a 6,7″ AMOLED displej</h1>
      <h2>Predstavený by mal byť vo februári 2020.</h2>
      <address><time datetime="2019-11-21T21:35:58+00:00">21 Nov 2019, 21:35</time> by <a rel="author" href="https://www.techbyte.sk/author/roman/" target="_blank">Roman Drexler</a></address>
      <p>
        <b>Aj keď je väčšina pozornosti zameraná prevažne na vlajkové lode, nájdu sa medzi nami aj takí, ktorí pri výbere nového telefónu uprednostňujú skôr strednú triedu. Presne do tejto kategórie môžeme zaradiť aj Galaxy A71, o ktorom sa po novom dozvedáme dôležité informácie.</b>
      </p>
      <p>Ako upozornil server <a href="https://www.phonearena.com/news/Samsung-Galaxy-A71-design-renders-leak_id120564">PhoneArena</a>, nový „Áčkový“ model zo série <a href="https://www.techbyte.sk/2019/11/samsung-galaxy-s10e-cenou-dole-kupite-220-eur-lacnejsie/">Galaxy</a> ponúkne <b>6,7-palcový Infinity-O AMOLED displej</b> s dierovým výrezom. Ohraničený bude pomerne tenkými rámikmi a keďže ide o model strednej triedy, panel nebude na stranách zakrivený.</p>
      <figure>
        <img src="https://www.techbyte.sk/wp-content/uploads/2019/11/galaxy-a71-4.jpg"/>
        <figcaption>Zdroj: <a href="https://cashkaro.com/blog/exclusive-samsung-galaxy-a71-images/114933">Cashcaro</a></figcaption>
      </figure>
      <p>Galaxy A71 dorazí so <b>48 Mpx hlavným snímačom</b>, pričom pomocné fotoaparáty budú disponovať <b>12 Mpx rozlíšeniami</b>. Čo sa týka prednej strany, vo výreze svoju pozíciu zaujme <b>32 Mpx</b> senzor.</p>
      <figure>
        <img src="https://www.techbyte.sk/wp-content/uploads/2019/11/galaxy-a71-3.jpg"/>
        <figcaption>Zdroj: <a href="https://cashkaro.com/blog/exclusive-samsung-galaxy-a71-images/114933">Cashcaro</a></figcaption>
      </figure>
      <p>Interiér smartfónu údajne môže obsahovať čipset <b>Snapdragon 675</b>, ktorým disponoval aj jeho predchodca, teda <b>Galaxy A70</b>. Ak sa však <a href="https://www.techbyte.sk/2019/11/android-10-sa-uz-pripravuje-aj-pre-samsung-galaxy-s9-a-galaxy-note-9/">Samsung</a> zameria na maximalizáciu výkonu, nemožno vylúčiť ani alternatívy v podobe <b>Snapdragon 712</b> či<b> Snapdragon 730</b>.</p>
      <figure>
        <img src="https://www.techbyte.sk/wp-content/uploads/2019/11/galaxy-a71-2.jpg"/>
        <figcaption>Zdroj: <a href="https://cashkaro.com/blog/exclusive-samsung-galaxy-a71-images/114933">Cashcaro</a></figcaption>
      </figure>
      <p>Ďalej sa očakáva aj implementácia <b>8 GB</b> operačnej pamäte<b> RAM</b>, <b>128 GB</b> interného rozšíriteľného<b> úložiska</b> a <b>4 500 mAh batérie</b> s podporou <b>25 W rýchlonabíjania</b>. Po softvérovej stránke by mal novinku poháňať <b>Android 10</b> v kombinácii s <b>One UI 2.0</b>.</p>
      <p>Nakoniec ešte vyzdvihneme prítomnosť <b>USB-C</b> portu a <b>3,5 mm</b> vstupu pre slúchadlá.</p>
      <figure>
        <img src="https://www.techbyte.sk/wp-content/uploads/2019/11/galaxy-a71-1.jpg"/>
        <figcaption>Zdroj: <a href="https://cashkaro.com/blog/exclusive-samsung-galaxy-a71-images/114933">Cashcaro</a></figcaption>
      </figure>
      <p>Podľa zatiaľ neoficiálnych informácií by mal byť Galaxy A71 predstavený počas veľtrhu <b>MWC 2020</b> (Mobile World Congress), ktorá sa bude konať na konci februára budúceho roku.</p>
    </article>
  </body>
</html>