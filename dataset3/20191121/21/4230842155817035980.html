<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191121-v-ofisi-prezydenta-obgovoryly-pytannya-poshuku-znyklyh-bezvisty-na-donbasi/"/>
    <meta property="og:site_name" content="ФАКТИ"/>
    <meta property="article:published_time" content="2019-11-21T21:23:33+00:00"/>
    <meta property="og:title" content="В Офісі президента обговорили питання пошуку зниклих безвісти на Донбасі"/>
    <meta property="og:description" content="В Офісі президента України відбулося засідання робочої групи з питань зниклих безвісти на Донбасі."/>
  </head>
  <body>
    <article>
      <h1>В Офісі президента обговорили питання пошуку зниклих безвісти на Донбасі</h1>
      <address>
        <time datetime="2019-11-21T21:23:33+00:00">21 Nov 2019, 21:23</time>
      </address>
      <p>В Офісі президента України відбулося засідання робочої групи з питань зниклих безвісти на Донбасі.</p>
      <p>Під час засідання робочої групи з питань зниклих безвісти на Донбасі і військових і цивільних заручників було порушено питання повноцінного відновлення роботи Центру звільнення полонених і пошуку зниклих при СБУ.</p>
      <p>Зазначили, що у 2019 році з метою ідентифікації було проведено 13 ексгумацій тіл. У результаті цього вдалося встановити особи шести громадян.</p>
      <p>
        <b>Читайте: </b>
        <a href="https://fakty.com.ua/ua/ukraine/20191114-v-oon-nazvaly-vijnu-na-donbasi-najstarishym-konfliktom-u-sviti/">В ООН назвали війну на Донбасі найстарішим конфліктом у світі</a>
      </p>
      <p>Заступник міністра у справах ветеранів, тимчасово окупованих територій і внутрішньо переміщених осіб Олексій Ілляшенко запропонував внести зміни до закону Про соціальний і правовий захист осіб, позбавлених волі у результаті збройної агресії проти України, а саме врегулювати правовий статус осіб, зниклих за особливих обставин.</p>
      <blockquote>– Особливими обставинами вважаються збройний конфлікт, військові дії, тимчасова окупація частини території держави, заворушення всередині країни, надзвичайні ситуації природного або техногенного характеру, – пояснив чиновник.</blockquote>
      <p>Нагадаємо, що 6 серпня 2019 року Україна і США підписали <a href="https://fakty.com.ua/ua/uncategory/20190806-poshuk-vijskovopolonenyh-i-znyklyh-bezvisty-ukrayina-i-ssha-pidpysaly-memorandum/">Меморандум про взаєморозуміння з питань пошуку військовополонених і зниклих</a> безвісти.</p>
    </article>
  </body>
</html>