<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/ellada/ithaki-ti-edeixe-i-iatrodikastiki-exetasi-gia-ton-thanato-toy-40chronoy-poy-xylokopithike-agria/"/>
    <meta property="og:site_name" content="TheCaller.Gr"/>
    <meta property="article:published_time" content="2019-11-21T21:19:58+00:00"/>
    <meta property="og:title" content="Ιθάκη: Τι έδειξε η ιατροδικαστική εξέταση για τον θάνατο του 40χρονου που ξυλοκοπήθηκε άγρια"/>
    <meta property="og:description" content="Νέα στοιχεία που φαίνεται ότι ανατρέπουν τα δεδομένα φέρνει στο φως η ιατροδικαστική έκθεση για τον θάνατο του 40χρονου Βρετανού που βρέθηκε νεκρός μετά τον"/>
  </head>
  <body>
    <article>
      <h1>Ιθάκη: Τι έδειξε η ιατροδικαστική εξέταση για τον θάνατο του 40χρονου που ξυλοκοπήθηκε άγρια</h1>
      <address>
        <time datetime="2019-11-21T21:19:58+00:00">21 Nov 2019, 21:19</time>
      </address>
      <p>Σύμφωνα με το Star, αν και αρχικά ο θάνατός του είχε αποδοθεί στον άγριο ξυλοδαρμό του άνδρα, από τον 54χρονο που νόμισε ότι ο εκείνος διατηρούσε σχέση με τη γυναίκα του, τα αποτελέσματα της ιατροδικαστικής έκθεσης οδηγούν σε ανατροπή της υπόθεσης, καθώς αποκαλύπτουν ότι θύμα έπασχε από κίρρωση του ήπατος.</p>
      <p><b>Μετά την απολογία του</b> ο 54χρονος επιχειρηματίας που φέρεται να γρονθοκόπησε τον 40χρονο Βρετανό, αφέθηκε προσωρινά ελεύθερος με τη σύμφωνη γνώμη ανακριτή και εισαγγελέα.</p>
      <p>Σύμφωνα με πληροφορίες ο 54χρονος επιχειρηματίας που βρισκόταν σε διάσταση με τη Νοτιοαφρικανή σύζυγό του, γνώριζε ότι <b>εκείνη διατηρούσε σχέση</b> με το θύμα.</p>
      <p>Η επίσκεψη του στο ξενοδοχείο όπου διέμενε ο νυν σύντροφός της, του επεφύλασσε μια πολύ δυσάρεστη έκπληξη, η οποία και κατέληξε σε άγριο καυγά.</p>
      <p>«Έχω μετανιώσει που δεν έκανα μεταβολή να φύγω, από το ξενοδοχείο όταν αντίκρισα αυτό που αντίκρισα. Δε θέλω να πιστέψω πως ο θάνατός του μπορεί να επήλθε από τα δικά μου χτυπήματα. Λυπάμαι πάρα πολύ που ένας άνθρωπος πέθανε, έστω κι αν αυτό δεν έγινε από τις δικές μου ενέργειες», ανέφερε ο 54χρονος επιχειρηματίας.</p>
    </article>
  </body>
</html>