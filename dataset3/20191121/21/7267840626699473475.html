<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357009645-zelenskij-vstretilsja-s-ispolnitelnym-predsedatelem-kompanii-orascom-investment-holding"/>
    <meta property="og:site_name" content="Главное™"/>
    <meta property="article:published_time" content="2019-11-21T21:34:00+00:00"/>
    <meta property="og:title" content="Зеленский встретился с исполнительным председателем компании Orascom Investment Holding"/>
    <meta property="og:description" content="Єгипетський бізнесмен зазначив, що радий нагоді поспілкуватися з Главою Української держави та розповісти йому про свою діяльність. Він повідомив, що цікавиться можливістю інвестувати в Україну. Володимир Зеленський подякував Нагібу Савірісу за проявле..."/>
  </head>
  <body>
    <article>
      <h1>Зеленский встретился с исполнительным председателем компании Orascom Investment Holding</h1>
      <address>
        <time datetime="2019-11-21T21:34:00+00:00">21 Nov 2019, 21:34</time>
      </address>
      <p>Єгипетський бізнесмен зазначив, що радий нагоді поспілкуватися з Главою Української держави та розповісти йому про свою діяльність. Він повідомив, що цікавиться можливістю інвестувати в Україну.</p>
      <p>Володимир Зеленський подякував Нагібу Савірісу за проявлену ініціативу та інтерес до інвестиційних можливостей України, <a href="https://www.president.gov.ua/news/volodimir-zelenskij-zustrivsya-z-vikonavchim-golovoyu-kompan-58489">повідомляє</a> прес-служба Голови держави.</p>
      <p>«Я чув, що ви протягом кількох років цікавилися інвестиційними можливостями в Україні, але не наважувалися (почати роботу. – Ред). Зараз дуже вдалий час», – сказав Президент.</p>
      <p>Він розповів про оновлення українського парламенту та формування нового уряду, що, на переконання Глави держави, дасть змогу реалізувати структурні реформи в короткі терміни для досягнення економічного буму в країні протягом найближчих 5 років.</p>
      <p>«Нашим пріоритетом є фокус на зростанні економіки, і ми розуміємо, що це можливо лише із залученням іноземних інвестицій. За 3-й квартал українська економіка зросла на 4,2%, міжнародні рейтингові агентства покращують суверенні рейтинги України, ми зростаємо у рейтингу Doing Business. Усе це дає нам оптимізм для подальшого зростання», – наголосив Володимир Зеленський.</p>
      <related>
        <h4>Читайте также:</h4>
        <a href="https://glavnoe.ua/news/n357009576-zelenskij-s-suprugoj-pochtili-pamjat-o-pogibshih-vo-vremja-revoljucii-dostoinstva"/>
      </related>
      <p>Важливим нині є також проведення структурних реформ, спрямованих на залучення інвестицій в економіку, підкреслив Президент.</p>
      <p>«Я не раз заявляв інвесторам і нашим міжнародним партнерам, що особисто захищатиму іноземні інвестиції в Україні, а уряд і парламент працюють над створенням сприятливого бізнес-клімату в нашій країні», – заявив він.</p>
      <p>Серед основних змін Глава держави назвав земельну реформу, проведення приватизації, розвиток цифрових технологій, телекомунікацій, фінансового сектору, а також збільшення прозорості надрокористування.</p>
      <p>«Ми почали процес приватизації з себе – першими підприємствами, які передано на приватизацію, були саме підприємства, що підпорядковувалися Офісу Президента. Серед них є цікаві об’єкти для інвестицій у нерухомість, зокрема – готелі «Україна» та «Дніпро». Оскільки у вашому портфоліо є низка дуже успішних проектів у сфері туризму та готельного бізнесу, хочу запросити вас взяти участь у конкурсах на приватизацію. Також вам можуть бути цікавими туристичні об’єкти по всій Україні», – зауважив Президент, звертаючись до Нагіба Савіріса.</p>
      <related>
        <h4>Читайте также:</h4>
        <a href="https://glavnoe.ua/news/n357009540-zelenskij-otreagiroval-na-skandal-s-gbr"/>
      </related>
      <p>Володимир Зеленський також запропонував бізнесмену розглянути можливість інвестування у банківський сектор України.</p>
      <related>
        <h4>Читайте также:</h4>
        <a href="https://glavnoe.ua/news/n357009532-zelenskij-nazval-osnovnye-normandskie-temy"/>
      </related>
    </article>
  </body>
</html>