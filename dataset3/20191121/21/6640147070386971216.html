<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/samsung-galaxy-s10-lite-conferme-specifiche-fcc/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-21T21:29:00+00:00"/>
    <meta property="og:title" content="Samsung Galaxy S10 Lite, arrivano le prime conferme: ecco l'interessante scheda tecnica | MobileLabs"/>
    <meta property="og:description" content="La scheda tecnica di Samsung Galaxy S10 Lite è stata inserita nel database di FCC: ecco le prime specifiche di questo nuovo smartphone."/>
  </head>
  <body>
    <article>
      <h1>Samsung Galaxy S10 Lite, arrivano le prime conferme: ecco l'interessante scheda tecnica | MobileLabs</h1>
      <address>
        <time datetime="2019-11-21T21:29:00+00:00">21 Nov 2019, 21:29</time>
      </address>
      <p><b>FCC</b>, ovvero la <i>Commissione federale statunitense per le comunicazioni</i>, ha appena diffuso le prime conferme ufficiali dedicata a <i><b>Samsung Galaxy S10 Lite</b></i>. Avevamo già parlato di questo smartphone in un <a href="https://www.tomshw.it/smartphone/samsung-galaxy-s10-lite-sara-un-top-di-gamma-diffuse-alcune-indiscrezioni/">precedente articolo</a>, sottolineando come le <b>specifiche tecniche</b> avrebbero potuto far tremare anche molti top di gamma. Oggi abbiamo le prime <b>conferme</b>.</p>
      <p>Sul <a href="https://apps.fcc.gov/oetcf/eas/reports/ViewExhibitReport.cfm?mode=Exhibits&amp;RequestTimeout=500&amp;calledFromFrame=N&amp;application_id=KYZ1q5d2DWpt6Iy1NEt2Mw%3D%3D&amp;fcc_id=A3LSMG770F">database </a>dell’ente che si occupa di telecomunicazioni negli Stati uniti d’America, il nuovo modello è riconoscibile dal codice <i><b>SM-G770F</b></i>. Le specifiche tecniche che accompagnano il nome dovrebbero essere praticamente ufficiali, trattandosi di una fonte autorevole.</p>
      <figure>
        <img src="https://www.tomshw.it/images/images/2019/11/samsung-galaxy-s10-lite-fcc-64256.768x432.jpg"/>
      </figure>
      <p>Sotto il cofano troviamo il SoC <b><i>Qualcomm Snapdragon 855</i></b>, accompagnato da<b> 8 GB</b> di RAM e <b>128 GB</b> di memoria interna (espandibile tramite microSD<b>). Il display</b> avrà una diagonale di 6,7 pollici e una risoluzione FullHD+. Quest’ultima caratteristica rende il device molto simile a <a href="http://www.tomshw.it/smartphone/samsung-galaxy-s10-nuove-varianti/">Galaxy S10</a>.</p>
      <p>La<b> tripla camera</b> posteriore può contare su tre sensori da 48 megapixel, 12 megapixel e 5 megapixel; la singola frontale, invece, su un sensore da 32 megapixel. La scheda tecnica si conclude con una batteria da <b>4.500 mAh</b>, compatibile con la ricarica rapida fino a 45 W.</p>
      <p>Insomma, un dispositivo con delle specifiche di tutto rispetto che non ci fanno capire con tanta semplicità quali saranno i piani di Samsung per la collocazione del dispositivo sul mercato. Samsung Galaxy S10 Lite potrebbe infatti avere un <b>prezzo</b> più alto rispetto alle prime previsioni.</p>
      <blockquote>Samsung Galaxy Note10+, con 12 GB di RAM e 256 GB di memoria interna, è disponibile all’acquisto su Amazon. Lo trovate a <a href="https://toms.it/fXnBz">questo indirizzo</a>.</blockquote>
    </article>
  </body>
</html>