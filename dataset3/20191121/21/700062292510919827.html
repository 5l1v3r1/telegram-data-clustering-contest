<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/world/714662-proedros-ths-VW-oso-skotonontai-anthropoi-den-tha-chtisoyme-ergostasio-sthn-toyrkia.html"/>
    <meta property="og:site_name" content="madata.gr"/>
    <meta property="article:published_time" content="2019-11-21T21:42:00+00:00"/>
    <meta property="og:title" content="Πρόεδρος της VW: Όσο σκοτώνονται άνθρωποι δεν θα χτίσουμε εργοστάσιο στην Τουρκία"/>
    <meta property="og:description" content="Ο πρόεδρος-διευθύνων σύμβουλος της Volkswagen υπερασπίστηκε σήμερα την απόφαση της εταιρείας να αναβάλλει την κατασκευή ενός καινούριου εργοστασίου της στην Τουρκία, λόγω των τουρκικών επιχειρήσεων"/>
  </head>
  <body>
    <article>
      <h1>Πρόεδρος της VW: Όσο σκοτώνονται άνθρωποι δεν θα χτίσουμε εργοστάσιο στην Τουρκία</h1>
      <address>
        <time datetime="2019-11-21T21:42:00+00:00">21 Nov 2019, 21:42</time>
      </address>
      <p>Ο πρόεδρος-διευθύνων σύμβουλος της Volkswagen υπερασπίστηκε σήμερα την απόφαση της εταιρείας να αναβάλλει την κατασκευή ενός καινούριου εργοστασίου της στην Τουρκία, λόγω των τουρκικών επιχειρήσεων στη βόρεια Συρία.<br/><br/>Ο κολοσσός της αυτοκινητοβιομηχανίας ανακοίνωσε στις 15 Οκτωβρίου ότι «παρακολουθεί» τις εξελίξεις, μετά την επίθεση των τουρκικών δυνάμεων σε μια περιοχή της Συρίας που ελέγχεται από Κούρδους μαχητές.<br/><br/>«Όσο σκοτώνονται άνθρωποι, δεν θα θέσουμε τον θεμέλιο λίθο κοντά σε ένα πεδίο μάχης», ανέφερε ο Χέρμπερτ Ντις σε ανάρτησή του στο LinkedIn.<br/><br/>Όπως αναφέρει το ΑΠΕ-ΜΠΕ, ο κ. Ντις παραδέχτηκε ότι το εργοστάσιο αυτό θα ήταν προς το «οικονομικό συμφέρον» της VW και ότι η τελική απόφαση «παραμένει ανοιχτή».<br/><br/>Την περασμένη εβδομάδα ο Ντις είχε δηλώσει σε δημοσιογράφους ότι η ανέγερση ενός εργοστασίου υπό αυτές τις τεταμένες συνθήκες θα ήταν μια «εντελώς ανεύθυνη» εξέλιξη. Πρόσθεσε όμως ότι θα ληφθεί απόφαση για το θέμα το αργότερο μέχρι το τέλος του έτους ή τις αρχές του επόμενου.<br/><br/>Το εργοστάσιο στην Τουρκία συνιστά μια επένδυση ύψους 1,2-1,5 δισεκατομμυρίων ευρώ και θα απασχολούσε περίπου 4.000 ανθρώπους.</p>
    </article>
  </body>
</html>