<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/21/npo-moralist-geeft-beetje-kritiek-op-rtl5-programma-de-villa-meteen-van-buis-gecensureerd/"/>
    <meta property="og:site_name" content="ThePostOnline"/>
    <meta property="article:published_time" content="2019-11-21T21:15:00+00:00"/>
    <meta property="og:title" content="NPO-moralist geeft beetje kritiek op RTL5-programma De Villa, meteen van buis gecensureerd"/>
    <meta property="og:description" content="Bukken, door de knietjes gaan, in het stof bijten en gelijk gaan liggen: corporate denken en doen anno 2019"/>
  </head>
  <body>
    <article>
      <h1>NPO-moralist geeft beetje kritiek op RTL5-programma De Villa, meteen van buis gecensureerd</h1>
      <h2>Bukken, door de knietjes gaan, in het stof bijten en gelijk gaan liggen: corporate denken en doen anno 2019</h2>
      <address><time datetime="2019-11-21T21:15:00+00:00">21 Nov 2019, 21:15</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>RTL 5 heeft besloten om de uitzendingen van het extreem slecht bekeken <i>De Villa</i> per direct stop te zetten wegens seksueel grensoverschrijdend gedrag in het programma. Dat heeft een woordvoerder laten weten aan BuzzE (ANP). De zender biedt bovendien excuses aan vanwege vertoonde beelden.</p>
      <p>“Seksueel grensoverschrijdend gedrag is onacceptabel en mag nooit worden gepromoot, niet voor en niet achter de schermen”, laat een woordvoerder weten. “Dat er tot twee keer toe scènes worden uitgezonden die iets anders suggereren, kunnen we niet tolereren en we bieden hiervoor onze excuses aan.”</p>
      <p>Onder anderen<a href="https://www.mediacourant.nl/2019/11/tim-hofman-walgt-van-ranzige-rtl-5-show-de-villa/"> NPO-presentator Tim Hofman (NPO) leverde kritiek</a> op twee scènes in het programma. Daarin is onder meer te zien hoe een van de deelneemsters een opdringerige medekandidaat van zich af moet slaan in bed. Ze wijst hem meerdere keren af, maar hij blijft haar lastigvallen. Tim sprak zijn afschuw uit over het moment en over hoe RTL met de beelden omging, met een volgens hem “grappig muziekje en ludieke voice-over” eronder.</p>
      <p>“Er wordt een grondig onderzoek gestart met de desbetreffende inhoudelijk verantwoordelijken bij de zender en bij producent Blue Circle om te achterhalen hoe dit fout heeft kunnen gaan”, laat RTL weten. “En vooral hoe we dit in de toekomst voorkomen.”</p>
      <p>In De Villa namen acht vrijgezellen een week lang hun intrek in een luxueus onderkomen onder de Spaanse zon. Vrijwel niemand keek naar dit programma. Afgelopen woensdag trok de uitzending nog geen 100.000 kijkers.</p>
      <p>
        <i>Anp/TPO</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>