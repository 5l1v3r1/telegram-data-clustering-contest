<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/kosmos/125777/steit-ntipartment-pros-toyrkia-xefortotheite-toys-s-400"/>
    <meta property="og:site_name" content="Insider"/>
    <meta property="article:published_time" content="2019-11-21T21:34:00+00:00"/>
    <meta property="og:title" content="Στέιτ Ντιπάρτμεντ προς Τουρκία: Ξεφορτωθείτε τους S-400"/>
    <meta property="og:description" content="«Γνωρίζουν ότι έχουν την επιλογή να προχωρήσουν και την επιλογή να απαλλαγούν από τους S-400», σημείωσε το Στέιτ Ντιπάρτμεντ."/>
  </head>
  <body>
    <article>
      <h1>Στέιτ Ντιπάρτμεντ προς Τουρκία: Ξεφορτωθείτε τους S-400</h1>
      <h2>«Γνωρίζουν ότι έχουν την επιλογή να προχωρήσουν και την επιλογή να απαλλαγούν από τους S-400», σημείωσε το Στέιτ Ντιπάρτμεντ.</h2>
      <address>
        <time datetime="2019-11-21T21:34:00+00:00">21 Nov 2019, 21:34</time>
      </address>
      <p>Προειδοποιητικό μήνυμα προς την <b>Τουρκία </b>έστειλε το <b>Στέιτ Ντιπάρτμεντ </b>για τα ρωσικά συστήματα<b> S-400</b>.</p>
      <p>Συγκεκριμένα, αξιωματούχος του Στέιτ Ντιπάρτμεντ ανέφερε πως η Τουρκία πρέπει να «ξεφορτωθεί» το ρωσικό αντιπυραυλικό σύστημα S-400 που αγόρασε από την Μόσχα για να ξεπεραστεί η αντιπαράθεση με την Ουάσινγκτον, καθώς η απόκτησή τους θέτει, σύμφωνα με τον αξιωματούχο, μια απειλή για όλες τις αμυντικές ικανότητες του ΝΑΤΟ.</p>
      <p>«Γνωρίζουν ότι έχουν την επιλογή να προχωρήσουν και την επιλογή να απαλλαγούν από τους S-400», σημείωσε.</p>
      <p>Ωστόσο, παράλληλα σήμερα, ο Τούρκος υπουργός Άμυνας Χουλουσί Ακάρ δήλωσε σε βουλευτές σε μια επιτροπή της τουρκικής βουλής ότι η Άγκυρα θα ενεργοποιήσει, όπως είναι προγραμματισμένο το ρωσικό σύστημα πυραυλικής άμυνας, μόλις το σχετικό στρατιωτικό προσωπικό ολοκληρώσει την εκπαίδευσή του.</p>
      <p>Η εκπαίδευση βρίσκεται σε εξέλιξη για τον χειρισμό του εξοπλισμού αντιπυραυλικής άμυνας.</p>
      <p>«Μόλις η διαδικασία αυτή ολοκληρωθεί, θα διεξάγουμε τις προγραμματισμένες δραστηριότητες (στους S-400)», τόνισε.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/tehnologia/diethni/125716/apple-senaria-exairesis-apo-ton-emporiko-polemo-metaxy-ipa-kai-kinas"/>
        <a href="https://www.insider.gr/eidiseis/kosmos/125703/adynamia-epiteyxis-symfonias-ipa-kinas-gia-2019"/>
        <a href="https://www.insider.gr/125644/politeia-tis-kalifornia-anoigei-polemo-me-ton-tramp-kai-tis-aytokinitobiomihanies"/>
      </related>
    </article>
  </body>
</html>