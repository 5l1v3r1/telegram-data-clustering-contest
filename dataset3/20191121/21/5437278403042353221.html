<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.1limburg.nl/hasj-gevonden-gevangenis-sittard"/>
    <meta property="og:site_name" content="1limburg"/>
    <meta property="article:published_time" content="2019-11-21T21:11:46+00:00"/>
    <meta property="og:title" content="Hasj gevonden in gevangenis Sittard"/>
    <meta property="og:description" content="In de werkzalen van de gevangenis in Sittard is donderdag 54 gram hasj gevonden. De drugs zaten onder meer verstopt in een krat bij de wasmachines."/>
  </head>
  <body>
    <article>
      <h1>Hasj gevonden in gevangenis Sittard</h1>
      <h2>In de werkzalen van de gevangenis in Sittard is donderdag 54 gram hasj gevonden. De drugs zaten onder meer verstopt in een krat bij de wasmachines.</h2>
      <address><time datetime="2019-11-21T21:11:46+00:00">21 Nov 2019, 21:11</time> by <a rel="author">Persbureau ANP</a></address>
      <p>Het gebeurt vaker dat drugs en andere smokkelwaar worden gevonden binnen gevangenismuren, maar zo'n handelshoeveelheid op één plek is niet gebruikelijk, zegt de Dienst Justitiële Inrichtingen (DJI) na een bericht in <a href="https://www.limburger.nl/cnt/dmf20191121_00133750/54-gram-hasj-gevonden-bij-spitactie-in-penitentiaire-inrichting-van-sittard">De Limburger</a>.</p>
      <p><b>Lastig<br/></b>Van wie de drugs zijn geweest, is niet bekend. "Het lastige bij controles in gemeenschappelijke ruimtes is dat het vaak niet te herleiden is", aldus de DJI. Meer dan twintig mensen waren in de werkzalen aan het werk.</p>
      <p><b>Drugs</b><br/>De controle is uitgevoerd door de Landelijke Bijzondere Bijstandseenheid (LBB), die is gespecialiseerd in het zoeken in gevangenissen. Het ging om een reguliere inspectie, er was geen directe aanleiding om te gaan zoeken, zegt de DJI. Enkele gevangenen zijn individueel gevisiteerd, maar daarbij werden geen drugs gevonden.</p>
    </article>
  </body>
</html>