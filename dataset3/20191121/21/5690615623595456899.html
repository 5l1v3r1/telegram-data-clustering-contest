<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837130-situatsiya-na-donbasi-u-rezultati-obstriliv-boyovikiv-troye-viyskokh-poraneni"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T21:06:00+00:00"/>
    <meta property="og:title" content="Ситуація на Донбасі: у результаті обстрілів бойовиків троє військових поранені"/>
    <meta property="og:description" content="КИЇВ. 21 листопада. УНН. З початку цієї доби в районі проведення операції Об’єднаних сил бойовики чотири рази порушили режим припинення вогню. В …"/>
  </head>
  <body>
    <article>
      <h1>Ситуація на Донбасі: у результаті обстрілів бойовиків троє військових поранені</h1>
      <address><time datetime="2019-11-21T21:06:00+00:00">21 Nov 2019, 21:06</time> by <a rel="author">Анна Мурашко</a></address>
      <p><b>КИЇВ. 21 листопада. УНН.</b> З початку цієї доби в районі проведення операції Об’єднаних сил бойовики чотири рази порушили режим припинення вогню. В результаті обстрілів троє українських військових було поранено. Про це <b>УНН</b> повідомляє з посиланням на пресцентр ООС.</p>
      <p>“Впродовж поточної доби збройні формування Російської Федерації 4 рази порушили режим припинення вогню. Противник обстріляв позиції наших підрозділів із ПТРК, озброєння БМП, гранатометів різних систем та великокаліберних кулеметів... Бойові травми внаслідок обстрілів отримали 3 військовослужбовця зі складу Об’єднаних сил”, — йдеться в повідомленні.</p>
      <p>Так, 2 обстріли позицій українських захисників бойовики здійснили у районі відповідальності оперативно-тактичного угруповання “Північ”: неподалік Шумів — з протитанкового ракетного комплексу; біля Кіндрашівської-Нової — з підствольних гранатометів.</p>
      <p>“В районі відповідальності оперативно-тактичного угруповання „Схід“ противник також здійснив 2 обстріли по укріпленнях Об’єднаних сил: біля Водяного — з гармат БМП-1 та автоматичних гранатометів; неподалік Невельського — з великокаліберних кулеметів”, — зазначається в повідомленні.</p>
      <p>Нагадаємо, українська сторона СЦКК <a href="https://www.unn.com.ua/uk/news/1837022-shtab-oos-informatsiya-u-zviti-obsye-schodo-vibukhiv-u-rayoni-petrivskogo-ne-pidtverdzhuyetsya">заявила</a>, що наведені у звіті Спеціальної моніторингової місії ОБСЄ дані про вибухи поблизу ділянки розведення біля населеного пункту Петрівське не підтверджуються.</p>
    </article>
  </body>
</html>