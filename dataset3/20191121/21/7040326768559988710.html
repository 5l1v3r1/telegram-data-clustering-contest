<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/teknoloji-haberleri/twitterda-kullanicilar-artik-yanitlari-gizleyebilecek-1391100"/>
    <meta property="og:site_name" content="Karar.com"/>
    <meta property="article:published_time" content="2019-11-21T21:44:00+00:00"/>
    <meta property="og:title" content="Twitter’da kullanıcılar artık yanıtları gizleyebilecek"/>
    <meta property="og:description" content="Konu dışı veya hakaret içeren yanıtlar artık kullanıcılar tarafından gizlenebilir hale geliyor."/>
  </head>
  <body>
    <article>
      <h1>Twitter’da kullanıcılar artık yanıtları gizleyebilecek</h1>
      <address>
        <time datetime="2019-11-21T21:44:00+00:00">21 Nov 2019, 21:44</time>
      </address>
      <p>
        <b>Konu dışı veya hakaret içeren yanıtlar artık kullanıcılar tarafından gizlenebilir hale geliyor.</b>
      </p>
      <p>Sosyal medya platformu Twitter, kullanıcılara yeni bir özellik sundu. Artık atılan tweetlere verilen yanıtlar, kullanıcının isteği doğrultusunda anında silinebilecek.</p>
      <p>Twitter’ın yeni özelliği, ABD, Kanada ve Japonya’da denendikten sonra artık tüm dünyada kullanılabilir hale geldi.</p>
      <p>Twitter’den yapılan duyuruda, yanıtları gizleme özelliğinin artık herkes tarafından kullanılabileceği belirtildi.</p>
      <p>Açıklamada, “Başarılı bir denemeden sonra, konuşmaları yönetmenin, dikkat dağıtıcı ve konu dışı yanıtları gizlemenin yararlı bir yolu olduğunu fark ettik” denildi.</p>
      <p>Yanıtları gizlemek isteyen kullanıcılar, tweetlere verilen cevapların sağ tarafında bulunan gri simgeyi kullanarak ‘yanıtı gizle’yi seçecek. Bu durumda yanıtı gizlenen kullanıcıya bildirim gönderilmeyecek.</p>
    </article>
  </body>
</html>