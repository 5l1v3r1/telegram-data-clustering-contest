<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/asker-konvoyunda-dehset-sacan-silahli-magandalara-gozalti-1210222.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-21T21:43:00+00:00"/>
    <meta property="og:title" content="Asker konvoyunda dehşet saçan silahlı magandalara gözaltı"/>
    <meta property="og:description" content="İstanbul Beyoğlu'nda asker konvoyu yaptıkları sırada tüneli trafiğe kapatarak meşaleler yakıp havaya ateş açan 3 kişi gözaltına alındı."/>
  </head>
  <body>
    <article>
      <h1>Asker konvoyunda dehşet saçan silahlı magandalara gözaltı</h1>
      <h2>İstanbul Beyoğlu'nda asker konvoyu yaptıkları sırada tüneli trafiğe kapatarak meşaleler yakıp havaya ateş açan 3 kişi gözaltına alındı.</h2>
      <address>
        <time datetime="2019-11-21T21:43:00+00:00">21 Nov 2019, 21:43</time>
      </address>
      <p><b>İstanbul Beyoğlu İstiklal Mahallesi'</b>nde motosiklet ve otomobillerle toplanan bir grup, konvoy halinde yola çıkarak dörtlü sinyalleri yakıp kornalara basarak gürültü çıkarttı, sonrasında ise<b> Piyalepaşa-Kağıthane Tüneline</b> girdikten bir süre sonra tüneli trafiğe kapattı. Tünelde meşale yakan motosikletliler dakikalarca tüneli trafiğe kapatarak tabancayla havaya defalarca rastgele ateş açtı. Olayın ardından harekete geçen polis ekipleri, magandaların kimliklerini tespit etmek için çalışma başlattı. Yapılan çalışmalarda Sediban Y., Ramazan Y. ve İdris K. isimli şahıslar yakalanarak gözaltına alındı. Yapılan aramalarda iki adet kurusıkı tabanca ele geçirilirken, şahıslara bin 2 lira idari para cezası uygulandı.</p>
      <figure>
        <img src="https://images.bursadabugun.com/editor/haber/21112019/5dd6fc0bc03c0e0288e23be4-1-5dd700204a524.jpg"/>
      </figure>
      <p>
        <b>Çeşitli suçlardan kaydı olduğu tespit edildi</b>
      </p>
      <p>Yapılan araştırmalarda şüphelilerden <b>Sediban Y.'nin 'Kasten Yaralama' suçundan, Ramazan Y.'nin 'Konut Dokunulmazlığının ihlali', 'Uyuşturucu Madde Kullanmak', 'Motosiklet Hırsızlığı' ve 'Görevli Memura Mukavemet'</b> konusundan suç kaydığı olduğu öğrenildi. Konuyla ilgili ekiplerin çalışmaları sürüyor.<br/> </p>
    </article>
  </body>
</html>