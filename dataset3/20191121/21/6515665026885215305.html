<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3362265/milijarder-krece-u-trku-za-predsednika-sad-blumberga-vec-optuzili-da-zeli-da-kupi-mesto-u-beloj-kuci-video"/>
    <meta property="og:site_name" content="kurir.rs"/>
    <meta property="article:published_time" content="2019-11-21T21:48:00+00:00"/>
    <meta property="og:title" content="MILIJARDER KREĆE U TRKU ZA PREDSEDNIKA SAD: Blumberga već optužili da želi da kupi mesto u Beloj kući! (VIDEO)"/>
    <meta property="og:description" content="Milijarder i bivši gradonačelnik Njujorka Majkl Blumberg podneo je Saveznoj izbornoj komisiji prijavu za kandidaturu na američkim predsedničkim izborima, što je još jedan koraka za njegovo uključivanje u nadmetanje demokratiskih kandidata koji žele da se suprotstave ..."/>
  </head>
  <body>
    <article>
      <h6 class="kicker">oštro</h6>
      <h1>MILIJARDER KREĆE U TRKU ZA PREDSEDNIKA SAD: Blumberga već optužili da želi da kupi mesto u Beloj kući! (VIDEO)</h1>
      <address>
        <time datetime="2019-11-21T21:48:00+00:00">21 Nov 2019, 21:48</time>
      </address>
      <p>
        <b>Milijarder i bivši gradonačelnik Njujorka Majkl Blumberg podneo je Saveznoj izbornoj komisiji prijavu za kandidaturu na američkim predsedničkim izborima, što je još jedan koraka za njegovo uključivanje u nadmetanje demokratiskih kandidata koji žele da se suprotstave aktualnom predsedniku Donaldu Trampu.</b>
      </p>
      <p>Blumberg, međutim, nije lično saopštio da će se kandidovati za predsednika, a njegov tim navodno posmatra njegovu prijavu, koju je podneo juče, kao neophodan logistički korak dok ne donese konačnu odluku.</p>
      <p>Blumberg (77) je podneo prijavu da se nađe na primarnom izbornom listiću demokrata u nekoliko država koje imaju kraći rok za prijavljivanje, prenosi Vašington egzaminer.</p>
      <p>Očekuje se da će on preskočiti kampanju na prva četiri nadmetanja za nominaciju, u Ajovi, Nju Hempširu, Nevadi i Južnoj Karolini, a da će se fokusirati na prikupljanje glasova u tzv. državama "super utorka", 3. marta.</p>
      <figure>
        <iframe src="https://www.youtube.com/embed/yB2bau8bBMo" width="1087" height="480" data-service="Youtube" scrolling="no"/>
      </figure>
      <p>Nekoliko demokratskih kandidata odmah je kritikovalo Blumberga zbog najava o njegovoj nameri da se kandiduje, nakon što je bivši potpredsednik Džo Bajden loše prošao u prvim anketama i prikupljanju novca za kampanju.</p>
      <p>Senatorka iz Masačusetsa Elizabet Voren nazvala je njegovu kampanju "pokušajem da kupi predsednicki mandat".</p>
      <p>Kurir.rs/Tanjug Foto: AP</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3355027/blumberg-poslao-jasan-signal-da-zeli-da-udje-u-trku-za-predsednika-sad-podneo-je-dokumenta-za-demokratsku-nominaciju-video"/>
        <a href="https://www.kurir.rs/planeta/3354451/i-on-bi-da-izace-trampu-na-crtu-blumberg-razmislja-da-se-ukljuci-u-predsednicku-trku-sledece-godine-video"/>
      </related>
    </article>
  </body>
</html>