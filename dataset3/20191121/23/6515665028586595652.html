<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/crna-hronika/3362309/novi-dokaz-koji-moze-dovesti-do-kicinog-ubice-metak-pronadjen-na-mestu-zlocina-resava-slucaj"/>
    <meta property="og:site_name" content="kurir.rs"/>
    <meta property="article:published_time" content="2019-11-21T23:13:00+00:00"/>
    <meta property="og:title" content="KIĆINOM UBICI ISPAO METAK: Policija došla do ključnog dokaza likvidacije! Stigla i potvrda da je EGZEKUTOR PROFESIONALAC"/>
    <meta property="og:description" content="Policija ima ključan dokaz u slučaju ubistva Ljubomira Markovića Kiće, bivšeg vođe Partizanove navijačke grupe Alkatraz.Posle ubistva policija je na licu mesta pronašla neispaljeni metak, koji bi mogao da odvede do ubice i eventualno njegovih pomagača.foto: ..."/>
  </head>
  <body>
    <article>
      <h6 class="kicker">istraga u toku</h6>
      <h1>KIĆINOM UBICI ISPAO METAK: Policija došla do ključnog dokaza likvidacije! Stigla i potvrda da je EGZEKUTOR PROFESIONALAC</h1>
      <address>
        <time datetime="2019-11-21T23:13:00+00:00">21 Nov 2019, 23:13</time>
      </address>
      <p>Policija ima ključan dokaz u slučaju ubistva Ljubomira Markovića Kiće, bivšeg vođe Partizanove navijačke grupe Alkatraz.</p>
      <p>Posle ubistva policija je na licu mesta pronašla neispaljeni metak, koji bi mogao da odvede do ubice i eventualno njegovih pomagača.</p>
      <figure>
        <img src="https://www.kurir.rs/data/images/2019/11/01/22/2039653_whatsapp-image-20191101-at-22.05.50_ff.jpg?ver=1574374286"/>
        <figcaption>
          <cite>foto: Nemanja Nikolić</cite>
        </figcaption>
      </figure>
      <p>Metak je poslat na veštačenje da bi se videlo da li je na njemu moguće pronaći DNK ubice, a rezultati se očekuju. Ipak, kako navodi izvor iz policije, s tim dokazom treba biti veoma oprezan, jer postoji i mogućnost da je metak podmetnut na mesto zločina da bi se zavarali tragovi i istraga uputila u pogrešnom pravcu.</p>
      <p>Policija je došla i do još jednog snimka na kome se vidi kako ubica puca u žrtvu, a već prvi metak pogađa pravo u potiljak, što može da posvedoči da se radi o profesionalcu.</p>
      <p>Vođa Partizanove navijačke grupe "Alkatraz" Ljubomir Kića Marković je ubijen u Ulici Grčića Milenka u Beogradu nekoliko sekundi nakon što je sa grupom prijatelja izašao iz balona.</p>
      <p>O njegovoj likvidaciji, koja je po svemu sudeći dobro isplanirana i dugo pripremana, ostala su otvorena brojna pitanja. Kriminolog Dobrivoje Radovanović kaže da je, sudeći po snimku zločina, egzekuciju izvršio profesionalni ubica.</p>
      <figure>
        <img src="https://www.kurir.rs/data/images/2019/11/02/12/2039849_whatsapp-image-20191102-at-12.00.09-2-02-11-2019_ff.jpg?ver=1574374256"/>
        <figcaption>
          <cite>foto: Jelena Rafailović</cite>
        </figcaption>
      </figure>
      <p>Na snimku koje su zabeležile nadzorne kamere jasno se vidi da je vođa "Alkatraza" sa torbom na ramenu stajao ispred balona i čekao da pređe ulicu i uputi se ka svom automobilu.</p>
      <p>U sledećem trenutku sa leđa mu prilazi maskirana osoba, koju su očevici opisali kao mlađeg muškarca, obučen u dužu, svetlu, jaknu sa kapuljačom na glavi. Marković ga je video kada mu je već bio na svega metar-dva udaljenosti i odmah se dao u beg preko ulice ka benzinskoj pumpi.</p>
      <p>Da li je to učinio zato što je video lik koji je odranije prepoznao pa je znao da mu sledi metak, ili se u beg dao videvši oružje koje je ubica nonšalantno izvadio iz džepa</p>
      <figure>
        <img src="https://www.kurir.rs/data/images/2019/11/04/09/2041357_2039859-whatsappimage20191102at12.00.10202112019-ls_ff.jpg?ver=1574374221"/>
        <figcaption>
          <cite>foto: Printscreen, Jelena Rafailović, Printskrin/Facebook</cite>
        </figcaption>
      </figure>
      <p>Svedoci nemile scene ispričali su da je mladić sa kapuljačom potom seo u crni automobil marke BMW X5, šabačkih registarskih oznaka, i uputio se ka Ustaničkoj ulici, verovatno bežeći ka izlazu iz grada. Odmah je pokrenuta akcija "Vihor", prilikom koje su izlazi iz grada blokirani, a češljane su sve sumnjive osobe i vozila.</p>
      <p>Kako ova akcija nije urodila plodom i policija još nije uhapsila osumnjičenog, najverovatnije da se on pritajio u nekom od štek-stanova dok se situacija ne stiša.</p>
      <p>(Kurir.rs/Srpski telegraf)</p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3360783/istraga-brutalne-likvidacije-vodje-alkatraza-na-kicinom-autu-nadjen-lokator-a-ovaj-kljucni-dokaz-vodi-do-ubice"/>
        <a href="https://www.kurir.rs/crna-hronika/3359993/sin-uticajnog-tajkuna-ubio-vodju-alkatraza-pokusao-da-prikrije-identitet-kaputom-i-kapuljacom-ali-ovaj-jedan-detalj-ga-je-odao"/>
        <a href="https://www.kurir.rs/crna-hronika/3356525/steza-se-obruc-oko-ubice-markovica-kicini-prijatelji-prepoznali-misterioznog-coveka-video"/>
        <a href="https://www.kurir.rs/crna-hronika/3355237/kriminolog-otkriva-sok-detalj-ubistva-vodje-alkatraza-ljubomir-markovic-kica-bi-mozda-i-preziveo-da-je-ovo-uradio-likvidaciju-izvrsio-profesionalac"/>
      </related>
    </article>
  </body>
</html>