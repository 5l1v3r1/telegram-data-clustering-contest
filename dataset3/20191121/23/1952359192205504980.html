<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191122_04729607"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-21T23:01:00+00:00"/>
    <meta property="og:title" content="Geen ‘angels’, pluimen en ondergoed meer op catwalk: Victoria’s Secret cancelt show definitief"/>
    <meta property="og:description" content="Geen angels, pluimen en ondergoed meer op het podium bij Victoria’s Secret. Het moederbedrijf van het lingeriemerk kondigt aan dat het nu zeker geen modesh..."/>
  </head>
  <body>
    <article>
      <h1>Geen ‘angels’, pluimen en ondergoed meer op catwalk: Victoria’s Secret cancelt show definitief</h1>
      <address>
        <time datetime="2019-11-21T23:01:00+00:00">21 Nov 2019, 23:01</time>
      </address>
      <p>
        <b>Geen <i>angels</i>, pluimen en ondergoed meer op het podium bij Victoria’s Secret. Het moederbedrijf van het lingeriemerk kondigt aan dat het nu zeker geen modeshow meer zal organiseren.</b>
      </p>
      <p>Victoria’s Secret organiseerde de show jaarlijks sinds 1995. Het evenement werd almaar groter en spectaculairder. Supersterren als Bruno Mars verzorgden er de muziek en voor veel modellen was de vraag om als <i>angel</i> te paraderen in de setjes van het merk een hoogtepunt in hun carrière.</p>
      <p>
        <b>
          <a href="https://www.nieuwsblad.be/cnt/dmf20190512_04393315">LEES OOK: De teloorgang van ’s werelds beroemdste lingerieshow: “Het sop was de kool niet meer waard” (+)</a>
        </b>
      </p>
      <p>Tot het de laatste jaren met de show bergaf begon te gaan en er steeds minder gekeken werd. Vorig jaar waren dat er nog 3,3 miljoen, terwijl er in 2013 bijna tien miljoen kijkers waren. Of er een nieuw evenement komt, is nog onduidelijk.</p>
    </article>
  </body>
</html>