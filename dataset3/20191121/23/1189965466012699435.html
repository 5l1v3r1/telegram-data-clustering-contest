<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/people/260194/o-pit-nteivintson-pozarei-os-gymnos-ken-feromai-stis-gynaikes-san-na-einai-prigkipisses"/>
    <meta property="og:site_name" content="LiFO"/>
    <meta property="article:published_time" content="2019-11-21T23:14:00+00:00"/>
    <meta property="og:title" content="Ο Πιτ Ντέιβιντσον ποζάρει ως γυμνός Κεν: «Φέρομαι στις γυναίκες σαν να είναι πριγκίπισσες»"/>
    <meta property="og:description" content="Ο Πιτ Ντέιβιντσον φωτογραφήθηκε ως κούκλα Κεν για το τεύχος #BreakTheInternet του περιοδικού PAPER"/>
  </head>
  <body>
    <article>
      <h1>Ο Πιτ Ντέιβιντσον ποζάρει ως γυμνός Κεν: «Φέρομαι στις γυναίκες σαν να είναι πριγκίπισσες»</h1>
      <h2>Ο Πιτ Ντέιβιντσον φωτογραφήθηκε ως κούκλα Κεν για το τεύχος #BreakTheInternet του περιοδικού PAPER</h2>
      <address><time datetime="2019-11-21T23:14:00+00:00">21 Nov 2019, 23:14</time> by <a rel="author">NEWSROOM</a></address>
      <p>
        <b>Ο <b>Πιτ Ντέιβιντσον</b> πρωταγωνιστεί ως γυμνός Κεν σε ένα από τα δυο εξώφυλλα του περιοδικού PAPER για το διάσημο τεύχος #BreakTheInternet.</b>
      </p>
      <p>Την ιδέα για το εξώφυλλο είχε ο κολλητός φίλος του και ηθοποιός του «13 Reasons Why», Τόμι Ντόρφμαν, που εμπνεύστηκε επίσης την φωτογράφιση, εξηγώντας πως βασίστηκε στα προβλήματα ψυχικής υγείας του Πιτ Ντέιβιντσον και την δημόσια περσόνα του.</p>
      <p>«Το PAPER είναι ενθουσιασμένο που συνεργάστηκε με τον Τόμι Ντόρφμαν, έναν ταλαντούχο ηθοποιό που μας πλησίασε με την ιδέα μιας φωτογράφισης με τον φίλο και συνάδελφό του, Πιτ Ντέιβιντσον. Ήταν ενθουσιασμένοι με την ιδέα του Τόμι να φωτογραφίσει τον Πιτ ως καταθλιπτική κούκλα Κεν που ζει στο Στέιτεν Άιλαντ, μια φωτογράφιση που παραπέμπει στο δημόσιο ταξίδι ψυχικής υγείας του Πιτ, πώς το κάλυψαν τα ταμπλόιντ και φυσικά, το διαβόητο meme "BDE"», ανέφεραν οι εκδότες του περιοδικού.</p>
      <figure>
        <img src="https://www.lifo.gr/uploads/image/1570552/pete-davidson-paper-ken-6.jpg"/>
      </figure>
      <figure>
        <img src="https://www.lifo.gr/uploads/image/1570548/pete-davidson-paper-ken-2.jpg"/>
      </figure>
      <p>Τα δημοσιεύματα για την «big d*ck energy» του Πιτ Ντέιβιντσον είχαν εκραγεί πέρυσι εν μέσω της σχέσης του με την Αριάνα Γκράντε, η οποία αναφέρθηκε σε αυτό στο τελευταίο τραγούδι της «Thank U, Next». Πριν από δυο χρόνια, ο 26χρονος σταρ του Saturday Night Live αποκάλυψε πως διαγνώστηκε με διαταραχή προσωπικότητας. Αργότερα, στα τέλη του 2018 είχε κάνει τους φανς του να ανησυχούν γράφοντας στα social media, «Δεν θέλω να είμαι πια σε αυτόν τον πλανήτη». Μετά τον χωρισμό του από την Αριάνα Γκράντε αφού πρώτα αρραβωνιάστηκαν, ο Πιτ έκανε ένα διάλειμμα από την δημοσιότητα και τα social media.</p>
      <figure>
        <img src="https://www.lifo.gr/uploads/image/1570549/pete-davidson-paper-ken-3.jpg"/>
      </figure>
      <figure>
        <img src="https://www.lifo.gr/uploads/image/1570551/pete-davidson-paper-ken-5.jpg"/>
      </figure>
      <p>Στην συνέντευξή του, μιλά μεταξύ άλλων για τις γυναίκες και πώς τις γοητεύει. «Όταν είμαι σε σχέση, συμπεριφέρομαι στον άλλον σαν να είναι πριγκίπισσα. Προσπαθώ να κάνω ό,τι περισσότερο γίνεται, επειδή αυτό υποτίθεται πως πρέπει να κάνεις. Αν έχεις σχέση με κάποιον, υποτίθεται πως πρέπει να κάνεις αυτό το άτομο να νιώθει όσο το δυνατόν πιο ξεχωριστό. Αλλά μερικές φορές όταν ποντάρεις τόσα πολλά σε κάποιον, τον πνίγεις και δεν ξέρει αν το θέλει ή μπορεί να ανταποκριθεί σε αυτό. Για κάποιους λειτουργεί ανασταλτικά... Είναι κάτι που χρειάστηκε να μάθω σε προηγούμενη σχέση, που ήταν χάλια επειδή έπρεπε να το μάθω με αυτό το άτομο, αλλά σε κάνει καλύτερο», είπε ο ίδιος.</p>
      <p>Ο Πιτ Ντέιβιντσον φημολογείται πως αυτή την εποχή βγαίνει με την Κάια Γκέρμπερ, και προηγουμένως είχε σχέση με την Αριάνα Γκράντε.</p>
      <figure>
        <img src="https://www.lifo.gr/uploads/image/1570550/pete-davidson-paper-ken-4.jpg"/>
      </figure>
      <figure>
        <img src="https://www.lifo.gr/uploads/image/1570553/pete-davidson-paper-ken-8.jpg"/>
      </figure>
      <figure>
        <img src="https://www.lifo.gr/uploads/image/1570554/pete-davidson-paper-ken-9.jpg"/>
      </figure>
    </article>
  </body>
</html>