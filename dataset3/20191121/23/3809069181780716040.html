<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/epo/article/1417235/epo-i-fifa-zitise-meiosi-dapanon-kai-leitoyrgikoy-kostoys-mehri-2021"/>
    <meta property="og:site_name" content="gazzetta.gr"/>
    <meta property="article:published_time" content="2019-11-21T23:32:06+00:00"/>
    <meta property="og:title" content="ΕΠΟ: Η FIFA ζήτησε μείωση δαπανών και λειτουργικού κόστους μέχρι το 2021"/>
    <meta property="og:description" content="Στην επιστολή της που απευθύνεται κυρίως στον Βαγγέλη Γραμμένο η FIFA - εκπροσωπώντας φυσικά και την UEFA - έχει έξι υποαναφορές για μείωση δαπανών - κόστους."/>
  </head>
  <body>
    <article>
      <h1>ΕΠΟ: Η FIFA ζήτησε μείωση δαπανών και λειτουργικού κόστους μέχρι το 2021</h1>
      <h2>Στην επιστολή της που απευθύνεται κυρίως στον Βαγγέλη Γραμμένο η FIFA - εκπροσωπώντας φυσικά και την UEFA - έχει έξι υποαναφορές για μείωση δαπανών - κόστους.</h2>
      <address><time datetime="2019-11-21T23:32:06+00:00">21 Nov 2019, 23:32</time> by <a rel="author" href="http://www.gazzetta.gr/dimosiografos/dimitris-tomaras" target="_blank">Δημήτρης Τομαράς</a></address>
      <p>Για την ακρίβεια εκτός του ότι αναφέρει πως πρέπει να υπάρξει άτομο που να αναλάβει θέση ως Επικεφαλής Γενικός Γραμματέας στην <a href="http://www.gazzetta.gr/football/epo/article/1417148/epo-elleimma-ton-13-ekat-eyro-o-xenos-oikonomikos-symvoylos-kai-o-eleghos-mehri-teleytaio-eyro"><b>ΕΠΟ </b></a>και να σχετίζεται με τα οικονομικά θέματα η FIFA στην επιστολή της έχει έξι αναφορές για τις περικοπές.</p>
      <p>Τι ζητούν λοιπόν εκτός των άλλων οι δύο διεθνείς Συνομοσπονδίες;</p>
      <p>1. Να δοθεί μία πλήρης έγγραφη οικονομική ενημέρωση σε FIFA / UEFA με τα οσα ισχύουν έως και τώρα και να συνεχίσει να γίνεται αυτό.</p>
      <p>2. Να μειωθεί το κόστος και τα λειτουργικά έξοδα σε αρκετούς τομείς έως και το τέλος του 2021. Να γίνουν όλα αυτά με ρεαλιστικό και σωστό τρόπο.</p>
      <p>3. Να δοθεί στις FIFA / UEFA εγγράφως το τι υπάρχει σε επίπεδο εσόδων κάθε μήνα έως και το 2021.</p>
      <p>4. Να υπάρξει μία καταγραφή - ενημέρωση για το χρέος της ΕΠΟ σε FIFA / UEFA.  </p>
      <p>5. Να παρουσιαστεί ένα σωστό και σοβαρό πλάνο αποπληρωμής και κάλυψης του χρέους. Ένα πλάνο με λειτουργία κάθε μήνα και έως το τέλος του 2021.</p>
      <p>6. Ως αποτέλεσμα της σημείωσης Νο1 και Νο2 να παρουσιαστεί μία πρόβλεψη - εκτίμηση του τι μπαίνει ως έσοδο και γενικά τι έσοδα υπάρχουν και τι ρευστότητα κάθε μήνα στην Ομοσπονδία.</p>
      <p>Να τονιστεί τέλος πως στο blog Δικογραφίες αναρτήθηκε μία σχετική επιστολή της FIFA προς την ΕΠΟ. Επιστολή με ημερομηνία στις 20 Νοεμβρίου.</p>
    </article>
  </body>
</html>