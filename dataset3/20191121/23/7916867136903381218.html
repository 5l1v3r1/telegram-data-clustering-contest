<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134885-milane-triumfavusi-anadolu-efes-pratese-pergaliu-serija-ir-bent-trumpam-tapo-lydere.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-21T23:40:00+00:00"/>
    <meta property="og:title" content="Milane triumfavusi „Anadolu Efes“ pratęsė pergalių seriją ir bent trumpam tapo lydere"/>
    <meta property="og:description" content="Stambulo „Anadolu Efes“ (8-2) stipriausioje Senojo žemyno lygoje ir toliau skina pergales. Ergino Atamano auklėtiniai ketvirtadienio vakarą Eurolygos mače svečiuose 81:76 (16:17, 25:22, 21:21, 19:16) palaužė turnyrinės lentelės kaimynus – Milano „AX Armani Exchange“ (7-3) krepšininkus. Likus minutei ir 10 sekundžių „Anadolu Efes“ pirmavo 6 taškais (77:71), tačiau Sergio Rodriguezas tolimu metimu Stambulo komandos persvarą sumažino perpus ..."/>
  </head>
  <body>
    <article>
      <h1>Milane triumfavusi „Anadolu Efes“ pratęsė pergalių seriją ir bent trumpam tapo lydere</h1>
      <address>
        <time datetime="2019-11-21T23:40:00+00:00">21 Nov 2019, 23:40</time>
      </address>
      <p>Nuotr.: Zuma Press – Scanpix</p>
      <figure>
        <a href="https://www.basketnews.lt/paveikslelis-207474-any1000x1000.jpg">
          <img src="https://www.basketnews.lt/paveikslelis-207474-any630x500.jpg"/>
        </a>
      </figure>
      <p>Nuotr. Zuma Press – Scanpix</p>
      <p>Stambulo „Anadolu Efes“ (8-2) stipriausioje Senojo žemyno lygoje ir toliau skina pergales.</p>
      <p>Ergino Atamano auklėtiniai ketvirtadienio vakarą Eurolygos mače svečiuose <a href="https://www.basketnews.lt/rungtynes/ziureti/84591-milano-ax-armani-exchange-stambulo-anadolu-efes.html"><b>81:76</b> (16:17, 25:22, 21:21, 19:16)</a> palaužė turnyrinės lentelės kaimynus – Milano „AX Armani Exchange“ (7-3) krepšininkus.</p>
      <p>Likus minutei ir 10 sekundžių „Anadolu Efes“ pirmavo 6 taškais (77:71), tačiau Sergio Rodriguezas tolimu metimu Stambulo komandos persvarą sumažino perpus – 77:74.</p>
      <p>Shane’as Larkinas pataikė baudas, o Vladimiras Micovas atsakė dvitaškiu, atstatydamas 3 taškų deficitą – 76:79.</p>
      <p>Visgi „Anadolu Efes“ pergalę įtvirtino Larkinas, realizavęs dar du baudų metimus. Rodriguezas dar bandė laimę iš toli, tačiau metimas tikslo nepasiekė – Stambulo klubas šventė ketvirtąją pergalę paeiliui.</p>
      <p>Tai buvo pirmasis „AX Armani Exchange“ krepšininkų kluptelėjimas namų arenoje.</p>
      <p>„Anadolu Efes“ bent iki penktadienio vakaro, kai 7 pergales taip pat turinti „Barcelona“ kausis su Tel Avivo „Maccabi“, pirmauja Eurolygos turnyrinėje lentelėje.</p>
      <p>
        <i>„AX Armani Exchange“: Sergio Rodriguezas 11 (9 rez. perd.), Vladimiras Micovas 10, Nemanja Nedovičius 9, Shelvinas Mackas, Aaronas White’as ir Jeffas Brooksas (8 atk. kam.) po 8.</i>
      </p>
      <p>
        <i>„Anadolu Efes“: Shane‘as Larkinas 17, Tiboras Pleissas 14 (12 atk. kam.), Chrisas Singletonas 11, Rodrigue’as Beaubois 10.</i>
      </p>
      <figure>
        <iframe src="https://www.youtube.com/embed/q7CJLtD4ILg" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-200899-crop100x150.jpg"/>
      </figure>
      <p><a href="https://www.basketnews.lt/zaidejai/6542-tibor-pleiss.html">Tibor Pleiss</a> Taškai: 14 Naudingumas: 28 Blokuoti metimai: 2 Atkovoti kamuoliai: 12</p>
    </article>
  </body>
</html>