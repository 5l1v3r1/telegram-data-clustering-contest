<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/agores/xenes-agores/125782/problimatismos-sti-wall-gia-emporio"/>
    <meta property="og:site_name" content="Insider"/>
    <meta property="article:published_time" content="2019-11-21T23:25:00+00:00"/>
    <meta property="og:title" content="Προβληματισμός στη Wall για το εμπόριο"/>
    <meta property="og:description" content="Στο «κόκκινο» η Wall για τρίτη συνεχόμενη συνεδρίαση."/>
  </head>
  <body>
    <article>
      <h1>Προβληματισμός στη Wall για το εμπόριο</h1>
      <h2>Στο «κόκκινο» η Wall για τρίτη συνεχόμενη συνεδρίαση.</h2>
      <address>
        <time datetime="2019-11-21T23:25:00+00:00">21 Nov 2019, 23:25</time>
      </address>
      <p><b>Τρίτη ημέρα απωλειών</b> στη Wall με τους επενδυτές να μην λαμβάνουν ξεκάθαρα μηνύματα σχετικά με το πως θα εξελιχθεί η εμπορική διένεξη μεταξύ των ΗΠΑ και της Κίνας.</p>
      <p>Όπως αναφέρει το <b>Reuters </b>από τη μία μεριά η Κίνα πιέζει για πιο ευρεία άρση δασμών ενώ οι ΗΠΑ κρατούν στάση αναμονής με τον Ντόναλντ Τραμπ να μην θέλει να δεσμευτεί σε συγκεκριμένα νούμερα για τους δασμούς.</p>
      <p>Ο Αμερικανός πρόεδρος, <b>Ντόναλντ Τραμπ,</b> και υπουργός Οικονομικών, <b>Στίβεν Μνούτσιν</b>, τόνισαν σε συνέντευξη τύπου στις 11 Οκτωβρίου ότι μια εμπορική συμφωνία μπορεί να χρειαστεί ως και πέντε εβδομάδες για να υπογραφεί.</p>
      <p>Σύμφωνα με μία πηγή, ο Ντόναλντ Τραμπ και ο εκπρόσωπος εμπορίου των ΗΠΑ, Ρόμπερτ Λάιτιζερ, αναγνωρίζουν ότι η άρση δασμών για μια συμφωνία η οποία δεν επιλύει το θεμελιώδεις πτυχές του ζητήματος της κλοπής πνευματικής ιδιοκτησίας δεν θα φανεί ως μια καλή συμφωνία για τις ΗΠΑ.</p>
      <h3>WeWork</h3>
      <p><a href="https://www.insider.gr/epiheiriseis/diethni/125769/i-wework-apolyei-2400-ypalliloys">Την πόρτα της εξόδου σε <b>2.400 υπαλλήλους</b></a> της θα δείξει η<b> WeWork </b>σε μια προσπάθεια να περιορίσει το κόστος και να αναπροσαρμόσει το μέγεθος της εταιρείας.</p>
      <p>Η μείωση αντιστοιχεί στο <b>19% του συνολικού εργατικού δυναμικού της WeWork.</b></p>
      <p>«Η διαδικασία ξεκίνησε πριν από εβδομάδες σε περιοχές σε όλο τον κόσμο και συνεχίστηκε αυτή την εβδομάδα στις ΗΠΑ. Αυτή η μείωση του προσωπικού επηρεάζει περίπου 2.400 υπαλλήλους παγκοσμίως, οι οποίοι θα λάβουν <b>αποζημίωση</b>, επιδόματα και άλλες μορφές βοήθειας για να διευκολυνθούν στην επαγγελματική τους μετάβαση» σημείωσε ο εκπρόσωπος της εταιρείας.</p>
      <p>Ο <b>Dow Jones</b> κατέγραψε πτώση 0,20% % στις 27.766,29 μονάδες, ο<b> Nasdaq</b> κινήθηκε πτωτικά 0,24% στις 8.506,21 μονάδες, ενώ ο<b> S&amp;P 500</b> σημείωσε απώλειες 0,45% στις 3.103,54 μονάδες.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/agores/xenes-agores/125726/pros-tis-880-monades-ypohorei-hrimatistirio"/>
        <a href="https://www.insider.gr/agores/xenes-agores/125708/emporio-piezei-ti-wall-street"/>
        <a href="https://www.insider.gr/agores/xenes-agores/125691/hanoyn-tin-epafi-toys-me-ta-rekor-oi-deiktes-sti-wall"/>
      </related>
    </article>
  </body>
</html>