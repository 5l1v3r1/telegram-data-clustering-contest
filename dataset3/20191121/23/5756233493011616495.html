<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622684/%D8%A7%D8%B8%D9%87%D8%A7%D8%B1%D8%A7%D8%AA-%D8%A8%D8%B1%D8%A7%DB%8C%D8%A7%D9%86-%D9%87%D9%88%DA%A9-%D8%AF%D8%B1%D8%A8%D8%A7%D8%B1%D9%87-%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%A7%DB%8C%D8%B1%D8%A7%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-21T23:39:00+00:00"/>
    <meta property="og:title" content="اظهارات برایان هوک درباره اعتراضات ایران"/>
    <meta property="og:description" content="این مقام آمریکایی همچنین مدعی حمایت دولت ترامپ از مردم ایران شد. هوک همچنین مدعی شد که دونالد ترامپ، رئیس‌جمهوری آمریکا گفت‌وگوهایی را با مایک پمپئو، وزیر امور خارجه در خصوص ناآرامی‌ها در ایران داشته است."/>
  </head>
  <body>
    <article>
      <h1>اظهارات برایان هوک درباره اعتراضات ایران</h1>
      <address>
        <time datetime="2019-11-21T23:39:00+00:00">21 Nov 2019, 23:39</time>
      </address>
      <p>
        <i>این مقام آمریکایی همچنین مدعی حمایت دولت ترامپ از مردم ایران شد. هوک همچنین مدعی شد که دونالد ترامپ، رئیس‌جمهوری آمریکا گفت‌وگوهایی را با مایک پمپئو، وزیر امور خارجه در خصوص ناآرامی‌ها در ایران داشته است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>برایان هوک، نماینده ویژه آمریکا در امور ایران در گفت‌وگویی با شبکه بی‌بی‌سی فارسی با اشاره به نآرامی‌های اخیر در ایران مدعی شد: ما تلاش کردیم تا از اعتراض‌های سال‌های گذشته در ایران درس بگیریم و به نظام ایران اعتماد نکنیم. ما با در اختیار گذاشتن ابزار ارتباطی گذاشتیم که مردم حتی با قطع اینترنت در ایران در ارتباط باشند.</p>
      <p>وی همچنین با اشاره به رخدادهای سال ۸۸ مدعی شد که دولت اوباما در آن زمان به جای آن که در کنار مردم بایستد، با نظام ایران همراهی کرد.</p>
      <figure>
        <img src="https://aftabnews.ir/files/fa/news/1398/8/30/361950_978.jpg"/>
      </figure>
      <p>این مقام آمریکایی همچنین مدعی حمایت دولت ترامپ از مردم ایران شد. هوک همچنین مدعی شد که دونالد ترامپ، رئیس‌جمهوری آمریکا گفت‌وگوهایی را با مایک پمپئو، وزیر امور خارجه در خصوص ناآرامی‌ها در ایران داشته است.</p>
      <p>نماینده ویژه آمریکا در بخش دیگری از سخنان خود ادعا کرد: نظام ایران همواره دیگران- همانند سعودی‌ها، آمریکایی‌ها و اروپایی‌ها - را متهم می‌کند. این در حالی است که خود آنها باعث بی‌ثباتی هستند و این اتهام‌ها تکراری شده‌اند.</p>
      <p>وی همچنین با ابراز خشنودی از ناآرامی‌های اخیر در ایران مدعی شد که به فشار حداکثری خود برای به پای میز مذاکره کشاندن جمهوری اسلامی بر سر برنامه هسته‌ای، موشکی و مسائل منطقه‌ای ادامه خواهد داد.</p>
      <p>این مقام آمریکایی ادعا کرد که در صورت حصول توافق، تحریم‌های ایران برداشته خواهند شد.</p>
      <p>برایان هوک همچنین نسبت به بازگرداندن کلید سفارت ایران به ایرانیان ابراز امیدواری کرد.</p>
      <p>او همچنین اقرار کرد، ایران قدرت سایبری بسیار بالایی دارد.</p>
    </article>
  </body>
</html>