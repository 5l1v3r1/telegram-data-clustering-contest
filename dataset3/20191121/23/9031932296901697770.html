<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-21/pawlowicz-i-piotrowicz-wybrani-na-sedziow-trybunalu-konstytucyjnego/"/>
    <meta property="og:site_name" content="Polsat News"/>
    <meta property="article:published_time" content="2019-11-21T23:29:00+00:00"/>
    <meta property="og:title" content="Sejm wybrał Pawłowicz, Piotrowicza i Stelinę na sędziów Trybunału Konstytucyjnego"/>
    <meta property="og:description" content="Sejm w czwartek wybrał prof. Krystynę Pawłowicz, Stanisława Piotrowicza i Jakuba Stelinę na sędziów Trybunału Konstytucyjnego. Czwartkowe głosowanie poprzedziła dyskusja - prezentację kandydatów zakłócali politycy opozycji, a kilka posłanek KO wyszło na środek sali plenarnej i wzniosło w górę karty układające się w napis &quot;Hańba&quot;."/>
  </head>
  <body>
    <article>
      <h1>Sejm wybrał Pawłowicz, Piotrowicza i Stelinę na sędziów Trybunału Konstytucyjnego</h1>
      <address>
        <time datetime="2019-11-21T23:29:00+00:00">21 Nov 2019, 23:29</time>
      </address>
      <p>
        <b>Sejm w czwartek wybrał prof. Krystynę Pawłowicz, Stanisława Piotrowicza i Jakuba Stelinę na sędziów Trybunału Konstytucyjnego. Czwartkowe głosowanie poprzedziła dyskusja - prezentację kandydatów zakłócali politycy opozycji, a kilka posłanek KO wyszło na środek sali plenarnej i wzniosło w górę karty układające się w napis "Hańba".</b>
      </p>
      <related>
        <a href="https://www.polsatnews.pl/wiadomosc/2019-11-20/ast-kandydatura-jastrzebskiego-na-sedziego-tk-wycofana-pozostaja-piotrowicz-i-pawlowicz/"/>
      </related>
      <p>Za kandydaturą Pawłowicz głosowało 230 posłów, przeciw było 213. Piotrowicza poparło tyle samo posłów (230), a przeciwko jego kandydaturze głosowało 218 posłów. Kandydaturę Jakuba Stelinę poparło 233 posłów, 209 przeciw, a 8 się wstrzymało.</p>
      <figure>
        <iframe data-src="https://twitter.com/KrystPawlowicz/status/1197645547747893249?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Zgodnie z obowiązującymi przepisami wybrani sędziowie TK złożą ślubowanie wobec prezydenta w terminie 30 dni od wyboru.</p>
      <p>
        <a href="https://www.polsatnews.pl/wiadomosc/2019-11-20/premier-piotrowicz-w-pierwszych-latach-stanu-wojennego-zachowywal-sie-przyzwoicie/">
          <b>ZOBACZ: Premier: Piotrowicz w pierwszych latach stanu wojennego zachowywał się przyzwoicie</b>
        </a>
      </p>
      <p>Sejm wybrał nowych sędziów TK w miejsce Marka Zubika, Piotra Tulei i Stanisława Rymara, których kadencje w Trybunale kończą się 3 grudnia. Troje wybranych przez Sejm sędziów zostało zgłoszonych przez klub PiS. Sejmowa komisja sprawiedliwości pozytywnie zaopiniowała wszystkie trzy kandydatury.</p>
      <figure>
        <iframe data-src="https://twitter.com/bbudka/status/1197643193451503617?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/barbaraanowacka/status/1197643926582288384?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/Gasiuk_Pihowicz/status/1197645334245232640?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Jachira i Hartwich wyszły na środek</b>
      </p>
      <p>Gdy Anna Milczanowska (PiS) rozpoczęła prezentowanie sylwetki Krystyny Pawłowicz posłowie opozycji głośnymi okrzykami "hańba" uniemożliwili posłance dokończenie przedstawiania życiorysu kandydatki na sędziego TK. Pięciu posłów, m.in. Klaudia Jachira (KO) i Iwona Hartwich wzniosło też karty układające się w napis "Hańba".</p>
      <p>
        <a href="https://www.polsatnews.pl/wiadomosc/2019-11-21/tusk-szefem-epl-wybor-nowych-sedziow-tk-kacper-plazynski-w-graffiti-transmisja-od-745/">
          <b>ZOBACZ: Płażyński: Pawłowicz jest wybitnym prawnikiem, jednak jej język nie przypada mi do gustu</b>
        </a>
      </p>
      <figure>
        <img src="https://r.dcs.redcdn.pl/http/o2/redefine/cp/2w/2wemswu6vx7mw8muozt72rj86ohf2e3i.jpg"/>
      </figure>
      <p>Marszałek Sejmu Elżbieta Witek zarządziła pięć minut przerwy. Po wznowieniu obrad marszałek powiedziała, że posłowie ci swoim zachowaniem naruszyli powagę Sejmu.</p>
      <p>Podczas prezentowania życiorysu Stanisława Piotrowicza posłowie opozycji skandowali: "precz z komuną".</p>
      <p>
        <a href="https://www.polsatnews.pl/wideo/dzis-pogrzeb-21-latka-z-konina-rodzina-apeluje-o-spokoj_6760073/">WIDEO - Dziś pogrzeb 21-latka z Konina. Rodzina apeluje o spokój</a>
      </p>
      <figure>
        <img src="https://r.dcs.redcdn.pl/http/o2/redefine/cp/j2/j2cvuxk3ekuj3ne2um98413cquvb7mmh.jpg"/>
      </figure>
    </article>
  </body>
</html>