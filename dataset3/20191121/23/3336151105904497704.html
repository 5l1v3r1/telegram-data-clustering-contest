<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/ve-kabul-edildi-21111911.html"/>
    <meta property="og:site_name" content="OdaTV"/>
    <meta property="article:published_time" content="2019-11-21T23:10:00+00:00"/>
    <meta property="og:title" content="Ve kabul edildi"/>
    <meta property="og:description" content="TBMM Genel Kurulu’nda vergide yeni bir dönemi başlatan yasa teklifi görüşülerek kabul edildi..."/>
  </head>
  <body>
    <article>
      <h1>Ve kabul edildi</h1>
      <h2>TBMM Genel Kurulu’nda vergide yeni bir dönemi başlatan yasa teklifi görüşülerek kabul edildi...</h2>
      <address>
        <time datetime="2019-11-21T23:10:00+00:00">21 Nov 2019, 23:10</time>
      </address>
      <p>Dijital Hizmet Vergisi, Konaklama Vergisi, Değerli Konut Vergisi, gelir vergisi tarifesine yeni dilim ve oran eklenmesi gibi düzenlemeleri de içeren kanun teklifi, TBMM Genel Kurulunda kabul edildi.</p>
      <p>Kanuna geçici madde ekleyen düzenleme üzerine söz alan milletvekilleri ise maddeyi eleştirdi. CHP İstanbul Milletvekili Mahmut Tanal, TBMM'nin, Kombassan'a özgü bir düzenleme yaptığını, anayasanın, kişilere özgü yasal düzenlemeyi engellediğini belirtti.</p>
      <p>Geçici maddeyle mağdurların açtığı davaların iptali öngörülüyor.</p>
      <p>Kombassan, 1980'li yılların çoğu Konya merkezli çok ortaklı şirketlerinden biri olarak adını en çok duyuran bir kuruluştu. "Faizi günah kabul edenlere kar payı ortaklığı öneren" çok ortaklı kuruluşun, özellikle yurt dışındaki Türklerden topladıkları birikimlerle, Türkiye'de yatırımlar yaptığı söylense de Kombassan’a para yatıran yaklaşık 70 bin kişinin mağdur olduğu belirtiliyor.</p>
      <p>Daha sonradan adı Bera Holding olan şirketin Yönetim Kurulu Başkanı Ali Rıza Alaboyun, teklif gündeme geldikten sonra borsadaki hisselerinde artış olduğunu anlatmıştı. Alaboyun’un sözleri tutanaklara, <b>“Mesela, hissemizin komisyonda görüşüleceği duyulur duyulmaz, dün borsa yüzde 1 civarında değer kaybederken bizim hissemiz tavan yaptı, bir beklenti var özellikle yabancı yatırımcılar tarafından”</b> şeklinde geçmişti.</p>
      <p>
        <b>NELER KABUL EDİLDİ</b>
      </p>
      <p>Kabul edilen kanun ile; Konaklama Vergisi geceleme hizmeti bedeli üzerinden yüzde 2 oranında alınacak. Bu oran, 31 Aralık 2020’den sonra uygulanacak. Konaklama vergisi 31 Aralık 2020’ye kadar ise yüzde 1 olarak ödenecek.</p>
      <p>Gelir vergisi tarifesine yeni dilim eklenerek üst dilim yüzde 35’ten yüzde 40’a çıkarılacak. Böylece 500 bin lira ve üzerinde kazanç elde edenler yüzde 40 oranında gelir vergisi verecek.</p>
      <p>Mevcut tarifenin ilk 4 dilimi korunmak suretiyle 500 bin liraya kadar gelir elde eden grupların vergi yüklerinde herhangi bir değişiklik yapılmayacak. Spor hakemlerine ödenen ücretlerin gelir vergisinden istisna tutulmasına ilişkin düzenleme, basketbol ve voleybol dallarının en üst liglerinde görev alanlar hariç, amatör spor yarışmalarını yöneten hakemlerle sınırlandırılıyor.</p>
      <p>Lig usulüne tabi spor dallarında en üst liglerde faaliyette bulunan sporculara uygulanan gelir vergisi kesinti oranı, yüzde 15’ten yüzde 20’ye çıkarılacak.</p>
      <p>Özel Tüketim Vergisi ve Katma Değer Vergisi hariç ilk iktisap bedeli 135 bin lirayı aşan otomobiller için ayrılan amortismanın en fazla bu tutara isabet eden kısmı gider yazılabilecek.</p>
      <p>Mevcut tarifenin ilk 4 dilimi korunmak suretiyle 500 bin liraya kadar gelir elde eden grupların vergi yüklerinde herhangi bir değişiklik yapılmayacak.</p>
      <p>
        <b>Odatv.com</b>
      </p>
      <figure>
        <a href="https://odatv.com/akpli-eski-bakan-mecliste-sirketini-boyle-kurtardi-08111944.html">
          <img src="https://odatv.com/images2/2019_11/2019_11_21/akpli-eski-bakan-mecliste-sirketini-boyle-kurtardi-08111944_m2.jpg"/>
        </a>
      </figure>
      <figure>
        <a href="https://www.odakitap.com/hukuk-felsefesi-kitabi-david-bruce-ingram">
          <img src="https://odatv.com/images2/2019_08/2019_08_21/hukuk-felsefesi.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>29,599 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/meclisten-vekillere-20-bin-lira-bayram-ikramiyesi-iddiasina-yanit-2108171200.html"/>
        <a href="https://odatv.com/ve-o-tapeler-mecliste-0203141200.html"/>
        <a href="https://odatv.com/mart-ayinda-yayinlanacak-kasetler-bundan-beter-2502141200.html"/>
        <a href="https://odatv.com/mecliste-harem-selam-uygulamasi-0301141200.html"/>
      </related>
    </article>
  </body>
</html>