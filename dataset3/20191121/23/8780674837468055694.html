<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://localnews.manoramaonline.com/kannur/local-news/2019/11/22/kannur-panoor-lightning-death.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-21T23:21:00+00:00"/>
    <meta property="og:title" content="മിന്നലേറ്റു മരിച്ച കൂട്ടുകാർക്ക് ഒന്നിച്ച് അന്ത്യവിശ്രമം"/>
    <meta property="og:description" content="പാനൂർ ∙മിന്നലേറ്റു മരിച്ച പ്ലസ് ടു വിദ്യാർഥി പുല്ലൂക്കര മുക്കിൽപീടിക ആനകെട്ടിയതിൽ മുഹമ്മദ് സമീൻ, അയൽവാസിയും സുഹൃത്തുമായ കിഴക്കെ വളപ്പിൽ ഫഹദ്.Kannur News. കണ്ണൂർ ജില്ലാ വാർത്തകൾ. District News. Malayalam Regional News. Chuttuvattom Malayala Manorama. ചുറ്റുവട്ടം മലയാള മനോരമ"/>
  </head>
  <body>
    <article>
      <h1>മിന്നലേറ്റു മരിച്ച കൂട്ടുകാർക്ക് ഒന്നിച്ച് അന്ത്യവിശ്രമം</h1>
      <address><time datetime="2019-11-21T23:21:00+00:00">21 Nov 2019, 23:21</time> by <a rel="author">മനോരമ ലേഖകൻ</a></address>
      <p>പാനൂർ ∙മിന്നലേറ്റു മരിച്ച പ്ലസ് ടു വിദ്യാർഥി പുല്ലൂക്കര മുക്കിൽപീടിക ആനകെട്ടിയതിൽ മുഹമ്മദ് സമീൻ, അയൽവാസിയും  സുഹൃത്തുമായ കിഴക്കെ വളപ്പിൽ ഫഹദ് എന്നിവർക്ക് അന്ത്യവിശ്രമത്തിനൊരുക്കിയത് ഒരേ കബറിടം. പുല്ലൂക്കര പാറാൽ ജുമാ മസ്ജിദിൽ ഇന്നലെ വൈകിട്ടു 3 മണിയോടെ വൻ ജനാവലിയുടെ സാന്നിധ്യത്തിൽ കബറടക്കി.  മുക്കിൽപീടിക വലിയപറമ്പത്ത് പൊതുദർശനത്തിനു വച്ചപ്പോഴും നാട്ടുകാരും സുഹൃത്തുക്കളും ഉൾപ്പെടെ ധാരാളം പേർ അന്ത്യോപചാരം അർപ്പിക്കാനെത്തിയിരുന്നു. </p>
      <p>മുഹമ്മദ് സമീന്റെ മൃതദേഹം ചമ്പാട് ചോതാവൂർ ഹയർ സെക്കൻഡറി സ്കൂളിൽ ഇന്നലെ 12 മണിയോടെ പൊതുദർശനത്തിനു വച്ചപ്പോൾ സഹപാഠികളും അധ്യാപകരും ഉൾപ്പെടെ വിവിധ മേഖലകളി‍ൽ  പെട്ട നൂറുകണക്കിനാളുകളാണ് ഒരുനോക്കു കാണാനെത്തിയത്. ദുബായിലായിരുന്ന സമീന്റെ പിതാവ് ഇന്നലെ വീട്ടിലെത്തി. ബുധനാഴ്ച വൈകിട്ടു പുല്ലുക്കര തട്ടാങ്കണ്ടി വയലിൽ കളിക്കാൻ പോയപ്പോഴാണ് ഇരുവർക്കും മിന്നലേറ്റത്.</p>
    </article>
  </body>
</html>