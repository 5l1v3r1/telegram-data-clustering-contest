<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/tv/tina-cipollari-vincenzo-ferrara-innamorata-3120169/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-21T23:58:24+00:00"/>
    <meta property="og:title" content="Tina Cipollari e il fidanzato Vincenzo Ferrara: “Così mi sono innamorata di lui”"/>
    <meta property="og:description" content="ROMA – Tina Cipollari, opinionista di Uomini e donne, ha trovato un nuovo amore dopo il matrimonio con Kikò Nalli, durato 13 anni. Al suo fianco ora c’è Vincenzo Ferrara, imprenditore nel campo della ristorazione, e l’opinionista dice: “Mi sono innamorata prima della sua anima e poi del suo aspetto”. La Cipollari ha parlato in una intervista al settimanale Nuovo del suo fidanzato: “Mi ha saputo conquistare col carattere e la personalità. Vincenzo è il mio contrario così ci, compensiamo. E’ paziente e pacato, non litiga mai e difficilmente si arrabbia. Quando si trova di fronte a un problema, cerca di superarlo con la sua positività. Insomma, è una persona che sorride spesso e questo ha contribuito a farmi innamorare di lui”.Aurora Ramazzotti: “Io raccomandata? Se non vali niente non vai avanti”Walter Nudo: “Mi sono ritirato dalla televisione perché…” I due parlano anche di matrimonio, ma la data non è vicina: “Come tutte le coppie innamorate anche a noi capita di parlare di nozze. Ma sinceramente adesso non è…"/>
  </head>
  <body>
    <article>
      <h1>Tina Cipollari e il fidanzato Vincenzo Ferrara: “Così mi sono innamorata di lui”</h1>
      <address><time datetime="2019-11-21T23:58:24+00:00">21 Nov 2019, 23:58</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/tina-cipollari-vincenzo-ferrara-instagram-1024x584.jpg"/>
        <figcaption>Tina Cipollari e Vincenzo Ferrara (Foto da Instagram)</figcaption>
      </figure>
      <p>ROMA – Tina Cipollari, opinionista di <a href="http://www.blitzquotidiano.it/tv/uomini-e-donne-rossella-intellicato-tina-cipollari-bullismo-3113951/"><b>Uomini e donne</b></a>, ha trovato un nuovo amore dopo il matrimonio con Kikò Nalli, durato 13 anni. Al suo fianco ora c’è Vincenzo Ferrara, imprenditore nel campo della ristorazione, e l’opinionista dice: “Mi sono innamorata prima della sua anima e poi del suo aspetto”.</p>
      <p>La Cipollari ha parlato in una intervista al settimanale Nuovo del suo fidanzato: “Mi ha saputo conquistare col carattere e la personalità. Vincenzo è il mio contrario così ci, compensiamo. E’ paziente e pacato, non litiga mai e difficilmente si arrabbia. Quando si trova di fronte a un problema, cerca di superarlo con la sua positività. Insomma, è una persona che sorride spesso e questo ha contribuito a farmi innamorare di lui”.</p>
      <figure>
        <a href="https://www.blitzquotidiano.it/tv/aurora-ramazzotti-raccomandata-3120241/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/aurora-ramazzotti-raccomandata-3120241/">
          <img src="https://static.blitzquotidiano.it/wp/wp-content/uploads/2019/11/aurora-ramazzotti-ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/aurora-ramazzotti-raccomandata-3120241/">Aurora Ramazzotti: “Io raccomandata? Se non vali niente non vai avanti”</a>
      </h3>
      <figure>
        <a href="https://www.blitzquotidiano.it/tv/walter-nudo-ritirato-televisione-3120234/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/tv/walter-nudo-ritirato-televisione-3120234/">
          <img src="https://static.blitzquotidiano.it/wp/wp-content/uploads/2019/11/walter_nudo-300x300.jpg"/>
        </a>
      </figure>
      <h3>
        <a href="https://www.blitzquotidiano.it/tv/walter-nudo-ritirato-televisione-3120234/">Walter Nudo: “Mi sono ritirato dalla televisione perché…”</a>
      </h3>
      <p>I due parlano anche di matrimonio, ma la data non è vicina: “Come tutte le coppie innamorate anche a noi capita di parlare di nozze. Ma sinceramente adesso non è il momento giusto, perché non avremmo il tempo per organizzarle. Se ne discute però non c’è nulla di concreto: non perché non ci sia la volontà, ma perché si tratta di una scelta importante. Sono reduce da un matrimonio, quello con Chicco, durato tredici anni e, prima di rimettermi nella stessa situazione, vorrei pensarci bene”.</p>
      <p>Le follie di coppia, dice però Tina, non mancano: “L’anno scorso, una sera abbiamo deciso all’ultimo momento di andare in montagna e siamo partiti poco prima di mezzanotte. Era inverno, il tempo non era dei migliori e la strada è diventata ben presto disastrata. Mi sembrava di essere tornata a Pechino express, ma alla fine abbiamo raggiunto la nostra meta”. (Fonte Nuovo)</p>
    </article>
  </body>
</html>