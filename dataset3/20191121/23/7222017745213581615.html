<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tennis24.gr/o-kanadas-erikse-nok-aout-tin-afstralia-video/"/>
    <meta property="og:site_name" content="Tennis24"/>
    <meta property="article:published_time" content="2019-11-21T23:43:47+00:00"/>
    <meta property="og:title" content="Ο Καναδάς έριξε νοκ-άουτ την Αυστραλία – VIDEO"/>
    <meta property="og:description" content="Με ηγέτες τους Ντένις Σαποβάλοφ και Βάσεκ Πόσπισιλ, ο Καναδάς προκρίθηκε στα ημιτελικά του φετινού Davis Cup, αφήνοντας εκτός διοργάνωσης την Αυστραλία του Νικ Κύργιου…   Στο παιχνίδι των διπλών κρίθηκε το πρώτο εισιτήριο για την ημιτελική φάση του Davis Cup. Ο Καναδάς έχοντας σε τρελά κέφια τον Βάσεκ Πόσπισιλ, που παραμένει αήττητος στο τουρνουά, […]"/>
  </head>
  <body>
    <article>
      <h1>Ο Καναδάς έριξε νοκ-άουτ την Αυστραλία – VIDEO</h1>
      <address>
        <time datetime="2019-11-21T23:43:47+00:00">21 Nov 2019, 23:43</time>
      </address>
      <h3>Με ηγέτες τους Ντένις Σαποβάλοφ και Βάσεκ Πόσπισιλ, ο Καναδάς προκρίθηκε στα ημιτελικά του φετινού Davis Cup, αφήνοντας εκτός διοργάνωσης την Αυστραλία του Νικ Κύργιου…</h3>
      <p>Στο παιχνίδι των διπλών κρίθηκε το πρώτο εισιτήριο για την ημιτελική φάση του Davis Cup.</p>
      <p>Ο Καναδάς έχοντας σε τρελά κέφια τον Βάσεκ Πόσπισιλ, που παραμένει αήττητος στο τουρνουά, πέρασε το υψηλό εμπόδιο της Αυστραλίας και περιμένει τον νικητή του tie ανάμεσα σε Σερβία και Ρωσία, για να μάθει τον επόμενo αντίπαλό του.</p>
      <p>Πόσιπισλ και Σαποβάλοφ αναδείχθηκαν μεγάλοι νικητές στη μάχη των διπλών, κόντρα στους Τζόρνταν Τόμπσον και Τζέιμι Πιρς, μετά από 72 λεπτά αγώνα. Οι Καναδοί επικράτησαν <b>6-4, 6-4</b> και “ρέφαραν” την ήττα του “Σάπο” νωρίτερα στα μονά, για να κατακτήσουν έτσι την πρόκριση με το οριακό 2-1.</p>
      <p>Ο Πόσπισιλ είχε κερδίσει το πρώτο παιχνίδι μονού για τη χώρα του, κάνοντας την έκπληξη κόντρα στον φορμαρισμένο Τζον Μίλμαν. Αίσθηση, προκάλεσε η επιλογή του αρχηγού της Αυστραλίας, Λέιτον Χιούιτ, να αφήσει εκτός αγώνων τον Νικ Κύργιο.</p>
      <p>Με <b>7-6(7), 6-4</b> επιβλήθηκε ο Πόσπισιλ του αντιπάλου του, πριν ο Άλεξ Ντε Μινόρ φέρει στα ίσια το tie, κερδίζοντας τον Ντένις Σαποβάλοφ με μεγαλειώδη ανατροπή και σκορ<b> 3-6, 6-3, 7-5</b>.</p>
      <figure>
        <iframe src="https://www.youtube.com/embed/Ilr712wdORI" width="696" height="522" data-service="Youtube" scrolling="no"/>
      </figure>
      <p><a href="https://www.daviscupfinals.com/schedule/groups">DAVIS CUP FINALS DRAW</a> | <a href="https://www.daviscupfinals.com/schedule/">OOP</a> (-1h) | <a href="https://bold.adman.gr/click?webspace=10031&amp;auto=1">TV Schedule</a></p>
      <p>
        <b>Δημήτρης Χαλιάπας</b>
      </p>
    </article>
  </body>
</html>