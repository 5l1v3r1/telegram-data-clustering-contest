<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3384197/mak-arastirma-baskani-kulattan-erken-secim-cikisi-tarih-verdi"/>
    <meta property="og:site_name" content="Milli Gazete"/>
    <meta property="article:published_time" content="2019-11-21T23:28:00+00:00"/>
    <meta property="og:title" content="MAK Araştırma Başkanı Kulat'tan erken seçim çıkışı! Tarih verdi"/>
    <meta property="og:description" content="MAK Araştırma Danışmanlık Başkanı Mehmet Ali Kulat, katıldığı televizyon programında Ankara kulislerinde erken seçimin konuşulduğunu söyledi."/>
  </head>
  <body>
    <article>
      <h1>MAK Araştırma Başkanı Kulat'tan erken seçim çıkışı! Tarih verdi</h1>
      <h2>MAK Araştırma Danışmanlık Başkanı Mehmet Ali Kulat, katıldığı televizyon programında Ankara kulislerinde erken seçimin konuşulduğunu söyledi.</h2>
      <address>
        <time datetime="2019-11-21T23:28:00+00:00">21 Nov 2019, 23:28</time>
      </address>
      <p>MAK Araştırma sahibi Mehmet Ali Kulat, katıldığı televizyon programında erken seçime ilişkin dikkat çeken açıklamalarda bulundu.</p>
      <p>2020'nin Kasım ayında bir seçim olacağını söyleyen Kulat, erken seçimin Cumhurbaşkanı tarafından istenmesi halinde erken seçimin olabileceğini söyledi.</p>
      <p>Ankara kulislerinde 2020 Kasım'da erken seçim olabileceğini ve Cumhur İttifakı'nın Meclis'teki aritmetiğinin değişmesi halinde erken seçim kararı alınabileceğini ifade eden Kulat, şu ifadeleri kullandı:</p>
      <blockquote>"Ankara'da havalar son derece soğumaya başladı. Siyasette ise ortam ısınmaya başladı. Zaten bu durum beklediğimiz bir durumdu. Ankara kulislerinde 2020 Kasım'ı için erken seçim konuşuluyor. Bu konuşmanın matematiksel karşılığını bulabilmek için Cumhur İttifakı'nın bu konuda adım atması gerekiyor. Matematiksel Meclis verileri bunun Cumhurbaşkanı'nın istemesi gerektiğini söylüyor. AK Parti'nin bir sahanın nabzını dinlediği ve bundan sonra karar vereceğini söylüyor."</blockquote>
      <h3>MUHALET PARTİLERİNDEN DE ERKEN SEÇİM ÇIKIŞI</h3>
      <p>Muhalefet partileri CHP, İYİ Parti, HDP ve Saadet Partisi'nden arka arkaya erken seçim açıklamaları geldi.</p>
      <p>CHP lideri Kemal Kılıçdaroğlu erken seçim için hazır olduklarını söylerken, İYİ Parti'den ise parlamenter sisteme dönerek erken seçime gidilmesi gerektiği bildirildi.</p>
      <p>Saadet Partisi lideri Temel Karamollaoğlu da en geç 2 sene içinde erken seçim yapılabileceğini dile getirdi.</p>
    </article>
  </body>
</html>