<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/nieuws/buitenland/mexico-stad-roept-noodtoestand-uit-voor-geweld-tegen-vrouwen~ac9c6b58/"/>
    <meta property="og:site_name" content="HLN"/>
    <meta property="article:published_time" content="2019-11-21T23:46:29+00:00"/>
    <meta property="og:title" content="Mexico-Stad roept noodtoestand uit voor geweld tegen vrouwen"/>
    <meta property="og:description" content="In Mexico-Stad is de noodtoestand voor geweld tegen vrouwen afgekondigd. Dat heeft burgemeester Claudia Sheinbaum donderdag verklaard. Ze gaat ook een wetsvoorstel indienen voor de oprichting van e..."/>
  </head>
  <body>
    <article>
      <h1>Mexico-Stad roept noodtoestand uit voor geweld tegen vrouwen</h1>
      <address><time datetime="2019-11-21T23:46:29+00:00">21 Nov 2019, 23:46</time> by <a rel="author">RL</a></address>
      <p>
        <b>In Mexico-Stad is de noodtoestand voor geweld tegen vrouwen afgekondigd. Dat heeft burgemeester Claudia Sheinbaum donderdag verklaard. Ze gaat ook een wetsvoorstel indienen voor de oprichting van een openbaar register van zedendelinquenten.</b>
      </p>
      <p>Volgens officiële cijfers zijn in de eerste negen maanden van dit jaar meer dan 150 vrouwen vermoord in Mexico-Stad. De autoriteiten stellen dat 40 onder hen vermoord zijn omdat ze vrouwen zijn. Verder kwamen er in die periode 527 noodoproepen binnen voor verkrachting.</p>
      <related>
        <h4>Lees ook</h4>
        <a href="https://www.hln.be/nieuws/buitenland/hartbrekende-foto-s-van-jongetjes-die-hun-moeder-31-begraven-na-wrede-moordpartij-in-mexico~a977976c/"/>
      </related>
      <p>Het aantal processen rond verkrachtingen is tussen oktober 2018 en oktober 2019 met 10 procent toegenomen, maar dat komt ook omdat de stad verschillende vrouwelijke advocaten heeft ingehuurd om vrouwen te adviseren en te ondersteunen als ze naar het gerecht stappen, verduidelijkt Sheinbaum.</p>
      <figure>
        <img src="https://images0.persgroep.net/rcs/tmEJlXx0gw0Kn0a3JN5zDvyf3V0/diocontent/127133729/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>Archiefbeeld. Burgemeester Sheinbaum tijdens de verkiezingen in Juli 2018.<cite>© AFP</cite></figcaption>
      </figure>
      <p>De 57-jarige Sheinbaum is de eerste vrouwelijke burgemeester van de Mexicaanse hoofdstad. Sinds 2015 riepen in het land al achttien andere steden een gelijkaardige noodtoestand uit.</p>
    </article>
  </body>
</html>