<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.playdome.hu/hirek/53207/vr-ban-ijesztget-a-half-life-alyx"/>
    <meta property="og:site_name" content="PlayDome"/>
    <meta property="article:published_time" content="2019-11-21T23:25:00+00:00"/>
    <meta property="og:title" content="VR-ban ijesztget a Half-Life: Alyx"/>
    <meta property="og:description" content="Jövő tavasztól irányíthatjuk Alyx Vance-t a virtuális valóságban."/>
  </head>
  <body>
    <article>
      <h1>VR-ban ijesztget a Half-Life: Alyx</h1>
      <h2>Jövő tavasztól irányíthatjuk Alyx Vance-t a virtuális valóságban.</h2>
      <address><time datetime="2019-11-21T23:25:00+00:00">21 Nov 2019, 23:25</time> by <a rel="author">Dino</a></address>
      <p>Miközben a fő Half-Life széria megakadt a második epizódnál, és a Half-Life Episode 1/2-t se követte harmadik epizód, a Valve hosszú idő után ismét elővette legendás sorozatát, azonban nem azért, hogy készítsen egy 3-as sorszámú fejezetet, hanem hogy a kor hívószavának számító virtuális valóságot lovagolja meg vele. Munkájuk pedig a <b>Half-Life: Alyx</b> címet viseli, és megkaptuk belőle az első trailert is.</p>
      <figure>
        <iframe src="https://www.youtube.com/embed/O2W0N3uKXmo" width="640" height="360" data-service="Youtube" scrolling="no"/>
      </figure>
      <p>A sztori a Half-Life és a Half-Life 2 eseményei között játszódik. Alyx Vance szerepében, apánk, Eli oldalán kell harcolnunk a Combine ellen City 17-ben. Az ígéretek szerint a játék maximálisan kihasználja majd a VR lehetőségeit, így polcokon kezeinkkel végigseperve kell majd gyógyinjekciók és lőszer után kutatnunk, különböző eszközökkel hackelhetjük az idegenek cuccait, a headcrabeket pedig megragadva téphetjük le arcunkról, hogy kihajítsuk aztán az ablakon.</p>
      <p>A Half-Life: Alyx 2020 márciusában fog megjelenni - természetesen <a href="https://store.steampowered.com/app/546560/HalfLife_Alyx/">Steamen</a> -, és az összes SteamVR-kompatibilis VR-headseten játszható lesz, azaz Valve Indexen, HTC Vive-on, Oculus Riften, Oculus Questen és Windows Mixed Realityn. A Valve Index felhasználók ráadásul teljesen ingyen kapják meg a programot (automatikusan bekerül fiókjukba, függetlenül attól, hogy mikor vásárolták meg a Valve VR-kütyüjét).</p>
      <p>A Valve a játék mellé kiadja a pályaszerkesztőt is, így a rajongók saját pályákat is készíthetnek majd. ■</p>
      <figure>
        <img src="https://www.pcdome.hu/gallery/7453/image1.jpg"/>
      </figure>
      <figure>
        <img src="https://www.pcdome.hu/gallery/7453/image2.jpg"/>
      </figure>
      <figure>
        <img src="https://www.pcdome.hu/gallery/7453/image3.jpg"/>
      </figure>
      <figure>
        <img src="https://www.pcdome.hu/gallery/7453/image4.jpg"/>
      </figure>
      <figure>
        <img src="https://www.pcdome.hu/gallery/7453/image5.jpg"/>
      </figure>
      <figure>
        <img src="https://www.pcdome.hu/gallery/7453/image6.jpg"/>
      </figure>
      <figure>
        <img src="https://www.pcdome.hu/gallery/7453/image7.jpg"/>
      </figure>
      <figure>
        <img src="https://www.pcdome.hu/gallery/7453/image8.jpg"/>
      </figure>
      <figure>
        <img src="https://www.pcdome.hu/gallery/7453/image9.jpg"/>
      </figure>
      <figure>
        <img src="https://www.pcdome.hu/gallery/7453/image10.jpg"/>
      </figure>
      <p>
        <b>További hírekért és cikkekért ugorj a játék adatlapjára:</b>
        <br/>
        <a href="https://www.playdome.hu/jatek/7453/half-life-alyx">Half-Life: Alyx</a>
      </p>
    </article>
  </body>
</html>