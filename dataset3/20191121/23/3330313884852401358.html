<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904672/-ajax-en-psv-tonen-interesse-in-mexicaanse-aanvaller-k-betis-in-de-race-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-21T23:55:00+00:00"/>
    <meta property="og:title" content="'Ajax, PSV én Real Betis tonen interesse in jonge Mexicaanse aanvaller'"/>
    <meta property="og:description" content="Ajax en PSV hebben hun oog laten vallen op het Mexicaanse talent Santiago 'Chaquito' Giménez. De achttienjarige aanvaller staat ook in de belangstelling van Real Betis, maar de Spanjaarden krijgen mogelijk concurrentie van de Nederlandse topclubs. Althans, dat meldt de Amerikaans-Spaanse sportzender TUDN. Hoe serieus de interesse van Ajax en PSV is, is niet duidelijk. Chaquito werd geboren in Buenos Aires, maar hij vertrok al snel met zijn familie naar Mexico. Daar kwam hij in de jeugdopleiding van Cruz Azul terecht. In augustus maakte de spits zijn debuut in het eerste elftal van de Mexicaanse topclub. Sindsdien kwam hij tot drie optredens. 'Voormalig Ajax-doelwit Lainez mag na 54 minuten op huurbasis vertrekken'"/>
  </head>
  <body>
    <article>
      <h1>'Ajax, PSV én Real Betis tonen interesse in jonge Mexicaanse aanvaller'</h1>
      <address>
        <time datetime="2019-11-21T23:55:00+00:00">21 Nov 2019, 23:55</time>
      </address>
      <p>
        <b>Ajax en PSV hebben hun oog laten vallen op het Mexicaanse talent Santiago 'Chaquito' Giménez. De achttienjarige aanvaller staat ook in de belangstelling van Real Betis, maar de Spanjaarden krijgen mogelijk concurrentie van de Nederlandse topclubs.</b>
      </p>
      <p>Althans, dat meldt de Amerikaans-Spaanse sportzender <i>TUDN</i>. Hoe serieus de interesse van Ajax en PSV is, is niet duidelijk. Chaquito werd geboren in Buenos Aires, maar hij vertrok al snel met zijn familie naar Mexico. Daar kwam hij in de jeugdopleiding van Cruz Azul terecht. In augustus maakte de spits zijn debuut in het eerste elftal van de Mexicaanse topclub. Sindsdien kwam hij tot drie optredens.</p>
      <p>Nederland O18 maakte deze week al kennis met de scoringsdrang van Chaquito in een oefeninterland tegen Mexico O18 (3-3). Hij scoorde uit een vrije trap. De interesse van Real Betis is vooral voor Ajax pikant: de club uit Sevilla kaapte begin dit kalenderjaar nog Diego Lainez voor de neus van de Eredivisie-kampioen weg.</p>
      <figure>
        <iframe data-src="https://twitter.com/barracudo/status/1196885843618742272?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Lees meer</h4>
        <a href="https://www.voetbalprimeur.nl/nieuws/903653/-bijrol-komt-hard-aan-bij-lainez-voormalig-ajax-doelwit-mag-verhuurd-worden-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>