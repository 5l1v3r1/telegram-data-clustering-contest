<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/region/hrvatska/3362319/na-jadranu-ce-vladati-pozari-i-poplave-talasi-ce-praviti-vece-stete-a-nivo-mora-porasce-citav-metar"/>
    <meta property="og:site_name" content="kurir.rs"/>
    <meta property="article:published_time" content="2019-11-21T23:43:00+00:00"/>
    <meta property="og:title" content="NA JADRANU ĆE VLADATI POŽARI I POPLAVE: Talasi će praviti veće štete, a nivo mora porašće čitav metar!"/>
    <meta property="og:description" content="Nivo Jadranskog mora mogao bi se do kraja ovog veka povećati i do jednog metra, što se može negativno odraziti na priobalna područja, istaknuto na tribini u Splitu s temom Klimatske promene: Šta se događa s Jadranskim morem?"/>
  </head>
  <body>
    <article>
      <h6 class="kicker">vremenske nepogode</h6>
      <h1>NA JADRANU ĆE VLADATI POŽARI I POPLAVE: Talasi će praviti veće štete, a nivo mora porašće čitav metar!</h1>
      <address>
        <time datetime="2019-11-21T23:43:00+00:00">21 Nov 2019, 23:43</time>
      </address>
      <p>
        <b>Nivo Jadranskog mora mogao bi se do kraja ovog veka povećati i do jednog metra, što se može negativno odraziti na priobalna područja, istaknuto na tribini u Splitu s temom "Klimatske promene: Šta se događa s Jadranskim morem?" </b>
      </p>
      <p>Postoji procena da bi se do 2100. mogao za pola metra do metra podići nivo mora u svetu, a tako i Jadrana. Porast nivoa mora mogao bi ugroziti neka naselja. Zamislite u Splitu more više za metar ili pola metra", rekao je na tribini Ivica Vilibić, naučni savetnik s Instituta za okeanografiju i ribarstvo, prenosi portal Index.hr. Prema tim procenama, u Splitu bi, na primer, bile učestalije poplave Rive i Dioklecijanovih podruma.</p>
      <related>
        <h4>NE PROPUSTITE</h4>
        <a href="https://www.kurir.rs/region/hrvatska/3359099/crveni-meteo-alarm-na-hrvatskoj-obali-vetar-rusio-sve-pred-sobom-brodovi-tonuli-a-danas-i-sutra-ce-biti-najgore-foto-video"/>
        <a href="https://www.kurir.rs/region/hrvatska/3356647/drama-na-jadranu-ostrva-odsecena-zbog-nevremena-more-podivljalo-zbog-oluje-i-kise-nastao-haos-video"/>
      </related>
      <p>Uticaj klimatskih promena, pojasnio je on, može se predviđati u decenijama, a u budućim decenijama udari talasa prouzrokovace veće štete, jer će se događati na višem nivou mora.</p>
      <p>"Klimatske promene ce se razvijati na celom Sredozemlju, nivo mora će lagano ići gore pa će nevreme imati jači uticaj na obalu koja nije prilagođena tome i onda se dogadaju štete", kazao je Vilibić.</p>
      <p>Ocenio je pritom da su obale "preizgrađene". Smatra da bi procene takvih klimatskih promena mogle uticati na gradnju u priobalnim područjima pa će se ubuduće graditi "malo dalje od obale." "Međutim, klimatske promene mogle bi pozitivno uticati na turizam u Hrvatskoj jer će se zbog porasta temperature produžiti kupališna sezona", rekao je Vilibić.</p>
      <p>Po njegovim rečima, zbog porasta temperature požari će biti učestaliji, posebno priobalnim područjima.</p>
      <p>
        <b>(Kurir.rs/Tanjug/Foto ilustracija: Profimedia)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/region/hrvatska/3358961/ponovo-haos-na-jadranu-jugo-siba-105-km-na-sat-rive-pod-vodom-video"/>
        <a href="https://www.kurir.rs/region/hrvatska/3356915/oluja-na-jadranu-nosi-sve-pred-sobom-pala-222-litra-kise-u-samo-jednom-danu-vetar-napravio-haos-a-udari-ce-biti-jos-jaci-video"/>
        <a href="https://www.kurir.rs/region/hrvatska/3351597/vetar-besni-na-jadranu-talasi-25-metra-u-prekidu-sve-katamaranske-linije-na-splitskom-podrucju-video"/>
      </related>
    </article>
  </body>
</html>