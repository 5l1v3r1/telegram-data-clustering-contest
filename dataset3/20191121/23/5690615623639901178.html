<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837143-arakhamiya-ziznavsya-scho-spilkuyetsya-z-prankerom-dzhoker-schodnya"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T23:57:00+00:00"/>
    <meta property="og:title" content="Арахамія зізнався, що спілкується з пранкером &quot;Джокер&quot; щодня"/>
    <meta property="og:description" content="КИЇВ. 21 листопада. УНН. Голова фракції &quot;Слуг народу&quot; щодня спілкується з пранкером &quot;Джокером&quot;. Про це Давид Арахамія розповів в ток-шоу &quot;Право на владу&quot; …"/>
  </head>
  <body>
    <article>
      <h1>Арахамія зізнався, що спілкується з пранкером "Джокер" щодня</h1>
      <address><time datetime="2019-11-21T23:57:00+00:00">21 Nov 2019, 23:57</time> by <a rel="author">Маріанна Присяжнюк</a></address>
      <p><b>КИЇВ. 21 листопада. УНН.</b> Голова фракції "Слуг народу" щодня спілкується з пранкером "Джокером". Про це Давид Арахамія розповів в ток-шоу "Право на владу", передає <b>УНН</b>.</p>
      <p>"Ми з ним (з пранкером "Джокером" – ред.) спілкуємося кожного дня… він наш союзник", - сказав Арахамія.</p>
      <p>Він розповів, що щодня спілкується в месенджері з пранкером, який називає себе "Джокером". За словами Арахамії, він його ідентифікував по аватарці.</p>
      <p>Голова фракції "Слуга народу" запевнив, що таким чином вбачає в "Джокерові" союзника по очищенню партії "від поганих людей".</p>
      <p>Нагадаємо, раніше Давид Арахамія <a href="https://www.unn.com.ua/uk/news/1834978-arakhamiya-pokazav-pro-scho-spilkuvavsya-z-dzhokerom">показав свою переписку з пранкером </a>на прізвисько Джокер та розповів, про що з ним спілкувався.</p>
    </article>
  </body>
</html>