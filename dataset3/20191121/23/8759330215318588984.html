<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904669/refaelov-staat-weer-op-na-moeilijke-periode-we-gaan-weer-vooruit-als-team-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-21T23:53:00+00:00"/>
    <meta property="og:title" content="Refaelov scoort na moeilijke periode: &quot;Ik ben hersteld en geniet weer&quot;"/>
    <meta property="og:description" content="Lior Refaelov heeft na een moeilijke periode nog eens kunnen scoren voor Royal Antwerp FC. De Israëlische spelmaker zat de voorbije weken steevast op de bank, maar kreeg van Laszlo Bölöni een basisplaats tegen KAA Gent (3-2) en bedankte voor het vertrouwen met een doelpunt."/>
  </head>
  <body>
    <article>
      <h1>Refaelov scoort na moeilijke periode: "Ik ben hersteld en geniet weer"</h1>
      <address>
        <time datetime="2019-11-21T23:53:00+00:00">21 Nov 2019, 23:53</time>
      </address>
      <p>
        <b>Lior Refaelov heeft na een moeilijke periode nog eens kunnen scoren voor Royal Antwerp FC. De Israëlische spelmaker zat de voorbije weken steevast op de bank, maar kreeg van Laszlo Bölöni een basisplaats tegen KAA Gent (3-2) en bedankte voor het vertrouwen met een doelpunt.</b>
      </p>
      <p>"We speelden een heel goeie eerste helft, met hoge pressing", vertelde Refaelov na de match aan <i>Het Nieuwsblad</i>. "Gent kwam wel op voorsprong, maar daarna kregen ze geen kansen meer. We scoorden snel na de pauze en wilden de wedstrijd afmaken, maar gingen te laag staan. Ook al had de trainer gezegd dat we hoger moesten blijven. Maar onze teamspirit was er en dat is onze kracht. We staan nu weer waar we willen staan, bij de eerste drie."</p>
      <aside>Lees meer<br/><a href="https://www.voetbalprimeur.be/nieuws/904667/b-l-ni-ik-heb-zin-om-even-aan-de-oren-van-mijn-spelers-te-trekken-.html?itm_source=www.voetbalprimeur.be&amp;itm_medium=highlighted-content">Bölöni over heropstanding van Refaelov: "Hij is nooit uit mijn gedachten geweest"</a></aside>
      <p>"Hoe ik me voel na een volledige match? Ik speel graag, maar heb een lastige periode achter de rug, vooral privé. Het gaat nu beter en apprecieer dat de club dit binnenskamers heeft gehouden. Ik ben hersteld en geniet weer. Dat ik de penalty mocht trappen? Wat in de media verschenen is, was niet correct. Ik heb geen problemen met Mbokani. We gaan weer vooruit als team, dat is het belangrijkste", besloot Refaelov.</p>
      <aside>Lees meer<br/><a href="https://www.voetbalprimeur.be/nieuws/904663/antwerp-gent.html?itm_source=www.voetbalprimeur.be&amp;itm_medium=highlighted-content">Antwerp pakt drie belangrijke punten tegen AA Gent dankzij twee goals Mbokani</a></aside>
    </article>
  </body>
</html>