<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3362307/suzavcem-na-pogrebnu-povorku-policija-rasterala-ljude-koji-su-sahranjivali-petoro-poginulih-u-protestima-foto"/>
    <meta property="og:site_name" content="kurir.rs"/>
    <meta property="article:published_time" content="2019-11-21T23:07:00+00:00"/>
    <meta property="og:title" content="SUZAVCEM NA POGREBNU POVORKU: Policija rasterala ljude koji su sahranjivali 5 poginulih u protestima u Boliviji (FOTO)"/>
    <meta property="og:description" content="Policija u Boliviji danas je suzavcem rasterala pogrebnu povorku koja se pretvorila u protest protiv vlasti, javila je agencija Frans pres sa lica mesta. Nekoliko hiljada ljudi prisustvovalo je sahrani pet osoba koje su tokom nedelje stradale u neredima."/>
  </head>
  <body>
    <article>
      <h6 class="kicker">strašno</h6>
      <h1>SUZAVCEM NA POGREBNU POVORKU: Policija rasterala ljude koji su sahranjivali 5 poginulih u protestima u Boliviji (FOTO)</h1>
      <address>
        <time datetime="2019-11-21T23:07:00+00:00">21 Nov 2019, 23:07</time>
      </address>
      <p>
        <b>Policija u Boliviji danas je suzavcem rasterala pogrebnu povorku koja se pretvorila u protest protiv vlasti, javila je agencija Frans pres sa lica mesta. Nekoliko hiljada ljudi prisustvovalo je sahrani pet osoba koje su tokom nedelje stradale u neredima.</b>
      </p>
      <p>Incident sa policijom dogodio se u gradu El Alto kod glavnog grada a u kojem žive pristalice doskorašnjeg predsednika Eva Morales koji je u egzilu u Meksiku. Drugi detalji nisu saopšteni.</p>
      <figure>
        <img src="https://www.kurir.rs/data/images/2019/11/21/23/2059969_sahrana01_ff.jpg?ver=1574373923"/>
        <figcaption>
          <cite>foto: AP/Juan Karita</cite>
        </figcaption>
      </figure>
      <p>Bolivija je pogođena teškom političkom krizom od predsedničkih izbora 20. oktobra, na kojima je, prema proceni Organizacije američkih država (OAD), bilo ozbiljnih neregularnosti.</p>
      <figure>
        <img src="https://www.kurir.rs/data/images/2019/11/21/23/2059965_sahrana03_ff.jpg?ver=1574373930"/>
        <figcaption>
          <cite>foto: AP/Juan Karita</cite>
        </figcaption>
      </figure>
      <p>Morales je podneo ostavku 10. novembra pod pritiskom demonstranata i vojske i sklonio se u Meksiko, ali njegove pristalice ne prihvataju prelaznu vladu.</p>
      <figure>
        <img src="https://www.kurir.rs/data/images/2019/11/21/23/2059963_sahrana02_ff.jpg?ver=1574373936"/>
        <figcaption>
          <cite>foto: AP/Juan Karita</cite>
        </figcaption>
      </figure>
      <p>Samoproglašena predsednica Bolivije Henin Anjes rekla je u sredu da planira da raspiše nove izbore, posle pogibije najmanje 30 osoba u sukobima u poslednjih mesec dana.</p>
      <p>
        <b>(Kurir.rs/Beta/Foto: AP/Juan Karita)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/planeta/3361713/sve-vise-zrtava-u-sukobima-u-boliviji-sestoro-ubijeno-u-pokusaju-vojske-da-oslobodi-skladiste-goriva-video-foto"/>
        <a href="https://www.kurir.rs/planeta/3361349/gola-predsednica-napravila-haos-provokativni-video-kruzi-internetom-da-li-je-to-zena-koja-je-zbacila-moralesa18"/>
        <a href="https://www.kurir.rs/planeta/3361157/haos-u-boliviji-akcija-kod-postrojenja-za-gorivo-cula-se-pucnjava-ima-mrtvih-i-povredjenih-video"/>
      </related>
    </article>
  </body>
</html>