<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742927"/>
    <meta property="og:site_name" content="เดลินิวส์"/>
    <meta property="article:published_time" content="2019-11-21T23:15:00+00:00"/>
    <meta property="og:title" content="อุตุฯเตือนยอดดอยหนาวจัด 'กทม.'ลมแรงเช้าอากาศเย็น"/>
    <meta property="og:description" content="กรมอุตุนิยมวิทยา เผยสภาพอากาศประเทศไทย ภาคเหนือตอนบนมีอากาศเย็นถึงหนาวในตอนเช้า อุณหภูมิต่ำสุด 15-19 องศาเซลเซียส ส่วนภาคใต้ตอนกลางยังคงมีฝนตกหนักบางแห่ง ขณะที่กทม. อากาศเย็นในตอนเช้าและมีลมแรง"/>
  </head>
  <body>
    <article>
      <h1>อุตุฯเตือนยอดดอยหนาวจัด 'กทม.'ลมแรงเช้าอากาศเย็น</h1>
      <address>
        <time datetime="2019-11-21T23:15:00+00:00">21 Nov 2019, 23:15</time>
      </address>
      <p>
        <b>กรมอุตุนิยมวิทยา เผยสภาพอากาศประเทศไทย ภาคเหนือตอนบนมีอากาศเย็นถึงหนาวในตอนเช้า อุณหภูมิต่ำสุด 15-19 องศาเซลเซียส ส่วนภาคใต้ตอนกลางยังคงมีฝนตกหนักบางแห่ง ขณะที่กทม. อากาศเย็นในตอนเช้าและมีลมแรง</b>
      </p>
      <p>เมื่อวันที่ 22 พ.ย. กรมอุตุนิยมวิทยาพยากรณ์ลักษณะอากาศทั่วไป 24 ชั่วโมงข้างหน้าว่า ประเทศไทยตอนบนมีอากาศเย็นในตอนเช้าและมีลมแรง บริเวณพื้นราบในภาคเหนือตอนบนมีอากาศเย็นถึงหนาวในตอนเช้า อุณหภูมิต่ำสุด 15-19 องศาเซลเซียส สำหรับในตอนกลางวันบริเวณที่โล่งแจ้งมีแดดจัด และอากาศอุ่น ส่วนบริเวณยอดดอยและยอดภูมีอากาศหนาวถึงหนาวจัด อุณหภูมิต่ำสุด 6-14 องศาเซลเซียส ขอให้ประชาชนดูแลรักษาสุขภาพเนื่องจากอากาศที่หนาวเย็นลง สำหรับภาคใต้ตอนกลางยังคงมีฝนตกหนักบางแห่ง ขอให้ประชาชนบริเวณภาคใต้ระวังอันตรายจากฝนตกหนักและฝนตกสะสม ซึ่งอาจทำให้เกิดน้ำป่าไหลหลากได้ ส่วนบริเวณอ่าวไทยตอนล่างมีคลื่นสูง 2-3 เมตร บริเวณที่มีฝนฟ้าคะนองคลื่นสูงประมาณ 3 เมตร ขอให้ชาวเรือบริเวณอ่าวไทยเพิ่มความระมัดระวังในการเดินเรือ และหลีกเลี่ยงการเดินเรือบริเวณที่มีฝนฟ้าคะนอง เรือเล็กควรงดออกจากฝั่งในระยะนี้ <br/><br/>ลักษณะสำคัญทางอุตุนิยมวิทยาบริเวณความกดอากาศสูงหรือมวลอากาศเย็นกำลังค่อนข้างแรงปกคลุมประเทศไทยตอนบนและทะเลจีนใต้ ส่วนมรสุมตะวันออกเฉียงเหนือที่พัดปกคลุมอ่าวไทยและ<br/>ภาคใต้มีกำลังแรง สำหรับคลื่นลมบริเวณอ่าวไทยตอนล่างมีกำลังแรง<br/><br/><b>พยากรณ์อากาศสำหรับประเทศไทยตั้งแต่เวลา 06.00 วันนี้ ถึง 06.00 วันพรุ่งนี้.</b><br/><br/><b>ภาคเหนือ </b>พื้นราบทางตอนบนของภาค มีอากาศเย็นถึงหนาวในตอนเช้า อุณหภูมิต่ำสุด 15-19 องศาเซลเซียส อุณหภูมิสูงสุด 31-33 องศาเซลเซียส พื้นราบทางตอนล่างของภาค มีอากาศเย็นในตอนเช้า อุณหภูมิต่ำสุด 19-20 องศาเซลเซียส อุณหภูมิสูงสุด 33-34 องศาเซลเซียส ส่วนบริเวณยอดดอย มีอากาศหนาวถึงหนาวจัด อุณหภูมิต่ำสุด 6-12 องศาเซลเซียส ลมตะวันออกเฉียงเหนือ ความเร็ว 10-25 กม./ชม. <br/><br/><b>ภาคตะวันออกเฉียงเหนือ</b> บริเวณพื้นราบ มีอากาศเย็นกับมีลมแรง อุณหภูมิต่ำสุด 16-20 องศาเซลเซียส อุณหภูมิสูงสุด 32-33 องศาเซลเซียส ส่วนบริเวณยอดภู มีอากาศหนาว อุณหภูมิต่ำสุด 9-14 องศาเซลเซียส ลมตะวันออกเฉียงเหนือ ความเร็ว 10-30 กม./ชม. <br/><br/><b>ภาคกลาง</b> อากาศเย็นในตอนเช้าและมีลมแรง อุณหภูมิต่ำสุด 19-21 องศาเซลเซียส อุณหภูมิสูงสุด 32-34 องศาเซลเซียส ลมตะวันออกเฉียงเหนือ ความเร็ว 10-30 กม./ชม. <br/><br/><b>ภาคตะวันออก</b> อากาศเย็นในตอนเช้าและมีลมแรง อุณหภูมิต่ำสุด 19-22 องศาเซลเซียส อุณหภูมิสูงสุด 32-34 องศาเซลเซียส ลมตะวันออกเฉียงเหนือ ความเร็ว 15-35 กม./ชม. ทะเลมีคลื่นสูง 1-2 เมตร ห่างฝั่งคลื่นสูงประมาณ 2 เมตร <br/><br/><b>ภาคใต้ (ฝั่งตะวันออก) </b>มีเมฆเป็นส่วนมาก กับมีฝนฟ้าคะนอง ร้อยละ 40 ของพื้นที่ และมีฝนตกหนักบางแห่ง บริเวณจังหวัดนครศรีธรรมราช พัทลุง สงขลา ปัตตานี ยะลา และนราธิวาส อุณหภูมิต่ำสุด 22-24 องศาเซลเซียส อุณหภูมิสูงสุด 32-33 องศาเซลเซียส ตั้งแต่จังหวัดสุราษฏร์ธานีขึ้นมา ลมตะวันออกเฉียงเหนือ ความเร็ว 15-35 กม/ชม. ทะเลมีคลื่นสูง 1-2 เมตร บริเวณที่มีฝนฟ้าคะนองคลื่นสูงประมาณ 2 เมตร ตั้งแต่จังหวัดนครศรีธรรมราชลงไป ลมตะวันออก ความเร็ว 20-40 กม/ชม. ทะเลมีคลื่นสูง 2-3 เมตร บริเวณที่มีฝนฟ้าคะนองคลื่นสูงประมาณ 3 เมตร <br/><br/><b>ภาคใต้ (ฝั่งตะวันตก)</b> มีเมฆเป็นส่วนมาก กับมีฝนฟ้าคะนอง ร้อยละ 30 ของพื้นที่ ส่วนมากบริเวณจังหวัดพังงา ภูเก็ต กระบี่ ตรัง และสตูล อุณหภูมิต่ำสุด 22-25 องศาเซลเซียส อุณหภูมิสูงสุด 31-33 องศาเซลเซียส ลมตะวันออกเฉียงเหนือ ความเร็ว 15-35 กม/ชม ทะเลมีคลื่นสูง 1-2 เมตร บริเวณที่มีฝนฟ้าคะนองคลื่นสูงประมาณ 2 เมตร <br/><br/><b>กรุงเทพมหานครและปริมณฑล</b> อากาศเย็นในตอนเช้าและมีลมแรง อุณหภูมิต่ำสุด 22-23 องศาเซลเซียส อุณหภูมิสูงสุด 33-35 องศาเซลเซียส ลมตะวันออกเฉียงเหนือ ความเร็ว 10-30 กม./ชม. </p>
    </article>
  </body>
</html>