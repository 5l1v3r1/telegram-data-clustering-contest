<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/lvivshchyna_predstavlyaie_turystychni_ta_kurortni_mozhlyvosti_na_polskiy_vystavtsi_331372.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-21T23:58:00+00:00"/>
    <meta property="og:title" content="Львівщина представляє туристичні та курортні можливості на польській виставці"/>
    <meta property="og:description" content="Упродовж 21-23 листопада Львівщина представляє туристичні та курортні можливості на головній польській виставці, орієнтованої на туристичну галузь, International Travel Show TT Warsaw. Про це інформує прес-служба Львівської ОДА."/>
  </head>
  <body>
    <article>
      <h1>Львівщина представляє туристичні та курортні можливості на польській виставці</h1>
      <h2>Упродовж 21-23 листопада Львівщина представляє туристичні та курортні можливості на головній польській виставці, орієнтованої на туристичну галузь, International Travel Show TT Warsaw. Про це інформує прес-служба Львівської ОДА.</h2>
      <address>
        <time datetime="2019-11-21T23:58:00+00:00">21 Nov 2019, 23:58</time>
      </address>
      <slideshow>
        <figure>
          <img src="https://galinfo.com.ua/media/gallery/full/0/x/0x0_3__1574349313_1000x750_1_0.jpg"/>
        </figure>
        <figure>
          <img src="https://galinfo.com.ua/media/gallery/full/0/x/0x0_2__1574349313_750x1000_1_0.jpg"/>
        </figure>
        <figure>
          <img src="https://galinfo.com.ua/media/gallery/full/0/x/0x0_5__1574349314_780x750_1_0.jpg"/>
        </figure>
        <figure>
          <img src="https://galinfo.com.ua/media/gallery/full/0/x/0x0_4__1574349314_1000x750_1_0.jpg"/>
        </figure>
        <figure>
          <img src="https://galinfo.com.ua/media/gallery/full/0/x/0x0_1__1574349313_750x1000_1_0.jpg"/>
        </figure>
      </slideshow>
      <p>На національному стенді України Львівщина представляє можливості активного, культурно пізнавального, медичного та гастротуризму. Відвідувачам виставки презентують туристичний путівник «Персональний гід Львівщиною», до якого увійшли головні еко та природні локації області, бальнеологічні та гірськолижні курорти, культурно-пізнавальні об‘єкти.</p>
      <p>«Польські туристи відвідують Львівщину як з метою відпочинку, так і оздоровлення. Міста Трускавць та Східниця з унікальними мінеральними джерелами є одними з найпопулярніших дестанацій серед польських туристів на Львівщині. Дуже тішить, що наша область вражає мандрівників із Польщі, які завжди хочуть повертатись знову і знову. Цьому сприяє унікальні природні ресурси, професійний сервіс з надання послуг, відсутність проблеми вибору екскурсійних турів польською мовою, розвинута інфраструктура», - зазначає заступник начальника управління туризму та курортів Тарас Лозинський.</p>
      <p>Цього року TT Warsaw – найпрестижніший туристичний ярмарок у Польщі, який відбудеться у Палаці культури та науки. Щороку на захід приваблюють експонентів з усього світу, що дає їм можливість представити свої пропозиції, налагодити та підтримувати ділові стосунки, а також дізнатися про останні тенденції в туристичній галузі. Широкий спектр супровідних заходів, організованих під час заходу у формі презентацій, конференцій, семінарів та тренінгів, приваблює професіоналів з Польщі та за кордоном, а зустрічі з відомими мандрівниками під час дня відкритих дверей виступають магнітом для широкої аудиторії, яка відвідує ярмарок.</p>
    </article>
  </body>
</html>