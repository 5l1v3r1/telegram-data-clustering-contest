<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.deshabhimani.com/news/kerala/news-kerala-21-11-2019/835965"/>
    <meta property="og:site_name" content="ദേശാഭിമാനി"/>
    <meta property="article:published_time" content="2019-11-21T23:54:34+00:00"/>
    <meta property="og:title" content="കേരള സർവകലാശാല മോഡറേഷൻ: കംപ്യൂട്ടറിൽ കൃത്രിമം നടന്നതായി സ്ഥിരീകരിച്ച്‌ ക്രൈംബ്രാഞ്ച്‌"/>
    <meta property="og:description" content="2016 –- 2019 കാലത്തെ ബിബിഎ, ബിസിഎ പരീക്ഷകളിൽ അനധികൃതമായി മോഡറേഷൻ ..."/>
  </head>
  <body>
    <article>
      <h1>കേരള സർവകലാശാല മോഡറേഷൻ: കംപ്യൂട്ടറിൽ കൃത്രിമം നടന്നതായി സ്ഥിരീകരിച്ച്‌ ക്രൈംബ്രാഞ്ച്‌</h1>
      <address><time datetime="2019-11-21T23:54:34+00:00">21 Nov 2019, 23:54</time> by <a rel="author">വെബ് ഡെസ്‌ക്‌</a></address>
      <p>തിരുവനന്തപുരം&gt; കേരള സർവകലാശാലയിൽ കൂടുതൽ മാർക്ക്‌ മോഡറേഷൻ നൽകിയെന്ന പരാതിയിൽ പരീക്ഷാ വിഭാഗത്തിലെ കംപ്യൂട്ടറിൽ കൃത്രിമം നടന്നതായി സ്ഥിരീകരിച്ച്‌ ക്രൈംബ്രാഞ്ച്‌ . ഇത്‌ മനഃപൂർവം നടന്നതാണോ സാങ്കേതിക പിഴവുമൂലം അബദ്ധത്തിൽ സംഭവിച്ചതാണോ എന്ന കാര്യം വ്യക്തമാകണമെങ്കിൽ വിശദമായ പരിശോധന ആവശ്യമാണ്‌. ഇതിനായി ക്രൈംബ്രാഞ്ച്‌ ശേഖരിച്ച ഡാറ്റ അടുത്ത ദിവസംതന്നെ സൈബർ ഫോറൻസിക്‌ വിദഗ്‌ധരുടെ സഹായത്തോടെ പരിശോധിക്കും. മനഃപൂർവം മാർക്ക്‌ കൂട്ടിക്കൊടുത്തതാണെന്ന്‌ കണ്ടെത്തിയാൽ കേസെടുക്കാനാണ്‌ ക്രൈംബ്രാഞ്ച്‌ തീരുമാനം.</p>
      <p>2016 –- 2019 കാലത്തെ ബിബിഎ, ബിസിഎ പരീക്ഷകളിൽ അനധികൃതമായി മോഡറേഷൻ ലഭിച്ചുവെന്നതാണ്‌ ജില്ലാ ക്രൈംബ്രാഞ്ച് വിഭാഗം നടത്തിയ പ്രാഥമികാന്വേഷണത്തിൽ കണ്ടെത്തിയത്. അതിനാൽ പ്രഥമദൃഷ്ട്യാ മനസ്സിലാക്കിയ കാര്യങ്ങൾ റിപ്പോർട്ടായി ക്രൈംബ്രാഞ്ച് അസി. കമീഷണർ എസ്‌ സന്തോഷ്‌ സിറ്റി പൊലീസ് കമീഷണർക്ക് കൈമാറും. ഉന്നത പൊലീസ് ഉദ്യോഗസ്ഥരുമായി കൂടിയാലോചിച്ച് കേസ് രജിസ്റ്റർ ചെയ്യണോ എന്ന കാര്യത്തിൽ കമീഷണർ തീരുമാനമെടുക്കും.</p>
      <related>
        <h4>മറ്റു വാർത്തകൾ</h4>
        <a href="https://www.deshabhimani.com/news/kerala/news-thiruvananthapuramkerala-21-11-2019/835817"/>
        <a href="https://www.deshabhimani.com/news/kerala/news-kerala-20-11-2019/835482"/>
        <a href="https://www.deshabhimani.com/news/kerala/news-kerala-19-11-2019/835289"/>
        <a href="https://www.deshabhimani.com/news/kerala/news-kerala-17-11-2019/835017"/>
        <a href="https://www.deshabhimani.com/news/kerala/news-kerala-12-11-2019/833832"/>
        <a href="https://www.deshabhimani.com/news/kerala/news-kerala-08-11-2019/833152"/>
        <a href="https://www.deshabhimani.com/news/kerala/news-kerala-07-11-2019/833083"/>
      </related>
    </article>
  </body>
</html>