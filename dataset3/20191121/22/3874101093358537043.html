<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/yeni-seyler-bulmak-icin-4-sira-disi-google-alternatifi_85154.html"/>
    <meta property="og:site_name" content="CHIP Online"/>
    <meta property="article:published_time" content="2019-11-21T22:30:00+00:00"/>
    <meta property="og:title" content="Yeni Şeyler Bulmak için 4 Sıra Dışı Google Alternatifi"/>
    <meta property="og:description" content="İnternette normalde kolayca bulamayacağımız sayfaları bulmanızı sağlayacak, Google'a alternatif 4 arama motorunu bir araya getirdik!"/>
  </head>
  <body>
    <article>
      <h1>Yeni Şeyler Bulmak için 4 Sıra Dışı Google Alternatifi</h1>
      <h2>İnternette normalde kolayca bulamayacağımız sayfaları bulmanızı sağlayacak, Google'a alternatif 4 arama motorunu bir araya getirdik!</h2>
      <address><time datetime="2019-11-21T22:30:00+00:00">21 Nov 2019, 22:30</time> by <a rel="author">CHIP Online</a></address>
      <p>Google, çoğumuzun varsayılan arama motoru. Peki,  arama yaparak <b>bağışta</b> bulunabileceğinizi biliyor muydunuz? Üstelik Google'ı tamamen bırakıp, bu arama motorlarına geçmenize gerek yok. İkisini de aynı anda kullanabilirsiniz.</p>
      <h3>1. Mojeek (Web)</h3>
      <p>Google gibi arama motorlarına alternatif olan <a href="https://www.chip.com.tr/redir/?url=https%3A%2F%2Fwww.mojeek.com%2F">Mojeek</a>, arama sonuçlarını kullanıcıların site hakkındaki hislerine göre filtreleyebiliyor. Şu beş duyguya göre filtreleme yapılabiliyor: Sevgi, vov, haha, üzgün, kızgın.</p>
      <p>Aramanızı yaptıktan sonra emoji simgesine tıkladığınızda, sonuçlar değişiyor. Bu sayede normalde kolayca bulamayacağınız sayfaları keşfedebiliyorsunuz.</p>
      <p>Google'ın sonuçlarını temel alan alternatiflerin aksine, Mojeek'in kendi taramasını yapan tam bir arama motoru olduğunu ve gizliliğe, çevreye önem verdiğini söyleyelim.</p>
      <h3>2. Givero (Web)</h3>
      <p>İnternette yaptığınız her aramanın devasa firmaların kasasını doldurmak yerine, hayır işlerine gittiğini bilmek sanırız güzel olurdu. Ecosia'ya benzer bir fikre sahip <a href="https://www.chip.com.tr/redir/?url=https%3A%2F%2Fwww.givero.com%2F">Givero</a>, Google ve Bing gibi kazancını arama sonuçlarında gösterdiği reklamlardan kazanıyor ancak reklam gelirinin yarısını hayır işlerine harcıyor. Üstelik sizin sağladığınız gelirin nereye gideceğini seçebiliyorsunuz.</p>
      <h3>3. Gibiru (Web)</h3>
      <p>Google'ın gizliliğinizi darmadağın etmesi sizi düşündürürken, ondan vazgeçmekte zorlanıyorsanız, <a href="https://www.chip.com.tr/redir/?url=https%3A%2F%2Fgibiru.com%2F">Gibiru</a> ile gizliliğinizi koruyarak Google arama sonuçlarını görebilirsiniz. Gibiru, Google'ın sansürleyebildiği bazı sonuçları da gösteriyor.</p>
      <p>Kendisini filtrelenmemiş, gizlilik odaklı arama motoru olarak tanıtan Gibiru, Google algoritmasının değiştirilmiş bir sürümünü kullandığını iddia ediyor. Bu yüzden çoğunlukla aynı arama sonuçlarını görüyorsunuz. Ancak "<i><b>Uncensored</b></i>" adlı ikinci sekme, Google'da arka sayfalarda kalan bağlantıları gösteriyor. Burada faydalı bağlantılar bulabilirsiniz ancak istemeyebileceğiniz türden içeriklere rastlayabileceğinizi de söyleyelim.</p>
      <p>En önemlisi Gibiru, aramalarınızı kaydetmediğini ve verilerinizi satmadığını söylüyor.</p>
      <h3>4. SearX (Web)</h3>
      <p>Gizliliğe odaklanan ve açık kaynaklı bir arama motoru olan <a href="https://www.chip.com.tr/redir/?url=https%3A%2F%2Fsearx.me%2F">SearX</a>, farklı arama motorlarından aldığı sonuçları tek bir sayfada birleştiriyor. Arama yapılan motorlar arasında Google, Bing ve DuckDuckGo gibi popüler siteler, Qwant ve Startpage gibi küçük isimler var.</p>
      <p>SearX'in "Hakkında" sayfası, sitenin davranışlarınızı kullanarak bir profilinizi oluşturmadığını, aradıklarınızı üçüncü taraflarla paylaşmadığını söylüyor.</p>
    </article>
  </body>
</html>