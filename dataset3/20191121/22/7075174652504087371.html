<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.svetplus.com/vesti/55184/sta-vas-ocekuje-posle-40-godine-rak-uziva-u-mudrosti-strelac-zauvek-mlad"/>
    <meta property="og:site_name" content="Svet Plus"/>
    <meta property="article:published_time" content="2019-11-21T22:42:18+00:00"/>
    <meta property="og:title" content="Šta vas očekuje posle 40. godine: Rak uživa u mudrosti, Strelac zauvek mlad..."/>
    <meta property="og:description" content="Šta vas očekuje posle 40. godine? Da li će vam srednje godine doneti novo iskustvo, mudrost i sreći ili ćete ipak patiti za mladošću? Evo šta vam astrolozi predviđaju za srednje životno doba...Rak uživa u mudrosti, Strelac zauvek mlad, Bik ne gubi šarm..."/>
  </head>
  <body>
    <article>
      <h1>Šta vas očekuje posle 40. godine: Rak uživa u mudrosti, Strelac zauvek mlad...</h1>
      <h2>Šta vas očekuje posle 40. godine? Da li će vam srednje godine doneti novo iskustvo, mudrost i sreći ili ćete ipak patiti za mladošću? Evo šta vam astrolozi predviđaju za srednje životno doba...Rak uživa u mudrosti, Strelac zauvek mlad, Bik ne gubi šarm...</h2>
      <address><time datetime="2019-11-21T22:42:18+00:00">21 Nov 2019, 22:42</time> by <a rel="author">O.J</a></address>
      <p>
        <b>Ovan</b>
      </p>
      <p>Vas užasava već i sama pomisao na starenje. Međutim, nemate razloga za brigu, jer pod uticajem vašeg vladaoca Marsa, planete energije, ni vaša energija ne slabi. Možda vam je potrebno više sna nego kada ste imali 20 godina, ali tada niste imali ovo iskustvo. Kako vreme prolazi, postajete sigurniji u sebe, a vaši stavovi i uverenja dobijaju na snazi. S godinama raste i vaš ugled, pogotovo ukoliko ste naučili da svoj vatreni temperament i impulsivnost držite pod kontrolom.</p>
      <p>
        <b>Bik</b>
      </p>
      <p>Strepite već od pomisli da vaša privlačnost može da izbledi, mada nemate razloga za brigu, jer vaši pravi kvaliteti leže upravo u vašem šarmu i društvenosti, osobinama kojima godine ne mogu ništa. Naprotiv, vama upravlja Venera, simbol ljubavi, zbog čega ne možete da izgubite dar da usrećite one koje volite. Iako će se vaš izgled s godinama menjati, nikada nećete moći da prođete neopaženo. Kako vam je stabilnost važna, mnogo bolje ćete se osećati posle četrdesete nego u ranoj mladosti.</p>
      <p>
        <b>Blizanci</b>
      </p>
      <p>Pripadnici vašeg znaka nisu baš oduševljeni pri pomisli da godine prolaze, i to sve brže. Vaš vladalac Merkur, planeta logike, podario vam je inteligenciju i analitički dar, zbog čega vam ipak polazi za rukom da razumno prihvatite zrelost. Sve dok ste otvoreni, radoznali i svestrani, nikome neće ni pasti na pamet da vas pita za godine. Zrelost vam, pored više novca i slobodnog vremena, donosi i mogućnost da najzad sebi priuštite ono što niste mogli kada ste bili mlađi.</p>
      <h4>
        <a href="http://www.svetplus.com/vesti/55189/zlatna-pravila-mode-zena-sa-stilom-ne-nosi-ovo-nikada">Zlatna pravila mode: Žena sa stilom ne nosi ovo nikada!</a>
      </h4>
      <h3>
        <u>
          <b>
            <a href="http://www.svetplus.com/vesti/55194/kakvu-suprugu-zahteva-njegov-znak-horoskopa-lav-lepu-vaga-strpljivu">Kakvu suprugu zahteva njegov znak horoskopa! Lav lepu, Vaga strpljivu...</a>
          </b>
        </u>
      </h3>
      <figure>
        <img src="http://www.svetplus.com/userfiles/images/bl.jpg"/>
      </figure>
      <p>
        <b>Rak</b>
      </p>
      <p>Tek kada vam zarastu ljubavne rane iz rane mladosti, vi možete zaista da uživate u lepotama života. Vama upravlja Mesec, simbol doma, pa predstavnici vašeg znaka imaju naglašen roditeljski instinkt i veoma su požrtvovani. A, kada se skrasite, počinjete da shvatate da vam zrelost može doneti samo još više zadovoljstva u krugu porodice. Godine vas čine mudrijim i iskusnijim, donoseći vam ugled i materijalnu sigurnost, zbog čega se osećate bezbednijim i srećnijim.</p>
      <p>
        <b>Lav</b>
      </p>
      <p>Dođe onaj trenutak u životu kada vam postane jasno da u centru pažnje niste više vi, nego neko mlađi, što naravno ne prija predstavnicima vašeg znaka pod uticajem Sunca, simbola vitalnosti i energije. Međutim, s godinama, stekli ste poverenje i poštovanje svoje okoline, jer sa zrelošću dolaze i položaj i autoritet, sve ono o čemu ste oduvek maštali. Mnogo su manje šance da budete izloženi nečijem podsmehu na poslu jer ste nešto pogrešno uradili, a to dolazi upravo sa godinama.</p>
      <p>
        <b>Devica</b>
      </p>
      <p>Vašim znakom upravlja Merkur, planeta koja simbolizuje radoznao duh, pa sve i da hoćete, ne možete tek tako da ostarite. Zahvaljujući vašem mladalačkom izgledu i komunikativnosti, u društvu će vam uvek smanjivati broj godina. Naviknuti na komplimente, odjednom ćete postati svesni da ste već prevalili četrdesetu. Međutim, ulazak u zrelije godine možete iskoristiti na najbolji mogući način, da napredujete u karijeri, započnete privatni biznis, ali i da povedete više računa o zdravlju i finansijama.</p>
      <h4>
        <a href="http://www.svetplus.com/vesti/55147/najbolji-frizerski-trik-za-feniranje-kose">Najbolji frizerski trik za feniranje kose!</a>
      </h4>
      <figure>
        <img src="http://www.svetplus.com/userfiles/images/devica(3).jpg"/>
      </figure>
      <p>
        <b>Vaga</b>
      </p>
      <p>Kao i Biku, znaku kojim takođe upravlja Venera, planeta lepote, stalo vam je da uvek dobro izgledate, a naročito u zrelijim godinama, što naravno, nije nikakav greh. Vaš šarm je sastavni deo vaše privlačnosti, a on sa godinama samo dobija na snazi. Međutim, višak kilograma koji donose godine može da postane problem, i to zdravstveni, jer opterećuje kičmu. Zbog toga, više pažnje posvetite vežbanju i rekreaciji, baš zato što u tom pogledu znate da budete prilično lenji.</p>
      <p>
        <b>Škorpija</b>
      </p>
      <p>Pod uticajem svog mračnog vladara Plutona, i vi uvek prvo vidite onu mračniju stranu starosti, bilo da je reč o poslu, zdravlju, ljubavi ili prolaznosti života. Međutim, vaš analitički duh i poseban, ironični smisao za humor, mogu vam pomoći da se lakše izborite sa neminovnim protokom vremena s kojim dolaze i mudrost i iskustvo. Svesni ste da bi vam povratak u mladost za kojom toliko žudite mogao doneti samo više ljubavne patnje i sekiracije na poslu, a manje para.</p>
      <p>
        <b>Strelac</b>
      </p>
      <p>Osim Blizanaca i Vodolije, i vi ste znak mladosti, pa vas prve bore oko očiju mogu oneraspoložiti, ali ne za dugo. Bolje se osećate čim taj problem sagledate na vaš filozofski način, jer vama upravlja Jupiter, planeta optimizma. U duši, ostajete zauvek mladi, otvoreni i radoznali, na čemu vam, kao i na fizičkoj kondiciji, mogu pozavideti predstavnici mnogih drugih znakova. Zrelost vam pruža mogućnost da učite i stvari poimate na potpuniji, drugačiji i mudriji način, nego u mladosti.</p>
      <h4>
        <a href="http://www.svetplus.com/vesti/55086/anti-age-voce-lepsa-i-mladja-koza-uz-pomoc-ovog-voca">Anti age voće: Lepša i mlađa koža uz pomoć ovog voća!</a>
      </h4>
      <figure>
        <img src="http://www.svetplus.com/userfiles/images/jesen2(1).jpg"/>
      </figure>
      <p>
        <b>Jarac</b>
      </p>
      <p>Pravi ste predstavnik svog znaka kojim upravlja Saturn, planeta zrelosti, znanja i ambicije. Ne razumete one koji žale za mladošću i padaju u depresiju kada u svojoj kosi primete prve sede, jer vam zrelost donosi mnogo toga dobrog. U mladosti ste imali planove i ciljeve, uvek zreliji od svojih vršnjaka i verovatno su vas nazivali štreberom. Ali, zato oni danas još uvek jure položaj i zaradu, dok vi već ubirete plodove svoga rada, znanja i iskustva.</p>
      <p>
        <b>Vodolija</b>
      </p>
      <p>Osim straha od starenja, vas retko muče neki drugi strahovi, ali baš zato bi trebalo da postanete svesni da vam godine donose samo korist. Jer, vi ste mentalno mladi, kreativni i autentični u svemu što radite, pre svega, zahvaljujući uticaju vašeg vladaoca Urana, planete budućnosti, pronalazaka i promena. Kako o zdravlju ne brinete previše, u zrelijim godinama to ćete najverovatnije morati da promenite, ukoliko želite da duže ostanete mladi. Malo više odmora, odgovarajuća ishrana i rekreacija mogu da vas preporode.</p>
      <p>
        <b>Ribe</b>
      </p>
      <p>Godine koje se nižu, sve brže i brže, u vama izazivaju samo neki neobjašnjivi strah koji čak ne umete ni da opišete. Ukoliko na vreme povedete računa o svom zdravlju i pobrinete se za finansije, biće vam jasno da nemate razloga za brigu. Predstavnici vašeg znaka su pod uticajem Neptuna, planete ljubavi, pa vaša emotivnost i saosećajnost, vremenom, postaju još naglašeniji. Međutim, i vaša čula takođe postaju izoštrenija za sve one koji su u mladosti hteli samo da vas iskoriste.</p>
    </article>
  </body>
</html>