<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/lifewitness/776449/dite-pos-mas-klevoun-ikones-ke-vinteo-apo-whatsapp-pics/"/>
    <meta property="og:site_name" content="to10.gr"/>
    <meta property="article:published_time" content="2019-11-21T22:49:26+00:00"/>
    <meta property="og:title" content="Δείτε πώς μας κλέβουν εικόνες και βίντεο από το Whatsapp (pics)"/>
    <meta property="og:description" content="Μήπως λάβατε πρόσφατα κάποιο παράξενο αρχείο MP4 στο WhatsApp;"/>
  </head>
  <body>
    <article>
      <h1>Δείτε πώς μας κλέβουν εικόνες και βίντεο από το Whatsapp (pics)</h1>
      <h2>Μήπως λάβατε πρόσφατα κάποιο παράξενο αρχείο MP4 στο WhatsApp;</h2>
      <address><time datetime="2019-11-21T22:49:26+00:00">21 Nov 2019, 22:49</time> by <a rel="author">to10.gr</a></address>
      <p>Το WhatsApp διόρθωσε πρόσφατα ένα κενό ασφαλείας στην εφαρμογή, το οποίο θα μπορούσαν να εκμεταλλευτούν χάκερ παίρνοντας τον έλεγχο του τηλεφώνου και αποκτώντας πρόσβαση στα μηνύματα και τα αποθηκευμένα στη συσκευή αρχεία.</p>
      <p>Το σφάλμα επηρέαζε το WhatsApp σ’ όλα τα λειτουργικά -μεταξύ των οποίων Android, iOS και Windows.</p>
      <p>
        <a href="https://www.to10.gr/dekaria/776366/tesseris-gami-ke-mia-kidia-gia-ton-olybiako/">
          <i>Γιατί έχει αλλάξει πρόσωπο ο Ολυμπιακός του Κεμζούρα</i>
        </a>
      </p>
      <p>Σύμφωνα με το digitaltrends.com, προς το παρόν δεν υπάρχουν ενδείξεις ότι οι χάκερ εκμεταλλεύτηκαν όντως αυτό το κενό ασφαλείας, υποκλέπτοντας προσωπικά δεδομένα.</p>
      <p>Όπως ανακοίνωσε η εταιρεία Facebook, στην οποία ανήκει το WhatsApp, το ζήτημα ανακαλύφθηκε και επιλύθηκε εσωτερικά και δεν υπήρξε κάποια επίθεση που να έχει γίνει γνωστή, ή να έχει εμπλακεί κάποιος τρίτος ειδικός σε θέματα κυβερνοασφάλειας.</p>
      <p>«Σ’ αυτή την περίπτωση δεν υπάρχουν λόγοι να πιστεύουμε ότι επηρεάστηκαν χρήστες», είπε εκπρόσωπος του WhatsApp στο HackerNews.</p>
      <p>Η εταιρεία κάλεσε τους χρήστες να βεβαιωθούν ότι διαθέτουν την τελευταία εκδοχή της εφαρμογής στα κινητά τους και να θέσουν εκτός λειτουργίας το αυτόματο «κατέβασμα» φακέλων εικόνων και βίντεο.</p>
      <p>Σημειώνεται ότι την άνοιξη αποκαλύφθηκε μια άλλη κυβερνοεπίθεση, κατά την οποία χάκερ εγκατέστησαν εξ αποστάσεως λογισμικό κατασκοπίας σε κινητά τηλέφωνα και άλλες συσκευές, εκμεταλλευόμενοι ένα άλλο ευάλωτο σημείο στην εφαρμογή, με αποτέλεσμα να επηρεαστούν περίπου 1.400 χρήστες παγκοσμίως.</p>
      <p>Πηγή: newbomb.gr</p>
      <p>
        <b>
          <a href="https://www.to10.gr/lifewitness/776449/dite-pos-mas-klevoun-ikones-ke-vinteo-apo-whatsapp-pics/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>