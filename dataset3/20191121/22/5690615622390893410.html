<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837134-berit-tepli-rechi-i-drova-aktivisti-8-grudnya-zberutsya-na-aktsiyu-na-bankoviy"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T22:03:00+00:00"/>
    <meta property="og:title" content="Беріть теплі речі і дрова: активісти 8 грудня зберуться на акцію на Банковій"/>
    <meta property="og:description" content="КИЇВ. 21 листопада. УНН. Активісти &quot;Руху опору капітуляції&quot; анонсували нову акцію на Банковій на 8 грудня. Про це мітингувальники заявили під стінами Офісу …"/>
  </head>
  <body>
    <article>
      <h1>Беріть теплі речі і дрова: активісти 8 грудня зберуться на акцію на Банковій</h1>
      <address><time datetime="2019-11-21T22:03:00+00:00">21 Nov 2019, 22:03</time> by <a rel="author">Наталка Кузіна</a></address>
      <p><b>КИЇВ. 21 листопада. УНН. </b>Активісти "Руху опору капітуляції" анонсували нову акцію на Банковій на 8 грудня. Про це мітингувальники заявили під стінами Офісу Президента України, передає кореспондент <b>УНН</b>.</p>
      <p>"Беріть теплі речі і дрова. Сьогодні ми підемо звідси, а 8 грудня - вже не підемо", - наголосили активісти.</p>
      <p>Мітингувальники зазначили, що збирають мітинг перед "нормандським самітом", аби попередити капітуляцію.</p>
      <p>Також під час заходу активісти ще раз виголосили свої <a href="https://www.unn.com.ua/uk/news/1837131-iz-fayerami-ta-vimogami-do-zelenskogo-yak-u-kiyevi-vidznachayut-richnitsyu-maydanu">вимоги</a>, а також нагадали, що "Майдан - близько" і виконали гімн України.</p>
      <p>Нагадаємо, сьогодні у День Гідності та Свободи на Майдані Незалежності <a href="https://www.unn.com.ua/uk/news/1837120-na-maydani-u-kiyevi-rozpochalosya-viche-mi-mayemo-gidnist">розпочалося віче</a> “Ми маємо Гідність”, яке організоване громадськими діячами з “Руху опору капітуляції”.</p>
      <p>Додамо, що близько 1300 нацгвардійців <a href="https://www.unn.com.ua/uk/news/1837128-u-kiyevi-v-den-gidnosti-ta-svobodi-blizko-1300-natsgvardiytsiv-zabezpechuyut-pravoporyadok">підтримують безпеку</a> громадян в центрі Києва.</p>
    </article>
  </body>
</html>