<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-sub-lt-shivangi-first-woman-pilot-for-navy-dornier-aircraft-on-cards-2862303.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-21T22:25:02+00:00"/>
    <meta property="og:title" content="शिवांगी होंगी नौसेना की पहली महिला पायलट"/>
    <meta property="og:description" content="भारतीय नौसेना पायलट की फेहरिस्त में जल्द ही एक महिला अधिकारी शिवांगी का नाम शामिल होने जा रहा है। वह नौसेना की पहली महिला पायलट होंगी। बताया जा रहा है कि आगामी दो दिसंबर को सब लेफ्टिनेंट शिवांगी..."/>
  </head>
  <body>
    <article>
      <h1>शिवांगी होंगी नौसेना की पहली महिला पायलट</h1>
      <address><time datetime="2019-11-21T22:25:02+00:00">21 Nov 2019, 22:25</time> by <a rel="author">एजेंसी,कोच्चि</a></address>
      <p>भारतीय नौसेना पायलट की फेहरिस्त में जल्द ही एक महिला अधिकारी शिवांगी का नाम शामिल होने जा रहा है। वह नौसेना की पहली महिला पायलट होंगी। बताया जा रहा है कि आगामी दो दिसंबर को सब लेफ्टिनेंट शिवांगी नौसेना को ज्वाइन करेंगी। वह एक निगरानी विमान उड़ाएंगी। उन्हें कोच्चि में तैनात किया जाएगा।</p>
      <p>गौरतलब है कि निगरानी विमान कम दूरी के समुद्री मिशन पर भेजे जाते हैं। इसमें एडवांस सर्विलांस राडार, इलेक्ट्रॉनिक सेंसर और नेटवर्किंग जैसे कई शानदार उपकरण मौजूद रहते हैं। इनके दम पर यह विमान भारतीय समुद्र क्षेत्र पर निगरानी रखता है।</p>
      <p>इसी साल भावना कांत भारतीय वायुसेना की पहली महिला पायलट बनी थीं, जिन्होंने फाइटर जेट उड़ाने के लिए क्वालिफाई किया था। इससे पहले 2016 में भावना कांत, अवनी चतुर्वेदी और मोहाना सिंह को भारतीय वायुसेना में पायलट के तौर पर तैनाती मिली थी। </p>
    </article>
  </body>
</html>