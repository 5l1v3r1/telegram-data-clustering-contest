<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/economia/2019/11/21/ey-stasera-torna-limprenditore-dellanno_ef3c18e1-6d7e-453d-9612-3a138b055b6c.html"/>
    <meta property="og:site_name" content="ANSA.it"/>
    <meta property="article:published_time" content="2019-11-21T22:54:00+00:00"/>
    <meta property="og:title" content="Premio EY, è Massimo Perotti l' Imprenditore dell'anno"/>
    <meta property="og:description" content="Il prestigioso riconoscimento viene assegnato a leader d'imprese che più hanno contribuito alla crescita. Iacovone, Ad di EY in Itali, sottolinea che le imprese italiane per vincere le sfide della compettitività 'devono investire e fare sistema' (ANSA)"/>
  </head>
  <body>
    <article>
      <h1>Premio EY, è Massimo Perotti l' Imprenditore dell'anno</h1>
      <h2>Il prestigioso riconoscimento viene assegnato a leader d'imprese che più hanno contribuito alla crescita</h2>
      <address><time datetime="2019-11-21T22:54:00+00:00">21 Nov 2019, 22:54</time> by <a rel="author">Redazione ANSA</a></address>
      <slideshow>
        <figure>
          <img src="http://www.ansa.it/webimages/img_700/2019/11/21/15a154cc0780e83e887f56d7206dfa7b.jpg"/>
          <figcaption>Premio EY, è Massimo Perotti l' Imprenditore dell'anno<cite>RIPRODUZIONE RISERVATA © Copyright ANSA/Ansa</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/21/e9983b3b9690610dc82a41e1525c346a.jpg"/>
          <figcaption>Massimo Perotti, vincitore del premio Imprenditore dell'anno<cite>RIPRODUZIONE RISERVATA © Copyright ANSA</cite></figcaption>
        </figure>
        <figure>
          <img src="http://www.ansa.it/webimages/img_700/2018/12/17/73b7cfb7ed0a5a1b6862a214a132b1cd.JPG"/>
          <figcaption>Donato Iacovone, ad di EY<cite>RIPRODUZIONE RISERVATA © Copyright ANSA/Ansa</cite></figcaption>
        </figure>
      </slideshow>
      <p><b>Massimo Perotti, presidente di Sanlorenzo</b>, gruppo specializzato nella produzione di yacht di altissima qualità, <b>è "L'imprenditore dell'anno" 2019, il premio Ey riservato a imprenditori italiani alla guida di aziende con un fatturato di almeno 25 milioni di euro,</b> che abbiano saputo creare valore, con spirito innovativo e visione strategica, contribuendo alla crescita dell'economia. La giuria della 23/a edizione, presieduta da Gianni Mion, Presidente di Edizione, e composta da Alberto Baban, Paolo Boccardelli, Guido Corbetta, Monica Mandelli, Marco Nocivelli, Cristina Scocchia, Paolo Scudieri, Nunzio Tartaglia.ha scelto Perotti "<b>per essere riuscito a trasformare una bella realtà italiana in un brand riconosciuto a livello mondiale come massima espressione dell'eleganza e dell'esclusività del Made in Italy, affrontando il percorso di crescita con coraggio e determinazione, investendo costantemente sul territorio e sulle persone</b>". Per l'imprenditore torinese, "all'origine di ogni successo c'è sempre un lavoro di squadra e, se abbiamo raggiunto i vertici della produzione mondiale di yacht e superyacht, devo ringraziare gli uomini e le donne che lavorano in Sanlorenzo. È soprattutto merito loro se siamo in grado di realizzare progetti la cui qualità e cura ineguagliabile sono apprezzate in tutto il mondo grazie a una combinazione unica di artigianalità, tecnologia, design e passione".</p>
      <p>"<b>L'accresciuta competitività a livello globale impone oggi nuove sfide alle imprese italiane</b>. Per vincerle devono investire e fare sistema con l'obiettivo di recuperare produttività, puntando soprattutto sulle aree in cui siamo più distintivi, come la meccanica, il design, il manifatturiero e l'automazione". Lo sottolinea <b>l'amministratore delegato di EY in Italia, Donato Iacovone,</b> in occasione della 23/a edizione del premio EY "L'Imprenditore dell'anno". "L'Italia, nel corso della sua storia, ha continuato a creare imprese straordinarie, realtà imprenditoriali eccellenti e uniche che hanno saputo superare le difficoltà, crescere e spesso affermarsi anche su scala internazionale", aggiunge Iacovone, evidenziando che queste imprese "devono agire da stimolo per il rinnovamento della pubblica amministrazione, fattore determinante per la progressione del sistema paese".</p>
      <p>Oltre a Perotti, i riconoscimenti sono stati consegnati a : </p>
      <p>Angelo Benedetti di Unitec S.p.A. – Categoria Industrial&amp;Diversified Products</p>
      <p>Michele Andriani di Andriani S.p.A. – Categoria Food &amp; Beverage</p>
      <p>Giancarlo e Alberto Zanatta di Tecnica Group S.p.A. – Categoria Fashion, Design&amp;Luxury</p>
      <p>Emidio Zorzella e Massimo Bonardi di Antares Vision S.p.A. – Categoria Innovation</p>
      <p>Laura ColnaghiCalissonidiGruppo Carvico– Categoria Globalization</p>
      <p>Attilio, Matteo e Paolo Zanetti di Zanetti S.p.A. – Categoria Family Business</p>
      <p>Paolo Maggioli di Maggioli S.p.A. - Premio Speciale della Giuria</p>
      <p>Mattia Capulli e Andrea Riposatidi Dante Labs - Premio EY Start Up</p>
      <p>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>