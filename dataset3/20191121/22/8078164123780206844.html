<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/sport/19_novembre_22/mihajlovic-eseguito-trapianto-midollo-osseo-0ec70900-0d1e-11ea-a4ca-70fa95996bd0.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-21T22:00:00+00:00"/>
    <meta property="og:title" content="«Mihajlovic, eseguito il trapianto di midollo osseo»"/>
    <meta property="og:description" content="Lo riferisce il sito del club che diffonde una nota dell’Ospedale Sant’Orsola: «Le condizioni del paziente sono soddisfacenti»"/>
  </head>
  <body>
    <article>
      <h1>«Mihajlovic, eseguito il trapianto di midollo osseo»</h1>
      <h2>Lo riferisce il sito del club che diffonde una nota dell’Ospedale Sant’Orsola: «Le condizioni del paziente e gli esami ematologici sono soddisfacenti»</h2>
      <address><time datetime="2019-11-21T22:00:00+00:00">21 Nov 2019, 22:00</time> by <a rel="author">Redazione Sport</a></address>
      <p>L’allenatore del Bologna Sinisa Mihajlovic è stato sottoposto a un trapianto di midollo osseo, da donatore non familiare, il 29 ottobre. Lo riferisce il sito del club rossoblù diffondendo una nota dell’ospedale Sant’Orsola: «Le condizioni generali del paziente e gli esami ematologici sono soddisfacenti».</p>
      <p>Mihajlovic giovedì aveva seguito l’allenamento della squadra. Prima della seduta il tecnico, arrivato a Casteldebole intorno a mezzogiorno, aveva parlato ai suoi ragazzi. Il 20 novembre l’allenatore serbo aveva terminato il terzo ciclo di cure contro la leucemia presso l’Ospedale Sant’Orsola di Bologna. La moglie Arianna su Instagram aveva pubblicato una foto sorridente insieme al marito con il messaggio: «Più bella cosa non c’è. Back Home».</p>
    </article>
  </body>
</html>