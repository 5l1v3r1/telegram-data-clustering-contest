<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837136-u-rayoni-petrivskogo-sogodni-rozpochavsya-demontazhu-fortifikatsiynikh-sporud"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T22:32:00+00:00"/>
    <meta property="og:title" content="У районі Петрівського сьогодні розпочався демонтаж фортифікаційних споруд"/>
    <meta property="og:description" content="КИЇВ. 21 листопада. УНН. У районі Богданівки та Петрівського Донецької області сьогодні розібрано 2 бліндажі та вилучено 3 вибухонебезпечних предмети. Про це …"/>
  </head>
  <body>
    <article>
      <h1>У районі Петрівського сьогодні розпочався демонтаж фортифікаційних споруд</h1>
      <address><time datetime="2019-11-21T22:32:00+00:00">21 Nov 2019, 22:32</time> by <a rel="author">Анна Мурашко</a></address>
      <p><b>КИЇВ. 21 листопада. УНН.</b> У районі Богданівки та Петрівського Донецької області сьогодні розібрано 2 бліндажі та вилучено 3 вибухонебезпечних предмети. Про це <b>УНН</b> повідомляє з посиланням на пресцентр ООС.</p>
      <p>"На ділянці розведення №3, в районі населеного пункту Богданівка Донецької області сьогодні, о 12:00, розпочалися заходи з демонтажу фортифікаційних споруд та інших об’єктів військового призначення. Розібрано 2 бліндажі та вилучено 3 вибухонебезпечних предмети”, - йдеться в повідомленні.</p>
      <p>Також, на ділянці розведення №1 (Станиця Луганська) проводяться роботи з упорядкування прилеглої до відновленого мосту території. Зокрема, посів трави та демонтаж будівельних споруд.</p>
      <p>"Тривають заходи на ділянці розведення №2, у районі населеного пункту Золоте-4 Луганської області, щодо демонтажу заявлених фортифікаційних споруд. Сьогодні проходило упорядкування території навколо демонтованих раніше укріплень", - зазначається в повідомленні.</p>
      <p>Нагадаємо, 20 листопада <a href="https://www.unn.com.ua/uk/exclusive/1836816-rozminuvannya-u-rayoni-petrivskogo-sogodni-zavershilosya-shtab">завершився процес розмінування</a> у районі Богданівки та Петрівського Донецької області.</p>
    </article>
  </body>
</html>