<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/714668-egklhma-sthn-ithakh-anatroph-apo-thn-iatrodikastikh-ekthesh.html"/>
    <meta property="og:site_name" content="madata.gr"/>
    <meta property="article:published_time" content="2019-11-21T22:13:00+00:00"/>
    <meta property="og:title" content="Έγκλημα στην Ιθάκη: Ανατροπή από την ιατροδικαστική έκθεση"/>
    <meta property="og:description" content="Νέα διάσταση παίρνει η υπόθεση θανάτου του 40χρονου Βρετανού στην Ιθάκη, τον οποίο φέρεται να γρονθοκόπησε 54χρονος επιχειρηματίας, όταν έμαθε πως διατηρούσε σχέση με την"/>
  </head>
  <body>
    <article>
      <h1>Έγκλημα στην Ιθάκη: Ανατροπή από την ιατροδικαστική έκθεση</h1>
      <address>
        <time datetime="2019-11-21T22:13:00+00:00">21 Nov 2019, 22:13</time>
      </address>
      <p>Νέα διάσταση παίρνει η υπόθεση θανάτου του 40χρονου Βρετανού στην Ιθάκη, τον οποίο φέρεται να γρονθοκόπησε 54χρονος επιχειρηματίας, όταν έμαθε πως διατηρούσε σχέση με την εν διαστάσει σύζυγό του.<br/><br/>Αν και αρχικά ο θάνατός του είχε αποδοθεί στον άγριο ξυλοδαρμό του, τα αποτελέσματα της ιατροδικαστικής έκθεσης οδηγούν σε ανατροπή της υπόθεσης.<br/><br/>Σύμφωνα με το κεντρικό δελτίο ειδήσεων του Star, το θύμα έπασχε από κίρρωση του ήπατος, ένα στοιχείο που δείχνει ότι ήταν αλκοολικός.<br/><br/>Η ιατροδικαστική εξέταση στη σορό του 40χρονου, έδειξε ένα αιμάτωμα στο κεφάλι, το γεγονός, όμως, πως αντιμετώπιζε πρόβλημα υγείας σημαίνει πως το χτύπημα που δέχτηκε από τον εν διαστάσει σύζυγο της συντρόφου του, ίσως να μην ήταν θανατηφόρο.<br/><br/>Το τι ακριβώς συνέβη τη μοιραία ημέρα θα κληθεί να το διαλευκάνει η δικαιοσύνη, ενώ πληροφορίες αναφέρουν ότι ο κατηγορούμενος ισχυρίζεται ότι κατάφερε στο θύμα μόνο δύο χτυπήματα, τα οποία δεν θα μπορούσαν να οδηγήσουν στον θάνατό του</p>
      <figure>
        <iframe src="https://www.youtube.com/embed/Ddz0ZJRpf_I" width="560" height="315" data-service="Youtube" scrolling="no"/>
      </figure>
    </article>
  </body>
</html>