<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0404.co.il/?p=507000"/>
    <meta property="og:site_name" content="0404"/>
    <meta property="article:published_time" content="2019-11-21T22:27:58+00:00"/>
    <meta property="og:title" content="בריטיש איירווייס: תל אביב נמצאת ברשימה של היעדים הפופולאריים ביותר בעולם"/>
    <meta property="og:description" content="העיר תל אביב נבחרה להיות בצמרת היעדים הפופולאריים ביותר לחופשה של חברת התעופה בריטיש איירווייס בשנת 2020. כך אמר היום (חמישי) אנדרו ברם, המנהל המסחרי העולמ"/>
  </head>
  <body>
    <article>
      <h1>בריטיש איירווייס: תל אביב נמצאת ברשימה של היעדים הפופולאריים ביותר בעולם</h1>
      <address><time datetime="2019-11-21T22:27:58+00:00">21 Nov 2019, 22:27</time> by <a rel="author">עדי לסקר</a></address>
      <p>העיר תל אביב נבחרה להיות בצמרת היעדים הפופולאריים ביותר לחופשה של חברת התעופה בריטיש איירווייס בשנת 2020. כך אמר היום (חמישי) אנדרו ברם, המנהל המסחרי העולמי של חברת התעופה בריטיש איירווייס, במפגש עיתונאים מיוחד בתל אביב. יחד עם תל אביב, הרשימה כוללת את איי סיישל שבאוקיינוס ההודי, העיר דרבן שבדרום אפריקה, האיים המלדיביים, פאלמה דה מיורקה שבספרד והעיר מרקאש שבמרוקו.</p>
      <p>חברת בריטיש איירווייס חוגגת את שנת המאה להיסוודה, הקו לתל אביב פועל מעל 87 שנים וכעת מכניסים לשירות לישראל את המטוס החדיש בעולם, האיירבוס A350-1000 עם הפינוקים של מושבי ה-Club Suite החדשים וסוויטות עסקים אישיות עבור הנוסעים במחלקה.</p>
      <p>הקו שבין לונדון לנתב"ג נבחר להיות אחד הקווים הראשונים בעולם, שאליו יוכנס המטוס הזה לשירות, בטיסה יומית. התכנון הפנימי של המטוס החדיש היא המילה האחרונה בעולם התעופה, ובמחלקת העסקים מוצעים מושבי ה-Club Suite החדשים, שהם למעשה סוויטות עסקים אישיות עבור הנוסעים במחלקה, ושלכל אחד מהם דלת הזזה אישית. מושבי מחלקת העסקים הופכים בקלות למיטה שטוחה לחלוטין, ולידם מסכי מגע משוכללים, מערכת בידור שולחן אוכל ועוד.</p>
      <figure>
        <img src="https://www.0404.co.il/wp-content/uploads/2019/11/britishairways_2168632861908_s-e1574333398979-1024x577.jpg"/>
        <figcaption>britishairways</figcaption>
      </figure>
      <p> אנדרו ברם, המנהל המסחרי העולמי של חברת התעופה בריטיש איירווייס: "הבחירה של בריטיש איירווייס בקו לישראל כאחד הקווים הראשונים בהם יפעל המטוס, היא הבעת אמון של החברה בישראל, ומוכיחה את המחויבות ארוכת השנים של בריטיש איירווייס לשוק חשוב זה. בריטיש איירווייס החוגגת השנה את שנת המאה, היא חברת התעופה הבינלאומית הוותיקה בישראל ופועלת כאן מאז שנת 1932, עוד טרם הקמת המדינה. הטיסות הראשונות של החברה נחתו בימת הכנרת. </p>
      <p>המטרה שלנו היא להיות הבחירה הראשונה (First Choice) עבור כל לקוח. כל נוסע חשוב בפני עצמו, מהנוסע במחלקת התיירים ועד לנוסע באחת ממחלקות היוקרה. אנו פועלים בזירה תחרותית ושוק התעופה מאתגר היום יותר מתמיד. התנאים הללו של ענף התעופה העולמי הם שמכתיבים את האופן  שבו עלינו למצב את בריטיש איירווייס לעתיד לבוא כחברת התעופה האיכותית, המחויבת ביותר ללקוחותיה, ירוקה ותורמת לסביבה ולעולם וכחברת תעופה ידועה במקצועיות ומצוינות. כבריטיש איירווייס לכולם".</p>
      <p>יעל קטן, מנהלת מסחרית אזורית בריטיש איירווייס: "החברה מציעה לנוסע הישראלי את המגוון הגדול והנוח ביותר של טיסות לכל חמשת היבשות בתבל. הנוסע הישראלי יכול להתרווח במושבים הנוחים של המטוסים מתל אביב ללונדון, ולהמשיך משם ליותר מ-200 יעדים שונים ב-80 מדינות ברחבי העולם. כל הטיסות של בריטיש איירווייס מתל אביב נוחתות בטרמינל 5 בנמל התעופה הית'רו שבלונדון ומשם יכול הנוסע להמשיך בטיסת המשך לכל העולם".</p>
      <p>בריטיש איירווייס גם מציעה לנוסעים הישראלים הטסים עימה מנתב"ג, טרקלין אירוח ייחודי לפני הטיסה אך ורק להם, המאפשר להם להתרווח בעת ההמתנה לעליה למטוס.</p>
    </article>
  </body>
</html>