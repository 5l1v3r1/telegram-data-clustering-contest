<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/advokat-rodin-nebesnoji-sotni-ogolosila-goloduvannya-novini-ukrajini-50055024.html"/>
    <meta property="og:site_name" content="НВ"/>
    <meta property="article:published_time" content="2019-11-21T22:36:00+00:00"/>
    <meta property="og:title" content="Адвокат родин Небесної сотні оголосила голодування через призупинення розслідування справ Майдану"/>
    <meta property="og:description" content="Адвокат Євгенія Закревська, яка представляє інтереси родин Героїв Небесної сотні, оголосила голодування через нерозглянуту парламентом поправку до законопроєкту про Держбюро розслідувань."/>
  </head>
  <body>
    <article>
      <h1>Адвокат родин Небесної сотні оголосила голодування через призупинення розслідування справ Майдану</h1>
      <h2>Адвокат Євгенія Закревська, яка представляє інтереси родин Героїв Небесної сотні, оголосила голодування через нерозглянуту парламентом поправку до законопроєкту про Держбюро розслідувань.</h2>
      <address>
        <time datetime="2019-11-21T22:36:00+00:00">21 Nov 2019, 22:36</time>
      </address>
      <p>Правка мала б дозволити слідчим у справах Майдану перейти з ГПУ до ДБР і поновити розслідування, які зупинилися.</p>
      <p>Про це вона сказала в ефірі каналу 1+1.</p>
      <p>«Зараз, з сьогоднішнього дня, з того дня, коли зупинилось це розслідування, я не буду їсти до того моменту, поки не приймуть цю поправку, не створять це управління і не переведуть туди цих слідчих. І я це вам обіцяю», — заявила Закревська.</p>
      <p>За її словами, справи Майдану вже нікому не цікаві, а в парламентарів є «більш важливі справи», ніж ухвалення необхідних законопроєктів.</p>
      <p>Читайте також:<br/><a href="https://nv.ua/ukr/ukraine/politics/rozsliduvannya-vbivstv-na-maydani-zelenskiy-dav-obicyanku-sim-yam-zagiblih-novini-ukrajini-50054813.html">&amp;nbspЗеленський пообіцяв посилити слідство з розслідування вбивств на Майдані</a></p>
      <p>Депутат від фракції Слуга Народу Ірина Верещук наголосила, що розгляд цієї поправки запланований на 5 грудня.</p>
      <p>Заступник генпрокурора Віктор Чумак розповів, що пропонував Закревській очолити департамент ГПУ щодо справ Майдану і взяти на себе відповідальність за розслідування цих проваджень.</p>
      <p>«Я розумію, критикувати легше, це просто сидіти й говорити, що ви там нічого не робите. А взяти на себе відповідальність і тягнути цей віз — це складно, але це потрібно робити комусь. А ми два місяці з вами говоримо частіше, ніж з вами говорила вся попередня прокуратура разом узята», — зазначив Чумак.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpravonavladu%2Fvideos%2F568258377057688%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>Нагадаємо, в Державному бюро розслідувань <a href="https://nv.ua/ukr/ukraine/events/u-dbr-stvorili-pidrozdil-dlya-rozsliduvannya-sprav-maydanu-novini-ukrajini-50054205.html">створили підрозділ по розслідуванню злочинів проти активістів Майдану.</a></p>
      <p>Водночас <a href="https://nv.ua/ukr/ukraine/events/slidstvo-u-spravah-maydanu-zupinyayetsya-novini-ukrajini-50053983.html">розслідування злочинів проти Майдану зупинилося 20 листопада</a>. Верховна Рада не проголосувала за необхідні поправки в закон про ДБР, які б дозволили продовжити розслідування злочинів Майдану.</p>
      <p>Читайте також:<br/><a href="https://nv.ua/ukr/ukraine/events/spravi-maydanu-materiali-ne-budut-vtracheni-novini-ukrajini-50054666.html">&amp;nbspЖодна зі справ Майдану не буде втрачена — Рябошапка</a></p>
    </article>
  </body>
</html>