<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/sport/alla-spor/776452/paschalidis-neos-stochos-olybiaki-prokrisi/"/>
    <meta property="og:site_name" content="to10.gr"/>
    <meta property="article:published_time" content="2019-11-21T22:49:06+00:00"/>
    <meta property="og:title" content="Πασχαλίδης: «Νέος στόχος η Ολυμπιακή πρόκριση»"/>
    <meta property="og:description" content="Με ένα αξιοζήλευτο παλμαρέ διακρίσεων εδώ και δεκαετίες, ο Έλληνας Πρωταθλητής ιστιοπλοΐας, Ιορδάνης Πασχαλίδης, δεν επαναπαύεται στις δάφνες του. Μαζί με την 18χρονη Παγκόσμια Πρωταθλήτρια, Μυρτώ Παπαδοπούλου, το ελληνικό δίδυμο διεκδικεί την πρόκριση στους Ολυμπιακούς Αγώνες του Τόκιο στην κατηγορία Nacra 17."/>
  </head>
  <body>
    <article>
      <h1>Πασχαλίδης: «Νέος στόχος η Ολυμπιακή πρόκριση»</h1>
      <h2>Με ένα αξιοζήλευτο παλμαρέ διακρίσεων εδώ και δεκαετίες, ο Έλληνας Πρωταθλητής ιστιοπλοΐας, Ιορδάνης Πασχαλίδης, δεν επαναπαύεται στις δάφνες του. Μαζί με την 18χρονη Παγκόσμια Πρωταθλήτρια, Μυρτώ Παπαδοπούλου, το ελληνικό δίδυμο διεκδικεί την πρόκριση στους Ολυμπιακούς Αγώνες του Τόκιο στην κατηγορία Nacra 17.</h2>
      <address><time datetime="2019-11-21T22:49:06+00:00">21 Nov 2019, 22:49</time> by <a rel="author">to10.gr</a></address>
      <p>Μέσα σε λιγότερο από ένα χρόνο, ο Ιορδάνης Πασχαλίδης έχει βαλθεί να ξεπεράσει τον εαυτό του θέτοντας τον πιο σημαντικό στόχο της σεζόν: μια πρόκριση και -γιατί όχι;- μια διάκριση στους Ολυμπιακούς Αγώνες του 2020.</p>
      <p>Συνοδοιπόρος σε αυτή την προσπάθεια είναι η Μυρτώ Παπαδοπούλου, Παγκόσμια Πρωταθλήτρια στην κατηγορία 420, με την οποία θα εκπροσωπήσουν τη χώρα μας στην κατηγορία Nacra 17.</p>
      <p>
        <a href="https://www.to10.gr/dekaria/776366/tesseris-gami-ke-mia-kidia-gia-ton-olybiako/">
          <i>Γιατί έχει αλλάξει πρόσωπο ο Ολυμπιακός του Κεμζούρα</i>
        </a>
      </p>
      <p>«Η ιδέα για το εγχείρημα αυτό στριφογύριζε αρκετό καιρό στο μυαλό μου, είχα ανάγκη να κάνω κάτι καινούριο ιστιοπλοϊκά και περίμενα την κατάλληλη στιγμή. Τώρα με τη Μυρτώ στο πλευρό μου, θεωρώ πως βρέθηκε ο σωστός άνθρωπος τη σωστή στιγμή, οπότε πάμε δυνατά» σχολιάζει ο 52χρονος Θεσσαλονικιός αθλητής για τη νέα πρόκληση που αντιμετωπίζει και για την οποία προετοιμάζεται μέσα σε λίγους μήνες όταν άλλοι αθλητές έχουν στη διάθεση τους τέσσερα χρόνια.</p>
      <p>Στην Ολυμπιάδα του Τόκιο συμμετέχουν 20 χώρες -συμπεριλαμβανομένης και της διοργανώτριας χώρας- εκ των οποίων οι 10 έχουν ήδη προκριθεί από τον πρώτο γύρο που έγινε το 2018 και τους ηπειρωτικούς αγώνες Βορείου και Νοτίου Αμερικής. Στους επερχόμενους αγώνες στις 8 Δεκεμβρίου στη Νέα Ζηλανδία θα καλυφθούν 5 θέσεις ενώ  θα καλυφθούν 4 θέσεις ενώ το πολυπόθητο εισιτήριο της πρόκρισης για τις υπόλοιπες 4 χώρες θα καθοριστεί στη Γένοβα τον Απρίλιο του 2020.</p>
      <p>Ο Ιορδάνης Πασχαλίδης γεννήθηκε το 1967 στη Θεσσαλονίκη και ξεκίνησε την πορεία του στην ιστιοπλοΐα το 1978 στον Ν.Α.Ο.Κ.Θ. Έκτοτε έχει κατακτήσει πολλούς Παγκόσμιους Τίτλους, και είναι μέλος της Εθνικής ομάδας από το 1984. Στην Ολυμπιάδα της Αθήνας το 2004, κατέλαβε τη 12η θέση στην κατηγορία Καταμαράν (Τornado).</p>
      <p>
        <b>
          <a href="https://www.to10.gr/sport/alla-spor/776452/paschalidis-neos-stochos-olybiaki-prokrisi/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>