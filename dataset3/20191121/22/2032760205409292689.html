<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90225"/>
    <meta property="og:site_name" content="Denník politika"/>
    <meta property="article:published_time" content="2019-11-21T22:35:03+00:00"/>
    <meta property="og:title" content="Žena pobodala inú ženu v kostole, pretože mala na sebe oblečený kožuch"/>
    <meta property="og:description" content="21.11.2019 (Webnoviny.sk) – Hrôzostrašný útok zažila vo štvrtok žena z Clevelandu v americkom štáte Ohio. V kostole ju napadla iná žena, a to konkrétne preto, že obeť mala na sebe oblečený kožuch. Útočníčku, 35-ročnú Meredith Lowell, následne spacifikoval svedok udalosti a držal ju na zemi, až kým neprišla polícia."/>
  </head>
  <body>
    <article>
      <h1>Žena pobodala inú ženu v kostole, pretože mala na sebe oblečený kožuch</h1>
      <address><time datetime="2019-11-21T22:35:03+00:00">21 Nov 2019, 22:35</time> by <a rel="author">Webnoviny</a></address>
      <p>21.11.2019 (Webnoviny.sk) – Hrôzostrašný útok zažila vo štvrtok žena z Clevelandu v americkom štáte Ohio. V kostole ju napadla iná žena, a to konkrétne preto, že obeť mala na sebe oblečený kožuch. Útočníčku, 35-ročnú Meredith Lowell, následne spacifikoval svedok udalosti a držal ju na zemi, až kým neprišla polícia.</p>
      <p>Útočníčka spôsobila obeti zranenia v oblasti brucha a na ruke. Zranená žena je hospitalizovaná, jej stav podľa agentúry The Associated Press (AP) nie je známy.</p>
      <p>Útok sa neodohral na omši, ale počas skúšky chlapčenského speváckeho zboru, na ktorú obeť priviezla deti, ktoré opatrovala.</p>
      <p>Páchateľka podľa AP zaútočila na inú ženu v kožuchu už v minulosti. Tento útok sa odohral v novembri minulého roku a Lowell v súvislosti s ním ešte čaká na verdikt súdu.</p>
      <p>Viac k témam: <a href="https://www.webnoviny.sk/tag/utok-nozom/"><u>útok nožom</u></a><br/>Zdroj: Webnoviny.sk – <a href="https://www.webnoviny.sk/zena-pobodala-inu-zenu-v-kostole-pretoze-mala-na-sebe-obleceny-kozuch/"><u>Žena pobodala inú ženu v kostole, pretože mala na sebe oblečený kožuch</u></a> © SITA Všetky práva vyhradené.</p>
    </article>
  </body>
</html>