<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3384183/stoltenbergden-itiraf-turkiye-jeostratejik-acidan-onemli"/>
    <meta property="og:site_name" content="Milli Gazete"/>
    <meta property="article:published_time" content="2019-11-21T22:59:00+00:00"/>
    <meta property="og:title" content="Stoltenberg'den itiraf: Türkiye jeostratejik açıdan önemli"/>
    <meta property="og:description" content="NATO Genel Sekreteri Jens Stoltenberg, Türiye'nin jeostratejik açıdan NATO için önemli olduğunu vurguladı."/>
  </head>
  <body>
    <article>
      <h1>Stoltenberg'den itiraf: Türkiye jeostratejik açıdan önemli</h1>
      <h2>NATO Genel Sekreteri Jens Stoltenberg, Türiye'nin jeostratejik açıdan NATO için önemli olduğunu vurguladı.</h2>
      <address>
        <time datetime="2019-11-21T22:59:00+00:00">21 Nov 2019, 22:59</time>
      </address>
      <p>NATO Genel Sekreteri Jens Stoltenberg, Le Figaro gazetesine NATO'nun son dönemdeki varlığına dair değerlendirmelerde bulundu..</p>
      <p>Fransa Cumhurbaşkanı Emmanuel Macron'un <b>"NATO'nun beyin ölümü gerçekleşti"</b> şeklindeki görüşünü değerlendiren Stoltenberg,<b> "NATO, güvenlik konularında hayati önem taşıyor. Her gün bir milyara yakın insanı koruyarak ve savunmaya en büyük katkısını on yıllarca sürdürerek bunu kanıtlamıştır"</b> dedi.</p>
      <p>Türkiye'nin Suriye'de terör unsurlarına ilişkin başlattığı<b> 'Barış Pınarı Harekatı'</b>na dair endişelerini paylaşan Stoltenberg, şu açıklamayı yaptı:</p>
      <blockquote>"Bütün müttefikler harekatı eleştirdi ancak kimse Türkiye'nin NATO'daki yerini sorgulamadı. Türkiye, müttefiklerinin üslerini kullanmalarına izin vererek, DEAŞ ile mücadeleye katıldı. Türkiye, NATO bünyesinde Suriye ve Irak ile sınırda bulunan tek ülke. 3,6 milyon mülteciyi ağırlıyor. Türkiye, NATO için çok önemli. Bunu anlamak için haritaya bakmak ve Türkiye'nin jeostratejik durumunu incelemek yeterli. Bu, fikir ayrılığı bulunan konuları konuşmayı engellemeyecektir."</blockquote>
      <p>NATO ve Avrupa Birliği'nin (AB) birbirlerinin rakibi olmadığını, ikisi arasında bir seçim yapmak durumunda kalınmaması gerektiğini vurgulayan Stoltenberg, Norveç, İzlanda, Türkiye, ABD, Kanada ve İngiltere'nin Avrupa'nın güvenliği konusunda önemli rol oynadığına da işaret etti.</p>
    </article>
  </body>
</html>