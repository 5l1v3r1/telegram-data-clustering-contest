<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investor.bg/novini/346/a/v-navecherieto-na-praznicite-macys-otnovo-namali-godishnata-si-prognoza-293658/"/>
    <meta property="og:site_name" content="Investor.bg"/>
    <meta property="article:published_time" content="2019-11-21T22:24:00+00:00"/>
    <meta property="og:title" content="В навечерието на празниците Macy's oтново намали годишната си прогноза"/>
    <meta property="og:description" content="Главният изпълнителен директор Джеф Дженет заяви, че забавянето на продажбите е по-сериозно от очакванията"/>
  </head>
  <body>
    <article>
      <h1>В навечерието на празниците Macy's oтново намали годишната си прогноза</h1>
      <h2>Главният изпълнителен директор Джеф Дженет заяви, че забавянето на продажбите е по-сериозно от очакванията</h2>
      <address><time datetime="2019-11-21T22:24:00+00:00">21 Nov 2019, 22:24</time> by <a rel="author">Десислава Йорданова</a></address>
      <p>Цената на акциите на Macy's отбеляза срив след като търговецът на дребно намали годишната си прогноза за печалба на акция за втори път от началото на годината в допълнение към притесненията за слаб сезон на празниците.</p>
      <p>Продажбите на притежаваните и лицензираните от компанията магазини, които са основен показател за търговците на дребно, са намалели с 3,5% през третото тримесечие в сравнение с очаквания от Consensus Metrix спад от 1%.</p>
      <p>Главният изпълнителен директор на Macy's Джеф Дженет заяви, че забавянето на продажбите е по-сериозно, отколкото компанията е очаквала, предава Bloomberg.</p>
      <p>От Macy’s съобщиха, че онлайн продажбите й са временно повлияни от работата по подготовката за решаващия празничен сезон.</p>
      <p>Докладът на Macy’s засилва притесненията относно желанието на потребителите да харчат по време на този празничен сезон.</p>
      <p>Очертава се рязко разделение сред големите вериги, като Target повиши перспективите си за силни продажби, докато Kohl's и Home Depot разочароваха инвеститорите.</p>
      <p>Macy's изпробва нови формати на магазини и оферти за услуги в опит да съживи своя набор от 600 магазина. Компанията е предоставила допълнителен капитал, технологии и по-голям обем от стоки на повече от 100 локации. Търговецът на дребно планира още такива стъпки през 2020 г.</p>
      <p>Цената на акциите на компанията отбеляза понижение с 2,86% в началото на борсова сесия в Ню Йорк.</p>
      <p>
        <i>По статията работиха: <a href="https://www.investor.bg/novini/346/a/v-navecherieto-na-praznicite-macys-otnovo-namali-godishnata-si-prognoza-293658/znvygb:qrfvfynin.lbeqnabin@vairfgbe.ot">Десислава Йорданова</a>, редактор <a href="https://www.investor.bg/novini/346/a/v-navecherieto-na-praznicite-macys-otnovo-namali-godishnata-si-prognoza-293658/znvygb:pubonyvtbin@vairfgbe.ot">Божидарка Чобалигова</a></i>
      </p>
      <related>
        <h4>Още по темата</h4>
        <a href="https://www.investor.bg/novini/346/a/akciite-na-macys-potynaha-s-19-sled-losha-prognoza-275087/"/>
        <a href="https://www.investor.bg/novini/346/a/macys-dava-dobri-zaiavki-za-praznichniia-sezon-268131/"/>
      </related>
      <related>
        <a href="https://www.investor.bg/novini/346/a/l-brands-opravda-ochakvaniiata-vypreki-slabite-prodajbi-na-victorias-secret-293623/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/346/a/onlain-prodajbite-na-walmart-sa-narasnali-s-41-prez-tretoto-trimesechie-293229/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/346/a/disneyland-i-car-lyv-dadoha-tlasyk-na-pechalbata-na-walt-disney-292875/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/346/a/ralph-lauren-otchita-ryst-na-prodajbite-vypreki-zabavianeto-v-honkong-292780/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/harduer/459/a/fitbit-zaradva-investitorite-s-po-dobri-rezultati--292776/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/po-sveta/453/a/nai-goliamata-hotelska-veriga-v-sveta-obiavi-spad-na-pechalbata-s-23-292562/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/sasht/337/a/dow-dostigna-nov-rekorden-vryh-v-ponedelnik-292552/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/sasht/337/a/spadyt-pri-cenite-na-izkopaemite-techni-goriva-udari-pechalbata-na-chevron-292397/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/261/a/knijata-na-etsy-zapisaha-nai-golemiia-spad-na-cenata-si-ot-chetiri-godini-292380/?utm_source=internal&amp;utm_medium=article&amp;utm_campaign=tag_box"/>
      </related>
    </article>
  </body>
</html>