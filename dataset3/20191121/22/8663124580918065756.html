<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/pszh-lill-prognoz-i-stavka-vadyma-skichka/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-21T22:54:00+00:00"/>
    <meta property="og:title" content="ПСЖ – «Лілль». Прогноз і ставка Вадима Скічка"/>
    <meta property="og:description" content="14 тур французької Ліги 1 відкривається шикарно – матчем чемпіона та віце-чемпіона. Той факт, що цей поєдинок відбудеться у п’ятницю, має подвійну мотивацію. По-перше, обидва колективи наступного тижня грають у Лізі чемпіонів. По-друге, такий матч має бути окремо у календарі аби до нього була прикута увага. Постійний прогнозист «Рейтингу Букмекерів» і коментатор MEGOGO Вадим Скічко переконаний, що вивіска гри на «Парк де Пренс» не розчарує."/>
  </head>
  <body>
    <article>
      <h1>ПСЖ – «Лілль». Прогноз і ставка Вадима Скічка</h1>
      <address><time datetime="2019-11-21T22:54:00+00:00">21 Nov 2019, 22:54</time> by <a rel="author">Вадим Скічко</a></address>
      <p>14 тур французької Ліги 1 відкривається шикарно – матчем чемпіона та віце-чемпіона. Той факт, що цей поєдинок відбудеться у п’ятницю, має подвійну мотивацію. По-перше, обидва колективи наступного тижня грають у Лізі чемпіонів. По-друге, такий матч має бути окремо у календарі аби до нього була прикута увага. Постійний прогнозист «Рейтингу Букмекерів» і коментатор MEGOGO Вадим Скічко переконаний, що вивіска гри на «Парк де Пренс» не розчарує.</p>
      <p>
        <b>21:45, 22 лис 2019</b>
      </p>
      <p>Часом ігри після перерви на збірні бувають марудні та нецікаві. Втім, цього не має статися у Парижі. Зустрінуться дві якісні команди. Про ПСЖ і говорити зайвий раз не варто – лідер Ліги 1, лідер групи Ліги чемпіонів, найкраща атака чемпіонату. Єдина та хронічна проблема Томаса Тухеля – купа травмованих. Марко Вератті та Андер Еррера точно не зіграють, а хворий Кільян Мбаппе під питанням. У парижан попереду виїзд до Мадрида у гості до «Реала», відтак німецький наставник має поберегти свій діамант під номером сім. Зате нарешті до заявки ПСЖ повернеться Неймар. Хоча насправді незалежно від кадрів якість команди у чинних чемпіонів Франції на такому рівні, що вони мають виходити та знищувати свого суперника у чемпіонаті. Особливо вдома. Власне, це вони й робили, пропустивши вдома лише у одній грі – від «Реймса». До речі, то була єдина домашня поразка столичної команди у сезоні у всіх турнірах.</p>
      <p>Попри це я вважаю, що «Лілль» зможе бодай раз забити у ворота ПСЖ. Не секрет, що «Доги» паскудно грають на виїзді. Зокрема через це «Лілль» вже втратив шанси на потрапляння до плей-оф Ліги чемпіонів, а у Лізі 1 йде поза чільною трійкою команд. Але команда Крістофа Гальтьє все одно має забити у Парижі. У «Лілля» від початку чемпіонату жодної виїзної перемоги у всіх турнірах, проте вони забивають на чужих стадіонах у п’яти матчах поспіль. А ще у попередніх п’яти візитах до столиці «Лілль» хоч і щоразу поступався ПСЖ, але неодмінно забивав. Додаймо сюди одного з лідерів бомбардирських перегонів у Франції Віктора Осімхена і отримаємо достатнього аргументів на користь бодай одного м’яча гостей. Але загалом ПСЖ беззаперечний фаворит, який зобов’язаний перемагати та відзначатися неодноразово.</p>
      <related>
        <a href="https://bookmaker-ratings.com.ua/tips/prognoz-i-stavka-atalanta-yuventus-chy-zmozhut-gospodari-nabraty-ochky/"/>
      </related>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/prognoz-i-stavka-levante-mal-orka-gospodari-zdobudut-peremogu/"/>
        <a href="https://bookmaker-ratings.com.ua/tips/prognoz-i-stavka-shahtar-l-viv-chy-skorystayut-sya-gosti-kadrovymy-problemamy-girnykiv/"/>
        <a href="https://bookmaker-ratings.com.ua/tips/shahtar-l-viv-prognoz-i-stavky-igorya-tsyganyka-2/"/>
      </related>
    </article>
  </body>
</html>