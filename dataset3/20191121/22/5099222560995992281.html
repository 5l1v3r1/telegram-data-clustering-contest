<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-sanatate-23506272-pojarul-ucis-aproape-5-000-oameni-republica-democrata-congo.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-21T22:54:00+00:00"/>
    <meta property="og:title" content="Cea mai mare epidemie din lume (OMS): Pojarul a ucis aproape 5.000 de oameni în Republica Democrată Congo"/>
    <meta property="og:description" content="Pojarul a ucis aproape 5.000 de oameni în Republica Democrată Congo în 2019, au spus autoritățile, după ce boala s-a extins în toate provinciile din țară. Aproape un sfert de milion"/>
  </head>
  <body>
    <article>
      <h1>Cea mai mare epidemie din lume (OMS): Pojarul a ucis aproape 5.000 de oameni în Republica Democrată Congo</h1>
      <address><time datetime="2019-11-21T22:54:00+00:00">21 Nov 2019, 22:54</time> by <a rel="author">Sabina Bujoreanu</a></address>
      <p>Pojarul a ucis aproape 5.000 de oameni în Republica Democrată Congo în 2019, au spus autoritățile, după ce boala s-a extins în toate provinciile din țară. Aproape un sfert de milion de oameni au fost infectați doar anul acesta. Organizația Mondială a Sănătății (OMS) spune că aceasta este cea mai mare și cea mai rapidă epidemie din lume relatează <a href="https://www.bbc.com/news/world-africa-50506743">BBC</a>.<br/><br/>Pojarul din RD Congo a ucis acum de peste două ori numărul celor care au murit de Ebola în ultimele 15 luni în aceeași țară. <br/><br/>Guvernul congolez și OMS au lansat în septembrie un program de vaccinare de urgență care avea drept scop inocularea a peste 800.000 de copii. Dar infrastructura deficitară, atacurile la centrele de sănătate și lipsa accesului la asistența medicală de rutină au împiedicat toate eforturile de a opri răspândirea bolii.<br/><br/>Majoritatea celor infectați cu pojar din țară sunt sugari. <br/><br/>Pojarul poate provoca un handicap de-a lungul vieții. Poate fi mortal, mai ales dacă provoacă pneumonie sau encefalită.</p>
    </article>
  </body>
</html>