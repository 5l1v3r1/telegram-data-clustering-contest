<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/bager-izgradi-diga-na-morskija-brjag-v-sozopol.html"/>
    <meta property="og:site_name" content="bTV Новините"/>
    <meta property="article:published_time" content="2019-11-21T22:19:00+00:00"/>
    <meta property="og:title" content="Багер изгради дига на морския бряг в Созопол"/>
    <meta property="og:description" content="Местните жители са възмутени, събират подписка"/>
  </head>
  <body>
    <article>
      <h1>Багер изгради дига на морския бряг в Созопол</h1>
      <h2>Местните жители са възмутени, събират подписка</h2>
      <address><time datetime="2019-11-21T22:19:00+00:00">21 Nov 2019, 22:19</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/21/BAGER_1574371830-1.mp4"/>
      </figure>
      <p>Напрежение назря в Созопол заради разкопан плаж. Проверка на място показа, че брегът е разрушен заради защитна дига, която концесионерът изгражда.</p>
      <p>Екипът на bTV видя как на плажа в Стария град багер гребеше пясъка и го натрупваше на големи купчини.  </p>
      <p>Хората възроптаха.</p>
      <p>„Ние не можем да определим дали е законосъобразно или не в момента, но не е много редно”, каза Румен Кисьов, който е зам.-кмет на община Созопол.<br/><br/>Проверка на Басейновата дирекция също установи нарушение.</p>
      <p>При появата на камерата ни багерът спря работа, въпреки че до края на ивицата остават 20-на метра. <br/><br/>Плажът в Созопол има нов концесионер, който стопанисва най-големите ивици на юг.<br/><br/>„Тези предпазни диги все пак предпазват и преместваемите обекти. По този начин с годините леко-полека сме доказали, че плажната ивица може да бъде увеличена”, каза по телефона Кирил Спасов, който е концесионер на Централния плаж в града.<br/><br/>Близо 200 души са подкрепили подписката срещу разкопаването на плажа.</p>
    </article>
  </body>
</html>