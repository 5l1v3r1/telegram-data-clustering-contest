<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/politika/3362277/od-srbije-dobio-sve-sad-podilazi-kurtiju-djuric-ugljaninovo-poklonjenje-pristini-najdublje-ljudsko-i-moralno-posrnuce"/>
    <meta property="og:site_name" content="kurir.rs"/>
    <meta property="article:published_time" content="2019-11-21T22:04:00+00:00"/>
    <meta property="og:title" content="OD SRBIJE DOBIO SVE, SAD PODILAZI KURTIJU! Đurić: Ugljaninovo poklonjenje Prištini najdublje ljudsko i moralno posrnuće"/>
    <meta property="og:description" content="Siguran sam da se naši sugrađani Bošnjaci stide Ugljaninovog podilaženja Kurtiju i da ne žele da ih on uvlači u bilo kakvu kombinatoriku u okviru projekta stvaranja tzv. velike Albanije, reakcija je direktora Kancelarije za kosovo i metohiju Marka Đurića na ..."/>
  </head>
  <body>
    <article>
      <h6 class="kicker">sramota</h6>
      <h1>OD SRBIJE DOBIO SVE, SAD PODILAZI KURTIJU! Đurić: Ugljaninovo poklonjenje Prištini najdublje ljudsko i moralno posrnuće</h1>
      <address>
        <time datetime="2019-11-21T22:04:00+00:00">21 Nov 2019, 22:04</time>
      </address>
      <p>Siguran sam da se naši sugrađani Bošnjaci stide Ugljaninovog podilaženja Kurtiju i da ne žele da ih on uvlači u bilo kakvu kombinatoriku u okviru projekta stvaranja tzv. velike Albanije, reakcija je direktora Kancelarije za kosovo i metohiju Marka Đurića na izjave tokom susreta Ugljanina i Kurtija danas u Prištini.</p>
      <p>- Bošnjaci u Raškoj oblasti su lojalni građani Srbije i doživljavaju je kao svoju otadžbinu, tako da Sulejman Ugjanin danas nije sa Aljbinom Kurtijem razgovarao u njihovo ime, naveo je direktor Kancelarije za KiM u saopštenju koje je dostavljeno medijima.</p>
      <p>On je ocenio da je "odlazak Ugljanina na poklonjenje Kurtiju akt najdubljeg ljudskog i moralnog posrnuća jednog čoveka koji je od Srbije dobio sve, uključujući svojevremeno i ministarsku funkciju, tako da je on poslednji koji ima pravo da govori o navodnom obespravljivanju Bošnjaka u našoj zemlji".</p>
      <related>
        <h4>NE PROPUSTITE</h4>
        <a href="https://www.kurir.rs/vesti/politika/3359609/djuric-o-aljbinu-kurtiju-on-predstavlja-opasnost-za-stabilnost-regiona-njegov-jedini-cilj-je-nanosenje-stete-srbiji"/>
      </related>
      <p>- Istina, Ugljanin je bio diskriminisan od Srbije, ali pozitivno, jer sasvim mu je nezasluženo pripao ministarski resor i poslovi u vezi sa regionalnim razvojem, i na tom radnom mestu nije pokazao ništa osim nesposobnosti i nekompetencije, zaključio je Đurić.</p>
      <p>Predsednik Stranke demokratske akcije Sandžaka Sulejman Ugljanin informisao je danas lidera Pokreta Samoopređeljenje i kandidata za kosovskog premijera Aljbina Kurtija o zahtevu za poseban status Sandžaka.</p>
      <p>(Kurir.rs/Tanjug)</p>
      <related>
        <h4>NE PROPUSTITE</h4>
        <a href="https://www.kurir.rs/vesti/politika/3362049/hladan-tus-za-pristinu-istina-i-u-albanskim-udzbenicima-berisa-kim-je-u-granicama-srbije-i-u-skolskim-knjigama-video"/>
        <a href="https://www.kurir.rs/vesti/politika/3360833/pristina-u-soku-rama-objavio-snimak-sa-mapom-kim-u-okviru-srbije-video"/>
        <a href="https://www.kurir.rs/vesti/politika/3357335/srbi-ko-je-normalan-pomislio-cemo-posle-500-godina-vratiti-kosovo-kusturica-na-predavanju-o-handkeu-nobelovac-nije-odustao-od-nas-zato-nemamo-pravo-da-prestanemo-da-verujemo-u-cuda"/>
      </related>
    </article>
  </body>
</html>