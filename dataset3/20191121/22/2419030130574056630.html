<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/algemeen/20191121/ns-snelle-trein-tussen-breda-en-groningen/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-21T22:40:13+00:00"/>
    <meta property="og:title" content="NS: snelle trein tussen Breda en Groningen"/>
    <meta property="og:description" content="UTRECHT (ANP) - Nederland krijgt een nieuwe snelle intercitylijn. Die moet vanaf 2023 gaan rijden tussen Breda en Leeuwarden en Groningen. De verbinding loopt via Rotterdam, Amsterdam Zuid, Lelystad en Zwolle. De treinen rijden met 200 kilometer per uur over de hogesnelheidslijn naar Schiphol en met minstens 160 over de Hanzelijn tussen Lelystad en Zwolle."/>
  </head>
  <body>
    <article>
      <h1>NS: snelle trein tussen Breda en Groningen</h1>
      <address><time datetime="2019-11-21T22:40:13+00:00">21 Nov 2019, 22:40</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>Nederland krijgt een nieuwe snelle intercitylijn. Die moet vanaf 2023 gaan rijden tussen Breda en Leeuwarden en Groningen. De verbinding loopt via Rotterdam, Amsterdam Zuid, Lelystad en Zwolle. De treinen rijden met 200 kilometer per uur over de hogesnelheidslijn naar Schiphol en met minstens 160 over de Hanzelijn tussen Lelystad en Zwolle.</b>
      </p>
      <p>Een rit van Rotterdam naar Groningen en Leeuwarden wordt straks vier minuten korter, aldus de NS. Wie van Breda naar Zwolle moet reizen, is straks een halfuur sneller op de bestemming.</p>
      <p>“Dit is een eerste belangrijke stap om met een snelle trein de reistijd tussen de Randstad en Noord-Nederland te verkorten”, verklaart de president-directeur van de NS, Roger van Boxtel.</p>
      <p>De snelle ritten worden uitgevoerd met nieuwe treinen, de ICNG. De NS heeft daar 99 stuks van besteld. Die treinen gaan ook rijden tussen Amsterdam en Breda en tussen Den Haag en Eindhoven.</p>
    </article>
  </body>
</html>