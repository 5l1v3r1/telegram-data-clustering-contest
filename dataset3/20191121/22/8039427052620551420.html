<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=960925"/>
    <meta property="og:site_name" content="Andhrajyothy"/>
    <meta property="article:published_time" content="2019-11-21T22:24:11+00:00"/>
    <meta property="og:title" content="పరిమిత ఓవర్ల క్రికెటర్‌లో అతనికి అవకాశం ఇవ్వండి: హర్భజన్"/>
    <meta property="og:description" content="ADVT"/>
  </head>
  <body>
    <article>
      <h1>పరిమిత ఓవర్ల క్రికెటర్‌లో అతనికి అవకాశం ఇవ్వండి: హర్భజన్</h1>
      <address>
        <time datetime="2019-11-21T22:24:11+00:00">21 Nov 2019, 22:24</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p>టీం ఇండియా స్పిన్ బౌలర్ రవిచంద్రన్ అశ్విన్‌కు.. మాజీ స్పిన్ బౌలర్ హర్భజన్ సింగ్ అండగా నిలిచాడు. గత కొంతకాలంగా అశ్విన్‌కి పరిమిత ఓవర్ల క్రికెట్‌లో చోటు దక్కడం లేదు. కేవలం టెస్ట్ క్రికెట్‌ మాత్రమే అతను ఆడుతున్నాడు. అయితే టెస్ట్ క్రికెట్‌లో అశ్విన్ తన సత్తాను నిరూపించుకుంటున్నాడు. అయినప్పటికీ.. అతనికి వన్డేలు, టీ-20ల్లో చోటు దక్కడం లేదు.</p>
      <p> </p>
      <p>అయితే ప్రస్తుతం ఫామ్‌లో ఉన్న అశ్విన్‌కు పరిమిత ఓవర్ల క్రికెట్‌లో చోటు ఇవ్వాలని భజ్జీ అన్నాడు. ‘‘స్పిన్‌తో అద్భుత ప్రదర్శన చేసే క్రికెటర్ జట్టులో కావాలంటే.. అశ్విన్‌ని జట్టులోకి తీసుకోవాలి. వికెట్లు తీస్తున్న అతనికి జట్టులో చోటు ఎందుకు కల్పించడం లేదు. టెస్టుల్లో అతను అద్భుతంగా రాణిస్తున్నాడు. అతను బౌలింగ్‌లో ఎంతో వైవిధ్యం చూపించగలడు. యువ ఆటగాళ్లని నేను ప్రోత్సాహిస్తాను. కానీ, వాషింగ్టన్‌ సుందర్ వంటి యువ బౌలర్‌లు అశ్విన్‌ని చూసి ఎంతో నేర్చుకోవాల్సి ఉంది. అందుకు అతనికి పరిమిత ఓవర్ల క్రికెట్‌లో అవకాశం ఇవ్వాలి’’ అని హర్భజన్ తెలిపాడు.</p>
    </article>
  </body>
</html>