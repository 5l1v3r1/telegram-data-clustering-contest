<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/22/7232680/"/>
    <meta property="og:site_name" content="Українська правда"/>
    <meta property="article:published_time" content="2019-11-21T22:01:28+00:00"/>
    <meta property="og:title" content="&quot;Воював у Чечні разом з Яценюком&quot;: Росія передала Польщі матеріали справи на Мазура"/>
    <meta property="og:description" content="Росія переслала Польщі матеріали “чеченської справи”, за якою поляки затримали громадянина України Ігоря Мазура."/>
  </head>
  <body>
    <article>
      <h1>"Воював у Чечні разом з Яценюком": Росія передала Польщі матеріали справи на Мазура</h1>
      <address>
        <time datetime="2019-11-21T22:01:28+00:00">21 Nov 2019, 22:01</time>
      </address>
      <p>Росія переслала Польщі матеріали "чеченської справи", за якою поляки затримали громадянина України Ігоря Мазура.</p>
      <p><b>Джерело:</b> <a href="https://www.radiosvoboda.org/a/news-mazur-topolia-chechenska-sprava/30285123.html">Радіо Свобода</a> з посиланням на коментар Мазура.</p>
      <p><b>Пряма мова:</b> "Я думаю, це ті покази, які вибиті з Миколи Карпюка, Станіслава Клиха, який зараз лікується у психіатричній лікарні після тих катувань; ще покази кількох росіян, які сиділи у російських тюрмах сиділи за кримінальні злочини, а потім через 20 років згадали, що ще й "у Чечні воювали".</p>
      <p>Тобто це – надумані покази, бо, за тими матеріалами, я був командиром підрозділу, де служив Арсеній Яценюк, брати Тягнибоки, служили хлопці, які на той час були взагалі дітьми – не можна воювати у три з половиною роки".</p>
      <p><b>Деталі:</b> За словами Мазура, з цими паперами має ознайомитись український консул.</p>
      <p><b>Що було раніше:</b> 9 листопада за запитом РФ в Польщі <a href="https://www.pravda.com.ua/news/2019/11/9/7231476/">затримали </a>одного з лідерів "УНА-УНСО", ветерана війни на Донбасі Ігоря Мазура з позивним "Тополя".</p>
      <p>В ніч на 14 листопада затриманий у Польщі Мазур <a href="https://www.pravda.com.ua/news/2019/11/14/7231893/">повернувся</a> до України.</p>
      <p>Перед цим Мазура <a href="https://www.pravda.com.ua/news/2019/11/10/7231549/">передали на поруки</a> Генерального консула України у Любліні.</p>
      <p>Посол України в Польщі Андрій Дещиця повідомив, що Інтерпол <a href="https://www.pravda.com.ua/news/2019/11/14/7231949/">не закрив</a> справу Мазура, вона "у підвішеному стані"</p>
      <related>
        <a href="https://www.pravda.com.ua/news/2019/11/21/7232648/"/>
        <a href="https://www.pravda.com.ua/news/2019/11/15/7232052/"/>
        <a href="https://www.pravda.com.ua/news/2019/11/14/7231949/"/>
      </related>
    </article>
  </body>
</html>