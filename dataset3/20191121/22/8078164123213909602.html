<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/spettacoli/cards/x-factor-2019-torna-pace-mara-malika-ma-samuel-cerca-polemica-meglio-peggio/ready-stream-go_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-21T22:00:00+00:00"/>
    <meta property="og:title" content="X Factor 2019, torna la pace tra Mara e Malika (ma Samuel cerca la polemica) - Il meglio e il peggio"/>
    <meta property="og:description" content="Il frontman dei Subsonica ha tirato fuori gli artigli, prima con Sfera Ebbasta e poi con il concorrente di Mara Maionchi"/>
  </head>
  <body>
    <article>
      <h1>X Factor 2019, torna la pace tra Mara e Malika (ma Samuel cerca la polemica) - Il meglio e il peggio</h1>
      <address><time datetime="2019-11-21T22:00:00+00:00">21 Nov 2019, 22:00</time> by <a rel="author">Arianna Ascione</a></address>
      <p>I concorrenti di «X Factor 2019» hanno potuto tirare un sospiro di sollievo. Il quinto appuntamento live è stato pensato come una vetrina per presentare l'inedito: non c'è stata nessuna eliminazione, e così facendo ognuno ha potuto offrire il meglio di sè in vista delle fasi finali del programma. Il televoto però ha spedito Giordana Petralia direttamente al ballottaggio che andrà in scena giovedì 28 novembre: la concorrente della squadra di Sfera Ebbasta dovrà affrontare il cantante il cui inedito avrà avuto (dal 22 al 26 novembre) il minor numero di ascolti e download sulle varie piattaforme digitali. Il popolo è sovrano, si dice nei talent, ma questa unità di misura del gradimento in un periodo di tempo così limitato ricorda tanto quei gruppi che mendicano mi piace per vincere improbabili contest per suonare dal vivo: come si fa a giudicare al meglio un concorrente, visto che spesso si premiano sull'onda della simpatia fenomeni spot come «Carote»? E poi quanti di questi stream si trasfermeranno non tanto in copie di singoli vendute quanto in fan veri e appassionati che seguiranno gli artisti una volta che si spegneranno i riflettori del programma?</p>
      <figure>
        <img src="https://images2.corriereobjects.it/methode_image/2019/11/21/Spettacoli/Foto%20Spettacoli/76176636_2832872320064410_6485958189614366720_o.jpg?v=201911220956"/>
      </figure>
      <aside>Scheda 1 di 7<br/><br/>INDIETRO<a href="https://www.corriere.it/spettacoli/cards/x-factor-2019-torna-pace-mara-malika-ma-samuel-cerca-polemica-meglio-peggio/crescere-bene-senza-fretta.shtml"> AVANTI</a></aside>
    </article>
  </body>
</html>