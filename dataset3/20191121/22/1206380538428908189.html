<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/dala-mu-kosem-na-posledni-narozeniny-rolins-priznala-proc-neprisla-na-gottovu-oslavu"/>
    <meta property="og:site_name" content="eXtra.cz"/>
    <meta property="article:published_time" content="2019-11-21T22:48:00+00:00"/>
    <meta property="og:title" content="Dala mu košem na poslední narozeniny: Rolins přiznala, proč nepřišla na Gottovu oslavu"/>
    <meta property="og:description" content="Poslední narozeniny slavila s Karlem Gottem (†80) plejáda jeho hvězdných přátel. Otázka, proč chyběla Dara Rolins (46), které Mistr pomohl odstartovat kariéru, zůstávala dlouho bez odpovědi. Zpěvačka dva měsíce po skonu legendy české muziky konečně kápla božskou!"/>
  </head>
  <body>
    <article>
      <h6 class="kicker">kápla božskou</h6>
      <h1>Dala mu košem na poslední narozeniny: Rolins přiznala, proč nepřišla na Gottovu oslavu</h1>
      <address><time datetime="2019-11-21T22:48:00+00:00">21 Nov 2019, 22:48</time> by <a rel="author">Zdeněk Drgáč</a></address>
      <slideshow>
        <figure>
          <img src="https://www.extra.cz/images/thumbs/e1/b3/e1b3a98-247449-snimek-obrazovky-2019-11-21-v-22-0d0000000-0d0000000-1d0000000-1d0000000-sector_2560x0-shrink.png"/>
          <figcaption>
            <cite>Facebook</cite>
          </figcaption>
        </figure>
        <figure>
          <img src="https://www.extra.cz/images/thumbs/d8/a2/d8a26a6-242088-aaaaaaaaaamkjioubh-2560x0-shrink.png"/>
          <figcaption>Karel Gott prohrál svůj poslední boj na začátku října.<cite>instagram</cite></figcaption>
        </figure>
        <figure>
          <img src="https://www.extra.cz/images/thumbs/1f/0d/1f0d7af-234501-homola-2560x0-shrink.jpg"/>
          <figcaption>Dara Rolins chyběla na oslavě Karla Gotta, protože byla zrovna s dcerou Laurou v New Yorku.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/f1/ac/f1ac7aa-247450-snimek-obrazovky-2019-11-21-v-22-2560x0-shrink.png"/>
          <figcaption>Dara se Karlovi omluvila a ten to pochopil.<cite>Facebook</cite></figcaption>
        </figure>
        <figcaption>
          <a href="https://www.extra.cz/dala-mu-kosem-na-posledni-narozeniny-rolins-priznala-proc-neprisla-na-gottovu-oslavu/galerie/4">+ Dalších 26 fotografií</a>
        </figcaption>
      </slideshow>
      <p>
        <b>Poslední narozeniny slavila s Karlem Gottem (†80) plejáda jeho hvězdných přátel. Otázka, proč chyběla Dara Rolins (46), které Mistr pomohl odstartovat kariéru, zůstávala dlouho bez odpovědi. Zpěvačka dva měsíce po skonu legendy české muziky konečně kápla božskou!</b>
      </p>
      <p>Slovům „zpívám rád a je to na mně, doufám, znát“ vděčí <a href="https://www.extra.cz/tema/dara-rolins">Dara Rolins</a> (46) za raketový start pěvecké kariéry. Duet Zvonky štěstí s <a href="https://www.extra.cz/tema/karel-gott-zpevak">Karlem Gottem</a> (†80) patří dodnes k největším hitům tuzemské scény. I proto si mnozí kladli otázku, proč zpěvačka nedorazila na Mistrovu oslavu 80. narozenin, které byly bohužel jeho posledními.</p>
      <related>
        <a href="https://www.extra.cz/prisne-strezena-oslava-osmdesatin-karla-gotta-velke-manevry-a-kryci-plachty"/>
      </related>
      <p>Gott uspořádal předčasnou párty už na konci června, přestože se ve skutečnosti narodil až 14. července. <a href="https://www.extra.cz/dorazily-nejvetsi-hvezdy-showbyznysu-karel-gott-slavi-osmdesatku-ve-velkem-stylu">V Divadle Na Jezerce se na Slavíkovy kulatiny sešla plejáda českých hvězd.</a> Rolins chyběla, přestože Karla Gotta považovala za druhého, hudebního otce.</p>
      <h3>Karlovi jsem to vysvětlila</h3>
      <p>Teprve dva měsíe <a href="https://www.extra.cz/kontejner-nedopalky-a-rakev-s-karlem-gottem-pravda-o-rodinnem-louceni-v-krematoriu">po smutném odchodu Mistra na věčný odpočinek</a> Dara o důvodech své nepřítomnosti promluvila. <b>„V době, kdy oslavoval kulatiny, jsme spolu telefonovali. S Ivankou mi volali z auta, chtěli, abych tam přišla. Byla jsem ale s Laurou v té době v New Yorku. Kdyby to nebyl její vánoční dárek, určitě bych to zrušila. Byl to však i koncert Ariany Grande, kterou ona zbožňuje, a byl to náš první týden v New Yorku se vším, co k tomu patří,“</b> svěřila zpěvačka slovenskému portálu pluska.sk.</p>
      <related>
        <a href="https://www.extra.cz/gottovy-dcery-charlottka-a-nellinka-nejvetsi-vzor-po-zesnulem-tatinkovi-odhalen"/>
      </related>
      <p><b>„Všechno jsem to Karlovi vysvětlila. Natočili jsme mu super video z Times Square, jež potom pouštěli na plátně na oslavě,“</b> pokračovala Dara v dojemné zpovědi. <a href="https://www.extra.cz/gottovy-dcery-charlottka-a-nellinka-nejvetsi-vzor-po-zesnulem-tatinkovi-odhalen">Nemusí mít výčitky, protože Mistr její důvody chápal.</a> <b>„Karel to pochopil, protože shodou okolností jsou i jeho princezny velké fanynky Ariany Grande,“</b> uzavřela.</p>
    </article>
  </body>
</html>