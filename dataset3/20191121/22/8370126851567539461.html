<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/siyaset/135856/akp-ve-mhp-boyle-istedi-termik-santraller-halki-zehirleyecek"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-21T22:09:00+00:00"/>
    <meta property="og:title" content="AKP ve MHP böyle istedi: Termik santraller halkı zehirleyecek"/>
    <meta property="og:description" content="Meclis Genel Kurulunda görüşülen Torba Kanunun 50 maddesi muhalefetin tüm itirazlarına rağmen kabul edildi."/>
  </head>
  <body>
    <article>
      <h1>AKP ve MHP böyle istedi: Termik santraller halkı zehirleyecek</h1>
      <h2>Meclis Genel Kurulunda görüşülen Torba Kanunun 50 maddesi muhalefetin tüm itirazlarına rağmen kabul edildi.</h2>
      <address>
        <time datetime="2019-11-21T22:09:00+00:00">21 Nov 2019, 22:09</time>
      </address>
      <p>Meclis Genel Kurulunda görüşülen Torba Kanunun 50 maddesi muhalefetin tüm itirazlarına rağmen kabul edildi. Türkiye’de elektrik üretilen termik santrallerin yaklaşık 15 tanesinde baca filtresinin değiştirilmediği ya da hiç takılmadığı ortaya çıkmıştı.</p>
      <p>Gelişmeyi CHP Kütahya Milletvekili Dr. Ali Fazıl Kasap sosyal medya hesabından duyurdu. Kasap, "Meclis Genel Kurulunda görüşülen Torba Kanunun 50 maddesi tüm itirazlarımıza rağmen AKP ve MHP’nin oylarıyla kabul edildi. Böylece Türkiye’de bulunan 15 termik santral baca filtresi takmadan 2,5 yıl daha halkımızı zehirlemeye devam edecek. Yazıklar olsun!"</p>
      <figure>
        <img src="https://www.gercekgundem.com/images/posts/201911/150532_667x342.png"/>
      </figure>
      <p>Teklifin 50'nci maddesiyle, termik santrallere baca filtrelerinin takılması ve çevre mevzuatına aykırılıkların giderilmesine ilişkin tanınan sürenin uzatılmasının öngörülüyordu. Benzer bir düzenleme daha önce Anayasa Mahkemesi tarafından iptal edilmişti.</p>
      <h3>FİLTRESİ OLMAYAN SANTRALLERDEN BAZILARI;</h3>
      <p>Termik santraller Kapasite (MW) Sahibi</p>
      <p>Afşin-Elbistan A 1.355 Çelikler Holding</p>
      <p>Seyitömer 600 Çelikler Holding</p>
      <p>Tunçbilek 365 Çelikler Holding</p>
      <p>Orhaneli 210 Çelikler Holding</p>
      <p>Afşin-Elbistan B 1.440 EÜAŞ (Kamu)</p>
      <p>18 Mart Çan 320 EÜAŞ (Kamu)</p>
      <p>Çayırhan 620 Ciner Enerji</p>
      <p>Kangal 457 Konya Şeker</p>
      <p>Soma 990 Konya Şeker</p>
      <p>Kemerköy 630 Limak-İçtaş</p>
      <p>Yeniköy 420 Limak-İçtaş</p>
      <p>Çatalağzı 300 Bereket Enerji</p>
      <p>Yatağan 630 Bereket Enerji</p>
    </article>
  </body>
</html>