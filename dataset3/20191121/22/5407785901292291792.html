<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/bbdso-macar-sef-ferenc-gabor-u-konuk-etti-12642823-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-21T22:50:01+00:00"/>
    <meta property="og:title" content="BBDSO Macar şef Ferenc Gabor'u konuk etti"/>
    <meta property="og:description" content="Bursa Bölge Devlet Senfoni Orkestrası (BBDSO), dünyaca ünlü Macar şef Ferenc Gabor ve Donizetti Klasik Müzik Ödüllü arp sanatçısı Merve Kocabeyler'i konuk etti."/>
  </head>
  <body>
    <article>
      <h1>BBDSO Macar şef Ferenc Gabor'u konuk etti</h1>
      <address>
        <time datetime="2019-11-21T22:50:01+00:00">21 Nov 2019, 22:50</time>
      </address>
      <p><a href="https://www.haberler.com/bursa/"><b>Bursa</b></a> Bölge Devlet Senfoni Orkestrası (BBDSO), dünyaca ünlü Macar şef Ferenc Gabor ve Donizetti Klasik Müzik Ödüllü arp sanatçısı Merve Kocabeyler'i konuk etti.</p>
      <p>Merinos Atatürk Kongre ve Kültür Merkezi'nde gerçekleştirilen konseri, çağdaş müziğin mükemmel bir yorumcusu ve ustası olarak ün kazanmış Macar orkestra şefi Ferenc Gabor yönetti.</p>
      <p>Gecede seslendirilen Wolfgang Amadeus Mozart'ın "Saraydan Kız Kaçırma Operası", Reinhold Glıere'den "Arp Konçertosu" ve Ludwig van Beethoven'ın "1.Senfoni" eserleri müzikseverlerin beğenisini topladı.</p>
      <p>Konser sonunda şef Ferenc Gabor ve solist Merve Kocabeyler sanatseverler tarafından uzun süre alkışlandı.</p>
      <p>Kaynak: AA</p>
    </article>
  </body>
</html>