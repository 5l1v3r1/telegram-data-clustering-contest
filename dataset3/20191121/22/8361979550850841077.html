<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/arahamiya-pro-problemnih-deputativ-slugi-narodu-novini-ukrajini-50055021.html"/>
    <meta property="og:site_name" content="НВ"/>
    <meta property="article:published_time" content="2019-11-21T22:12:00+00:00"/>
    <meta property="og:title" content="Зеленський дуже емоційно реагує на «проблемних депутатів» − Арахамія"/>
    <meta property="og:description" content="У Слузі народу «похибка у відборі депутатів» становить менш як 2% − це три депутати."/>
  </head>
  <body>
    <article>
      <h1>Зеленський дуже емоційно реагує на «проблемних депутатів» − Арахамія</h1>
      <h2>У Слузі народу «похибка у відборі депутатів» становить менш як 2% − це три депутати.</h2>
      <address>
        <time datetime="2019-11-21T22:12:00+00:00">21 Nov 2019, 22:12</time>
      </address>
      <p>Про це заявив голова фракції Давид Арахамія в <a href="https://www.youtube.com/watch?v=B6urmxzhHRw">ефірі</a> програми Право на владу.</p>
      <p>За його словами, він не брав активної участі у формуванні партійного списку.</p>
      <p>«Спочатку я знайомився з людьми і одразу ж, коли я спілкувався з президентом ми говорили, що в будь-якому відборі є так звана похибка. Тобто є право на помилку. В нашій фракції 254 людини було спочатку, тобто 10% це 25 людей, 5% - це 12 людей. У нас є тільки три проблеми поки що. Це навіть менше ніж 2%. Тобто будемо вважати, що ми поки що в межах похибки йдемо», — заявив Арахамія.</p>
      <p>Він додав, що президент Володимир Зеленський «дуже емоційно» реагує на проблеми з депутатами в партії.</p>
      <p>«Він каже, що ви паплюжите наші рейтинг і довіру людей. З цим є проблеми, але він теж підтримує мене. Він каже: «Дивись, якщо ми зробили помилку треба вийти до людей чесно сказати, що ми зробили помилку і її виправити, чесно розказати, що ми робимо для її виправлення», — додав він.</p>
      <figure>
        <iframe src="https://www.youtube.com/embed/B6urmxzhHRw" width="871" height="490" data-service="Youtube" scrolling="no"/>
      </figure>
      <p>Нагадаємо, 18 листопада ексдепутат від Радикальної партії Ігор Мосійчук повідомив в своєму Telegram-каналі, що Роман Іванісов у 90-х був засуджений і відбував покарання за зґвалтування неповнолітньої".</p>
      <p>20 листопада генеральний прокурор <a href="https://nv.ua/ukr/ukraine/politics/sluga-narodu-roman-ivanisov-zgvaltuvannya-novini-ukrajini-50054697.html">Руслан Рябошапка підтвердив, що Іванісов дійсно був судимий</a> і його судимість погашена.</p>
      <p>Через кілька годин прес-служба <a href="https://nv.ua/ukr/ukraine/politics/ruslan-ivanisov-sluga-narodu-pogashennya-sudimosti-za-zgvaltuvannya-novini-ukrajini-50054725.html">ГПУ уточнила, що перевірка судимості нардепа ще триває</a>.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/344/original/417eb6dc1646121a147cff707a55063b.png?stamp=1&amp;q=85&amp;w=115"/>
      </figure>
      <p>Андрій Смирнов<br/>Лідер «слуг народу» готовий «трахнути»</p>
      <p>Іванісов назвав інформацію про судимість «фейком» і «спланованою інформаційною атакою», а також заявив, що вирішив призупинити членство у фракції Слуга народу на час перевірки оприлюдненої інформації.</p>
      <p>Президент <a href="https://nv.ua/ukr/ukraine/politics/skandal-zi-zgvaltuvannyam-zelenskiy-zayaviv-shcho-zmusit-ivanisova-sklasti-mandat-novini-ukrajini-50054779.html">Володимир Зеленський пообіцяв змусити Іванісова скласти мандат</a>, якщо інформація про судимість підтвердиться.</p>
      <p>Арахамія пообіцяв, що в разі спростування скандальної інформації Іванісова відновлять у фракції.</p>
    </article>
  </body>
</html>