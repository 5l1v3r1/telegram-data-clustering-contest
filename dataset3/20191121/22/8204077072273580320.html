<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investor.bg/novini/261/a/chast-ot-prototip-na-raketa-na-spacex-se-vzrivi-po-vreme-na-testove--293651/"/>
    <meta property="og:site_name" content="Investor.bg"/>
    <meta property="article:published_time" content="2019-11-21T22:09:00+00:00"/>
    <meta property="og:title" content="Част от прототип на ракета на SpaceX се взриви по време на тестове"/>
    <meta property="og:description" content="Целта на компанията е да тества лимитите на машината"/>
  </head>
  <body>
    <article>
      <h1>Част от прототип на ракета на SpaceX се взриви по време на тестове</h1>
      <h2>Целта на компанията е да тества лимитите на машината</h2>
      <address><time datetime="2019-11-21T22:09:00+00:00">21 Nov 2019, 22:09</time> by <a rel="author">Елена Кирилова</a></address>
      <p>Тестова версия на следващото поколение ракети на SpaceX – Starhip, отчасти се взриви по време на наземни тестове, проведени в Тексас, което беше придружено от силна струя газ и летящи части, пише The Verge.</p>
      <p>Стрийминг на живо, предаван от местни ентусиасти, показа провала в реално време.</p>
      <p>Експлозията е настъпила, докато SpaceX е провеждала тестове за напрежение върху летателния апарат на тестовата площадка на компанията в Бока Чика, Тексас. Стриймингът показа как периодично през деня ракетата изпуска газ, което е знак, че тестовете са били в ход.</p>
      <p>"Целта на днешния тест беше системите да бъдат изпитани до максимум, така че резултатът не е напълно неочакван“, обяви говорител на SpaceX пред The Verge. “Няма пострадали, нито сериозен провал“.</p>
      <p>Този прототип е имал за цел да тества дизайна на Starship – огромен космически кораб, на който компанията работи с цел да транспортира товари и хора до дестинации като Луната и Марс.</p>
      <p>Всъщност това е същата машина, която главният изпълнителен директор на SpaceX Илон Мъск показа на репортери през септември. По това време той заяви, че тестовата ракета ще извършва полети на кратки разстояния до няколко месеца, а част от версии на Staship ще стигнат орбита на Земята до шест месеца.</p>
      <p>Сега този срок със сигурност ще се смени. След експлозията Мъск написа в Twitter, че SpaceX може повече да не прави полети с този конкретен прототип. Вместо това ще провежда тестове с по-нов и модернизиран модел, който компанията планира да изгради.</p>
      <p>
        <i>По статията работиха: <a href="https://www.investor.bg/novini/261/a/chast-ot-prototip-na-raketa-na-spacex-se-vzrivi-po-vreme-na-testove--293651/znvygb:ryran.inygrebin@tznvy.pbz">Елена Кирилова</a>, редактор <a href="https://www.investor.bg/novini/261/a/chast-ot-prototip-na-raketa-na-spacex-se-vzrivi-po-vreme-na-testove--293651/znvygb:pubonyvtbin@vairfgbe.ot">Божидарка Чобалигова</a></i>
      </p>
      <related>
        <h4>Още по темата</h4>
        <a href="https://www.investor.bg/socialni-mreji/454/a/mysk-ne-spazi-obeshtanieto-si-da-stoi-dalech-ot-twitter-292634/"/>
        <a href="https://www.investor.bg/novini/261/a/spacex-iskame-da-prizemim-starship-na-lunata-prez-sledvashtite-tri-godini-292100/"/>
      </related>
      <related>
        <a href="https://www.investor.bg/novini/444/a/tesla-shte-tyrsi-uvelichavane-na-svoia-pazaren-dial-v-sasht-s-elektricheski-pikap-293647/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/socialni-mreji/454/a/mysk-ne-spazi-obeshtanieto-si-da-stoi-dalech-ot-twitter-292634/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/261/a/spacex-iskame-da-prizemim-starship-na-lunata-prez-sledvashtite-tri-godini-292100/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/web/456/a/mysk-pusna-pyrviia-si-tuit-prez-interneta-na-starlink-291756/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/261/a/ilon-mysk-razkri-plan-za-kosmicheskiia-korab-na-spacex-koito-shte-leti-do-mars-290229/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/444/a/tesla-testva-modificirana-versiia-na-model-s-s-tri-motora-289214/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/na-fokus/441/a/mysk-horata-triabva-da-stanem-kiborgi-288500/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/261/a/spacex-izprevari-tesla-po-pazarna-stoinost-283280/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/261/a/spacex-nabira-oshte-500-mln-dolara-kapital-280719/?utm_source=internal&amp;utm_medium=article&amp;utm_campaign=tag_box"/>
      </related>
    </article>
  </body>
</html>