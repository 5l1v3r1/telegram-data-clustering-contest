<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641279/%D8%B1%D9%88%D9%86%D9%85%D8%A7%DB%8C%DB%8C-%D8%B4%DB%8C%D8%A7%D8%A6%D9%88%D9%85%DB%8C-%D8%A7%D8%B2-%D9%BE%D8%AA%D9%86%D8%AA-%DB%8C%DA%A9-%DA%AF%D9%88%D8%B4%DB%8C-%D8%AA%D8%A7%D8%B4%D8%AF%D9%86%DB%8C-%D8%A8%D8%A7-%D8%AF%D9%88%D8%B1%D8%A8%DB%8C%D9%86-%DA%86%D9%87%D8%A7%D8%B1%DA%AF%D8%A7%D9%86%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T22:51:00+00:00"/>
    <meta property="og:title" content="رونمایی شیائومی از پتنت یک گوشی تاشدنی با دوربین چهارگانه"/>
    <meta property="og:description" content="جدیدترین پتنت شیائومی، تصاویری از طراحی گوشی تاشدنی چینی‌ها با بهره‌مندی از دوربین چهارگانه را نشان می‌دهد."/>
  </head>
  <body>
    <article>
      <h1>
        <a href="https://www.bultannews.com/fa/news/641279/%D8%B1%D9%88%D9%86%D9%85%D8%A7%DB%8C%DB%8C-%D8%B4%DB%8C%D8%A7%D8%A6%D9%88%D9%85%DB%8C-%D8%A7%D8%B2-%D9%BE%D8%AA%D9%86%D8%AA-%DB%8C%DA%A9-%DA%AF%D9%88%D8%B4%DB%8C-%D8%AA%D8%A7%D8%B4%D8%AF%D9%86%DB%8C-%D8%A8%D8%A7-%D8%AF%D9%88%D8%B1%D8%A8%DB%8C%D9%86-%DA%86%D9%87%D8%A7%D8%B1%DA%AF%D8%A7%D9%86%D9%87">رونمایی شیائومی از پتنت یک گوشی تاشدنی با دوربین چهارگانه</a>
      </h1>
      <h2>جدیدترین پتنت شیائومی، تصاویری از طراحی گوشی تاشدنی چینی‌ها با بهره‌مندی از دوربین چهارگانه را نشان می‌دهد.</h2>
      <address><time datetime="2019-11-21T22:51:00+00:00">21 Nov 2019, 22:51</time> by <a rel="author">بولتن نیوز | bultannews.com</a></address>
      <p><b>گروه IT:</b> از اواخر سال گذشته‌ی میلادی تاکنون، اخبار مختلفی در مورد <b>گوشی هوشمند تاشدنی شیائومی</b> منتشر شده است. اوایل هفته‌ی جاری نیز خبری در مورد<b> پتنت جدید</b> گوشی هوشمند تاشو شیائومی منتشر شد.   <br/>به گزارش بولتن نیوز به نقل از زومیت، در یکی از تصاویر پتنت، دستگاهی با بهره‌مندی از دو لولا برای نمایشگر تاشو، همچنین مجهز به دوربین سه‌گانه به‌نمایش گذاشته شده بود. در پتنت دیگری از شیائومی، طراحی دستگاهی تاشو شبیه به گوشی هوشمند<b> موتورولا Moto Razr</b> به‌تصویر کشیده شده بود. </p>
      <figure>
        <img src="https://www.bultannews.com/files/fa/news/1398/8/30/1200277_182.jpg"/>
      </figure>
      <p>براساس آخرین اخبار، اطلاعات پتنت جدید دیگری توسط<b> اداره‌ی ملی مالکیت معنوی چین</b> (CNIPA) منتشر شده است که خبر از گوشی هوشمند تاشدنی با نمایشگر تاشو و دوربین چهارگانه می‌دهد. درنظر داشته باشید که ثبت پتنت از سوی یک شرکت تولیدکننده، لزوما بدین معنی نیست که طرح پتنت حتما تبدیل به محصول قابل عرضه به بازار شود.<br/><br/><b>Dealntech</b>، تصویری مدل‌سازی‌شده‌ای از پتنت اخیر شیائومی طراحی کرده که دستگاه تاشدنی را در حالت بسته نشان می‌دهد. ظاهرا گوشی هوشمند جدید شبیه به می میکس آلفا است که نمایشگر آن تقریبا تمام بدنه‌ی دستگاه را می‌پوشاند. دوربین‌های چهارگانه‌ی دستگاه در قسمت وسط پنل قرار داده نشده‌اند تا نمایشگر پنل پشتی قابل استفاده باشد.</p>
      <figure>
        <img src="https://www.bultannews.com/files/fa/news/1398/8/30/1200279_743.jpg"/>
      </figure>
      <p>در تصویر به‌نمایش‌گذاشته‌شده از پتنت، لولاهای مربوط با گوشی هوشمند به‌صورت خطوط مورب نمایش داده شده‌‌اند. به‌نظر می‌رسد نمایشگر گوشی تاشدنی شیائومی نیز همانند گوشی‌های هوشمند<b> میت ایکس هواوی</b> و <b>گلکسی فولد سامسونگ</b> ازطریق روکش پلاستیکی محافظت شود. در تصاویر منتشرشده مربوط به پتنت شیائومی، فقط طراحی لی‌اوت ظاهری دستگاه با بهره‌مندی از دوربین چهارگانه به تصویر کشیده شده و اطلاعات دیگری در مورد مشخصات آن به‌اشتراک گذاشته نشده است.</p>
      <figure>
        <img src="https://www.bultannews.com/files/fa/news/1398/8/30/1200278_553.jpg"/>
      </figure>
      <p>بدون شک، دستگاه‌های تاشدنی می‌توانند تحولی عظیم در صنعت تولید گوشی‌های هوشمند ایجاد کنند. احتمالا باید منتظر عرضه‌ی گوشی هوشمند تاشدنی شیائومی در<b> فصل دوم سال ۲۰۲۰</b> به بازار باشیم.</p>
    </article>
  </body>
</html>