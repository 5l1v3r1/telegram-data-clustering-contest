<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/transferi/frka-u-milanu-murinjo-se-sprema-da-im-ukrade-veliko-pojacanje-393392.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-21T22:39:00+00:00"/>
    <meta property="og:title" content="Frka u Milanu, Murinjo se sprema da im ukrade veliko pojačanje?"/>
    <meta property="og:description" content="Englezi sve više pišu o ovakvom scenariju."/>
  </head>
  <body>
    <article>
      <h1>Frka u Milanu, Murinjo se sprema da im ukrade veliko pojačanje?</h1>
      <h2>Englezi sve više pišu o ovakvom scenariju.</h2>
      <address><time datetime="2019-11-21T22:39:00+00:00">21 Nov 2019, 22:39</time> by <a rel="author">Nikola Miloradović</a></address>
      <p>Vratio se Žoze Murinjo svom poslu, preuzeo je juče ekipu Totenhem Sparsa, ubrzo nakon što su se "Pevci" na saradnji zahvalili Maurisiju Poketinu.<br/><br/>Već se uveliko priča i o potencijalnim pojačanjima na kojima bi "Posebni" mogao da insistira, šuška se o velikom povratku Bejla, <anchor name=""/><a href="https://www.sportske.net/vest/transferi/portugalci-veruju-murinjo-dovodi-sunarodnika-u-london-393375.htmlhttps://www.sportske.net/vest/transferi/zavrseno-ibra-odabrao-jos-dvojica-za-ligu-sampiona-393326.html">a jasno je i da je velika želja portugalskog stručnjaka njegov zemljak iz Sportinga.</a><br/><br/>Jasno, nije to sve, sada su engleski mediji došli do informacija da bi i Zlatan Ibrahimović mogao da se pridruži Murinju u Severnom Londonu!<br/><br/>Popularni Ibra je bez kluba, već neko vreme se očekuje njegov povratak u Italiju, <anchor name=""/><a href="https://www.sportske.net/vest/transferi/portugalci-veruju-murinjo-dovodi-sunarodnika-u-london-393375.htmlhttps://www.sportske.net/vest/transferi/zavrseno-ibra-odabrao-jos-dvojica-za-ligu-sampiona-393326.htmlhttps://www.sportske.net/vest/transferi/zavrseno-ibra-odabrao-jos-dvojica-za-ligu-sampiona-393326.html">gde je u pregovorima sa Milanom</a>.<br/><br/>Portugalac je sa bivšim reprezentativcem Švedske sarađivao u Mančester junajted, doveo je Ibru Murinjo na "Old Traford" leta 2016. godine, kada je i stigao u klub, a ovaj je na 46 nastupa upisao 26 golova u dresu "Đavola", sve do teške povrede kolena koja je pretila da mu okonča karijeru.<br/><br/>Napustio je klub u martu 2018. godine, ali je ostao u dobrim odnosima sa Murinjom, pa Englezi veruju da bi dvojac ponovo mogao da sarađuje na "Novom Vajt Hart Lejnu".<br/><br/>Ljorente je letos napustio klub, nije mu angažovana zamena, te Kejn nema pravu alternativu, čini se da bi Ibra u svojoj 38. godini mogao da bude pravo rešenje.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/transferi/portugalci-veruju-murinjo-dovodi-sunarodnika-u-london-393375.html"/>
        <a href="https://www.sportske.net/vest/medjunarodni-fudbal/ajaksovo-prokletstvo-suoci-se-sa-ducom-tadicem-i-desice-ti-se-neizbezno-393333.html"/>
        <a href="https://www.sportske.net/vest/medjunarodni-fudbal/poketino-ostavio-poruku-igracima-hoce-li-pogaziti-rec-kao-naslednik-murinjo-393330.html"/>
        <a href="https://www.sportske.net/vest/transferi/zavrseno-ibra-odabrao-jos-dvojica-za-ligu-sampiona-393326.html"/>
        <a href="https://www.sportske.net/vest/transferi/milan-se-uzda-u-bosmanovo-pravilo-jure-tri-potpisa-medju-zeljama-i-srbin-393308.html"/>
      </related>
    </article>
  </body>
</html>