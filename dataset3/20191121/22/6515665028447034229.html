<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/beograd/3362303/incident-u-ripnju-iskliznulo-pet-teretnih-vagona-zeleznicki-saobracaj-u-prekidu"/>
    <meta property="og:site_name" content="kurir.rs"/>
    <meta property="article:published_time" content="2019-11-21T22:51:00+00:00"/>
    <meta property="og:title" content="INCIDENT U RIPNJU: Iskliznulo pet teretnih vagona, železnički saobraćaj u prekidu"/>
    <meta property="og:description" content="Danas u 19.20 sati, u železničkoj stanici Ripanj, iz sastava teretnog voza je iskliznula pet vagona.Tom prilikom nije bilo povređenih, a železnički saobraćaj između Resnika i Ralje trenutno je u prekidu. Zbog ovog iskliznuća nema nikakvih opasnosti po ljude ..."/>
  </head>
  <body>
    <article>
      <h6 class="kicker">nema povređenih</h6>
      <h1>INCIDENT U RIPNJU: Iskliznulo pet teretnih vagona, železnički saobraćaj u prekidu</h1>
      <address>
        <time datetime="2019-11-21T22:51:00+00:00">21 Nov 2019, 22:51</time>
      </address>
      <p>Danas u 19.20 sati, u železničkoj stanici Ripanj, iz sastava teretnog voza je iskliznula pet vagona.</p>
      <p>Tom prilikom nije bilo povređenih, a železnički saobraćaj između Resnika i Ralje trenutno je u prekidu. Zbog ovog iskliznuća nema nikakvih opasnosti po ljude i životnu sredinu.</p>
      <p>Teretni voz prevozio je lim iz Radinca za Šabac za potrebe smederevske HBIS GROUP. U sastavu železničke kompozicije bilo je 23 teretnih vagona, a iskliznula su osma, deveta, deseta, dvanaesta i trinaesta kola po redu.</p>
      <p>Stručne službe „Infrastrukture železnice Srbije“ su na mestu iskliznuća i otklanje posledica ovog vanrednog događaja počeće u najkraćem roku.</p>
      <p>Uspostavljanje železničkog saobraćaja na ovoj relaciji očekuje se sutra u večernjim satima.</p>
      <p>„Srbija Voz“ je večeras organizovao autobuski prevoz između Beograd Centra i Mladenovca za putnike koji zbog ovog iskliznuća nisu realizovali svoje putovanje. „Srbija Voz“ će sutra organizovati autobuski prevoz između Beograd Centra i Mladenovca za putnike jutarnjih i večernjih brzih vozova, koji saobraćaju na relaciji Beograd Centar – Niš – Beograd Centar. Ostali regio i putnički vozovi na ovoj pruzi do ponovnog uspostavljanja železničkog saobraćaja polaziće iz Mladenovca i putovanje završavati u svojoj stanici. BG Voz između Beograd Centra i Mladenovca ponovo će početi da saobraća, kako se očekuje, sutra u večernjim satima.</p>
      <p>Teretni železnički saobraćaj odvijaće se prevoznim putem preko Lapova, Kraljeva i Požege.</p>
      <p>Železnička komisija utvrdiće uzroke ovog iskliznuća, kaže se u saopštenju PR službe preduzeća "Infrastrukture železnice Srbije".</p>
      <p>(Kurir.rs)</p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3357883/sekirom-na-coveka-pokusaj-ubistva-u-ripnju"/>
        <a href="https://www.kurir.rs/vesti/beograd/3321087/ociscena-najveca-divlja-deponija-u-beogradu-odneto-500-kubika-smeca-iz-ripnja-zitelji-okolnih-naselja-godinama-ostavljali-pune-kese-otpadaka-stari-namestaj-i-dotrajale-uredjaje"/>
        <a href="https://www.kurir.rs/crna-hronika/3301249/komsije-ripanjca-koji-se-razneo-plinom-umro-je-u-mukama-stigla-ga-bozja-kazna"/>
        <a href="https://www.kurir.rs/vesti/beograd/3265863/drama-u-ripnju-jedna-osoba-upala-u-bunar-vec-pola-sata-pokusavaju-da-je-spasu"/>
      </related>
    </article>
  </body>
</html>