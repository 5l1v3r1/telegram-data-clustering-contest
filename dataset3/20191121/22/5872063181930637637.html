<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/rethimno/1560962/poios-o-rolos-tou-gonea-kai-tou-sholeiou-sti-sexoualiki-diapaidagogisi-tou-paidiou/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-21T22:40:00+00:00"/>
    <meta property="og:title" content="Ποιος ο ρόλος του γονέα και του σχολείου στη σεξουαλική διαπαιδαγώγηση του παιδιού;"/>
    <meta property="og:description" content="Ανοιχτή ομιλία για τη σεξουαλική διαπαιδαγώγηση του παιδιού"/>
  </head>
  <body>
    <article>
      <h1>Ποιος ο ρόλος του γονέα και του σχολείου στη σεξουαλική διαπαιδαγώγηση του παιδιού;</h1>
      <address>
        <time datetime="2019-11-21T22:40:00+00:00">21 Nov 2019, 22:40</time>
      </address>
      <p>
        <b>Ανοιχτή ομιλία για τη σεξουαλική διαπαιδαγώγηση του παιδιού</b>
      </p>
      <p>Ανοιχτή ομιλία με θέμα “Ο ρόλος του γονέα και του σχολείου στη σεξουαλική διαπαιδαγώγηση του παιδιού” διοργανώνει αυτή την Παρασκευή 22 Νοεμβρίου το Τμήμα Παιδείας του Δήμου Ρεθύμνου, σε συνεργασία με τη Διεύθυνση Πρωτοβάθμιας Εκπαίδευσης Ρεθύμνου, τον Ιατρικό Σύλλογο Ρεθύμνου, τον Σύλλογο Εκπαιδευτικών Πρωτοβάθμιας Εκπαίδευσης Ν. Ρεθύμνου και την Ένωση Γονέων Μαθητών του Δήμου Ρεθύμνου.</p>
      <p>Η εκδήλωση θα πραγματοποιηθεί στο Κέντρο Νέων, στην πλατεία Τεσσάρων Μαρτύρων, στις 6:30 το απόγευμα.</p>
      <p>Η ομιλία έχει ενημερωτικό χαρακτήρα και απευθύνεται σε γονείς που τα παιδιά τους φοιτούν στο σχολείο, στο νηπιαγωγείο και στις πρώτες τάξεις του δημοτικού σχολείου. Επιπρόσθετα, θα γίνει παρουσίαση από τη συγγραφική ομάδα του εκπαιδευτικού εγχειριδίου “Παίζω με τον Φρίξο και μαθαίνω για το σώμα μου και τις διαπροσωπικές σχέσεις”, ένα βιβλίο εγκεκριμένο από το ΙΕΠ - υπουργείο Παιδείας και Θρησκευμάτων και βραβευμένο με αριστείο από τον Παγκόσμιο Οργανισμό Σεξουαλικής Υγείας WAS2019.</p>
      <p>Εισηγήτριες είναι οι: Μαργαρίτα Γερούκη, τ. σχολική σύμβουλος Π.Ε., Έλενα Βιταλάκη, ΕΔΙΠ Πανεπιστημίου Κρήτης, Αθηνά Τριαματάκη, εκπαιδευτικός-εμψυχώτρια, και Δέσποινα Μαυράκη, εκπαιδευτικός-μέλος του Δ.Σ. της Σχολικής Επιτροπής ΠΕΔ Ρεθύμνου.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/apopseis/1555925/i-sexoualiki-diapaidagogisi-ton-paidion/"/>
        <a href="https://www.neakriti.gr/article/kriti/1525699/zitoun-na-bei-mathima-sta-sholeia-gia-ti-sexoualiki-diapaidagogisi-ton-paidion/"/>
      </related>
    </article>
  </body>
</html>