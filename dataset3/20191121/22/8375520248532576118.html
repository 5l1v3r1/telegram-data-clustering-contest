<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/chumak-nazvav-kilkist-virokiv-u-zlochinah-na-maydani-641569.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-21T22:33:48+00:00"/>
    <meta property="og:title" content="Чумак назвав кількість вироків у злочинах на Майдані"/>
    <meta property="og:description" content="У вчинені злочинів судами визнано винними 59 осіб"/>
  </head>
  <body>
    <article>
      <h1>Чумак назвав кількість вироків у злочинах на Майдані</h1>
      <address>
        <time datetime="2019-11-21T22:33:48+00:00">21 Nov 2019, 22:33</time>
      </address>
      <h4>У вчинені злочинів судами визнано винними 59 осіб</h4>
      <p>Заступник генерального прокурора - головний військовий прокурор Віктор Чумак назвав кількість вироків у справах про злочини на Майдані.</p>
      <p>Про це він повідомив в ефірі програми «Право на владу» на «1+1».</p>
      <p>Чумак зазначив, що є поіменний список притягнутих до відповідальності, однак він не може їх розголошувати.</p>
      <p>«Бачите, довідка про осіб, притягнутих до відповідальності за злочини на Майдані. Я її взяв з собою. Є поіменний список, але я не можу оголошувати. Людина вважається невинною поки її вину не довів суд. Але я можу назвати цифри. Генпрокуратурою повідомлено про підозру 300 осіб, з них 33 високопосадовці, 163 працівники органів МВС, в тому числі 19 слідчих, 14 прокурорів, 10 судів, та 50 цивільних осіб, яких називали «тітушками», - сказав він.</p>
      <p>За словами Чумака, до суду передано 81 обвинувальних актів щодо 174 осіб.</p>
      <p>«За результатами досудового розслідування винними у вчиненні кримінальних правопорушень визнано 20 осіб, стосовно 19 осіб ухвалено обвинувальні вироки. Це тільки ГПУ», - зазначив головний військовий прокурор.</p>
      <p>«По всій країні у провадженні цієї категорії повідомлено про підозру 445 особам. З них 48 високопосадовців, 229 правоохоронців. Скеровано до суду 195 обвинувальних актів стосовно 298 осіб. У вчинені злочинів судами визнано винними 59 осіб. Щодо 46 з них ухвалено обвинувальних вирок», - додав Чумак.</p>
      <related>
        <a href="https://glavcom.ua/news/spravi-maydanu-advokat-rodin-gerojiv-nebesnoji-sotni-ogolosila-goloduvannya-641568.html"/>
        <a href="https://glavcom.ua/news/tusk-nazvav-nebezpechnim-kriminalne-peresliduvannya-poroshenka-641563.html"/>
        <a href="https://glavcom.ua/news/prokuratura-povidomila-pro-pidozru-suddyam-z-aneksovanogo-krimu-u-spravi-26-lyutogo-641556.html"/>
      </related>
    </article>
  </body>
</html>