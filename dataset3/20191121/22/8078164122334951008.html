<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/sport/19_novembre_22/inter-conte-consigli-sessuali-giocatori-rapporti-non-devono-durare-troppo-pochi-sforzi-917edec4-0d1c-11ea-a4ca-70fa95996bd0.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-21T22:00:00+00:00"/>
    <meta property="og:title" content="Inter, Conte e i consigli sessuali ai giocatori: «I rapporti non devono durare troppo, pochi sforzi»"/>
    <meta property="og:description" content="Antonio Conte senza filtri nell&amp;#8217;intervista a &amp;#171;"/>
  </head>
  <body>
    <article>
      <h1>Inter, Conte e i consigli sessuali ai giocatori: «I rapporti non devono durare troppo, pochi sforzi»</h1>
      <h2>In un’intervista a L’Equipe il tecnico del’Inter parla a 360 gradi, anche dei lati più intimi</h2>
      <address><time datetime="2019-11-21T22:00:00+00:00">21 Nov 2019, 22:00</time> by <a rel="author">Redazione Sport</a></address>
      <p>Antonio Conte senza filtri nell’intervista a «L’Equipe» in uscita sabato. L’allenatore dell’Inter parla della sua esperienza a Milano, racconta carriera e personalità.</p>
      <p><b>Ambizioni e lati privati del suo carattere</b>: «La competizione è una battaglia e quando uno va a combattere non c’è nessuna ragione di ridere o di essere contento. È mors tua o vita mea. Sono estremamente convinto sul fatto che non deve restarne solo che uno. E faccio di tutto perché quell’uno sia la mia squadra. È il mio modo d’essere che mi porterà a smettere presto la mia carriera perché vivo il mio mestiere in un modo troppo totalizzante». Il tecnico pugliese non è il tipo da compromessi: «Mi ero imposto un grande obiettivo, fin da subito: allenare un gran club entro tre o quattro anni, altrimenti mi sarei fermato. Comunque deve valerne la pena. Mi chiedo spesso se sia giusto passare tanto tempo senza la mia famiglia».</p>
      <p><b>Nella sua visione «totale» del calcio non mancano consigli intimi </b>ai propri giocatori: «In periodo di competizioni il rapporto sessuale non deve durare troppo, bisogna fare meno sforzi possibili posizionandosi sotto la propria partner».</p>
    </article>
  </body>
</html>