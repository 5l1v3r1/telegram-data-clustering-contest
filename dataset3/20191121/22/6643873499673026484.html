<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/P9L9v6/Aurora-Mikalsen-debuterte-for-Manchester-United-i-storseier"/>
    <meta property="og:site_name" content="Bergens Tidende"/>
    <meta property="article:published_time" content="2019-11-21T22:07:11+00:00"/>
    <meta property="og:title" content="Norsk landslagskeeper debuterte for Manchester United i storseier"/>
    <meta property="og:description" content="Aurora Mikalsen debuterte for Manchester United da hun voktet målet i torsdagens ligacupkamp mot Leicester. Det endte med 11-1-seier."/>
  </head>
  <body>
    <article>
      <h1>Norsk landslagskeeper debuterte for Manchester United i storseier</h1>
      <h2>Aurora Mikalsen debuterte for Manchester United da hun voktet målet i torsdagens ligacupkamp mot Leicester. Det endte med 11-1-seier.</h2>
      <address><time datetime="2019-11-21T22:07:11+00:00">21 Nov 2019, 22:07</time> by <a rel="author">NTB</a></address>
      <p>
        <b>Manchester United – Leicester 11–1</b>
      </p>
      <p>Hun måtte finne seg i at Libby Smith scoret for gjestene rett før pause, men da hadde hjemmelaget allerede scoret fem ganger. Det ble fem nye mål i den andre omgangen, og Ella Toone sto for hele fem av målene.</p>
      <p>Et Leicester-lag med snittalder på 19 og tre debutanter var sjanseløst, og sju United-spillere tegnet seg på scoringslisten. Jess Sigsworth, Lizzie Arnot, Kirsty Smith, Jane Ross, Hayley Ladd og Lauren James scoret hver sin gang, mens Toone scoret i det 21., 42., 44., 73. og 87. minutt.</p>
      <p>
        <a href="https://www.bt.no/sport/i/2GwGVB/fantasy-tips-slik-tror-eksperten-mourinho-kan-paavirke-spillet">Les også<br/>Fantasy-tips: Slik tror eksperten Mourinho kan påvirke spillet</a>
      </p>
      <p>Manchester United er på 5.-plass i superligaen, mens Leicester sliter i bunnsjiktet på nivå to.</p>
      <p>United tok sin tredje seier på like mange kamper i gruppespillet og er på god vei til cupspillet.</p>
      <p>Mikalsen ble klar for United i september, da hun ble hentet fra Kolbotn. Inntil torsdag måtte hun nøye seg med å være reserve for Mary Earps.</p>
      <related>
        <h4>Mest lest akkurat nå</h4>
        <a href="https://www.bt.no/amagasinet/i/BR4Rjg/det-finnes-ingen-kur-for-kreften-til-tobarnsmor-jorun-akkurat-naa-ha"/>
        <a href="https://www.bt.no/nyheter/lokalt/i/QoXpK8/slik-blir-lysfesten-2019"/>
        <a href="https://www.bt.no/btmeninger/kommentar/i/70o9A9/reitan-og-stordalen-maa-ned-paa-jorda"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/nyheter/direkte/i/BR649v/nyheter-direkte"/>
        <a href="https://www.bt.no/nyheter/okonomi/i/jdndg0/tesla-lanserte-sin-foerste-elektriske-pickup"/>
      </related>
      <ol>
        <li>
          <a href="https://www.bt.no/tag/Manchester_United">Manchester United</a>
        </li>
      </ol>
    </article>
  </body>
</html>