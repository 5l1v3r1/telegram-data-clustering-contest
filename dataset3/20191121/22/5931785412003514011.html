<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/21/matic-se-seli-u-spaniju/"/>
    <meta property="og:site_name" content="Sportska centrala"/>
    <meta property="article:published_time" content="2019-11-21T22:37:20+00:00"/>
    <meta property="og:title" content="Matić se seli u Španiju!?"/>
    <meta property="og:description" content="Nemanja Matić po svemu sudeći napustiće Mančester Junajted u letnjem prelaznom roku. Srpski vezista se oporavio od povrede i uskoro će se pridružiti treninzima „crvenih đavola“, a ta informacija raduje klubove širom Starog kontinenta, koji su zainteresovani za usluge fudbalera iz Uba. Prethodnih nedelja pisalo se kako bi Matić mogao u Seriju A, tačnije u […]"/>
  </head>
  <body>
    <article>
      <h1>Matić se seli u Španiju!?</h1>
      <address><time datetime="2019-11-21T22:37:20+00:00">21 Nov 2019, 22:37</time> by <a rel="author">Milos</a></address>
      <p>Nemanja Matić po svemu sudeći napustiće Mančester Junajted u letnjem prelaznom roku.</p>
      <p>Srpski vezista se oporavio od povrede i uskoro će se pridružiti treninzima „crvenih đavola“, a ta informacija raduje klubove širom Starog kontinenta, koji su zainteresovani za usluge fudbalera iz Uba.</p>
      <p>Prethodnih nedelja pisalo se kako bi Matić mogao u Seriju A, tačnije u Inter, a kada je Žoze Murinjo preuzeo Totenhem počele se priče oko njegove selidbe, tačnije povratka u London. Podsetimo, Matić je svojevremeno nastupao za Čelsi.</p>
      <p>U toku današnjeg dana pojavila se nova interesantna informacija. Naime, „ESPN“, pozivajući se na dobro obaveštene izvore, tvrdi da Atletiko iz Madrida želi Srbina u svojim redovima već ovog januara, jer im je neophodan takav profil igrača.</p>
      <p>Očekuje se da će Mančester Junajted pristati na obeštećenje daleko manje od 40 miliona evra, za koliko je Matić stigao iz Čelsija 2017. godine.</p>
    </article>
  </body>
</html>