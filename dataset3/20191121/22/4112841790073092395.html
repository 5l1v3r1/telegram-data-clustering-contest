<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77605-Hrozilo-ze-muzovi-v-lietadle-praskne-mocovy-mechur-a-zomrie-Lekar-nevahal-a-moc-z-muzovho-mechura-vysal-vlastnymi-ustami"/>
    <meta property="og:site_name" content="REFRESHER"/>
    <meta property="article:published_time" content="2019-11-21T22:24:00+00:00"/>
    <meta property="og:title" content="Hrozilo, že mužovi v lietadle praskne močový mechúr a zomrie. Lekár neváhal a moč z mužovho mechúra vysal vlastnými ústami"/>
    <meta property="og:description" content="Ak by tak neurobil, muž by zomrel predtým, než by dorazili do cieľa."/>
  </head>
  <body>
    <article>
      <h1>Hrozilo, že mužovi v lietadle praskne močový mechúr a zomrie. Lekár neváhal a moč z mužovho mechúra vysal vlastnými ústami</h1>
      <address><time datetime="2019-11-21T22:24:00+00:00">21 Nov 2019, 22:24</time> by <a rel="author">Alexandra Murajdová</a></address>
      <p>
        <b>Ak by tak neurobil, muž by zomrel predtým, než by dorazili do cieľa.</b>
      </p>
      <p>Doktor v lietadle z Číny do New Yorku dokázal, že byť lekárom je skutočne dvadsaťštyri hodinová záležitosť a že chce naplno pomáhať ľuďom aj vtedy, keď opustí ambulanciu. Urobil skutočne všetko preto, aby mužovi, ktorému hrozilo, že mu praskne močový mechúr, zachránil život, informuje <a href="https://www.ladbible.com/news/weird-doctor-saves-mans-life-by-sucking-800ml-of-urine-from-his-bladder-20191121?source=facebook">ladbible</a>.</p>
      <related>
        <a href="https://refresher.sk/70380-Vyspovedali-sme-5-mladych-lekarov-Preco-su-niekedy-aj-30-hodin-v-sluzbe-a-co-si-myslia-o-platoch-v-zahranici"/>
      </related>
      <p>Šesť hodín pred pristátím v New Yorku sa jeden starší pán začal sťažovať, že <b>sa nevie vymočiť a neprirodzene sa potil.</b> Palubná posádka vtedy vyhlásila prosbu o pomoc, s otázkou, či sa v lietadle nachádza niekto, kto má lekársku prax. Vtedy sa ozval doktor Zhang Hong, ktorý pracuje na oddelení cievnej chirurgie v Jianskej nemocnici.</p>
      <p>Prípad mu stevardi priblížili a ozrejmili čo sa deje, lekár súhlasil, že sa na to pozrie a pokúsi sa pomôcť. „<i>Mal nafúknuté brucho a nemohol sedieť. Skutočne veľmi sa potil a dostal sa do šoku. Ak by sme mu hneď nepomohli, tak by sme ohrozili jeho život,</i>“ opisuje situáciu doktor.</p>
      <figure>
        <iframe src="https://www.youtube.com/embed/W8iAJ4blu-0" width="560" height="315" data-service="Youtube" scrolling="no"/>
      </figure>
      <p>Využil všetko, čo mal po ruke. Vzal plastovú hadičku, injekčnú striekačku, slamku a lepiacu pásku, z čoho si vyrobil provizórny katéter. Pomocou neho chcel odstrániť moč z močového mechúra muža. Prišiel však na to, že ihla v injekcii je príliš tenká a nepôjde to. <b>Neváhal a moč začal ťahať pomocou svojich úst.</b> Za 37 minút tak z tela muža vytiahol 800 mililitrov moču, ktorý vypľúval do fľaše od vína.</p>
      <p>Je veľká šanca, že ak by to lekár neurobil, chlapovi by praskol mechúr a zomrel predtým, než by dorazili do New Yorku.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/66740-Lekar-na-klinike-oplodnoval-pacientky-vlastnymi-spermiami-Dnes-uz-80rocnemu-doktorovi-zrusili-licenciu"/>
        <a href="https://refresher.sk/43204-Vodu-z-mora-naozaj-nie-je-dobre-prehltnut-Je-plna-lariev-korovcov-vajicok-a-inych-nechutnosti"/>
        <a href="https://refresher.sk/69896-Lekara-odsudili-na-40-rokov-za-mrezami-za-predpisovanie-narkotickych-liekov-na-bolest-Privyrobil-si-viac-ako-700tisic-dolarov"/>
        <a href="https://refresher.sk/31603-Doktori-sa-pokusia-vratit-zrak-slepemu-Pojde-o-prvy-skutocny-test-optogenetiky-v-nasej-historii"/>
        <a href="https://refresher.sk/43208-Dansky-pivovar-pri-vyrobe-svojho-piva-zacal-pouzivat-ludsky-moc-54-000-litrov-telesnej-tekutiny-vzal-od-navstevnikov-festivalu"/>
        <a href="https://refresher.sk/56125-Toto-je-lekar-ktory-stravil-s-uvaznenymi-chlapcami-tri-dni-v-jaskyni-aby-dohliadol-na-ich-zdravie"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
      </related>
    </article>
  </body>
</html>