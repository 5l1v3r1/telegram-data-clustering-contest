<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/ilenia-cucchi-scomparsa-ritrovata-svenuta-ospedale-spagna-3120160/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-21T22:54:59+00:00"/>
    <meta property="og:title" content="Ileania Cucchi scomparsa in Spagna: trovata svenuta in ospedale, era stata aggredita"/>
    <meta property="og:description" content="SONDRIO – Ilenia Cucchi era scomparsa da Barcellona, in Spagna, da oltre una settimana. La famiglia della ragazza di 22 anni di Talamona, in provincia di Sondrio, era in apprensione e aveva lanciato un appello per ritrovarla. Poi la notizia: Ilenia sta bene, è stata aggredita in Spagna, ma è stata soccorsa da un passante e ricoverata semisvenuta in ospedale. Un sospiro di sollievo per la famiglia, anche se la giovane resta ricoverata in una clinica. Ilenia era arrivata a Barcellona circa due anni fa: “Vado a cercare lavoro in un ristorante. Cerco fortuna all’estero come tanti miei coetanei che, in Valtellina, non lo trovano pur avendo studiato”, confidò ad alcuni amici prima di partire per la nuova vita, nella speranza di avere un po’ di fortuna dopo il tragico infortunio sul lavoro di cui era rimasto vittima il padre in provincia di Sondrio, operato e costretto a perdere l’uso degli arti.Aversa, rapina in banca in stile Fast&amp;Furious: auto e camion bloccano centro, altro mezzo sfonda le vetrineNervi, frana in…"/>
  </head>
  <body>
    <article>
      <h1>Ileania Cucchi scomparsa in Spagna: trovata svenuta in ospedale, era stata aggredita</h1>
      <address><time datetime="2019-11-21T22:54:59+00:00">21 Nov 2019, 22:54</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/ilenia-cucchi-facebook.jpg"/>
        <figcaption>Ilenia Cucchi in una foto su Facebook</figcaption>
      </figure>
      <p>SONDRIO – Ilenia Cucchi era scomparsa da Barcellona, in Spagna, da oltre una settimana. La famiglia della <a href="https://www.blitzquotidiano.it/cronaca-europa/ilenia-cucchi-scomparsa-barcellona-3119806/"><b>ragazza di 22 anni</b></a> di Talamona, in provincia di Sondrio, era in apprensione e aveva lanciato un appello per ritrovarla. Poi la notizia: Ilenia sta bene, è stata aggredita in Spagna, ma è stata soccorsa da un passante e ricoverata semisvenuta in ospedale. Un sospiro di sollievo per la famiglia, anche se la giovane resta ricoverata in una clinica.</p>
      <p>Ilenia era arrivata a Barcellona circa due anni fa: “Vado a cercare lavoro in un ristorante. Cerco fortuna all’estero come tanti miei coetanei che, in Valtellina, non lo trovano pur avendo studiato”, confidò ad alcuni amici prima di partire per la nuova vita, nella speranza di avere un po’ di fortuna dopo il tragico infortunio sul lavoro di cui era rimasto vittima il padre in provincia di Sondrio, operato e costretto a perdere l’uso degli arti.</p>
      <figure>
        <a href="https://www.blitzquotidiano.it/cronaca-italia/aversa-rapina-banca-fast-furious-3120228/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/aversa-rapina-banca-fast-furious-3120228/">
          <img src="https://static.blitzquotidiano.it/wp/wp-content/uploads/2019/11/carabinieri_ansa-10-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/aversa-rapina-banca-fast-furious-3120228/">Aversa, rapina in banca in stile Fast&amp;Furious: auto e camion bloccano centro, altro mezzo sfonda le vetrine</a>
      </h3>
      <figure>
        <a href="https://www.blitzquotidiano.it/cronaca-italia/nervi-frana-via-del-commercio-3120222/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/nervi-frana-via-del-commercio-3120222/">
          <img src="https://static.blitzquotidiano.it/wp/wp-content/uploads/2019/11/nervi_ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/nervi-frana-via-del-commercio-3120222/">Nervi, frana in via del Commercio: venti persone evacuate</a>
      </h3>
      <p>I familiari, dalla Valtellina, il 21 novembre sono partiti per la Spagna, dopo che per giorni non sono riusciti a mettersi in contatto con Ilenia e nemmeno gli amici in Catalogna sapevano dove si trovasse la giovane. Oggi è stata rintracciata. Pare che abbia subito un’aggressione e che sia stata trovata in strada, semisvenuta, da un passante che l’ha soccorsa, affidandola poi alle cure dei sanitari accorsi con l’ambulanza, e che poi ha avvisato la polizia locale che ora indaga per fare piena luce sulla misteriosa aggressione.</p>
      <p>Ora la valtellinese è ricoverata in una clinica appena fuori Barcellona: non si conoscono ancora le sue esatte condizioni, in attesa di esami clinici a cui è sottoposta in queste ore, e nemmeno la natura dell’aggressione subita. Venerdì i familiari potranno finalmente rivederla nella struttura ospedaliera dove è stata ricoverata. Negli ultimi tempi la 22enne italiana, che nel 2017 ha lasciato la provincia più a nord della Lombardia, pare abbia iniziato ad avere problemi sul lavoro e, forse, è stata abbandonata anche da quei pochi conoscenti fidati con cui aveva allacciato un’amicizia più stretta.</p>
      <p>Adesso gli investigatori iberici stanno tentando di risalire ai responsabili dell’aggressione, al movente e su chi possa averla abbandonata nella strada, sanguinante. Nei giorni scorsi la cognata Ramona e il fratello Denis, dopo giorni di inutili tentativi di rintracciarla, ne avevano denunciato la scomparsa alle autorità di polizia in Valtellina e chiesto l’intervento della Farnesina, in attesa di diramare le ricerche della ragazza che aveva fatto perdere le tracce anche attraverso la trasmissione “Chi l’ha visto?”. (Fonte ANSA)</p>
    </article>
  </body>
</html>