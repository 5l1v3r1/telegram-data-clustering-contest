<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/uppdrag-granskning-far-stora-journalistpriset-i-sverige/"/>
    <meta property="og:site_name" content="HBL"/>
    <meta property="article:published_time" content="2019-11-21T22:13:00+00:00"/>
    <meta property="og:title" content="Uppdrag Granskning får Stora journalistpriset i Sverige"/>
    <meta property="og:description" content="SVT:s &quot;Uppdrag granskning&quot; får Stora journalistpriset för årets avslöjande. Lukas Bonniers stora journalistpris tilldelas Bibi Rödöö."/>
  </head>
  <body>
    <article>
      <h1>Uppdrag Granskning får Stora journalistpriset i Sverige</h1>
      <h2>SVT:s "Uppdrag granskning" får Stora journalistpriset för årets avslöjande. Lukas Bonniers stora journalistpris tilldelas Bibi Rödöö.</h2>
      <address><time datetime="2019-11-21T22:13:00+00:00">21 Nov 2019, 22:13</time> by <a rel="author">Oskar Carlsson/TT</a></address>
      <p>"Uppdrag granskning"-journalisterna <b>Per</b> <b>Agerman</b>, <b>Joachim</b> <b>Dyfvermark</b>, <b>Axel Gordh Humlesjö</b> och <b>Linda Larsson Kakuli</b> prisas för årets avslöjande för sitt arbete med "Swedbank och penningtvätten".</p>
      <p>"De gör rent hus med banken som var tvättomat för aktörer högst upp i den kriminella näringskedjan", lyder motiveringen.</p>
      <p>När Stora journalistpriset delades ut i Bonniers konsthall på torsdagskvällen prisades även <b>Karwan</b> <b>Faraj</b> och <b>Rosa</b> <b>Fernandez</b> i kategorin årets berättare för P3-dokumentären "Terrorsyskonen och IS".</p>
      <p><b>Malin</b> <b>Mendel</b> tog hem priset för årets förnyare för SVT-serien "Världens sämsta indier". <b>Hanna</b> <b>Hellqvist</b>, programledare för "Morgonpasset i P3" och kolumnist i Dagens Nyheter vann årets röst.</p>
      <p><b>Lukas</b> <b>Bonniers</b> stora journalistpris gick till Bibi Rödöö, mångårig programchef för "Sommar i P1".</p>
      <p>Instiftades 1966 av Bonnier AB och delas ut årligen för att främja goda yrkesprestationer inom journalistiken.</p>
      <p>Priset delas ut i kategorierna årets avslöjande, årets berättare, årets röst, och årets förnyare samt Lukas Bonniers stora journalistpris – vilket delas ut till en journalist som under många år har "visat prov på skicklighet och framstående journalistisk gärning".</p>
      <p>Prissumman är 100 000 kronor, kring 10 000 euro, i varje kategori.</p>
    </article>
  </body>
</html>