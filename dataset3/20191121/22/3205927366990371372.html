<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/mpasket/294105-thrylos-sto-berolino"/>
    <meta property="og:site_name" content="gavros.gr"/>
    <meta property="article:published_time" content="2019-11-21T22:44:00+00:00"/>
    <meta property="og:title" content="ΘΡΥΛΟΣ στο Βερολίνο!"/>
    <meta property="og:description" content="Ο Ολυμπιακός υπέταξε με 99- 80 την Άλμπα και δείχνει στα τελευταία ματς ένα διαφορετικό πρόσωπο. Έχει ξεκινήσει να παίζει μπάσκετ και σταδιακά κάνει βήματα προόδου."/>
  </head>
  <body>
    <article>
      <h1>ΘΡΥΛΟΣ στο Βερολίνο!</h1>
      <address><time datetime="2019-11-21T22:44:00+00:00">21 Nov 2019, 22:44</time> by <a rel="author">ΘΕΟΦΙΛΟΣ ΤΥΡΙΝΤΖΗΣ</a></address>
      <p>Ο Ολυμπιακός υπέταξε με 99- 80 την Άλμπα και δείχνει στα τελευταία ματς ένα διαφορετικό πρόσωπο. Έχει ξεκινήσει να παίζει μπάσκετ και σταδιακά κάνει βήματα προόδου.</p>
      <p><b>«ΚΛΕΙΔΙ»</b>: Ο Ολυμπιακός παίζει μπάσκετ. Πάρα πολύ καλός στην επίθεση αλλά και στην άμυνα, με εξαίρεση του 3<sup>ου</sup> δεκαλέπτου όπου δέχθηκε αρκετά τρίποντα. Πάρα πολύ καλός. Έχει ξεκινήσει και παίζει μπάσκετ στα τελευταία τρία ματς. Αδίκησε την προσπάθειά του στο Μόναχο.</p>
      <p><b>MVP</b>: Στον Όγκουστιν Ρούμπιτ</p>
      <p><b>ΟΣΚΑΡ Β΄ΡΟΛΟΥ</b>: Στους Πρίντεζη, Πολ, Παπανικολάου.</p>
      <p><b>ΤΟ ΣΤΑΤΙΣΤΙΚΟ</b>: 14/26 τρίποντα (54%)</p>
      <p><b>ΣΕ ΚΑΚΗ ΒΡΑΔΙΑ</b>: Ο Πάντερ</p>
      <p>
        <b>Η ανάλυση του αγώνα…</b>
      </p>
      <p>Ο Κεμζούρα ξεκίνησε στο «4» αντί του Πρίντεζη ως συνήθως και ο Αμερικανός τον δικαίωσε με 2/2 δίποντα, ενώ τα τρίποντα από Παπανικολάου και Σπανούλη έκαναν το 4-11 και το 6-14 για τους «ερυθρόλευκους». Ο Ρούμπιτ και πάλι με σουτ από το λόου ποστ έκανε το 8-16, με τους Πειραιώτες να έχουν πολύ καλό αμυντικό τρανζίσιον και να επιστρέφουν γρήγορα πίσω. Ο Ρότσεστι συνδυάστηκε ωραία με τον Ριντ που κάρφωσε, ενώ δύο απανωτά καλάθια του Πρίντεζη και τρίποντο του Παπανικολάου έκαναν το 11-25. Η Άλμπα είχε μόλις 2 πόντους στο τρανζίσιον αλλά 37,5% (3/8) δίποντα. Είχε κάνει 4 λάθη και ο Πρίντεζης συνέχισε να την «πληγώνει» μπροστά έχοντας 3/3 δίποντα σε ούτε 2 αγωνιστικά λεπτά για το 14-27. Ήταν γρήγορος, είχε ρυθμό… Η Γερμανοί απείλησαν από μακριά, είχαν 3/6 τρίποντα με τους Σνάιντερ και Χέρμανσον, αλλά ο Πρίντεζης «απάντησε» κι αυτός από τα 6,75μ. (9 πόντους σε 4 λεπτά) για το 17-30 του 1<sup>ου</sup> δεκαλέπτου. Δεν είχε σκοράρει καν ο Μιλουτίνοφ, δεν είχε πάρει προσπάθεια σε 4 λεπτά.</p>
      <p>Το έκανε στο ξεκίνημα της 2<sup>ης</sup> περιόδου, συνέχισε ο Πρίντεζης για το 17-34, ωστόσο η Άλμπα έβγαλε μία μικρή αντίδραση με ένα 6-0 σερί, για να μειώσει με τον Σίκμα σε 23-36. Πολ και Σπανούλης με τρίποντα (5/10 συνολικά) «απάντησαν» κατευθείαν για το 23-42. Ο Ολυμπιακός «έσπασε» το full court press της Άλμπα με δύο πάσες και έφτασε στο λέι απ ο Παπανικολάου ενώ ο Ρούμπιτ με 4/4 δίποντα έκανε το 27-46. Το highlight δε ήρθε από το άλεϊ ουπ του Σπανούλη στον Μιλουτίνοφ που κάρφωσε δυνατά. Ο Σνάιντερ συνέχισε να έχει επαφή με το καλάθι του Ολυμπιακού από μακριά (3/4 τρίποντα), αλλά η 3<sup>η</sup> ασίστ του Σπανούλη στον Παπανικολάου που έκοψε ωραία στη ρακέτα και το καλάθι του Βεζένκοφ από επιθετικό (στο «5» ο Ρούμπιτ) έκαναν το 32-53. Το 2<sup>ο</sup> δεκάλεπτο έκλεισε με 38-55 (21-25 επιμέρους).</p>
      <p>Ο Κόνιαρης ξεκίνησε με τρίποντο στο 3<sup>ο</sup> δεκάλεπτο, ενώ ο Ρούμπιτ με 5 σερί πόντους (16 πόντους με 5/6 δίποντα) έκανε το 40-65 με 2-10 επιμέρους. Ο Χέρμανσον προσπάθησε για την ομάδα του Ρενέσες αλλά Σπανούλης και Κόνιαρης με σουτ από μέση απόσταση έγραψαν το 43-69. Μετά το τάιμ άουτ, η Άλμπα μπήκε με τρίποντα, από τους Μέισον και Γκίφεϊ για να κάνει το 49-69, «έσπασε» το μοτίβο ο Μπάλντγουν με σουτ από μέση απόσταση, αλλά οι δυο τους και πάλι από τα 6,75μ. (η Άλμπα είναι πολύ καλή στο τρίποντο) μείωσαν σε 57-71. Ο Ολυμπιακός αντέδρασε και με τους Μπάλντγουιν και Πρίντεζη (τρίποντο) ανέκτησε τη διαφορά και σε συνδυασμό με 2 λάθη της Άλμπα έκλεισε το 3<sup>ο</sup> δεκάλεπτο με 57-76 (19-21 επιμέρους).</p>
      <p>Το 4<sup>ο</sup> δεκάλεπτο ξεκίνησε με τρίποντα από τους Πολ, Μέισον και Ρότσεστι για το 65-82, με τον Κεμζούρα να παίζει με Ρούμπιτ στο «5» και Πρίντεζη στο «4». Ο Πολ με δύο ακόμη τρίποντα (4/6) ανέβασε τη διαφορά και πάλι στους 20 (68-88). Ο Ολυμπιακός συνέχισε με τον ίδιο ρυθμό, ο Μπάλντγουιν κάρφωσε εντυπωσιακά στον αιφνιδιασμό και πήρε τη νίκη με 80-99 για να πάει στο 4-6.</p>
      <p><b>Τα Δεκάλεπτα</b>: 17-30, 38-55, 57-76, 80-99.</p>
      <figure>
        <img src="https://www.gavros.gr/photos/w_800px/articles/201911/d3dc55_1.jpg?0.08086678156322447"/>
      </figure>
      <figure>
        <img src="https://www.gavros.gr/photos/w_800px/articles/201911/f50e57_2.jpg?0.40525030281997965"/>
      </figure>
      <h3>ΦΩΤΟΓΡΑΦΙΕΣ</h3>
      <slideshow>
        <figure>
          <img src="https://www.gavros.gr/photos/w_800px/articles/201911/d3dc55_1.jpg"/>
        </figure>
        <figure>
          <img src="https://www.gavros.gr/photos/w_800px/articles/201911/f50e57_2.jpg"/>
        </figure>
      </slideshow>
      <related>
        <h4>Διαβάστε επίσης</h4>
        <a href="https://www.gavros.gr/article/mpasket/294111-ypegrapse-th-nikh-me-tromero-karfwma-o-mpalntgoyin-vid"/>
        <a href="https://www.gavros.gr/article/mpasket/294113-xeirokrothma-ston-kosmo-toy-thryloy"/>
        <a href="https://www.gavros.gr/article/mpasket/294107-apisteyto-karfwma-apo-ton-miloytinof-vid"/>
        <a href="https://www.gavros.gr/article/mpasket/294106-rotsesti-serbire-rint-karfwse-vid"/>
      </related>
    </article>
  </body>
</html>