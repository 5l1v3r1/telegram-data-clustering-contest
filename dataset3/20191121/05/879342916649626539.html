<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/21/novyna/bezpeka/uryad-sprostyv-poryadok-peretynu-kpvv-donbasi"/>
    <meta property="og:site_name" content="Слово і Діло"/>
    <meta property="article:published_time" content="2019-11-21T05:06:01+00:00"/>
    <meta property="og:title" content="Уряд спростив порядок перетину КПВВ на Донбасі"/>
    <meta property="og:description" content="Уряд спростив порядок в'їзду-виїзду осіб і переміщення товарів через КПВВ на лінії розмежування на Донбасі для громадян України, які змушені жити на тимчасово непідконтрольній території."/>
  </head>
  <body>
    <article>
      <h1>Уряд спростив порядок перетину КПВВ на Донбасі</h1>
      <address>
        <time datetime="2019-11-21T05:06:01+00:00">21 Nov 2019, 05:06</time>
      </address>
      <p>
        <b>Уряд спростив порядок в'їзду-виїзду осіб і переміщення товарів через КПВВ на лінії розмежування на Донбасі для громадян України, які змушені жити на тимчасово непідконтрольній території.</b>
      </p>
      <p>Про це повідомляє Міністерство з питань тимчасово окупованих територій.</p>
      <p>Відзначається, що в першу чергу спрощується процедура перетину лінії розмежування для неповнолітніх осіб. Діти зможуть перетинати лінію розмежування в супроводі усиновителів, розширюється перелік документів, які ідентифікують (додається свідоцтво про народження і тимчасове посвідчення при оформленні як внутрішнього, так і закордонного паспортів).</p>
      <p>Крім того, спрощена процедура переміщення товарів через лінію розмежування фізичними особами. Усунуто таке визначення, як «ручна поклажа».</p>
      <p>«<i>Перераховані зміни покликані налагодити процес реінтеграції тимчасово окупованих територій, в центрі якого знаходиться проста людина-громадянин України, змушений жити на тимчасово окупованій території нашої держави</i>», - заявили в МінТОТ.</p>
      <p>Раніше Сергій Сивохо, радник секретаря РНБО з реінтеграції та відновлення Донбасу, повідомив про кроки, <a href="https://www.slovoidilo.ua/2019/11/15/novyna/bezpeka/syvoxo-predstavyv-plan-mentalnoho-povernennya-donbasu">які допоможуть «ментально повернути» повернути людей на тимчасово окупованих територіях.</a></p>
      <p>Також нагадаємо, <a href="https://www.slovoidilo.ua/2019/11/10/novyna/polityka/syvoxo-zasumnivavsya-pravdyvosti-soczopytuvannya-zhyteliv-ordlo">Сивохо засумнівався в правдивості соцопитування жителів ОРДЛО</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/10/novyna/polityka/syvoxo-zasumnivavsya-pravdyvosti-soczopytuvannya-zhyteliv-ordlo"/>
        <a href="https://www.slovoidilo.ua/2019/11/11/novyna/polityka/syvoxo-nazvav-pershyj-krok-po-povernennyu-donbasu"/>
        <a href="https://www.slovoidilo.ua/2019/11/15/novyna/bezpeka/syvoxo-predstavyv-plan-mentalnoho-povernennya-donbasu"/>
      </related>
    </article>
  </body>
</html>