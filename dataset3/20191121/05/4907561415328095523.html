<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yazarlar/opr-dr-hande-akbas/gebelikte-son-3-aya-dikkat-2220826"/>
    <meta property="og:site_name" content="Posta"/>
    <meta property="article:published_time" content="2019-11-21T05:01:24+00:00"/>
    <meta property="og:title" content="Gebelikte son 3 aya dikkat!"/>
    <meta property="og:description" content="Yüksek tansiyon hastası kadının gebeliği boyunca çok sıkı şekilde takip edilmesi, bebeğin üzerinde etkisi az olan tansiyon ilaçlarını kullanıp diyetine dikkat etmesi gerekiyor. Gebeliğin son 3 ayı daha riski olduğundan doktorunuzun sözünden çıkmayın."/>
  </head>
  <body>
    <article>
      <h1>Gebelikte son 3 aya dikkat!</h1>
      <address><time datetime="2019-11-21T05:01:24+00:00">21 Nov 2019, 05:01</time> by <a rel="author">Opr. Dr. Hande Akbaş</a></address>
      <p>
        <i>Yüksek tansiyon hastası kadının gebeliği boyunca çok sıkı şekilde takip edilmesi, bebeğin üzerinde etkisi az olan tansiyon ilaçlarını kullanıp diyetine dikkat etmesi gerekiyor. Gebeliğin son 3 ayı daha riski olduğundan doktorunuzun sözünden çıkmayın.</i>
      </p>
      <p>
        <b>Kanamam çok</b>
      </p>
      <p>26 yaşındayım. Adet dönemlerinde neredeyse hiç sancı çekmiyorum diyebilirim. Sadece yorgunluk oluyor. Ancak bazen çok fazla baş ağrısı çekiyorum ve her seferinde aşırı kanamam oluyor. Sizce neden bu kadar çok kanamam oluyor?</p>
      <p>
        <b>CEVAP</b>
      </p>
      <p>Sevgili okuyucum, baş ağrısı, yorgunluk premenstrüal sendrom dediğimiz adet öncesi gerilim sendromunun en sık rastlanan şikayetleridir. Nadiren migreni olan hastaların bu dönemde migren ataklarında sıklaşma olduğu da görülebilir. Adet sırasında sancı herkeste olacak diye bir kural yoktur.</p>
      <p>Adetleriniz düzenliyse bir sorun olduğunu düşünmüyorum. Kanama miktarındaki yoğunluk en baştan beri varsa zaten problem oluşturmaz. Ama sonradan giderek arttıysa o zaman mutlaka bir uzmana muayene olmalısınız. Öncelikle ultrason ile rahim ve yumurtalıklarınıza bakılmalı sonra da birtakım hormon düzeylerinizin normal olup olmadığı araştırılmalı.</p>
      <p>
        <b>Tansiyon sorun çıkartır mı?</b>
      </p>
      <p>29 yaşındayım, tansiyonum yükseliyor, doktor bana ilaç verdi. Ailede de risk var. Ben çocuk sahibi olmak istiyorum. Acaba yüksek tansiyon gebe kalmama engel mi? Doktor kontrolü altında bir gebelik olabilir mi?</p>
      <p>
        <b>CEVAP</b>
      </p>
      <p>Sevgili okuyucum, yüksek tansiyon kadının hamile kalmasını engellemez. Ama hamile kalındığı zaman riskleri artırdığı için gebelik boyunca yakın takip edilmesi gerekir.</p>
      <p>Şu an için ilaçlarınızı düzenli kullanıyorsanız, tuz ve benzeri gıdalardan uzak kalarak diyetinize özen gösteriyorsanız, gebe kalma ihtimaliniz yüksek tansiyonu olmayan bir kadından hiç farklı değildir. Sadece hamile kaldığınızı öğrendiğiniz an kardiyoloğunuza başvurarak mutlaka bebeğiniz üzerine olumsuz</p>
      <p>
        <b>Karnım çok şiş</b>
      </p>
      <p>Adetimin 7’inci günü doktora gittim ve iki adet yumurtam olduğunu sağ folikül 17, sol ise 11 olduğunu öğrendim. Doktor “Erken büyümüş” dedi. Bugün 12’nci gün ve dünden beri karnım çok şiş ve adet olacakmışım gibi ağrı var. Neden acaba?</p>
      <p>
        <b>CEVAP</b>
      </p>
      <p>Sevgili okuyucum, muhtemelen doktorunuzun 7’nci günde gördüğü 17mm’lik yumurtanız çatlamış ve buna bağlı karın boşluğunuzda hafif iritasyon oluşturarak sizde ağrı ve şişkinlik bulguları yaratmıştır. Bu sizin yumurtlamanızın gerçekleştiğini gösteriyor.</p>
    </article>
  </body>
</html>