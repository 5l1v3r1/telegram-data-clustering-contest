<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158981_1.html"/>
    <meta property="og:site_name" content="Novsport"/>
    <meta property="article:published_time" content="2019-11-21T05:23:00+00:00"/>
    <meta property="og:title" content="На &quot;Герена&quot; са спокойни за европейския лиценз"/>
    <meta property="og:description" content="Не е ясно още колко години &quot;сините&quot; ще са под специален мониторинг на УЕФА"/>
  </head>
  <body>
    <article>
      <h1>На "Герена" са спокойни за европейския лиценз</h1>
      <address>
        <time datetime="2019-11-21T05:23:00+00:00">21 Nov 2019, 05:23</time>
      </address>
      <p>Левски продължава да бъде под финансов мониторинг от УЕфА, но на този етап няма притеснения от налагане на нови глоби. От "Герена" вече са предоставили "цял кашон" с до­кументация. От централата са запознати с финансовото състояние на клуба към момен­та. Точно преди година от УЕФА изневиделица наложиха гло­ба от един милион и 40 хиляди евро. Срокът бе 31 януари 2019 година, но от новото ръковод­ство на Левски бяха помолили за отсрочка с един месец -компромис, на който УЕФА се съгласи и заради контактите на току-що дошлия от БФС изпълнителен директор Павел Колев. Отделно от това сини­те бяха изтръскани с глоба от 100 хиляди евро.<br/><br/>Сега вече документацията на клуба за европейски лиценз е според правилата. Описани са всички финансови операции, разсрочвания към НАП и отно­шения с предишни собствени­ци и спонсори. Изскачането на подводни камъни не е изключе­но, но от "Герена" ще посрещ­нат оценката от УЕФА с поло­жителни очаквания, съобщава "Тема Спорт".<br/><br/>Левски ще изиграе следващо­то си домакинство в евротурнирите при напълно отворен стадион. През последната кам­пания домакинството с Ружомберок се проведе при частично затворени трибуни заради на­казание от УЕФА. А следва­щият мач с АЕК Ларнака бе при празни трибуни заради санкция от гостуването в Словения. Левски ще бъде под особено наблюдение и в този аспект. Евроцентралата праща свои тайни служители да следят по­ведението на публиката, осо­бено в частта за расизъм.</p>
    </article>
  </body>
</html>