<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836954-lomachenko-pro-boksera-alvaresa-lyudi-ne-obyektivno-porivnyuyut-nas"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T05:33:00+00:00"/>
    <meta property="og:title" content="Ломаченко про боксера Альвареса: люди не об'єктивно порівнюють нас"/>
    <meta property="og:description" content="КИЇВ. 21 листопада. УНН. Володар чемпіонських поясів у легкій вазі Василь Ломаченко розповів про п'ятірку кращих боксерів в незалежності від вагової …"/>
  </head>
  <body>
    <article>
      <h1>Ломаченко про боксера Альвареса: люди не об'єктивно порівнюють нас</h1>
      <address><time datetime="2019-11-21T05:33:00+00:00">21 Nov 2019, 05:33</time> by <a rel="author">Сергій Куркович</a></address>
      <p><b>КИЇВ. 21 листопада. УНН.</b> Володар чемпіонських поясів у легкій вазі Василь Ломаченко розповів про п'ятірку кращих боксерів в незалежності від вагової категорії, приділивши увагу його новому лідеру мексиканцю Саулю Альваресу, передає <b>УНН</b> з посиланням на Youtube-канал LOMA Official TV.</p>
      <p>"Кожен з п'ятірки кращих на поточний момент вважає себе номером один. Альвареса правильно і "цікаво" підводять до боїв. Йому вибирають суперника, який, начебто і з ім'ям, але він вже не на піку. Альварес же не став битися з Ковальовим 2 роки тому, коли Сергій був на піку. Він не домовився про бій з Біволом або Бетербієвим. Але зараз він домовився з Ковальовим - бійцем, який весь свій потенціал вже показав", - наголосив українець.</p>
      <p>Також Ломаченко вважає не вірним відношення людей до Альвареса і себе у порівнянні із значимістю останніх перемог.</p>
      <p>"Я після їх бою з Ковальовим розмовляв з батьком і з друзями. Я кажу: "Цікаво виходить, людина піднявся на вагову категорію вище, відбоксував з чемпіоном світу і отримав визнання". Я відразу порівнюю себе. Я боксую теж не в своїй ваговій категорії. Я боксую в 61 кг з олімпійським чемпіоном і офіційним претендентом Люком Кемпбеллом. В нашій ваговій категорії він один з найсильніших. Я у нього вдома його переміг, і на це якось дивно відреагували. Кажуть, що я ж його не нокаутував. Люди не зовсім об'єктивно це оцінюють", - підкреслив Ломаченко.</p>
      <p>Нагадаємо, що саме Альварес обігнав Ломаченка у <a href="https://www.unn.com.ua/uk/news/1834609-lomachenko-vtrativ-liderstvo-u-reytingu-naykraschikh-bokseriv-svitu">рейтингу кращих боксерів світу.</a></p>
    </article>
  </body>
</html>