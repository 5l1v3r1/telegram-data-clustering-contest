<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/rpc-hoche-ogolositi-kirila-vselenskim-patriarhom-641349.html?utm_source=gravitec&amp;utm_medium=push&amp;utm_campaign=%D1%80%D0%B5%D0%BB%D1%96%D0%B3%D1%96%D1%8F"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-21T05:53:32+00:00"/>
    <meta property="og:title" content="РПЦ хоче оголосити Кирила Вселенським патріархом?"/>
    <meta property="og:description" content="Російські ЗМІ пишуть, що патріарх Московський Кирил наступний день народження святкуватиме як Вселенський"/>
  </head>
  <body>
    <article>
      <h1>РПЦ хоче оголосити Кирила Вселенським патріархом?</h1>
      <address>
        <time datetime="2019-11-21T05:53:32+00:00">21 Nov 2019, 05:53</time>
      </address>
      <h4>Російські ЗМІ пишуть, що патріарх Московський Кирил наступний день народження святкуватиме як Вселенський</h4>
      <p><a href="https://tsargrad.tv/articles/vselenskij-patriarh-kirill_226617">На сайті «Царград»</a>, наближеному до РПЦ, з'явився панегірік патріарху Московському Кирилу на честь його 73-го дня народження. Матеріал вийшов під назвою  «Вселенський патріарх Кирил» </p>
      <p>Автор матеріалу Михайло Тюренков (заступник головного редактора «Царграду») напророчив очільнику РПЦ ... статус Вселенського патріарха вже найближчим часом.</p>
      <p>«Велика ймовірність, що сьогоднішній, 73-й, день народження Предстоятеля Руської Православної Церкви Святішого Патріарха Кирила буде відсвятковано як день народження Патріарха Московського і всієї Русі ... в останній раз», - йдеться у повідомленні.</p>
      <p>Вся логіка новітньої церковної історії веде до того, що вже дуже скоро Російський Першоієрарх стане Вселенським.</p>
      <p>Тюренков обгрунтовує своє пророцтво кількома тезами:</p>
      <p>1. РПЦ - церква єдиної православної держави, яка існує після падіння Візантії в 1453 році.</p>
      <p>2. РПЦ була єдиною церквою, яка виступила проти Фераро-Флорентійської унії.</p>
      <p>3. У РПЦ було кілька історичних можливостей отримати статус Вселенської, на які навіть були згодні Константинопольські патріархи (наприклад, «в 1588 році Константинопольський Патріарх Ієремія II прибув із захопленого турками Константинополя в Новий Царгород - Третій Рим - і фактично запропонував російському царю Федору Івановичу зробити Москву градом Вселенських Патріархів»).</p>
      <p>4. Всі патріархи розуміли, що РПЦ - останній окоп православної віри на землі, і тому постійно їздили в Москву за милостинею або політичною підтримкою.</p>
      <p>5. Католицькі країни це теж визнавали, а тому постійно намагались зруйнувати цей оплот.</p>
      <p>6. Всі давні патріархати аж до 1917 року як жебраки фінансувались Росією.</p>
      <p>7. Греки давно відступили від істини, а Константинопольський патріарх зрощував східно-папістську єресь.</p>
      <p>8. Третій Рим вже в 1948 році міг стати першим серед рівних, але греки зірвали Всеправославний собор в Москві.</p>
      <p>9. Почалось відпадіння давніх патріархатів в єресь. Два з них вже відпали, а останні два - Єрусалим та Антіохія - сукупно мають пастви не більше 1% від всіх християн (тобто, їхнє визнання ПЦУ кількісно нічого не вирішує).</p>
      <p>Висновок росіян такий, що саме Московський патріарх Кирил має зайняти вакантний Вселенський престол.</p>
      <p>Раніше відомий богослов та публіцист РПЦ протодиякон Андрій Кураєв в своєму телеграм-каналі <a href="https://glavcom.ua/news/patriarh-kiril-pripiniv-pominati-vsih-predstoyateliv-za-diptihom-641328.html">повідомив, що на патріаршій службі ані на Великому вході, ані на Великій похвалі патріарх Московський Кирил взагалі вирішив не поминати імен очільників інших церков.</a></p>
      <p>Він також заявив, що патріарх Кирило післязавтра розірве спілкування з Олександрійським патріархом.</p>
      <p>Нагадаємо, раніше міністр культури, молоді та спорту <a href="https://glavcom.ua/country/society/noviy-uryad-nareshti-viznachivsya-moskovska-cerkva-v-ukrajini-taki-maje-pereymenuvatis-638383.html">Володимир Бородянський заявив</a>, що УПЦ Московського патріархату у своїй назві повинна позначити свою приналежність до Російської церкви, оскільки у Москві розташований її центр впливу.</p>
      <blockquote><b>Читайте більше: <br/></b><br/>   •  <b><a href="https://glavcom.ua/interviews/jevstratiy-zorya-na-cherzi-druga-velika-hvilya-perehodiv-parafiy-do-pomisnoji-cerkvi-640733.html">Євстратій Зоря: На черзі друга велика хвиля переходів парафій до Помісної церкви<br/></a></b>    •  <b><a href="https://glavcom.ua/country/society/abreviatura-upc-oficiyno-zakriplena-za-pomisnoyu-cerkvoyu-dokument-565975.html">Абревіатура УПЦ офіційно закріплена за помісною церквою (ДОКУМЕНТ)<br/></a></b>    •  <b><a href="https://glavcom.ua/country/society/patriarh-filaret-epifaniy-pomilka-moya-velika-ale-ne-golovna-600919.html">Патріарх Філарет: Епіфаній - помилка моя велика, але не головна...</a></b></blockquote>
      <related>
        <a href="https://glavcom.ua/news/u-rosiji-chekayut-smerti-varfolomiya-537166.html"/>
        <a href="https://glavcom.ua/news/epifaniy-rozpoviv-koli-yogo-vidvernulo-vid-rosiyskoji-cerkvi-592964.html"/>
        <a href="https://glavcom.ua/news/patriarh-kiril-pripiniv-pominati-vsih-predstoyateliv-za-diptihom-641328.html"/>
      </related>
    </article>
  </body>
</html>