<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/pompeo_ydet_get_iz_sekretariatu_trampa__time_n1237104"/>
    <meta property="og:site_name" content="24 Канал"/>
    <meta property="article:published_time" content="2019-11-21T05:01:00+00:00"/>
    <meta property="og:title" content="Помпео йде геть із секретаріату Трампа, – Time"/>
    <meta property="og:description" content="Державний секретар США Майк Помпео планує піти у відставку. Річ у тому, що слухання щодо імпічменту президента Дональда Трампа погіршують репутацію самого Помпео. А він же має намір продовжувати працювати в політиці й взяти участь у виборах до Сенату від штату Канзас у 2020 році."/>
  </head>
  <body>
    <article>
      <h1>Помпео йде геть із секретаріату Трампа, – Time</h1>
      <address><time datetime="2019-11-21T05:01:00+00:00">21 Nov 2019, 05:01</time> by <a rel="author" href="https://24tv.ua/severin_trach_tag7086/" target="_blank">Северин Трач</a></address>
      <p>
        <b>Державний секретар США Майк Помпео планує піти у відставку. Річ у тому, що слухання щодо імпічменту президента Дональда Трампа погіршують репутацію самого Помпео. А він же має намір продовжувати працювати в політиці й взяти участь у виборах до Сенату від штату Канзас у 2020 році.</b>
      </p>
      <p>Майк Помпео розповів наразі лише кільком членам "Республіканської партії", що хоче покинути посаду в адміністрації президента Дональда Трампа. Та журналісти <a href="https://time.com/5732232/mike-pompeo-kansas-senate-run-state-exit/">Time</a> дізналися про цю розповідь із власних джерел.</p>
      <blockquote>Зверніть увагу: <a href="https://24tv.ua/imovirniy_impichment_trampu_posol_ssha_u_yes_zayaviv_pro_tisk_na_ukrayinu_za_vkazivkoyu_prezidenta_n1236961">Імовірний імпічмент Трампу: посол США у ЄС заявив про тиск на Україну за вказівкою президента</a></blockquote>
      <p>Помпео начебто планував залишитися на посаді Держсекретаря до весни 2020 року, а потім узяти участь у виборах у Сенат від штату Канзас.</p>
      <p>Проте останні події – мовиться про слухання щодо імпічменту Трампа – шкодять репутації держсекретаря. Ще ж і надто – погіршують його стосунки з президентом.</p>
      <p>Офіційно наразі в секретаріаті можливу відставку Майка Помпео заперечують.</p>
      <p><b>Чому Помпео потрапив під критику?</b> У ЗМІ пишуть про дві головні причини.<br/><br/>Перша – держсекретар не зміг захистити підзвітних йому дипломатів Марі Йованович і Вільяма Тейлора, які мають стосунок до України і які давали свідчення проти Трампа на слуханнях.<br/><br/>І друга – власне, Помпео не зміг захистити Трампа.</p>
      <h3>Імпічмент Трампу: головне</h3>
      <ul>
        <li>Під час телефонної розмови 25 липня 2019 року Трампа і Зеленського американський президент нібито пообіцяв, що стосунки між країнами покращаться, якщо Україна поновить розслідування у справі Burisma.</li>
        <li>До Burisma причетний син головного конкурента Трампа на президентських виборах Джо Байдена – Гантер.</li>
        <li>25 вересня Білий дім оприлюднив стенограму розмови президентів: її текст засвідчує, що Трамп таки говорив Зеленському про справу Байдена та натякав, що "було б добре" її вивчити.</li>
        <li>Через цей скандал у Конгресі оголосили початок формальної процедури імпічменту президента США.</li>
      </ul>
      <p>Зауважимо, щодо України Майк Помпео неодноразово висловлював слова підтримки державної цілісності та суверенітету. Також Держсекретар США є прихильником надання Україні військової допомоги та вважає, що Трамп робить для нашої країни дуже багато та проводить правильну політику.</p>
    </article>
  </body>
</html>