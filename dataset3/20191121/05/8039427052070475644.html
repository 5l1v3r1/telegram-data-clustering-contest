<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=960593"/>
    <meta property="og:site_name" content="Andhrajyothy"/>
    <meta property="article:published_time" content="2019-11-21T05:54:16+00:00"/>
    <meta property="og:title" content="ఎల్‌ఐసీని మోసం చేసిన భార్యాభర్తల అరెస్టు"/>
    <meta property="og:description" content="ADVT"/>
  </head>
  <body>
    <article>
      <h1>ఎల్‌ఐసీని మోసం చేసిన భార్యాభర్తల అరెస్టు</h1>
      <address>
        <time datetime="2019-11-21T05:54:16+00:00">21 Nov 2019, 05:54</time>
      </address>
      <figure>
        <img src="https://ajnews.andhrajyothy.com/AJNewsImages//ajadds//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>అబిడ్స్‌(ఆంధ్రజ్యోతి): </b>నకిలీ డెత్‌ సర్టిఫికెట్‌ సృష్టించి ఎల్‌ఐసీని మోసం చేసిన కేసులో భార్యాభర్తలను సుల్తాన్‌బజార్‌ పోలీసులు అరెస్టు చేశారు. ఇన్‌స్పెక్టర్‌ సుబ్బరామిరెడ్డి కథనం ప్రకారం.. గుంటూరుకు చెందిన ఉషశ్రీ, రవిశంకర్‌శర్మ భార్యాభర్తలు. 2018లో నాగోల్‌లో నివసిస్తూ ఆలయంలో పూజారిగా పనిచేసేవారు. ఎల్‌ఐసీని మోసం చేసి పాలసీ డబ్బులు తీసుకోవాలని కొంతమంది సిబ్బందితో కలిసి నాటకమాడారు. పథకం ప్రకారం అప్పట్లో ఉషశ్రీ భర్త పేరుమీద కోఠి ఎల్‌ఐసీ శాఖలో రెండు పాలసీలు, సరూర్‌నగర్‌ శాఖలో ఒక పాలసీ మొత్తం రూ. 14 లక్షలకు ఇన్సూరెన్స్‌ చేయించారు. అనంతరం అతడు చనిపోయినట్లు నకిలీ డెత్‌ సర్టిఫికెట్‌ సృష్టించి ఇన్సూరెన్స్‌ చేసిన సొమ్మును క్లెయిమ్‌ చేశారు. ఈ మూడు పాలసీలే కాకుండా ఎల్‌ఐసీలో మరో పాలసీ కూడా భర్త పేరు మీద ఉంది. ఇది కూడా గడువునకు ముందే క్లెయిమ్‌ చేయడానికి దరఖాస్తు చేశారు. విచారణలో భాగంగా ఎల్‌ఐసీ అధికారులు వారు సమర్పించింది నకిలీ డెత్‌ సర్టిఫికెట్‌గా గుర్తించి సుల్తాన్‌బజార్‌ పోలీ్‌సస్టేషన్‌లో ఫిర్యాదు చేశారు. కేసు దర్యాప్తు ప్రారంభించిన పోలీసులు వారితో చేతులు కలిపిన ఎల్‌ఐసీ సిబ్బంది యాకోబ్‌, పుల్లారెడ్డిని అప్పట్లోనే అరెస్టు చేశారు. ఉషశ్రీ, రవిశంకర్‌శర్మ పరారీలో ఉన్నారు. వారిద్దరూ గుంటూరులో ఉన్నట్లు సమాచారం అందడంతో బుధవారం అదుపులోకి తీసుకొని నగరానికి తీసుకొచ్చారు. రవిశంకర్‌శర్మపై సరూర్‌నగర్‌ పీఎ్‌సలో నాన్‌బెయిలబుల్‌ వారెంట్‌ పెండింగ్‌లో ఉండడంతో ఆ పీఎస్‌ పోలీసులకు అతడిని అప్పగించారు. ఉషశ్రీని రిమాండ్‌కు తరలించారు.</p>
    </article>
  </body>
</html>