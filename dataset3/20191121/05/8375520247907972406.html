<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/impichment-trampa-demokrati-zaboronili-viklikati-sina-baydena-na-sluhannya-641348.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-21T05:42:33+00:00"/>
    <meta property="og:title" content="Імпічмент Трампа: демократи заборонили викликати сина Байдена на слухання"/>
    <meta property="og:description" content="Демократи проголосували проти ідеї республіканців покликати Гантера Байдена на слухання"/>
  </head>
  <body>
    <article>
      <h1>Імпічмент Трампа: демократи заборонили викликати сина Байдена на слухання</h1>
      <address>
        <time datetime="2019-11-21T05:42:33+00:00">21 Nov 2019, 05:42</time>
      </address>
      <h4>Демократи проголосували проти ідеї республіканців покликати Гантера Байдена на слухання</h4>
      <p>Демократи висловилися проти того, щоб сина майбутнього опонента президента Дональда Трампа Джо Байдена - Гантера викликали в конгрес і допитували у справі про імпічмент.</p>
      <p>Про це повідомляє <a href="https://www.c-span.org/congress/?chamber=senate">C-Span.</a></p>
      <p>Варто відзначити, що демократи проголосували проти ідеї республіканців покликати Гантера Байдена на слухання. Вони здобули перемогу, так як в Палаті представників їх було більше.</p>
      <p>Тепер Гантера Байдена не повинні викликати в конгрес на слухання у справі про імпічмент Трампа.</p>
      <p>У США розгорівся скандал після того, як анонімний інформатор заявив про тиск Трампа на українського лідера Володимира Зеленського з метою схилити українську владу до розслідування щодо Хантера Байдена, сина колишнього віце-президента Джо Байдена, в обмін на фінансову і військову допомогу.</p>
      <p>Раніше CNN стало відомо, що президент США <a href="https://glavcom.ua/world/observe/ukrajinageyt-cnn-oprilyudnila-novi-dokazi-proti-trampa-639548.html">Дональд Трамп щонайменше 10 разів зустрічався з партнерами</a> свого адвоката Руді Джуліані Левом Парнасом і Ігорем Фруманом, яких, за словами президента, він не знає.</p>
      <p> Нагадаємо, затриманий в США підприємець Лев Парнас стверджує, що за вказівкою Рудольфа Джуліані, адвоката Дональда Трампа<a href="https://glavcom.ua/news/parnas-kazhe-shcho-peredav-kijevu-vimogu-trampa-rozsliduvati-spravu-baydena-639059.html">, вимагав від української сторони оголосити про початок розслідування</a> відносно колишнього віцепрезидента США Джозефа Байдена і його сина</p>
      <p>Раніше стало відомо, що у Сан-Франциско<a href="https://glavcom.ua/news/u-ssha-zaareshtuvali-shche-odnogo-biznesmena-yakiy-je-vihidcem-z-ukrajini-632234.html"> заарештували американського бізнесмена українського походження Андрія Кукушкіна</a>, який фігурує у справі проти партнерів адвоката Дональда Трампа Льва Парнаса та Ігоря Фрумана.</p>
      <p>Також повідомлялося, що адвокат Трампа Джуліані <a href="https://glavcom.ua/world/observe/advokat-trampa-dzhuliani-potrapiv-pid-kriminalne-rozsliduvannya-zmi-632110.html">став об'єктом кримінального розслідування, пов'язаного з арештом Лева Парнаса та Ігоря Фурмана.</a></p>
      <p>До слова, президент США<a href="https://glavcom.ua/news/tramp-rozkritikuvav-sluhannya-z-pitannya-pro-impichment-639046.html"> Дональд Трамп назвав «ганебними« слухання</a> з питання про імпічмент і заявив, що демократи блокують свідків, яким хотіли б задати питання республіканці.</p>
      <related>
        <a href="https://glavcom.ua/news/udarna-grupa-boyovih-korabliv-ssha-virushit-u-napryamku-siriji-488579.html"/>
        <a href="https://glavcom.ua/news/u-ssha-ogolosili-pro-zapusk-proceduri-impichmentu-trampa-cherez-rozmovu-iz-zelenskim-627660.html"/>
        <a href="https://glavcom.ua/news/zelenskiy-stverdzhuje-shcho-nikoli-ne-spilkuvavsya-iz-dzhuliani-629344.html"/>
      </related>
    </article>
  </body>
</html>