<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/goncharuk-poyasniv-chomu-vidpustili-tarifi-na-teplo-i-garyachu-vodu-330381_.html"/>
    <meta property="og:site_name" content="DT.ua"/>
    <meta property="article:published_time" content="2019-11-21T05:22:00+00:00"/>
    <meta property="og:title" content="Гончарук пояснив, чому відпустили тарифи на тепло і гарячу воду"/>
    <meta property="og:description" content="Прем'єр-міністр вважає, що вартість комунальних послуг не зросте"/>
  </head>
  <body>
    <article>
      <h1>Гончарук пояснив, чому відпустили тарифи на тепло і гарячу воду</h1>
      <h2>Прем'єр-міністр вважає, що вартість комунальних послуг не зросте</h2>
      <address>
        <time datetime="2019-11-21T05:22:00+00:00">21 Nov 2019, 05:22</time>
      </address>
      <p>Постанова, що схвилювала всю країну, якою скасовані граничні тарифи на гарячу воду і тепло, вимагає пояснень. Прем'єр-міністр Олексій Гончарук на брифінгу 20 листопада заявив, що скасування постанови Кабміну №560, яка встановлювала граничний <a href="https://dt.ua/ECONOMICS/tarifi-na-teplo-v-stolici-mozhut-zrosti-na-tretinu-325828_.html"><b>тариф на тепло</b></a> і гарячу воду в Києві та містах обласного значення, ніяк не вплине на вартість комунальних послуг. <br/><br/>Прем'єр-міністр України Олексій Гончарук заявив, що скасування постанови Кабміну №560, яка встановлювала граничний тариф на тепло і гарячу воду в Києві та містах обласного значення, ніяк не вплине на вартість комунальних послуг. Про це він повідомив на брифінгу, передає кореспондент видання "ГОРДОН".<br/><br/>"Це ніяк не вплине на тарифи. Навіть якщо б ми не скасували рішення, це не вплинуло б на тарифи, оскільки воно було протизаконним. Його окремі представники місцевого самоврядування не збиралися виконувати і планували оскаржувати в суді. Чисто фізично пройти опалювальний сезон без доведення своїх підприємств до банкрутства було неможливим", – зазначив прем'єр.<br/><br/>За словами Гончарука, ця постанова була непрофесійною, не мала права на існування і могла призвести до банкрутства багатьох підприємств.<br/><br/>"Протягом двох місяців мери всіх міст, великих і маленьких, били на сполох, і нам показували цифри, аналітику, які говорять про дуже прості речі, що у випадку, якщо подібні обмеження будуть збережені, більшість із них будуть банкрутами і вони змушені будуть припинити опалювальний сезон", – розповів прем'єр.<br/><br/>Гончарук зазначив, що уряд робить усе, щоб ціни на енергоносії були меншими, ніж минулої зими.<br/><br/>"Це дає нам можливість з оптимізмом дивитися і на вартість деяких тарифів. Зараз у нас змінився склад регулятора. НКРЕКП разом з органами місцевого самоврядування будуть ці тарифи визначати. Ми в уряді будемо робити все від нас залежне, для того щоб при визначенні тарифів місцева влада враховувала, що тарифи підвищувати неправильно", – зазначив Гончарук.<br/><br/>Постанову №560 ухвалили на засіданні тодішнього уряду, главою якого був Володимир Гройсман, на засіданні 26 червня. Гончарукназвав її прийнятою заради піару.<br/><br/>Тодішні віцепрем'єр-міністр, міністр регіонального розвитку, будівництва та житлово-комунального господарства Геннадій Зубко, перший віцепрем'єр-міністр, міністр економічного розвитку і торгівлі Степан Кубів, міністерка фінансів Оксана Маркарова заявили, що встановлення граничних тарифів призведе до збільшення дефіциту бюджету.<br/><br/>Водночас Гройсман сказав, що різниця в тарифах на теплопостачання в різних містах України неадекватна, оскільки ціни на газ і електроенергію, а також зарплати в галузі в Україні "приблизно однакові".<br/><br/>17 листопада нинішній уряд скасував цю постанову.</p>
      <p>Кабінет міністрів України скасував на засіданні в п'ятницю, 15 листопада, рішення попереднього Кабміну Гройсмана про <b><a href="https://dt.ua/ECONOMICS/kabmin-obmezhiv-vartist-tepla-v-ryadi-mist-315725_.html">регулювання граничних цін на опалення</a></b> в регіонах України. Таким чином, постанова № 560 від 26 червня 2019 визнана такою, що втратила чинність. Про це повідомляє прес-служба Міністерства енергетики та навколишнього середовища.</p>
      <p>Зазначена постанова уряду Володимира Гройсмана встановлювала максимальні (граничні) ціни на тепло і гарячу воду. Зокрема, граничний тариф на послугу з постачання <b><a href="https://dt.ua/ECONOMICS/kabmin-obmezhiv-vartist-tepla-v-ryadi-mist-315725_.html">тепловою енергією для населення встановлювався на рівні 1,4 тис грн за 1 Гкал</a></b> при наявності приладів обліку і 35,21 грн за 1 кв. м без приладів обліку, граничний тариф на послугу гарячого водопостачання - на рівні 83,66 грн за кубометр при умові підключення рушникосушок і 75,74 грн за кубометр при відсутності рушникосушок. Новий уряд визнав цей механізм неринковим і скасував.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL2dvcmRvbnVhLmNvbS8=">Гордон</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>