<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/viyna-na-donbasi-sim-viyskovih-poraneni-novini-ukrajini-50054790.html"/>
    <meta property="og:site_name" content="НВ"/>
    <meta property="article:published_time" content="2019-11-21T05:08:00+00:00"/>
    <meta property="og:title" content="На Донбасі внаслідок обстрілів семеро військових були поранені"/>
    <meta property="og:description" content="Протягом минулої доби в районі проведення операції Об'єднаних сил на Донбасі терористи сім разів порушили режим припинення вогню."/>
  </head>
  <body>
    <article>
      <h1>На Донбасі внаслідок обстрілів семеро військових були поранені</h1>
      <h2>Протягом минулої доби в районі проведення операції Об'єднаних сил на Донбасі терористи сім разів порушили режим припинення вогню.</h2>
      <address>
        <time datetime="2019-11-21T05:08:00+00:00">21 Nov 2019, 05:08</time>
      </address>
      <p>Як <a href="https://www.facebook.com/pressjfo.news/photos/a.364697644022858/717456778746941/?type=3&amp;theater">повідомляє</a> прес-центр ООС, в районі відповідальності оперативно-тактичного угруповання Схід неподалік Березового бойовики вели вогонь з гармат БМП-1 та великокаліберних кулеметів, поблизу Пищевика — з мінометів калібру 82 мм, гранатометів різних систем, великокаліберних кулеметів та іншої стрілецької зброї, в районі Талаківки — з озброєння БМП-1, ручних протитанкових гранатометів та великокаліберних кулеметів, неподалік Мар'їнки — з підствольних гранатометів і стрілецької зброї.</p>
      <p>В районі відповідальності оперативно-тактичного угруповання Північ поблизу Південного терористи обстріляли українських військових з підствольних гранатометів та стрілецької зброї, неподалік Гладосового — з автоматичних гранатометів та великокаліберних кулеметів, в районі Новотошківського — зі стрілецької зброї.</p>
      <p>За минулу добу внаслідок обстрілів семеро українських військових отримали поранення.</p>
      <p>У штабі також повідомили, що вчора українська сторона на одній з ділянок двічі запитувала «тишу» для надання допомоги пораненим. Бойовики спочатку давали на це згоду, але потім продовжували вести вогонь по українських позиціях.</p>
      <p>З початку поточної доби обстрілів з боку бойовиків не було.</p>
    </article>
  </body>
</html>