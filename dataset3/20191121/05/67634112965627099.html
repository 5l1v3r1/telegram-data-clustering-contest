<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151241/"/>
    <meta property="og:site_name" content="AgroNews"/>
    <meta property="article:published_time" content="2019-11-21T05:37:00+00:00"/>
    <meta property="og:title" content="На Вінничині судитимуть обвинуваченого у вбивстві подружжя фермерів"/>
    <meta property="og:description" content="Прокуратура скерувала до суду обвинувальний акт щодо вчинення обвинуваченим умисного вбивства з корисливих мотивів. Про це повідомляє прес-служба прокуратури Вінницької області. «Прокуратурою Вінницької області до суду скеровано обвинувальний (акт) щодо вчинення жителем Барського району..."/>
  </head>
  <body>
    <article>
      <h1>На Вінничині судитимуть обвинуваченого у вбивстві подружжя фермерів</h1>
      <address><time datetime="2019-11-21T05:37:00+00:00">21 Nov 2019, 05:37</time> by <a rel="author">agronews.uaode/author</a></address>
      <p>
        <b>Прокуратура скерувала до суду обвинувальний акт щодо вчинення обвинуваченим умисного вбивства з корисливих мотивів. Про це повідомляє прес-служба прокуратури Вінницької області.</b>
      </p>
      <p>«Прокуратурою Вінницької області до суду скеровано обвинувальний (акт) щодо вчинення жителем Барського району кримінального правопорушення, передбаченого, ч.1 ст.263 КК України — придбання, носіння, зберігання вогнепальної зброї (крім гладкоствольної мисливської) та боєприпасів, без передбаченого законом дозволу; ч.4 ст.187 КК України — напад з метою заволодіння чужим майном, поєднаним із застосування насильства, небезпечного для життя та здоров’я особи, яка зазнала нападу, поєднаного з проникненням у житло, спрямованого на заволодіння майном у особливо великих розмірах; п.п.1, 6 ч.2 ст.115 КК України — умисне вбивство, тобто умисне протиправне заподіяння смерті двом особам, вчинене з корисливих мотивів», — йдеться у повідомленні.</p>
      <p>Повідомляється, що досудовим розслідуванням було встановлено, що 29-річний обвинувачений прийшов до домогосподарства фермерів, де, із застосуванням мисливської зброї, вчинив вбивство чоловіка та жінки, вистріливши їм у голову. Після чого проник до будинку й, реалізуючи свій злочинний умисел, викрав сейф, в якому знаходилися майже 1 млн 300 тис. грн, які привласнив та зник з місця злочину. Викраденими грошима розпорядився на власний розсуд.</p>
      <p>«Під час досудового розслідування зібрані докази скоєння жителем Барського району жорстого вбивства подружжя фермерів. Подальшу долю обвинуваченого вирішить суд», — додали у прес-службі.</p>
    </article>
  </body>
</html>