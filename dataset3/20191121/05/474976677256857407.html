<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/swiat/121113/klimatyczne-bojowki.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-21T05:11:00+00:00"/>
    <meta property="og:title" content="Klimatyczne bojówki"/>
    <meta property="og:description" content="Swoimi protestami paraliżują życie w największych miastach. Domagają się ogłoszenia „klimatycznego stanu wyjątkowego” i wprowadzenia „ekologicznej sprawiedliwości”. Klimatyczne bojówki na Zachodzie twierdzą, że w celu realizacji ich postulatów mogą łamać prawo."/>
  </head>
  <body>
    <article>
      <h1>Klimatyczne bojówki</h1>
      <address><time datetime="2019-11-21T05:11:00+00:00">21 Nov 2019, 05:11</time> by <a rel="author">Piotr Włoczyk</a></address>
      <h4>Swoimi protestami paraliżują życie w największych miastach. Domagają się ogłoszenia „klimatycznego stanu wyjątkowego” i wprowadzenia „ekologicznej sprawiedliwości”. Klimatyczne bojówki na Zachodzie twierdzą, że w celu realizacji ich postulatów mogą łamać prawo.</h4>
      <p>W Nowym Jorku oblegali redakcję „New York Timesa” i wspinali się po elewacji budynku, domagając się od gazety, by jej dziennikarze zamiast o „zmianach klimatycznych” pisali o „klimatycznym stanie wyjątkowym”. W Berlinie przykuli się do siedziby kanclerz Angeli Merkel, paraliżując prace niemieckiego rządu. Równie spektakularnie miało być w Paryżu, gdzie klimatyczni demonstranci zablokowali na pewien czas jeden z głównych mostów stolicy. Nie docenili jednak francuskiej policji, która zepchnęła ich z mostu za pomocą doskonale sprawdzonych metod: tarcz i gazu pieprzowego. W Londynie w zeszłym miesiącu nawet policja nie była potrzebna, aby zakończyć protest na jednej ze stacji kolejowych. Protestujący wspięli się na dach pociągu z ekotransparentem, ale już po 10 minutach rozsierdzeni podróżni sami ściągnęli ich siłą na peron, a także poturbowali ich kamerzystę, który dokumentował spektakl. – Nikt nie powinien się tak zachowywać, niezależnie od celu, jaki mu przyświeca. To przekroczenie wszelkich granic, a poza tym ci ludzie mogli przy tym zginąć – kręciła głową jedna z pasażerek, zagadnięta przez telewizję Sky News.</p>
      <footer>/ zma</footer>
      <related>
        <h4>Czytaj także</h4>
        <a href="https://www.dorzeczy.pl/obserwator-mediow/118955/greta-thunberg-nie-przyjela-prestizowej-nagrody-jej-wartosc-to-ponad-50-tys-dolarow.html"/>
      </related>
    </article>
  </body>
</html>