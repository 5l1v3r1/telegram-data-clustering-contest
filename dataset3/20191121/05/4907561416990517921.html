<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yazarlar/dr-haydar-dumen/hayallerin-pesindeyken-2220825"/>
    <meta property="og:site_name" content="Posta"/>
    <meta property="article:published_time" content="2019-11-21T05:01:24+00:00"/>
    <meta property="og:title" content="Hayallerin peşindeyken"/>
    <meta property="og:description" content="Gençlikte cinsellik merak ediliyor ve hayatın merkezine yerleşiyor. Konuşmalar, hayaller onun üzerine oluyor. Ancak yarını da düşünün. Gençler, dikkat, bedeninizden gelen sesi dinlerken ruhunuza da kulak verin. Yaşadıklarınızla ne kendinizin ne de başkasının hayatını karartın."/>
  </head>
  <body>
    <article>
      <h1>Hayallerin peşindeyken</h1>
      <address><time datetime="2019-11-21T05:01:24+00:00">21 Nov 2019, 05:01</time> by <a rel="author">Dr. Haydar Dümen</a></address>
      <p>
        <i>Gençlikte cinsellik merak ediliyor ve hayatın merkezine yerleşiyor. Konuşmalar, hayaller onun üzerine oluyor. Ancak yarını da düşünün. Gençler, dikkat, bedeninizden gelen sesi dinlerken ruhunuza da kulak verin. Yaşadıklarınızla ne kendinizin ne de başkasının hayatını karartın.</i>
      </p>
      <p>
        <b>Orgazm olamıyorum</b>
      </p>
      <p>26 yaşındayım, düzenli seks hayatım var ama orgazm olamıyorum. Erkek arkadaşım bu durumu anlıyor ve çok üzülüyor. Ne yapmamız gerekiyor?</p>
      <p>
        <b>CEVAP</b>
      </p>
      <p>Sevgili kızım, belki profesyonel yardım almanın yararını görürsün. Size teknik ve fizyoloji öğretilir. Evlilik en iyi çaredir.</p>
      <p>
        <b>Tatmin edemiyor</b>
      </p>
      <p>25 yaşında kadınım, sevgilim ise 43 yaşında. İlişkiye girmeden önce onu çok arzuluyorum. Ama ilişki sırasında her şey bitiyor. Ben ilişkiye girmeyi arzuladığımda o beni tatmin edemiyor, erken boşalıyor. Bu ilişkimize zarar veriyor. Ne yapabilirim?</p>
      <p>
        <b>CEVAP</b>
      </p>
      <p>Sevgili okurum, ilişkiniz bitecek. Burnuma gelen bir koku var. Sevgilin galiba evli. Senin yaptıklarının hem yasal hem töresel pek doğru olmadığına dair düşünceler var.</p>
      <p>Bir de bulunduğunuz ortam sürekli değil, geçici zaman dilimlerine bağlı olduğundan duygusal konsantrasyonun yeterli olmayabilir. Sevgilinin erken boşalması bu nedenlere bağlıdır. Sağlam bir ilişki olsaydı daha kolay çözümler bulunurdu.</p>
      <p>
        <b>Erken boşalıyorum</b>
      </p>
      <p>24 yaşındayım. Kız arkadaşımla ilişkiye girdiğimde çok erken boşalıyorum. Bu da kız arkadaşımın hoşuna gitmiyor. Ne yapayım?</p>
      <p>
        <b>CEVAP</b>
      </p>
      <p>Değerli okurum, evlilik koşulları oluşunca sana yardımcı oluruz. Kız arkadaşının memnun olmaması doğaldır. Her hamlede yarıda kalmış bir zevk. Kadında düş kırıklığı yaratır. Bunu sık sık yazıyorum. Sen ağustos sıcağında susayan kız arkadaşına bir bardak soğuk limonata veriyor, yarısına kadar içmeden elinden alıyorsun.</p>
      <p>
        <b>Neden boşalamıyorum?</b>
      </p>
      <p>27 yaşındayım, 7 yıllık evliyim. İlişkiye girdiğimde boşalamıyorum. Mastürbasyon yapınca boşalıyorum. Sertleşme sorunum yok. Eşimle uyumumuz iyi. Neden olabilir?</p>
      <p>
        <b>CEVAP</b>
      </p>
      <p>Değerli okurum, mastürbasyona şartlanmışsın. Her şey bu şartlanmadan kaynaklanıyor. Şartlanmayı değiştirmek için bazı yöntemler kullanmak gerekir. O öneriler de bu sayfaya girmez.</p>
      <p>
        <b>Kaç gün önce dikiliyor?</b>
      </p>
      <p>Sevgilimle ilişkiye girdim ve kızlığımı kaybettim. Sonradan ayrıldık. Ben kızlık zarımı diktirmek istiyorum. Doktora gittim, “Uzun süreli olmaz, düğünden önce gelmen lazım” dedi. Sizce de öyle mi?</p>
      <p>
        <b>CEVAP</b>
      </p>
      <p>Değerli okurum, bence de öyle. Bakalım ne zaman evleneceksin? Bu zaman insana neler getirir ve neler götürür bilinmez. Zorunlu kalırsan da doktorun dediği gibi o süre içinde tamirat olur.</p>
      <p>
        <b>Bıkmıyorum</b>
      </p>
      <p>19 yaşındayım. Haftada 4-5 defa kızlarla ilişkiye giriyorum. Hiç bıkmıyorum. Sizce bu neden kaynaklanıyor?</p>
      <p>
        <b>CEVAP</b>
      </p>
      <p>Değerli okurum, senin yerinde kim olsa bıkmaz. Beni ilgilendiren kızlar. Anlaşılan her biri sıraya girmişler. Bulmuşsun bunca nimet. Hepsi birer ganimet.</p>
      <p>Ben ne diyeyim? Daha insaflı, daha iradeli ol desem beni dinleyecek misin? Sen yola devam. Umarım ayağına kötü bir şey takılıp tökezlemezsin. Bu işlerin sonu bazen çok kötü yerlerde biter. Bu kadar uyarmada bence sana yeter.</p>
      <p>
        <b>Her kızı düşünüyorum</b>
      </p>
      <p>18 yaşındayım. Her gördüğüm kızı düşünerek mastürbasyon yapıyorum. Günde 2-3 sefer oluyor. Ne yapmam lazım?</p>
      <p>
        <b>CEVAP</b>
      </p>
      <p>Değerli okurum, ne yapacaksın? Bu soruyu bana ellerin titreyerek, beyninin dağıldığı gün de sorabilirdin. İyi ki erken sordun. En azından seni kurtarabilirim. Bol hareket, yorgunluk, yalnız kalmamak, aklına geldikçe hemen dışarı çıkmak ve aile büyüklerine yardım etmek. Yani iradene destek güçlerle mastürbasyonu haftada 3’e indirmek. Bu kadar basit.</p>
      <p>
        <b>Spermleri bitirir mi?</b>
      </p>
      <p>18 yaşındayım. Penisim 10 santim. Bu durumdan çok rahatsızım. Bir de fazla mastürbasyon yapmak spermleri bitir mi?</p>
      <p>
        <b>CEVAP</b>
      </p>
      <p>Değerli okurum, spermler sürekli üretilir. Mastürbasyon çoğu azaltmaz ya da çoğaltmaz. Kafayı bu konulara takarsan ve çok mastürbasyon yaparsan sonucu daha net görürüz. 10 santim penisle mutlu evlilik yapılır. Eğer kilon varsa, onları da eritirsen penis biraz daha görüntüye girer.</p>
      <p>
        <b>Nasıl büyür?</b>
      </p>
      <p>18 yaşındayım. Penisimin boyutu 10 santim ve yeterince sertleşmiyor. Haftada 3-4 kere mastürbasyon yapıyorum ama beni tatmin etmiyor. İlişkiden korkuyorum. Ne yapayım?</p>
      <p>
        <b>CEVAP</b>
      </p>
      <p>Değerli okurum, bekle. Yeterli olacağını sanıyorum. Acelen ne? Kızlar kaçmıyor ki?</p>
      <p>
        <b>İsteğim yok</b>
      </p>
      <p>29 yaşında kadınım. Yıllar önce yaşadığım kötü bir olay nedeniyle cinselliğe isteğim yok. Ailem evlenmem için çok baskı yapıyor. Bunun bir çözümü var mı?</p>
      <p>
        <b>CEVAP</b>
      </p>
      <p>Sevgili okurum, ailenin evlenmen için baskı yaptığı kişi sevdiğin biri ise evlen. Değilse buradaki engel salt organ ve cinsel yapınla ilgili değil. Bu genel durumunla ilgili çünkü hem cinsel hem ruhsal sorunlar var. 50-60 yıl birlikte yaşayacağın biri için senin de fikrin alınmalı. Ama senin gönlün ‘Evet’ diyorsa öteki sorunların üstesinden gelinebilir.</p>
      <p>
        <b>Zevk alıyorum ama</b>
      </p>
      <p>23 yaşında kızım. Zevk aldığım halde orgazm olamıyorum. Doktora gitmem gerekiyor mu?</p>
      <p>
        <b>CEVAP</b>
      </p>
      <p>Sevgili okurum, doktor ne yapacak? Olayın muayenesi yok. Ve sanıldığı gibi tedavisi yok. Psikolojik olarak fantezilerini olaya kat. Olacak mı olmayacak mı diye sürekli denetim altında tutma. Sorumluluğun yüzde 50’sini de erkeğin üzerine yükle. Çünkü biraz da ustalık onun elinde.</p>
      <p>
        <b>BÖYLE SORU YOK!</b>
      </p>
      <p>
        <b>Neden 1’e düştü?</b>
      </p>
      <p>25 yaşındayım, 2-3 kere dinlenmeden ilişkiye girdiğimi bilirim. Ama şimdi 1 kereden sonra sertleşmiyor, neden olabilir?</p>
      <p>
        <b>CEVAP</b>
      </p>
      <p>Neden olacak? Hem sahibini koruyor hem de iskeleyi ve demir attığı limanı koruyor. Değerli okurum, işler iyi gitmiş, limandan gelen giden ve de sen yeterince payını almışsınız. Artık sadece kendini değil, gemiye aldığın yolcuları da düşünmek zorundasın. Gemi yol aldıkça in desen, kimi nereye indireceksin.</p>
      <p>Zaman geçtikçe gemi sana dar gelecek. Gözüne takılanlar keyfini kaçıracak. Biraz daha uzun vadeli düşün. Kadınını iyi tanı ki sonu sana “Yandım ki ne yandım” dedirtmesin.</p>
      <p>
        <b>GÜNÜN SORULARI</b>
      </p>
      <p>
        <b>Geç boşalıyorum</b>
      </p>
      <p>25 yaşındayım, hep geç boşalıyorum. Cinsel ilişki bazen 2-3 saat sürüyor ve partnerim rahatsız oluyor. Boşalmamı nasıl hızlandırabilirim?</p>
      <p>
        <b>CEVAP</b>
      </p>
      <p>Değerli okurum, acelen ne? Ardından kovalayan mı var? 2-3 saat sürgelen bir cinsel ilişkinin arkası boşa gider. Atın ayağı tökezler, yarı yolda kalır. İradeyi ve idareyi ele alma zamanıdır.</p>
      <p>Seninkisi takıntılı bir durum. Kesinlikle takıntıya tutsak olma, bu hoş değil. Her şey bozulabilir. Değerine ve denklemine göre işleri ayarlamalısın. İstersen cinsel terapiste görünebilirsin.</p>
      <p>
        <b>Nasıl kurtulurum?</b>
      </p>
      <p>20 yaşındayım ve penisim 10-11 santim, bana kısa gibi geliyor. Kendimi eşime saklıyor, haftada 2 kere mastürbasyon yapıyorum. Bu kompleksten nasıl kurtulabilirim? Değerli okurum, karardır. Evlilik koşullarında kısa değildir. Hem evlilikte hem de hamile bırakmakta yeter de artar bile.</p>
      <p>Erkekler arasında sohbetlerde hep büyük penis konuşulur. Halbuki boyu, ebatı ne olursa olsun, kullanmasını bilen kazanır. Sevgili okurum, her şey ustasın elinde çok bir iyi enstrüman olur. Sevgiyle pek çok derdi aşabilirsin. Şimdilik bir sorun yok. Olursa tekrar yaz.</p>
      <p>
        <b>GÜNÜN SÖZÜ</b>
      </p>
      <p>Yürekle akıl boks maçı yaparsa ilk raundu yürek kazanır. Ya sonrası? H.D.</p>
    </article>
  </body>
</html>