<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kpsscafe.com.tr/saglik/sizi-hasta-edebilecek-ve-hatta-oldurebilecek-5-yiyecek-h104068.html"/>
    <meta property="og:site_name" content="KPSSCAFE"/>
    <meta property="article:published_time" content="2019-11-21T05:27:12+00:00"/>
    <meta property="og:title" content="Sizi hasta edebilecek ve hatta öldürebilecek 5 yiyecek"/>
    <meta property="og:description" content="Yiyecekler bazen zararsız görünebilir. Ama doğrusu, bazı gıdalar dikkatli seçilmezse, doğru pişirilmezse, zehirli ya da yenmemesi gereken kısımlar çıkarılmadan tüketilirse vücuda zarar verebilir."/>
  </head>
  <body>
    <article>
      <h1>Sizi hasta edebilecek ve hatta öldürebilecek 5 yiyecek</h1>
      <h2>Yiyecekler bazen zararsız görünebilir. Ama doğrusu, bazı gıdalar dikkatli seçilmezse, doğru pişirilmezse, zehirli ya da yenmemesi gereken kısımlar çıkarılmadan tüketilirse vücuda zarar verebilir.</h2>
      <address>
        <time datetime="2019-11-21T05:27:12+00:00">21 Nov 2019, 05:27</time>
      </address>
      <p>Gerekli önlemler alınmazsa bir takım yiyecekler sizi hasta edebilir ve mide bulantısınan psikoza kadar pekçok rahatsızlığa hatta ölüme bile yol açabilir.</p>
      <p>Aşağıda sıralanan beş gıda tüketilirken özellikle dikkatli olunmalı. Aslında, alınan önlemler konusunda emin değilseniz, en iyisi tamamen uzak durmak.</p>
      <p>
        <b>1. Balon Balığı</b>
      </p>
      <p>Balon balığı ölümcül bir tür.</p>
      <p>Bu balıkta tetrodotoksin bulunuyor, etkilerinin hızı ve şiddeti korkutan bir zehir ve siyanürden bile daha ölümcül.</p>
      <p>Ancak risklere karşın, balon balığı bazı ülkelerde aranan bir lezzet.</p>
      <p>Japonya'da fugu (hazırlanmış balon balığına verilen ad) sık sık çiğ yeniyor ya da çorbalara katılıyor.</p>
      <p>Şefler, bu balığı hazırlamak ve müşterilerine sunmak için birkaç yıllık eğitimden geçiriliyor.</p>
      <p>Önemli olan, fugunun müşterilerin tabağına gidene dek zehirli kısımlarından, beyin, deri, yumurtalık, karaciğer ve bağırsaklarının temizlenmiş olması.</p>
      <figure>
        <img src="http://www.kpsscafe.com.tr/images/upload/Screenshot_8_50.jpg"/>
      </figure>
      <p>
        <b>2. Casu Marzu peyniri</b>
      </p>
      <p>Bu peyniri benzerlerinden ayıran şey içindeki kurtçuklar.</p>
      <p>Kulağa çok iştah açıcı gelmeyebilir, ama İtalya'nın Sardunya Adası'nda bu peynirin çok seveni var.</p>
      <p>Casu marzu, tadı parmesan peynirine benzeyen pecorino peynirine, sinek larvaları eklenerek yapılıyor.</p>
      <p>Küçük kurtçuklar zamanla peyniri yumuşatıyor ve yenecek hale geldiğinde ortası neredeyse sıvı oluyor.</p>
      <p>Tadının gorgonzola peynirine benzediği söyleniyor.</p>
      <p>Casu marzu, larva dışkıları nedeniyle çok keskin bir aromaya ve kendine has bir tada sahip.</p>
      <p>Ancak bu peyniri yemek için göz önünde bulundurmanız gereken bazı şeyler var.</p>
      <p>Öncelikle, refleksleriniz iyi olmalı çünkü peyniri yerken içindeki kurtçuklar 15 santimetreye kadar havaya sıçrayabiliyor.</p>
      <p>İkincisiyse, bulunması çok zor. Casu mazru, Avrupa Birliği'nin ihraç için onay verdiği yiyecekler arasında değil.</p>
      <p>Üçüncüsü de, sağlık riski oluşturduğundan, sıklıkla "dünyanın en tehlikeli peyniri" diye tanımlanıyor.</p>
      <p>Bu özellikle, kurtçuklar ölmüşse doğru bir ifade, çünkü kurtçukların ölmesi peynirin bozulduğu anlamına da geliyor.</p>
      <p>Bozuk casu marsu yemek, mide bulantısı, kusma ve ishale neden oluyor.</p>
      <figure>
        <img src="http://www.kpsscafe.com.tr/images/upload/Screenshot_9_43.jpg"/>
      </figure>
      <p>
        <b>3. Işgın otu</b>
      </p>
      <p>Işgın otu, örneğin İngiliz mutfağında çok gözde bir yiyecek.</p>
      <p>Birçok gözde İngiliz tatlısı ve içeceğinde kullanılıyor.</p>
      <p>Ancak ışgın otu dikkatle hazırlanmalı, çünkü lezzetli saplara eşlik eden yapraklar zehirli.</p>
      <p>Oksalik asit, büyük miktarlarda alınırsa minerallerin sindirimini azaltıyor ve böbrek taşına yol açabiliyor.</p>
      <p>Oksalik asit, yenen saplarda da bulunuyor, ancak miktarı yapraklardan çok daha az.</p>
      <p>Ölüme yol açması için yapraklardan çok büyük miktarlarda yemek gerekse de kimileri tamamen uzak durmayı tercih ediyor.</p>
      <figure>
        <img src="http://www.kpsscafe.com.tr/images/upload/Screenshot_10_40.jpg"/>
      </figure>
      <p>
        <b>4. Barbunya fasulye ve soya fasulyesi</b>
      </p>
      <p>Barbunya fasulye ve genel olarak baklagiller, sağlığa yararlı, ancak bazı türleri iyi hazırlanmazsa sizi hasta edebilir.</p>
      <p>Soya fasulyesi ve kırmızı barbunya bu tip baklagillerden.</p>
      <p>Barbunyanın iyi tarafı, protein, lif, vitamin ve minerallerle dolu olması.</p>
      <p>Kötü tarafı ise içinde fitoemaglutinin adlı bir yağ bulunması.</p>
      <p>Mide ağrısı ve kusmaya neden olabiliyor.</p>
      <p>İyi haberse, düzgün pişirirseniz bunlardan kaçınabilirsiniz.</p>
      <p>Soya fasulyesi de protein ve antioksidanlarla dolu.</p>
      <p>Ancak, yiyeceklerin tamamen sindirilmesini önleyen tripsin adlı bir enzim de var.</p>
      <p>Hem barbunya hem de soya fasulyesinin 12 saat suda bırakılması ve kaynatılması gerekiyor.</p>
      <figure>
        <img src="http://www.kpsscafe.com.tr/images/upload/Screenshot_11_29.jpg"/>
      </figure>
      <p>
        <b>5. Muskat</b>
      </p>
      <p>Bu ünlü baharat, Endonezya'ya özgü bir ağaçtan geliyor.</p>
      <p>Bazı kurabiyelerde ve pudinglerde kullanılıyor.</p>
      <p>Tatlıların dışında, patates, et, sos, sebze ve hatta içkilerde yer alıyor.</p>
      <p>Ancak çok fazla tüketilirse, korkunç yan etkiler yaratıyor. Bunlar, mide bulantısı, ağrı, nefes darlığı hatta felç ve psikolojik hastalıklar.</p>
      <p>Muskattan gıda zehirlenmesi ise nadiren ölüme yol açabiliyor.</p>
      <p>Peki bu kadar çok muskat neden yenir? Çünkü muskat halüsinasyon yaratan etkileri için yüzyıllardır kullanılıyor.(BBC Türkçe)</p>
      <figure>
        <img src="http://www.kpsscafe.com.tr/images/upload/Screenshot_12_29.jpg"/>
      </figure>
    </article>
  </body>
</html>