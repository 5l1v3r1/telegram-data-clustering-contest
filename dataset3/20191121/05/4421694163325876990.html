<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/okupatsijni-vijska-ignoruyut-zapyty-na-tyshu-poraneno-7-ukrayinskyh-vijskovyh/"/>
    <meta property="og:site_name" content="VARTA1"/>
    <meta property="article:published_time" content="2019-11-21T05:39:53+00:00"/>
    <meta property="og:title" content="Окупаційні війська ігнорують запити на тишу: поранено 7 українських військових"/>
    <meta property="og:description" content="Окупаційні війська ігнорують запити на тишу: поранено 7 українських військових"/>
  </head>
  <body>
    <article>
      <h1>Окупаційні війська ігнорують запити на тишу: поранено 7 українських військових</h1>
      <address>
        <time datetime="2019-11-21T05:39:53+00:00">21 Nov 2019, 05:39</time>
      </address>
      <p>Post Views: 4</p>
      <p>За добу 20 листопада збройні формування Російської Федерації 7 разів порушили режим припинення вогню. Противник обстрілював позиції підрозділів Об’єднаних сил із заборонених Мінськими домовленостями мінометів калібру 82 мм, озброєння БМП, гранатометів різних систем та стрілецької зброї, з великокаліберними кулеметами включно. Про це повідомляє пресцентр штабу ООС.</p>
      <p>В районі відповідальності оперативно-тактичного угруповання “Схід” російські окупаційні війська здійснили 4 обстріли:</p>
      <p>-неподалік Березового – з гармат БМП-1 та великокаліберних кулеметів;<br/>-поблизу Пищевика – з мінометів калібру 82 мм, гранатометів різних систем, великокаліберних кулеметів та іншої стрілецької зброї;<br/>-біля Талаківки – з озброєння БМП-1, ручних протитанкових гранатометів та великокаліберних кулеметів.<br/>-неподалік Мар’їнки – з підствольних гранатометів і стрілецької зброї.</p>
      <p>В районі відповідальності оперативно-тактичного угруповання “Північ” зафіксовано 3 ворожих обстріли:</p>
      <p>-поблизу Південного – з підствольних гранатометів та стрілецької зброї;<br/>-неподалік Гладосового – з автоматичних гранатометів та великокаліберних кулеметів;<br/>-біля Новотошківського – зі стрілецької зброї.</p>
      <p>Додамо, що напередодні, 20 листопада, поранень внаслідок обстрілів зазнали 7 військовослужбовців зі складу Об’єднаних сил.</p>
      <p>За інформацією пресцентру штабу ООС, в той час, як Україна всіма можливими дипломатичними шляхами намагається досягнути миру, російські окупанти цинічно порушують будь-які домовленості.</p>
      <p>Так, українська сторона, на одній з ділянок, вчора двічі запитувала “Тишу” для надання допомоги пораненим.</p>
      <p>Збройні формування Російської Федерації давали на це згоду, але підступно продовжували вести вогонь по позиціях наших військових.</p>
      <p>З початку цієї доби російські окупаційні війська вогневої активності не проявляли. Втрат не зафіксовано.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>