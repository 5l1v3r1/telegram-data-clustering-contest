<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.jantakareporter.com/hindi/khushwant-singh-novel-describing-obscene-instructions-removed-railway-stall/273217/"/>
    <meta property="og:site_name" content="Janta Ka Reporter"/>
    <meta property="article:published_time" content="2019-11-21T05:46:53+00:00"/>
    <meta property="og:title" content="प्रसिद्ध लेखक खुशवंत सिंह के उपन्यास को रेलवे बोर्ड की यात्री सेवा समिति के अध्यक्ष ने बताया अश्लील, स्टेशन के बुक स्टॉल से हटाने के दिए निर्देश"/>
    <meta property="og:description" content="रेलवे बोर्ड की यात्री सेवा समिति के अध्यक्ष रमेश चंद्र रत्न ने प्रसिद्ध लेखक खुशवंत सिंह के उपन्यास ‘औरतें, सेक्स, लव और लस्ट’ को अश्लील करार देते हुए"/>
  </head>
  <body>
    <article>
      <h1>प्रसिद्ध लेखक खुशवंत सिंह के उपन्यास को रेलवे बोर्ड की यात्री सेवा समिति के अध्यक्ष ने बताया अश्लील, स्टेशन के बुक स्टॉल से हटाने के दिए निर्देश</h1>
      <address><time datetime="2019-11-21T05:46:53+00:00">21 Nov 2019, 05:46</time> by <a rel="author">JKR Staff</a></address>
      <p>रेलवे बोर्ड की यात्री सेवा समिति के अध्यक्ष रमेश चंद्र रत्न ने प्रसिद्ध लेखक खुशवंत सिंह के उपन्यास ‘औरतें, सेक्स, लव और लस्ट’ को अश्लील करार देते हुए बुक स्टॉल से हटाने के निर्देश दिए हैं। बुधवार को वह मध्य प्रदेश की राजधानी भोपाल के रेलवे स्टेशन पर निरीक्षण के लिए पहुंचे थे।</p>
      <figure>
        <img src="http://www.jantakareporter.com/wp-content/uploads/2019/11/Khushwant-Singh.png"/>
        <figcaption>फाइल फोटो: सोशल मीडिया</figcaption>
      </figure>
      <p>भोपाल रेलवे स्टेशन पर यात्री सुविधाओं का निरीक्षण करने के दौरान रमेश चंद्र रत्न ने बुक स्टॉल पर लेखक खुशवंत सिंह के उपन्यास के अलावा कुछ और पुस्तकों की बिक्री पर आपत्ति प्रकट की और स्टॉल संचालक को चेतावनी दी। उन्होंने संवाददाताओं से कहा, “अधिकारियों को भी इसके लिए सचेत किया और निर्देशित किया है कि अश्लील चीजें किसी बुक स्टॉल पर नहीं मिलने दें।”</p>
      <p>उन्होंने कहा, “हम कोई चीज ऐसी नहीं चलने देना चाहते हैं जिससे नई पीढ़ी को कोई आघात पहुंचे।” उन्होने भोपाल रेलवे स्टेशन की स्वच्छता और यात्री सुविधाओं का निरीक्षण करने के बाद संतोष व्यक्त किया।</p>
      <p>गौरतलब है कि, प्रसिद्ध लेखक खुशवंत सिंह अपने बेबाक और बिंदास लेखन और बातों के लिए जाना जाते थें। लव, लस्ट, शराब और महिलाएं, उनके कुछ सबसे प्रिय विषयों में से एक थे। खुशवंत सिंह ने अपने जीवन में 80 से ज़्यादा किताबें लिखीं थी। (इंपुट: भाषा के साथ)</p>
    </article>
  </body>
</html>