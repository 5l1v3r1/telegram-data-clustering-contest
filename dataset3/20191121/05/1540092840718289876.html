<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/ellada/story/198045/kairos-entona-fainomena-kai-simera-se-oli-ti-xora"/>
    <meta property="og:site_name" content="CNN.gr"/>
    <meta property="article:published_time" content="2019-11-21T05:00:55+00:00"/>
    <meta property="og:title" content="Καιρός: Έντονα φαινόμενα και σήμερα σε όλη τη χώρα"/>
    <meta property="og:description" content="Νεφώσεις με τοπικές βροχές κυρίως στην Πελοπόννησο και στη Βόρεια Ελλάδα, με εντονότερα φαινόμενα στην Ανατολική Μακεδονία και στη Θράκη όπου θα εκδηλωθούν..."/>
  </head>
  <body>
    <article>
      <h1>Καιρός: Έντονα φαινόμενα και σήμερα σε όλη τη χώρα</h1>
      <h2>Νεφώσεις με τοπικές βροχές κυρίως στην Πελοπόννησο και στη Βόρεια Ελλάδα, με εντονότερα φαινόμενα στην Ανατολική Μακεδονία και στη Θράκη όπου θα εκδηλωθούν και σποραδικές καταιγίδες, περιμένουμε έως το μεσημέρι.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 07:00 , 21 November 2019</p>
      <p>Μετά το μεσημέρι ο καιρός θα παρουσιάσει <b>επιδείνωση</b> από τα νοτιοδυτικά με<b> βροχές και καταιγίδες</b> που τοπικά θα είναι <b>ισχυρές</b>. Τις βραδινές ώρες ισχυρά φαινόμενα αναμένονται στη Χαλκιδική, σε περιοχές της Κεντρικής Μακεδονίας, στο Βόρειο Αιγαίο, στις Νότιες Κυκλάδες, στη Δυτική Κρήτη και ενδεχομένως τοπικά στις Σποράδες. Παράλληλα, σχετικά αυξημένες θα είναι οι συγκεντρώσεις σκόνης στην ατμόσφαιρα, δημιουργώντας το <b>φαινόμενο των λασποβροχών,</b> σύμφωνα με το meteo.gr. </p>
      <p>Η <b>θερμοκρασία</b> θα κυμανθεί στη Δυτική Μακεδονία από 2 έως 15 βαθμούς, στη Βόρεια Ελλάδα από 8 έως 18, στην Ήπειρο από 8 έως 20 βαθμούς, στην Κεντρική Ελλάδα από 8 έως 19, στη Δυτική και Νότια Ελλάδα από 15 έως 21 βαθμούς, στα υπόλοιπα ηπειρωτικά από 10 έως 23 βαθμούς, στα νησιά του Ιονίου από 15 έως 21 βαθμούς, και στα νησιά του Αιγαίου από 12 έως 23 βαθμούς, ενώ στην Κρήτη οι μέγιστες θα φτάσουν τοπικά στους 25 με 26 βαθμούς Κελσίου.</p>
      <p>Οι <b>άνεμοι</b> στο Βόρειο Αιγαίο θα πνέουν από νότιες διευθύνσεις με εντάσεις έως 5 μποφόρ, αλλά βαθμιαία στα νοτιοδυτικά πελάγη θα στραφούν σε δυτικούς βορειοδυτικούς με εντάσεις έως 6 μποφόρ, ενώ αργά το βράδυ στο Βόρειο Αιγαίο θα στραφούν σε ανατολικούς με εντάσεις έως 7 μποφόρ. Στο Ιόνιο οι άνεμοι θα πνέουν αρχικά ασθενείς και μετά το μεσημέρι βορειοδυτικοί με εντάσεις έως 4 μποφόρ.</p>
      <p>
        <b>Αναλυτική πρόγνωση από την ΕΜΥ:</b>
      </p>
      <h3>Αττική</h3>
      <p><b>Καιρός</b>: Νεφώσεις με τοπικές βροχές και βαθμιαία σποραδικές καταιγίδες, που από το απόγευμα θα είναι κατά τόπους ισχυρές.<br/><b>Άνεμοι</b>: Από νότιες διευθύνσεις 5 με 6 μποφόρ.<br/><b>Θερμοκρασία</b>: Από 14 έως 20 βαθμούς Κελσίου.</p>
      <h3>Θεσσαλονίκη</h3>
      <p><b>Καιρός</b>: Λίγες νεφώσεις παροδικά αυξημένες, με πιθανότητα πρόσκαιρων βροχών τις πρωινές ώρες, οπότε είναι πιθανό να εκδηλωθούν μεμονωμένες καταιγίδες στα ανατολικά.<br/><b>Άνεμοι</b>: Βόρειοι βορειοδυτικοί 3 με 4 μποφόρ.<br/><b>Θερμοκρασία</b>: Από 11 έως 18 βαθμούς Κελσίου.</p>
      <h3>Μακεδονία, Θράκη</h3>
      <p><b>Καιρός</b>: Στη δυτική Μακεδονία λίγες νεφώσεις παροδικά αυξημένες, με περιορισμένη ορατότητα κατά τόπους τις πρωινές και βραδινές ώρες. Στις υπόλοιπες περιοχές νεφώσεις με βροχές και καταιγίδες κατά τόπους ισχυρές, κυρίως στην ανατολική Μακεδονία και τη Θράκη.<br/><b>Άνεμοι</b>: Μεταβλητοί 3 με 4, στα ανατολικά ανατολικοί νοτιοανατολικοί 4 με 5 και πρόσκαιρα στα θαλάσσια έως 6 μποφόρ.<br/><b>Θερμοκρασία</b>: Από 9 έως 18 βαθμούς Κελσίου. Στη δυτική Μακεδονία 3 με 4 βαθμούς χαμηλότερη.</p>
      <h3>Νησιά Ιονίου, Ήπειρος, Δυτική Στερεά, Δυτική Πελοπόννησος</h3>
      <p><b>Καιρός</b>: Στο βόρειο Ιόνιο και την Ήπειρο λίγες νεφώσεις παροδικά αυξημένες, με περιορισμένη ορατότητα κατά τόπους τις πρωινές και βραδινές ώρες. Στις υπόλοιπες περιοχές νεφώσεις με τοπικές βροχές και σποραδικές καταιγίδες. Από το απόγευμα τα φαινόμενα στη δυτική Πελοπόννησο θα είναι κατά τόπους έντονα, ενώ στο Ιόνιο και τη δυτική Στερεά θα εξασθενήσουν.<br/><b>Άνεμοι</b>: Από δυτικές διευθύνσεις 3 με 4 μποφόρ.<br/><b>Θερμοκρασία</b>: Από 13 έως 20 βαθμούς Κελσίου. Στην Ήπειρο 3 με 4 βαθμούς χαμηλότερη.</p>
      <h3>Θεσσαλία, Ανατολική Στερεά, Εύβοια, Ανατολική Πελοπόννησος</h3>
      <p><b>Καιρός</b>: Νεφώσεις με τοπικές βροχές και σποραδικές καταιγίδες, κυρίως από το απόγευμα στην ανατολική Πελοπόννησο και τα νότια τμήματα της ανατολικής Στερεάς και της Εύβοιας, όπου τα φαινόμενα θα είναι κατά τόπους έντονα.<br/><b>Άνεμοι</b>: Στα βόρεια μεταβλητοί 3 με 4, στα υπόλοιπα από νότιες διευθύνσεις 4 με 6 μποφόρ.<br/><b>Θερμοκρασία</b>: Από 11 έως 21 βαθμούς Κελσίου.</p>
      <h3>Κυκλάδες, Κρήτη</h3>
      <p><b>Καιρός</b>: Νεφώσεις που γρήγορα από τα δυτικά θα αυξηθούν και κυρίως από το μεσημέρι θα εκδηλωθούν τοπικές βροχές και καταιγίδες. Τα φαινόμενα από τις απογευματινές ώρες θα είναι κατά τόπους έντονα στα δυτικά.<br/><b>Άνεμοι</b>: Από νότιες διευθύνσεις 4 με 6 μποφόρ.<br/><b>Θερμοκρασία</b>: Από 15 έως 22 βαθμούς Κελσίου.</p>
      <h3>Νησιά Ανατολικού Αιγαίου, Δωδεκάνησα</h3>
      <p><b>Καιρός</b>: Στα νησιά του ανατολικού Αιγαίου νεφώσεις με τοπικές βροχές και καταιγίδες. Τα φαινόμενα θα είναι κατά τόπους έντονα. Στα Δωδεκάνησα λίγες νεφώσεις που βαθμιαία θα αυξηθούν και θα σημειωθούν τοπικές βροχές και πιθανώς μεμονωμένες καταιγίδες από το βράδυ.<br/><b>Άνεμοι</b>: Νότιοι νοτιοανατολικοί 4 με 6 μποφόρ.<br/><b>Θερμοκρασία</b>: Από 15 έως 23 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/ellada/story/198126/kakokairia-ektakto-deltio-apo-tin-emy-poy-tha-xtypisei-tis-epomenes-ores">Κακοκαιρία - Έκτακτο δελτίο από την ΕΜΥ: Πού θα «χτυπήσει» τις επόμενες ώρες</a>
        </li>
        <li>
          <a href="https://www.cnn.gr/news/ellada/story/198111/h-kakokairia-sarose-kai-ton-pyrgo-plimmyrisan-dekades-spitia-kai-epixeiriseis">Η κακοκαιρία «σάρωσε» και τον Πύργο: Πλημμύρισαν δεκάδες σπίτια και επιχειρήσεις</a>
        </li>
        <li>
          <a href="https://www.cnn.gr/news/ellada/story/198105/ektakto-deltio-epideinosis-kairoy-apo-tin-emy-kataigides-kai-xalazi">Έκτακτο δελτίο επιδείνωσης καιρού από την ΕΜΥ: Καταιγίδες και χαλάζι</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/8842/kairos">ΚΑΙΡΟΣ</a>
        </li>
        <li>
          <a href="https://www.cnn.gr/eidhseis/tag/15522/epideinwsh-kairoy">ΕΠΙΔΕΙΝΩΣΗ ΚΑΙΡΟΥ</a>
        </li>
        <li>
          <a href="https://www.cnn.gr/eidhseis/tag/17380/epideinwsh-toy-kairoy">ΕΠΙΔΕΙΝΩΣΗ ΤΟΥ ΚΑΙΡΟΥ</a>
        </li>
        <li>
          <a href="https://www.cnn.gr/eidhseis/tag/19958/epideinwsh">ΕΠΙΔΕΙΝΩΣΗ</a>
        </li>
        <li>
          <a href="https://www.cnn.gr/eidhseis/tag/42907/kairos-ayrio">ΚΑΙΡΟΣ ΑΥΡΙΟ</a>
        </li>
        <li>
          <a href="https://www.cnn.gr/eidhseis/tag/50850/o-kairos-ayrio">Ο ΚΑΙΡΟΣ ΑΥΡΙΟ</a>
        </li>
        <li>
          <a href="https://www.cnn.gr/eidhseis/tag/16555/prognwsh-kairoy">ΠΡΟΓΝΩΣΗ ΚΑΙΡΟΥ</a>
        </li>
        <li>
          <a href="https://www.cnn.gr/eidhseis/tag/9753/vroxes">ΒΡΟΧΕΣ</a>
        </li>
        <li>
          <a href="https://www.cnn.gr/eidhseis/tag/31088/vroxes-kai-kataigides">ΒΡΟΧΕΣ ΚΑΙ ΚΑΤΑΙΓΙΔΕΣ</a>
        </li>
        <li>
          <a href="https://www.cnn.gr/eidhseis/tag/80886/meteo">METEO</a>
        </li>
      </ul>
      <h4>
        <a href="https://www.cnn.gr/eidhseis">Top επικαιρότητα</a>
      </h4>
      <figure>
        <img src="https://cdn.cnngreece.gr/media/com_news/story/2019/11/21/198131/snapshot/2756091.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/21/198126/snapshot/kairos.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/21/198122/snapshot/alexandra-ZyPN2a6DoQE-unsplash.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/21/198107/snapshot/AP_342048715656.jpg"/>
      </figure>
    </article>
  </body>
</html>