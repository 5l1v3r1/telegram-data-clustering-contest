<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/dunya/135593/16-yasindaki-neonazinin-katliam-planini-gunlugu-ele-verdi"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-21T05:11:00+00:00"/>
    <meta property="og:title" content="16 yaşındaki neonazinin katliam planını günlüğü ele verdi!"/>
    <meta property="og:description" content="İngiltere'nin kuzeydoğu şehri Durham'da 16 yaşındaki neo-Nazi bir çocuk, 'kaçınılmaz ırk savaşları' ve muhtemel saldırı hedefleriyle ilgili günlüğüne yazdıkları nedeniyle 'terör saldırı hazırlığında olmaktan' suçlu bulundu."/>
  </head>
  <body>
    <article>
      <h1>16 yaşındaki neonazinin katliam planını günlüğü ele verdi!</h1>
      <h2>İngiltere'nin kuzeydoğu şehri Durham'da 16 yaşındaki neo-Nazi bir çocuk, 'kaçınılmaz ırk savaşları' ve muhtemel saldırı hedefleriyle ilgili günlüğüne yazdıkları nedeniyle 'terör saldırı hazırlığında olmaktan' suçlu bulundu.</h2>
      <address>
        <time datetime="2019-11-21T05:11:00+00:00">21 Nov 2019, 05:11</time>
      </address>
      <p>Çocuk, 'gerilla savaşları' için Durham'da tespit ettiği bazı bölgeleri el kitapçığı haline getirdi.</p>
      <p>Manchester Kraliyet Mahkemesi'nde görülen davada erkek çocuğun kendisini 'doğuştan sadist' olarak tanımladığı belirtildi.</p>
      <p>16 yaşındaki neo-Nazi, İngiltere'de 'terör saldırısı hazırlığında olmakla' suçlanan en genç zanlı oldu.</p>
      <p>Mahkeme jürisi, yasal gerekçelerle ismi açıklanmayan çocuğu Ekim 2017'de bu yılın Mart ayında terör saldırısı planladığı hükmüne vardı.</p>
      <p>Çocuk ayrıca 'terörist yayınlar yaymak, terör bağlantılı makaleler bulundurmak ve terör saldırısında kullanılmak üzere belgeler bulundurmaktan' da suçlu bulundu.</p>
      <h3>Saldırı ayrıntıları</h3>
      <p>Çocuğun hazırladığı el kitapçığında 'saldırı yöntemleri' ve publar, postaneler, okullar gibi 'saldırılacak bölgeler' hakkında ayrıntılar bulunduğu ifade edildi.</p>
      <p>El kitapçığında bölgedeki sinagoglara molotofkokteyli saldırı düzenleme planları da olduğu belirtildi.</p>
      <p>Neo-Nazi olduğunu reddeden çocuk, yalnızca internette ve günlüğünde 'radikal bir karakter' yarattığını söyledi.</p>
      <p>İngiltere'nin kuzeydoğu bölgesinin Terörle Mücadele Birimi Başkanı Martin Snowden, "Bu ergenin benimsediği aşırı sağ görüşler ve nefret dili kaygı verici" dedi.</p>
      <p>Tutuklu bulunan çocuk hakkındaki ceza 7 Ocak'ta açıklanacak.</p>
      <p>(BBC Türkçe)</p>
    </article>
  </body>
</html>