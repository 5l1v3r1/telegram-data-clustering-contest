<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/motiune-simpla-impotriva-lui-florin-citu/"/>
    <meta property="og:site_name" content="Cotidianul"/>
    <meta property="article:published_time" content="2019-11-21T05:50:19+00:00"/>
    <meta property="og:title" content="Moțiune simplă împotriva lui Florin Cîțu"/>
    <meta property="og:description" content="Viorica Dăncilă a anunțat că PSD va depune săptămâna viitoare, în Parlament, o moțiune simplă împotriva ministrului de Finanțe Florin Cîțu, pentru a da explicații cu privire la creșterea euro."/>
  </head>
  <body>
    <article>
      <h1>Moțiune simplă împotriva lui Florin Cîțu</h1>
      <address><time datetime="2019-11-21T05:50:19+00:00">21 Nov 2019, 05:50</time> by <a rel="author">(R.C.)</a></address>
      <p>Viorica Dăncilă a anunțat că PSD va depune săptămâna viitoare, în Parlament, o moțiune simplă împotriva ministrului de Finanțe Florin Cîțu, pentru a da explicații cu privire la creșterea euro.</p>
      <p>„La începutul săptămânii viitoare vom depune o moțiune simplă pentru domnul Cîțu în Senatul României, având în vedere creșterea euro, creștere care îi afectează pe români”, a anunțat Viorica Dăncilă, într-o intervenție telefonică la Antena 3.</p>
      <p>Cursul de schimb al monedei naționale a atins miercuri al treilea minim istoric la rând în raport cu euro, fiind cotat de către Banca Națională a României (BNR) la 4,7776 lei/euro, de la 4,7759 lei în sedința de marți și 4,7729 în cea de luni. Deprecierea față de ședința precedentă este de 0,04%.</p>
      <p>Joi, 14 noiembrie, cursul a fost de 4,7669 lei/euro, iar vineri a rămas practic în aceeași zonă, înregistrînd o scădere nesemnificativă la 4,7667 lei/euro.</p>
      <p>Minimul semnificativ anterior evoluției din ultima perioadă, de 4,7648 lei/euro a fost atins în data de 25 ianuarie, la câteva săptămâni după adoptarea OUG 114/2018.</p>
      <p>Leul a demarat o tendinţă de depreciere faţă de euro în ultimele două luni şi jumătate, mai precis începând cu luna septembrie, scăderea fiind de circa 5 bani în perioada analizată.</p>
      <p>Banca Națională a României se așteaptă la o acomodare lentă a monedei naționale în raport cu poziția economiei, a declarat, marți, pentru MEDIAFAX, Dan Suciu, purtător de cuvânt al BNR.</p>
      <related>
        <h4>Articole asemănătoare</h4>
        <a href="https://www.cotidianul.ro/dragnea-catre-ciolos-daciane-nu-tine/"/>
        <a href="https://www.cotidianul.ro/aiureala-din-psd/"/>
        <a href="https://www.cotidianul.ro/jocuri-de-culise-pentru-alegerile-din-11-iunie/"/>
      </related>
    </article>
  </body>
</html>