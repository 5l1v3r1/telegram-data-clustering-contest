<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.arimnews.co.il/gossip/30221"/>
    <meta property="og:site_name" content="ערים"/>
    <meta property="article:published_time" content="2019-11-21T05:55:12+00:00"/>
    <meta property="og:title" content="&quot;מודל האופי&quot;: לראשונה ברחובות תיערך תצוגת אופנה של נשים חזקות מהעיר והסביבה"/>
    <meta property="og:description" content="ב-18.12 ייערך ברחובות אירוע &quot;מודל האופי&quot;, שבמסגרתו תצעדנה על המסלול מנכ&quot;ליות, יזמות הייטק, מפיקות, מנהלות קהילה, חברות מועצה ועוד נשים חזקות בתעשייה המקומית. זאת במטרה לעורר למודעות והשראה כי אופי חזק יכול לקדם כל אחת. כל ההכנסות יועברו כתרומה למעגל נשים רחובות נס ציונה, לטובת קבוצת נערות בסיכון. יעל ענתי, יוזמת האירוע: &quot;אופי הוא לגמרי היופי החדש של נשים&quot;"/>
  </head>
  <body>
    <article>
      <h1>"מודל האופי": לראשונה ברחובות תיערך תצוגת אופנה של נשים חזקות מהעיר והסביבה</h1>
      <h2>ב-18.12 ייערך ברחובות אירוע "מודל האופי", שבמסגרתו תצעדנה על המסלול מנכ"ליות, יזמות הייטק, מפיקות, מנהלות קהילה, חברות מועצה ועוד נשים חזקות בתעשייה המקומית. זאת במטרה לעורר למודעות והשראה כי אופי חזק יכול לקדם כל אחת. כל ההכנסות יועברו כתרומה למעגל נשים רחובות נס ציונה, לטובת קבוצת נערות בסיכון. יעל ענתי, יוזמת האירוע: "אופי הוא לגמרי היופי החדש של נשים"</h2>
      <address><time datetime="2019-11-21T05:55:12+00:00">21 Nov 2019, 05:55</time> by <a rel="author">אלעד חיימוביץ'</a></address>
      <p>ב-18.12 החל בשעה 20:00 ייערך ברחובות אירוע "מודל האופי", שבמסגרתו תצעדנה על המסלול מנכ"ליות, יזמות הייטק, מפיקות, מנהלות קהילה, חברות מועצה ועוד נשים חזקות בתעשייה המקומית. זאת במטרה לעורר למודעות והשראה כי אופי חזק יכול לקדם כל אחת באקוסיסטם האישי והחברתי שלה.</p>
      <p>סטודיו YAEL ANATI, בשיתוף פעולה עם מותג האיפור MAC (שיאפר את הנשים) ומותג חטיפי האנרגיה הבריאים FITNESS (שיזינו את המוזמנות) חברו לערב שכולו לייף סטייל נוצץ. המסלול עליו תצעדנה הנשים ייבנה במרכז חדר הכושר של סטודיו YAEL ANATI במיוחד לרגל האירוע, ומלבישות בעלות בוטיקים לוקאליים ילבישו בבגדי קז'ואל, ערב וספורט: yaya של יעל פרליס, חגית בגדי בוטיק, שמלות כלה וערב של Laura ומותג z sport.</p>
      <p>
        <b>בין הנשים שתצעדנה על המסלול:</b>
      </p>
      <p>קרן אלאלוף שרעבי – מייסדת קבוצת מאמצחיק בפייסבוק; דפנה קירו-כהן – מנכ"לית עיריית נס ציונה; שרה ברמן ברנס – מנהלת משאבי אנוש במרכז הרפואי הגריאטרי הרצפלד; ורד אמיר –בעלת בלוג אופנה לנשים מגיל 50+ somewhere over the fifty; שרון איתן – מנהלת ארגון התנדבותי למתמודדים עם סרטן, סופרת, מחזאית ומרצה; אסתי כהן, יו"ר עמותת מעגל נשים רחובות נס ציונה ופעילות נוספות בעמותה; אוה גור – מחזיקת תיק מעמד האישה, יו"ר פורום נשים רחובות וחברת מועצה פעילה; יעל ענתי – מאמנת כושר בעלת קהילת נשים חזקה וגדולה ברחובות; אביגל שעובי – יזמת יום הרפואה הסינית בעיר ופעילה חברתית בנושאי רפואה בעיר; אור מנור – מייסדת Inovation social club מועדון היזמות של רחובות והסביבה; דורין טובים – אושיית אינסטגרם ומשפיענית מקומית בנושאי תזונה, אורח חיים בריא וחיי משפחה ומאפרת מקצועית; ג'ודית מגן – מאמנת מוסמכת ומלווה נשים בתהליכי שינוי ופריצה בעלת ההרצאה "ואז זה היכה בי" המגוללת את סיפור חייה העוצמתי; ועוד ועוד.</p>
      <p>במהלך האירוע מסכי וידאו ענקיים יקרינו מסרים אישיים מהנשים בנוגע ליכולתו של האופי האישי לקדם כל אחת בדרך שלה. הערב ייחתם במסיבת כושר בהדרכת יעל ענתי, עם הדי-ג'יי עינבל אבוטבול.</p>
      <p>יעל ענתי : ״הרעיון לאירוע ההתרמה נולד מתוך הסטודיו. אסתי כהן, יו״ר עמותת מעגל נשים רחובות נס ציונה המתאמנת בסטודיו, סיפרה לי על פעילות העמותה ועל החשיבות של גיוס הכספים והחלטתי להרים את הכפפה".</p>
      <p>
        <b>על פי מה נבחרו הנשים שתופענה באירוע?</b>
      </p>
      <p>"מבחינתי אישה חזקה היא אישה שהאופי שלה מוביל אותה להשגת יעדים אישיים בחיים. אופי הוא לגמרי היופי החדש של נשים. בחרנו לתצוגה דוגמניות הן מתוך הסטודיו, נשים חזקות שהגיעו לתוצאות בהרזיה וחיטוב הגוף, והן נשים חזקות מהעיר שפעילות באקו סיסטם האישי שלהן בעוצמה, עוסקות בהתנדבות, יזמות חברתיות ובכירות בתעשייה המקומית".</p>
      <p>כדי לגייס תרומות ולהפיק את האירוע הוקם צוות הפקה מתוך מתאמנות הסטודיו: דורין פרנסיס – בונה סיפורי מותגים שהגתה את הרעיון והקונספט של האירוע, יפעת ארנטל – מעולמות השיווק וההפקה שאחראית על הביצוע, ודורין טובים – מאפרת מקצועית ואושיית לייף סטייל שאחראית על הארט בתצוגה.</p>
      <p>הצוות פנה על בסיס קשרים אישיים לנותני חסויות שיעניקו מתנות בתמורה לקניית כרטיסים, וכך גויסה שקית הטבות בשווי 1,200 שקלים לבאי האירוע.</p>
      <figure>
        <img src="https://www.arimnews.co.il/wp-content/uploads/2019/11/d3ea2be9ec4d738e0046ca5bf03c41b1.jpg"/>
        <figcaption>מימין: דורין פרנסיס, דורין טובים, יעל ענתי ויפעת ארנטל, מתאמנות הסטודיו ומפיקות האירוע (צילום: ליז טייטלבאום)</figcaption>
      </figure>
      <p>מחיר כרטיס: 100 שקלים. כל ההכנסות יועברו כתרומה למעגל נשים רחובות נס ציונה, לטובת קבוצת נערות בסיכון. פירוט המתנות וההטבות לרוכשי הכרטיסים בעלות 100 שקלים:</p>
      <p>מותג mac – יעניק שיעור איפור מקצועי מתנה; מותג fitness – מארז אנרגיה מזין; סטודיו יעל ענתי – כרטיסיית אימונים במתנה בשווי 500 שקלים; מותג fruit&amp;veg  – משקה אישי טעים ומפנק מהטוב שבפירות והירקות; קפה זהב שחור – מארז קפסולות לבוקר עוצמתי; הבוטיקים המלבישים yaya של יעל פרליס, בוטיק חגית טל, סטודיו שמלות הערב laura וחברת z sport יעניקו שוברי מתנה מפנקים לקנייה מקולקציית החורף; קטי אלבו קוסמטיקאית פרא רפואית – טיפול יופי מתנה בשווי 200 שקלים ממוצרי חווה זינגבוים; הסטיליסטיות אלכס גדרון ויעל יוסיפוביץ – שוברי הנחה למפגשי סטיילינג אישי.</p>
      <p>
        <b>הזמנת כרטיסים במסרון בלבד לטלפון: 0543021230.</b>
      </p>
    </article>
  </body>
</html>