<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/21/recsegett-ropogott-a-fold-a-laoszi-thaifoldi-hataron-61"/>
    <meta property="og:site_name" content="infostart"/>
    <meta property="article:published_time" content="2019-11-21T05:35:00+00:00"/>
    <meta property="og:title" content="Recsegett-ropogott a föld a laoszi-thaiföldi határon - 6,1"/>
    <meta property="og:description" content="Csak kevéssel a föld felszíne alatt volt a földrengés epicentruma."/>
  </head>
  <body>
    <article>
      <h1>Recsegett-ropogott a föld a laoszi-thaiföldi határon - 6,1</h1>
      <address><time datetime="2019-11-21T05:35:00+00:00">21 Nov 2019, 05:35</time> by <a rel="author">Infostart / MTI</a></address>
      <h3>Csak kevéssel a föld felszíne alatt volt a földrengés epicentruma.</h3>
      <p>Erős, 6,1-es fokozatú földrengés volt Laosz és Thaiföld határtérségében csütörtök reggel. Áldozatokról vagy károkról nem szólnak az első jelentések.</p>
      <p>A földmozgás kis mélységből pattant ki, de érezni lehetett az onnan 700 kilométerre található thai fővárosban, Bangkokban is, ahol éppen Ferenc pápa látogatását fogadják. A katolikus egyházfő szerdán érkezett az országba.</p>
      <p>A rengést Hanoiban, a vietnami fővárosban is érezték a lakosok.</p>
      <p>A 6,1-es fokozatú földmozgást három órával korábban egy 5,7-es előzte meg ugyanabban a térségben.</p>
      <p>
        <i>Nyitókép: BRUCE OMORI</i>
      </p>
    </article>
  </body>
</html>