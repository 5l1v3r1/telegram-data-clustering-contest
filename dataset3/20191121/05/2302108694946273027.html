<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/p-cum-economisesti-timp-si-bani-cu-contoarele-inteligente-primul-pas-spre-programarea-masinii-de-spalat-sau-a-incarcarii-masinii-electrice.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-21T05:39:29+00:00"/>
    <meta property="og:title" content="(P) Cum economisești timp și bani cu contoarele inteligente. Primul pas spre programarea mașinii de spălat sau a încărcării mașinii electrice"/>
    <meta property="og:description" content="Peste 671.000 de clienți ai E-Distribuție vor beneficia până la finalul acestui an de sisteme de contorizare inteligentă, după investiții cifrate doar în"/>
  </head>
  <body>
    <article>
      <h1> (P) Cum economisești timp și bani cu contoarele inteligente. Primul pas spre programarea mașinii de spălat sau a încărcării mașinii electrice </h1>
      <address><time datetime="2019-11-21T05:39:29+00:00">21 Nov 2019, 05:39</time> by <a rel="author">advertorial</a></address>
      <p>Peste 671.000 de clienți ai E-Distribuție vor beneficia până la finalul acestui an de sisteme de contorizare inteligentă, după investiții cifrate doar în 2019 la 53 de milioane de lei. O tehnologie nouă, contoarele electrice reprezintă interfața dintre clienți și revoluția digitală. Ele vin la pachet cu avantaje care economisesc timp și bani, dar contribuie  și la îmbunătățirea calității serviciilor.</p>
      <ul>
        <li>Grupul Enel a programat, pe termen mediu, instalarea de contoare inteligente pentru întreaga bază de 2,9 milioane de clienți de distribuție de electricitate din România.</li>
        <li>Peste 90% dintre clienții din județul Giurgiu vor beneficia de avantajele unui contor inteligent de energie electrică până la finalul acestui an</li>
      </ul>
      <p>
        <b>De ce e nevoie însă de investiții atât de costisitoare?</b>
      </p>
      <p>Contoarele inteligente sunt un prim pas pe drumul digitalizării în distribuția de energie, o tendință care se consolidează rapid în întreaga lume. Scăderea costurilor de operare, creșterea fiabilității transmiterii datelor, flexibilitatea totală pentru consumatori sunt țintele marilor operatori din distribuția de energie electrică, și niciuna nu poate fi atinsă fără instalarea de contoare moderne.</p>
      <p>“Contoarele inteligente vor pune bazele viitoarelor rețele inteligente, care sunt definitorii pentru a face față provocărilor aduse de tranziția energetică, promovând dezvoltarea unor sisteme energetice curate, sustenabile și eficiente”, spune Gino Celentano, Director General E-Distribuție Muntenia, E-Distribuție Dobrogea și E-Distribuție Banat, cele trei companii de distribuție a energiei electrice care sunt controlate de Grupul Enel.</p>
      <p>Pe lângă operarea lor mult mai facilă, contoarele de nouă generație vin cu un set de avantaje imediate pentru consumatori:</p>
      <ul>
        <li>Indexul de consum poate fi citit de la distanță, fără să mai fie nevoie de citirea de pe teren și de estimările de consum. În acest fel sunt eliminate erorile umane în privința citirii sau facturării consumului;</li>
        <li>Clienții pot monitoriza mult mai ușor consumul de energie, pot verifica cât consumă echipamentele electrice din gospodărie și pot face economii în urma acestei analize;</li>
        <li>Contoarele inteligente permit transmiterea de informații către dispeceratul distribuitorului de energie electrică, astfel că defecțiunile de rețea pot fi identificate mult mai ușor, iar intervențiile în caz de avarii pot fi realizate mai rapid și mai eficient;</li>
        <li>Clienții sunt protejați de supratensiuni și au șanse la o reconectare mai rapidă în cazul în care deconectarea a fost cauzată de incidente din reţeaua de energie electrică;</li>
        <li>Clienții economisesc timp; schimbarea furnizorului, conectările, deconectările, închiderea sau transferul de contract vor fi realizate de la distanță;</li>
        <li>Informațiile despre consumul normal sau detaliat sunt afișate rapid şi pot fi vizualizate atât pe calculator, cât și pe tabletă sau telefon; acest lucru le permite clienților să își poată ajusta comportamentul de consum ca să economisească energie;</li>
        <li>Pentru clienții care produc energie cu turbine eoliene sau panouri solare, contorul va măsura separat energia pe care o livrează în rețea și pe cea pe care o primesc din rețea.</li>
      </ul>
      <p>În plus, odată cu implementarea de către furnizori a ofertelor personalizate, clienții vor putea alege tarifele flexibile (cu costuri diferite în funcție de lună, zi sau interval orar).</p>
      <p>Aplicațiile Internet of Things le vor permite clienților cu tarife orare flexibile să-și programeze marii consumatori (mașina de spălat, încărcarea mașinii electrice) la orele cu tariful cel mai convenabil.</p>
      <figure>
        <img src="https://cdn.g4media.ro/wp-content/uploads/2019/11/Contor-inteligent-E-Distributie.jpg"/>
      </figure>
      <figure>
        <img src="https://cdn.g4media.ro/wp-content/uploads/2019/11/Contor-inteligent-E-Distributie.jpg"/>
      </figure>
    </article>
  </body>
</html>