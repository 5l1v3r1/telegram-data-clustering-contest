<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/international/in-lume/google-vrea-restrictioneze-campaniile-electorale-intermediul-produselor-sale-1_5dd625975163ec42713e7d09/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-21T05:56:09+00:00"/>
    <meta property="og:title" content="Google vrea să restricţioneze campaniile electorale prin intermediul produselor sale"/>
    <meta property="og:description" content="Scott Spencer, directorul de management al produselor de advertising online Google Ads a precizat că nu se vor mai promova campaniile electorale prin intermediul platformelor sale."/>
  </head>
  <body>
    <article>
      <h1>Google vrea să restricţioneze campaniile electorale prin intermediul produselor sale</h1>
      <address><time datetime="2019-11-21T05:56:09+00:00">21 Nov 2019, 05:56</time> by <a rel="author">Calin Mihai</a></address>
      <h4>Scott Spencer, directorul de management al produselor de advertising online Google Ads a precizat că nu se vor mai promova campaniile electorale prin intermediul platformelor sale.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/economie/stiri-economice/google-facebook-date-judecata-roman-dintr-un-sat-dambovitean-le-a-cerut-barbatul-1_5dd13e515163ec42711b9fe3/index.html"/>
        <a href="https://adevarul.ro/international/in-lume/papafrancisc-intalnirea-gigantii-it-asumati-va-responsabilitatea-protejarea-minorilor-viitorul-lor-1_5dce60375163ec42710a82b7/index.html"/>
        <a href="https://adevarul.ro/tech/internet/cum-colecteaza-google-datele-medicale-milioane-oameni-1_5dcae7c75163ec4271f0f896/index.html"/>
      </related>
      <p>
        <b>Google va stopa astfel targetarea anumitor categorii de utilizatori pentru transmiterea de reclame în funcţie de preferinţele politice presupuse.</b>
      </p>
      <p>Campaniile de advertising nu vor mai putea combina propriile baze de date privind potenţiali votanţi cu cele ale companiei Google pentru transmiterea de informaţii electorale pe YouTube sau pe motorul de căutare.</p>
      <p>Se vor putea însă implementa campanii de Google Ads care să aibă ca ţintă utilizatorii în funcţie de vârstă, sex şi locaţie.</p>
      <p>„Recunoaştem că un dialog politic robust este o parte importantă a democraţiei, şi nimeni nu se poate pronunţa asupra fiecărei revendicări politice, fiecări revendicări opuse sau insinuări”, a declarat Scott Spencer.</p>
      <p>„Ne aşteptăm, aşadar, ca numărul de anunţuri politice asupra cărora vom lua măsuri să fie limitate - dar vom continua să facem asta pentru încălcările clare”, a adăugat acesta. „Ne va lua ceva timp să implementăm aceste schimbări”, a apreciat reprezentantul companiei.<br/><br/>„Noi vom începe să aplicăm noua abordare în Marea Britanie într-o săptămână (înaintea alegerilor generale), în UE până la sfârşitul anului, şi în restul lumii începând cu 6 ianuarie 2020”, a spus Spencer.</p>
      <hr/>
    </article>
  </body>
</html>