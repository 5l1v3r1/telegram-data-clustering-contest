<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.emerce.nl/nieuws/ksa-verstrekt-nadere-informatie-vergunning-online-gokken"/>
    <meta property="og:site_name" content="Emerce"/>
    <meta property="article:published_time" content="2019-11-21T05:41:00+00:00"/>
    <meta property="og:title" content="Ksa verstrekt nadere informatie vergunning online gokken"/>
    <meta property="og:description" content="De Kansspelautoriteit (Ksa) heeft weer meer informatie gegeven over de voorwaarden voor een online kansspelvergunning. Hiermee kunnen potentiële aanvragers zich alvast voorbereiden op het vergunningentraject dat van start gaat zodra de Wet Kansspelen op afstand van kracht wordt. De exacte datum van inwerkingtreding is nog niet bekend."/>
  </head>
  <body>
    <article>
      <h1>Ksa verstrekt nadere informatie vergunning online gokken</h1>
      <address><time datetime="2019-11-21T05:41:00+00:00">21 Nov 2019, 05:41</time> by <a rel="author">Redactie Emerce</a></address>
      <p>
        <b>De Kansspelautoriteit (Ksa) heeft weer <a href="https://kansspelautoriteit.nl/onderwerpen/a-z/wet-kansspelen/nadere-informatie/">meer informatie</a> gegeven over de voorwaarden voor een online kansspelvergunning. Hiermee kunnen potentiële aanvragers zich alvast voorbereiden op het vergunningentraject dat van start gaat zodra de Wet Kansspelen op afstand van kracht wordt. De exacte datum van inwerkingtreding is nog niet bekend.</b>
      </p>
      <p>De Wet Kansspelen op afstand stelt eisen aan toekomstige vergunninghouders. De toezichthouder informeert potentiële vergunningsaanvragers nu alvast op hoofdlijnen over wat er straks wordt gevraagd om met succes een aanvraag in te kunnen dienen. De Ksa moet hierbij een slag om de arm houden, omdat de lagere regelgeving van de wet nog niet definitief is. Het ministerie van Justitie en Veiligheid, verantwoordelijk voor het kansspelbeleid, werkt hier momenteel aan.</p>
      <p>De informatie die nu bekend is gemaakt, is aanvullend op de informatie die in juli 2019 werd gepubliceerd.</p>
      <p>In een volgende fase zal de Ksa workshops voor potentiële vergunningsaanvragers organiseren. Tijdens die workshops wordt nadere informatie verstrekt, onder meer over de technische vereisten waar aan moet worden voldaan voor een vergunning. Zo komt er straks een Centraal Register Uitsluiting Kansspelen. Ook moet elke kansspelaanbieder spelgegevens in een Controledatabank opslaan en de Ksa daar toegang toe verlenen.</p>
      <related>
        <h4>Gerelateerde items</h4>
        <a href="https://www.emerce.nl/nieuws/boete-400000-euro-aanbieden-pokeren-via-pokerstarseu"/>
        <a href="https://www.emerce.nl/nieuws/holland-casino-vergunning-online-kansspelen"/>
        <a href="https://www.emerce.nl/nieuws/boete-bijna-half-miljoen-euro-gokbedrijf-trannelunibet"/>
      </related>
    </article>
  </body>
</html>