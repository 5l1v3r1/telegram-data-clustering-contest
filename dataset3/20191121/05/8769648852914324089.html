<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/valencia-acull-dilluns-25novcerimonia-lliurament-premis-jaume-i-2019"/>
    <meta property="og:site_name" content="Diari La Veu"/>
    <meta property="article:published_time" content="2019-11-21T05:13:00+00:00"/>
    <meta property="og:title" content="València acull aquest dilluns la cerimònia de lliurament dels Premis Jaume I 2019"/>
    <meta property="og:description" content="Els guardonats enguany són Xavier Tolsa (Recerca Bàsica), José García Montalvo (Economia), Pura Muñoz-Cànoves (Recerca Mèdica), José Antonio Sobrino Rodríguez (Protecció del Medi Ambient), Anníbal Ollero Baturone (Noves Tecnologies) i Carlota Pi Amorós (Emprenedoria)."/>
  </head>
  <body>
    <article>
      <h1>València acull aquest dilluns la cerimònia de lliurament dels Premis Jaume I 2019</h1>
      <h2>El jurat de la 31a edició dels guardons reconeix la tasca de Xavier Tolsa, José García Montalvo, Pura Muñoz-Cànoves, José Antonio Sobrino Rodríguez, Anníbal Ollero Baturone i Carlota Pi Amorós</h2>
      <address><time datetime="2019-11-21T05:13:00+00:00">21 Nov 2019, 05:13</time> by <a rel="author">DLV</a></address>
      <p>VALÈNCIA (EFE). El rei Felip VI presidirà dilluns vinent, 25 de novembre, a la Llotja dels Mercaders de València la cerimònia de lliurament dels Premis Rei Jaume I 2019. El lliurament de la 31a edició dels Premis, dotats amb 100.000 euros en cadascuna de les seues sis categories, se celebrarà al migdia.<br/><br/>Els<a href="https://www.diarilaveu.com/guardonats-premis-jaume-i-2019"> guardonats enguany són</a> <b>Xavier Tolsa</b> (Recerca Bàsica), <b>José García Montalvo</b> (Economia), <b>Pura Muñoz-Cànoves</b> (Recerca Mèdica), <b>José Antonio Sobrino Rodríguez</b> (Protecció del Medi Ambient), <b>Anníbal Ollero Baturone </b>(Noves Tecnologies) i <b>Carlota Pi Amorós</b> (Emprenedoria).<br/><br/>Aquests premis es concedeixen a persones que destaquen en el seu camp de treball i que hagen desenvolupat la major part de la seua activitat professional a l'estat espanyol. Segons la Fundació Premis Rei Jaume I, aquests guardons es reconeixen com els premis de major prestigi per a l'activitat realitzada a Espanya i són dels més ben remunerats del país. Els premiats de cada categoria tenen el compromís de destinar una part de l'import del premi a la investigació i l'emprenedoria a l'estat espanyol.<br/><br/>Els premis compten amb la col·laboració de Fundació Iberdrola España, Mercadona, EDEM, AVE, Ajuntament de València, Air Liquide Healtcare, CaixaBank Fundació Bancària, l'Autoritat Portuària de València, Bankia i Boluda Corporación Marítima. També, del Consell de Cambres de la Comunitat Valenciana, la Fundació Banc Santander, Pavasal, RNB, SPB, Vectalia, Enagás i la CEV. </p>
      <related>
        <h4>Les més llegides</h4>
        <a href="https://www.diarilaveu.com/oposicio-carrega-ribo-grezzi-dimissio-secretari-emt-valencia"/>
        <a href="https://www.diarilaveu.com/ni-castello-ribera-ni-villanueva-castellon-consistori-inicia-tramits-nom-consens"/>
        <a href="https://www.diarilaveu.com/apunt-estrena-parany-ficcio-produccio-propia-ambientada-valencia-capital-ii-republica"/>
        <a href="https://www.diarilaveu.com/direccio-presidencia-consellers-profundes-renovacions-afrontar-a-punt-imminentment"/>
        <a href="https://www.diarilaveu.com/autonomies-llengua-propia-advoquen-cooficialitat-basada-acord-la-convivencia-linguistica"/>
      </related>
    </article>
  </body>
</html>