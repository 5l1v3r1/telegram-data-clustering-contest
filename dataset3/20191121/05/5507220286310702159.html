<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187661/"/>
    <meta property="og:site_name" content="Janam TV"/>
    <meta property="article:published_time" content="2019-11-21T05:56:58+00:00"/>
    <meta property="og:title" content="ഒന്നാം ക്ലാസുകാരന് വിസർജ്യം ബാഗിൽ പൊതിഞ്ഞ് കൊടുത്തുവിട്ടു ; അദ്ധ്യാപികയ്ക്കെതിരെ ദേശീയ മനുഷ്യാവകാശ കമ്മീഷൻ നടപടിയെടുത്തു"/>
    <meta property="og:description" content="ഇടുക്കി : ഷോർട്സിൽ മലവിസർജനം നടത്തിയ ഒന്നാം ക്ലാസുകാരന്റെ വിസർജ്യം ബാഗിൽ പൊതിഞ്ഞ് കൊടുത്തുവിട്ട അദ്ധ്യാപികയ്ക്കെതിരെ ദേശീയ മനുഷ്യാവകാശ കമ്മീഷൻ"/>
  </head>
  <body>
    <article>
      <h1>ഒന്നാം ക്ലാസുകാരന് വിസർജ്യം ബാഗിൽ പൊതിഞ്ഞ് കൊടുത്തുവിട്ടു ; അദ്ധ്യാപികയ്ക്കെതിരെ ദേശീയ മനുഷ്യാവകാശ കമ്മീഷൻ നടപടിയെടുത്തു</h1>
      <address><time datetime="2019-11-21T05:56:58+00:00">21 Nov 2019, 05:56</time> by <a rel="author">Janam TV Web Desk</a></address>
      <p>ഇടുക്കി : ഷോർട്സിൽ മലവിസർജനം നടത്തിയ ഒന്നാം ക്ലാസുകാരന്റെ വിസർജ്യം ബാഗിൽ പൊതിഞ്ഞ് കൊടുത്തുവിട്ട അദ്ധ്യാപികയ്ക്കെതിരെ ദേശീയ മനുഷ്യാവകാശ കമ്മീഷൻ നടപടിയെടുത്തു.</p>
      <p>കേസിൽ 25,000 രൂപ കുട്ടിക്ക് നഷ്ടപരിഹാരമായി നൽകാനാണ് മനുഷ്യാവകാശ കമ്മീഷൻ ഉത്തരവിട്ടിരിക്കുന്നത്. ഇടുക്കി നെടുങ്കണ്ടത്തുള്ള എസ്.ഡി.എ സ്‌കൂളിന്റെ അധികൃതർക്കെതിരെയായിരുന്നു കേസ്. പൊതുപ്രവർത്തകനും ഹൈക്കോടതി അഭിഭാഷകനുമായ ജോബി ജോളിയാണ് 2018ൽ ദേശീയ മനുഷ്യാവകാശ കമ്മീഷന് പരാതി നൽകിയത്. ജോബി ജോളിയുടെ പരാതിയിൽ കഴമ്പുണ്ടെന്ന് ചീഫ് സെക്രട്ടറിയും റിപ്പോർട്ട് നൽകിയിരുന്നു.</p>
      <p>നഷ്ടപരിഹാരത്തിനൊപ്പം അദ്ധ്യാപികയ്ക്കതിരെ നടപടി സ്വീകരിക്കണമെന്നും ദേശീയ മനുഷ്യാവകാശ കമ്മീഷൻ സർക്കാരിന് നിർദ്ദേശം നൽകിയിട്ടുണ്ട്.</p>
    </article>
  </body>
</html>