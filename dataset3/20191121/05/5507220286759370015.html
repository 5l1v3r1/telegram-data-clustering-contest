<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187655/"/>
    <meta property="og:site_name" content="Janam TV"/>
    <meta property="article:published_time" content="2019-11-21T05:52:51+00:00"/>
    <meta property="og:title" content="ഐഐടി വിദ്യാര്‍ത്ഥിനിയുടെ മരണം; മദ്രാസ് ഐഐടി ഡയറക്ടര്‍ വിദ്യാര്‍ത്ഥികളുമായി ഇന്ന് ചര്‍ച്ച നടത്തും"/>
    <meta property="og:description" content="ചെന്നൈ: ഐഐടിയിലെ മലയാളി വിദ്യാര്‍ത്ഥിനിയുടെ മരണത്തെ തുടര്‍ന്ന് നിരാഹാരം നടത്തിയ വിദ്യാര്‍ത്ഥികളുമായി മദ്രാസ് ഐഐടി ഡയറക്ടര്‍ ഇന്ന് വൈകീട്ട് ചര്‍ച്ച"/>
  </head>
  <body>
    <article>
      <h1>ഐഐടി വിദ്യാര്‍ത്ഥിനിയുടെ മരണം; മദ്രാസ് ഐഐടി ഡയറക്ടര്‍ വിദ്യാര്‍ത്ഥികളുമായി ഇന്ന് ചര്‍ച്ച നടത്തും</h1>
      <address><time datetime="2019-11-21T05:52:51+00:00">21 Nov 2019, 05:52</time> by <a rel="author">Janam TV Web Desk</a></address>
      <p>ചെന്നൈ: ഐഐടിയിലെ മലയാളി വിദ്യാര്‍ത്ഥിനിയുടെ മരണത്തെ തുടര്‍ന്ന് നിരാഹാരം നടത്തിയ വിദ്യാര്‍ത്ഥികളുമായി മദ്രാസ് ഐഐടി ഡയറക്ടര്‍ ഇന്ന് വൈകീട്ട് ചര്‍ച്ച നടത്തും. ആഭ്യന്തര അന്വേഷണം ഉള്‍പ്പെടെയുള്ള ആവശ്യങ്ങള്‍ ഡയറക്ടര്‍ അംഗീകരിച്ചില്ലെങ്കില്‍ വീണ്ടും സമരം തുടങ്ങുമെന്നാണ് വിദ്യാര്‍ത്ഥികളുടെ നിലപാട്. കൂടാതെ കേസില്‍ സിബിഐ അന്വേഷണം ആവശ്യപ്പെട്ടുള്ള ഹര്‍ജി മദ്രാസ് ഹൈക്കോടതി നാളെ പരിഗണിച്ചേക്കും.</p>
      <p>അതേസമയം വിദ്യാര്‍ത്ഥിനിയുടെ മരണവുമായി ബന്ധപ്പെട്ട് ആരോപണ വിധേയരായ അധ്യാപകരെ വീണ്ടം അന്വേഷണസംഘം ചോദ്യം ചെയ്തു. അധ്യാപകരായ സുദര്‍ശന്‍ പദ്മനാഭന്‍, മിലിന്ദ്, ഹേമചന്ദ്രന്‍ എന്നിവരെയാണ് ഐഐടി ഗസ്റ്റ് ഹൗസിലേക്ക് വിളിച്ചുവരുത്തി ചോദ്യം ചെയ്തത്.</p>
      <p>കേസുമായി ബന്ധപ്പെട്ട് വിദ്യാര്‍ഥികളടക്കം മുപ്പതോളം പേരെ ഇതുവരെ ചോദ്യം ചെയ്തു. ഫാത്തിമയുടെ കൂടുതല്‍ സുഹൃത്തുക്കളില്‍ നിന്നും ക്രൈംബ്രാഞ്ച് സംഘം മൊഴിയെടുക്കും.</p>
    </article>
  </body>
</html>