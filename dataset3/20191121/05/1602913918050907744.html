<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/companii/retail-agrobusiness/urmeaza-gala-zf-2019-21-noiembrie-30-de-ani-de-capitalism-30-de-ani-de-business-in-romania-3-generatii-de-antreprenori-cine-duce-romania-mai-departe-si-unde-18599703"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-21T05:10:00+00:00"/>
    <meta property="og:title" content="Urmează Gala ZF 2019, 21 noiembrie 30 de ani de capitalism, 30 de ani de business în România, 3 generaţii de antreprenori. Cine duce România mai departe şi unde?"/>
    <meta property="og:description" content="♦ Gala ZF, cel mai important eveniment de business al anului, marchează anul acesta pe 21 noiembrie 2019 aniversarea a 30 de ani de business în România, ani care au „creionat“ trei generaţii de antreprenori ♦ Vom încerca să răspundem împreună la întrebările pentru viitor: cine duce România mai departe şi care este viitorul Europei Centrale şi de Est? ♦ Cum arăta peisajul de business anul trecut, la cea mai recentă gală ZF?"/>
  </head>
  <body>
    <article>
      <h1>Urmează Gala ZF 2019, 21 noiembrie 30 de ani de capitalism, 30 de ani de business în România, 3 generaţii de antreprenori. Cine duce România mai departe şi unde?</h1>
      <address><time datetime="2019-11-21T05:10:00+00:00">21 Nov 2019, 05:10</time> by <a rel="author" href="https://www.zf.ro/autor/alina-elena-vasiliu" target="_blank">Alina-Elena Vasiliu</a></address>
      <slideshow>
        <figure>
          <img src="https://storage0.dms.mpinteractiv.ro/media/1/1481/22466/18599703/1/2zfgala-18-generica-mi080.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/22466/18599703/2/2gala-zf-4.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/22466/18599703/3/2gala-zf-5.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/22466/18599703/4/2zfgala-18-mi-008.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/22466/18599703/5/2zfgala-18-mi-023.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/22466/18599703/6/2zfgala-18-mi-026.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/22466/18599703/7/2-cifre.jpg?width=620"/>
        </figure>
      </slideshow>
      <p>♦ Gala ZF, cel mai important eveniment de business al anului, marchează anul acesta pe 21 noiembrie 2019 aniversarea a 30 de ani de business în România, ani care au „creionat“ trei generaţii de antreprenori ♦ Vom încerca să răspundem împreună la întrebările pentru viitor: cine duce România mai departe şi care este viitorul Europei Centrale şi de Est? ♦ Cum arăta peisajul de business anul trecut, la cea mai recentă gală ZF?</p>
      <p>Adrian Wooldridge, editorialist de top la prestigioasa revistă The Eco­nomist, a fost capul de afiş al galei ZF din 2018, unde a vorbit în faţa a peste 800 de oameni din mediul de business. Gala de anul trecut a marcat 20 de ani de existenţă a Ziarului Financiar.</p>
      <p>„Cea mai importantă lecţie pe care am învăţat-o este că nu există nicio siguranţă pentru viitor. Nimeni nu credea că pot veni oameni de nicăieri, care să ajungă giganţii globali de mâine. Lumea oferă oportunităţi imense pentru pieţele emergente, inclusiv în Europa de Est“, spunea anul trecut Adrian Wool­dridge.</p>
      <p>El s-a alăturat astfel altor perso­nalităţi ale lumii economice care, de-a lungul anilor, au adus valoare adăugată galelor ZF. Printre invitaţii speciali ai galelor ZF - cu funcţiile de la momentul respectiv - s-au regăsit Wolfgang Munchau - analist Financial Times (2011), Michel Camdessus - director general şi preşedinte al Consiliului Executiv al Fondului Monetar Internaţional (2013), Jan Rostowski - fostul ministru de finanţe al Poloniei (2014), Andreas Treichl - CEO-ul grupului bancar austriac Erste şi Mark Andersen - strategul băncii elveţiene UBS (2017) şi alţii.</p>
      <p>În cadrul galei de anul trecut, a fost lansată şi ediţia cu numărul 13 a catalogului Cele mai valoroase companii din România, cel mai longeviv produs editorial marca ZF, realizat în fiecare an în colaborare cu casa de investiţii Capital Partners.</p>
      <p>În 2018, valoarea primelor 100 cele mai valoroase companii crescuse cu aproximativ 10% faţă de cea de anul trecut, la fel ca indicele BET. Primele zece companii au crescut cu 15%. A fost primul an în care o companie care, în urmă cu un an, nu prindea top 100, a ajuns în top zece, şi anume UiPath.</p>
    </article>
  </body>
</html>