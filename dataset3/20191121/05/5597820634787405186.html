<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/zinas/arzemes/pasaule-atzime-bernu-tiesibas-konvencijas-pienemsanas-30-gadadienu.a339096/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-21T05:18:36+00:00"/>
    <meta property="og:title" content="Pasaulē atzīmē Bērnu tiesības konvencijas pieņemšanas 30. gadadienu"/>
    <meta property="og:description" content="Daudzās pasaules valstīs un starptautiskajās organizācijās trešdien atzīmēja Bērnu tiesību aizsardzības konvencijas pieņemšanas 30. gadadienu. Apvienotajās Nācijās īpašu uzrunu par godu šim notikumam teica arī Bērnu fonda īpašais labas gribas vēstnieks - futbolists Deivids Bekhems. "/>
  </head>
  <body>
    <article>
      <h1>Pasaulē atzīmē Bērnu tiesības konvencijas pieņemšanas 30. gadadienu</h1>
      <address><time datetime="2019-11-21T05:18:36+00:00">21 Nov 2019, 05:18</time> by <a rel="author" href="https://www.lsm.lv/autors/aigars-smiltnieks/" target="_blank">Aigars Smiltnieks</a></address>
      <p>
        <b>Daudzās pasaules valstīs un starptautiskajās organizācijās trešdien atzīmēja Bērnu tiesību aizsardzības konvencijas pieņemšanas 30. gadadienu. Apvienotajās Nācijās īpašu uzrunu par godu šim notikumam teica arī Bērnu fonda īpašais labas gribas vēstnieks - futbolists Deivids Bekhems. </b>
      </p>
      <p>“Jaunā paaudze aicina veidot planētu, kas varētu nodrošināt viņus un nākamās paaudzes. Vietu, kur resursi ir ilgtspējīgi un vide ir aizsargāta. Viņi aicina uz mieru, aicina izbeigt vardarbību, karus, politiskos un kultūras strīdus, kas iznīcina kopienas, sagrauj ģimenes un katru dienu apdraud bērnu dzīvības,” savā runā teica Bekhems. </p>
      <p>Runās par godu jubilejai arī citi Apvienoto Nāciju pārstāvji un viesi aicināja starptautisko sabiedrību rūpēties par bērniem, jo tas ir labākais ceļš uz ilgtspējīgāku nākotni.</p>
      <p>Bērnu tiesības jāpadara reālas, un nākamajās desmitgadēs tam jāvelta pastiprināta uzmanība.</p>
      <p>Savukārt Eiropas Parlamenta pārstāvji Beļģijas galvaspilsētā Briselē par godu gadadienai organizēja augsta līmeņa konferenci, ko atklāja Beļģijas karaliene Matilde, parlamenta prezidents Deivids Sasoli un spāņu dziedātājs un Bērnu fonda labās gribas vēstnieks Deivids Bisbals.</p>
      <p>Runātāji atgādināja, ka 152 miljoniem bērnu visā pasaulē ir liegta izglītība un viņiem jāpelna iztika. Katru gadu uz Zemes mirst vairāk nekā seši miljoni bērnu, kas jaunāki par 15 gadiem, un lielā daļā gadījumu vainojama nepietiekamā medicīniskā aprūpe.  <br/> </p>
      <related>
        <h4>Saistītie raksti</h4>
        <a href="https://www.lsm.lv/raksts/zinas/latvija/latvijas-balss-eiropas-parlamenta-ziles-merkis--panakt-lauksaimniekiem-labveligakus-nosacijumus-un-pabeigt-rail-baltica.a338945/"/>
        <a href="https://www.lsm.lv/raksts/zinas/arzemes/jaunajas-bisu-vadlinijas-eiropas-komisiju-aicina-vertet-pesticidu-ietekmi-ilgtermina.a338952/"/>
        <a href="https://www.lsm.lv/raksts/zinas/arzemes/ano-kritize-asv-lemumu-par-izraelas-apmetnu-likumibu-okupetaja-rietumkrasta.a338956/"/>
        <a href="https://www.lsm.lv/raksts/zinas/arzemes/ep-nosoda-polijas-likumu-par-seksualas-izglitibas-kriminalizesanu.a338823/"/>
        <a href="https://www.lsm.lv/raksts/zinas/arzemes/klus-zinams-ep-atzinums-par-toposajiem-eirokomisariem.a338724/"/>
        <a href="https://www.lsm.lv/raksts/zinas/ekonomika/es-dalibvalstis-un-eiropas-parlaments-nespej-vienoties-par-2020gada-budzetu.a338650/"/>
        <a href="https://www.lsm.lv/raksts/zinas/arzemes/eiropas-parlaments-uzklausa-no-jauna-izvirzitos-eirokomisara-amata-kandidatus.a338460/"/>
        <a href="https://www.lsm.lv/raksts/zinas/arzemes/briti-nevirzis-savu-kandidatu-ek-komisara-amatam.a338414/"/>
      </related>
    </article>
  </body>
</html>