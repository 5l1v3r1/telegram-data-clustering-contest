<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/21/rafordulhat-a-celegyenesre-az-uj-europai-bizottsag"/>
    <meta property="og:site_name" content="infostart"/>
    <meta property="article:published_time" content="2019-11-21T05:00:00+00:00"/>
    <meta property="og:title" content="Ráfordulhat a célegyenesre az új Európai Bizottság"/>
    <meta property="og:description" content="Ma értékelik a szeptemberi első kör után meghallgatott magyar, román és francia biztosjelölt beszámolóját az Európai Bizottság egészéről szóló jövő heti európai parlamenti szavazás előtt. Legkésőbb péntekig pedig Boris Johnsonnak kellene jelölnie biztost. A brit miniszterelnök azonban erre a december 12-ei választásig nem hajlandó."/>
  </head>
  <body>
    <article>
      <h1>Ráfordulhat a célegyenesre az új Európai Bizottság</h1>
      <address><time datetime="2019-11-21T05:00:00+00:00">21 Nov 2019, 05:00</time> by <a rel="author">Infostart / InfoRádió - Németh Zoltán</a></address>
      <h3>Ma értékelik a szeptemberi első kör után meghallgatott magyar, román és francia biztosjelölt beszámolóját az Európai Bizottság egészéről szóló jövő heti európai parlamenti szavazás előtt. Legkésőbb péntekig pedig Boris Johnsonnak kellene jelölnie biztost. A brit miniszterelnök azonban erre a december 12-ei választásig nem hajlandó.</h3>
      <p>Ma ül össze Brüsszelben az Elnökök Értekezlete, hogy a biztosjelölti meghallgatások állását értékelje, és megvitassa a bizottság három ügyvivő alelnökével (Valdis Dombrovskis, Margrethe Vestager, Frans Timmermans).</p>
      <p>A képviselőcsoportok vezetőiből és az EP elnökéből álló testület fontos szerepet játszik az Európai Parlament életében, hiszen itt dől el például az, hogy mi kerüljön fel a plenáris ülés napirendjére. Gálik Zoltán, a Budapesti Corvinus Egyetem docense szerint a Várhelyi Olivér által vezetett bővítési és szomszédságpolitikai portfólió különösen fontos lesz az elkövetkezendő években.</p>
      <blockquote>Mint mondta, az Európai Unió egy egészen új megközelítéssel próbál a bővítéshez hozzáállni.</blockquote>
      <p>Bár bizottsági meghallgatásán a magyar biztos is azt mondta, hogy ötéves mandátuma végén még nem lesz új tagja az Uniónak, de reményei szerint Szerbia már a csatlakozás kapujában lesz, Albániával és Észak – Macedóniával pedig megindulhatnak a tárgyalások.</p>
      <p>A mostani Bizottság megalakulását elvileg akadályozhatják még a britek. Az elhúzódó Brexit miatt ugyanis Londonnak is jelölnie kell biztost. Erre hivatalosan legkésőbb most péntekig, tehát november 22.ig van lehetőségük. Korábban azonban Boris Johnson nyilvánvalóvá tette, hogy a december 12-ei választásig erre nem hajlandó.</p>
      <p>Az Európai Parlament jövő szerdán dönthet az Ursula von der Leyen vezette Európai Bizottságról. A képviselők a testület egészéről mondják ki a végső szót, egyes tagokról itt már nem mondhatnak véleményt. Az új bizottság elvileg december elsején kezdheti meg a munkáját.</p>
      <p>
        <i>Nyitókép: MTI/AP pool/Ludovic Marin</i>
      </p>
      <related>
        <h4>
          <b>Kapcsolódó cikkeink:</b>
        </h4>
        <a href="https://infostart.hu/kulfold/2019/11/19/teljesen-ujragondolhatjak-az-unio-csatlakozasi-keretrendszeret"/>
        <a href="https://infostart.hu/belfold/2019/11/18/masodszorra-mar-zold-utat-kapott-brusszelben-varhelyi-oliver"/>
        <a href="https://infostart.hu/kulfold/2019/11/14/varhelyi-oliver-meghallgatasa-nem-kapok-utasitasokat-a-magyar-kormanytol"/>
        <a href="https://infostart.hu/kulfold/2019/11/20/donald-tuskot-valasztottak-az-europai-neppart-elnokenek"/>
      </related>
    </article>
  </body>
</html>