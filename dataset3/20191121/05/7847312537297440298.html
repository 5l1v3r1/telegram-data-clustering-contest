<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/473918-morawiecki-nowa-funkcja-tuska-w-eurokratycznym-grajdolku"/>
    <meta property="og:site_name" content="wPolityce.pl"/>
    <meta property="article:published_time" content="2019-11-21T05:44:31+00:00"/>
    <meta property="og:title" content="Morawiecki komentuje wybór Tuska na szefa EPL: &quot;Jakaś nowa funkcja w tym naszym eurokratycznym grajdołku kochanym&quot;"/>
    <meta property="og:description" content="&quot;Był pięć lat w pewnej roli, to z szacunkiem mógłby się wyrażać o tej roli&quot;."/>
  </head>
  <body>
    <article>
      <h1>Morawiecki komentuje wybór Tuska na szefa EPL: "Jakaś nowa funkcja w tym naszym eurokratycznym grajdołku kochanym"</h1>
      <address><time datetime="2019-11-21T05:44:31+00:00">21 Nov 2019, 05:44</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Słowa Donalda Tuska o dotychczasowej roli, jako roli największego europejskiego biurokraty są trochę nieładne; Tusk mógłby z większym szacunkiem wyrażać się o funkcji, którą pełnił pięć lat - powiedział premier Mateusz Morawiecki w środę w Polsat News.</b>
      </p>
      <p>CZYTAJ RÓWNIEŻ: <a href="https://wpolityce.pl/swiat/473900-tusk-zostal-wybrany-szefem-europejskiej-partii-ludowej">Nie mogło być inaczej - Tusk szefem EPL. „Konkurencja nie była jakaś wymagająca, biorąc pod uwagę, że byłem jedynym kandydatem”</a></p>
      <p>Premier Mateusz Morawiecki został zapytany w Polsat News, czy pogratuluje objęcia przez Donalda Tuska funkcji szefa Europejskiej Partii Ludowej.</p>
      <blockquote>Co tam trzeba strasznie gratulować, jest to jakaś nowa funkcja w tym naszym eurokratycznym grajdołku kochanym</blockquote>
      <p>— odpowiedział.</p>
      <blockquote>Mówię to z pełną sympatią i życzliwością</blockquote>
      <p>— dodał.</p>
      <p>Komentując słowa Tuska, że ma dość bycia głównym europejskim biurokratą i jest gotów do walki z nieodpowiedzialnymi populistami, Morawiecki powiedział, że „To jest troszeczkę nieładne”.</p>
      <blockquote>Był pięć lat w pewnej roli, to z szacunkiem mógłby się wyrażać o tej roli, to uwaga numer jeden. A uwaga numer dwa jest trochę szersza, jak ja widzę albo słyszę w Brukseli, że ktoś mówi o populistach, to co mi przychodzi do głowy? Nie masz chłopie argumentów. Bo uciekasz się do argumentu erystycznego, z którym trudno jest dyskutować</blockquote>
      <p>— stwierdził.</p>
      <blockquote>Nam przyklejano łatkę populistycznej, a my zmieniliśmy politykę społeczną na taką, o jakiej marzyła „Solidarność”</blockquote>
      <p>— podkreślił.</p>
      <blockquote>Nie dam sobie przypinać łatek typu populiści, nacjonaliści</blockquote>
      <p>— podkreślił premier. Dopytywany, czy słowa Tuska odebrał jako atak na samego siebie, odpowiedział prowadzącemu program:</p>
      <blockquote>Za daleko pan interpretuje.</blockquote>
      <p>kpc/PAP</p>
    </article>
  </body>
</html>