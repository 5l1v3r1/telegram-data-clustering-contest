<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/politiki/stefanis-i-ellada-allazei-selida-stin-diacheirisi-toy-prosfygikoy/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-21T05:15:00+00:00"/>
    <meta property="og:title" content="Στεφανής: Η Ελλάδα αλλάζει σελίδα στην διαχείριση του προσφυγικού"/>
    <meta property="og:description" content="O Αλκιβιάδης Στεφανής δήλωσε πως η κυβέρνηση με τα μέτρα που ανακοίνωσε για το προσφυγικό θέλει να στείλει μήνυμα ότι η Ελλάδα αλλάζει σελίδα."/>
  </head>
  <body>
    <article>
      <h1>Στεφανής: Η Ελλάδα αλλάζει σελίδα στην διαχείριση του προσφυγικού</h1>
      <address>
        <time datetime="2019-11-21T05:15:00+00:00">21 Nov 2019, 05:15</time>
      </address>
      <p>O <b><a href="https://neaselida.gr/tag/yfypoyrgos-ethnikis-amynas/">υφυπουργός Εθνικής Άμυνας</a>, <a href="https://neaselida.gr/tag/alkiviadis-stefanis/">Αλκιβιάδης Στεφανής</a>,</b> σε συνέντευξη του στον ΣΚΑΪ δήλωσε πως η <a href="https://neaselida.gr/tag/kyvernisi/"><b>κυβέρνηση</b> </a>με τα μέτρα που ανακοίνωσε για το <a href="https://neaselida.gr/tag/prosfygiko/"><b>προσφυγικό</b> </a>θέλει να στείλει μήνυμα ότι <b>η Ελλάδα αλλάζει σελίδα στην διαχείριση του προσφυγικού.</b></p>
      <p><b>«Τα μέτρα είναι σκληρότερα, είναι αυστηρά.</b> Θέλουμε να σταματήσουν οι ροές προς τη χώρα μας. Θέλουμε να εκπέμψουμε αυτό το μήνυμα στο εξωτερικό αλλά θέλουμε να το εκπέμψουμε και στους Έλληνες πολίτες. Να τους δείξουμε ότι είμαστε ανθρωπιστές, νοιαζόμαστε για το συνάνθρωπό μας, αλλά πρωτίστως νοιαζόμαστε για τους ανθρώπους της πατρίδας μας» δήλωσε χαρακτηριστικά ο κ. <b>Στεφανής.</b></p>
      <p>Ο <b>ΥΦΕΘΑ,</b> που παράλληλα είναι και συντονιστής για το <b>προσφυγικό</b> , εξήγησε πως οι προσφυγές που θα μεταφερθούν στα ελεγχόμενα κέντρα, που θα κατασκευαστούν στην ενδοχώρα, θα βγαίνουν μόνο με άδεια από το κέντρο και πως όποιος δεν τηρεί τις υποχρεώσεις, που θα τεθούν από την ελληνική πολιτεία, τότε θα σταματά η διαδικασία χορήγησης ασύλου του ή θα μεταφέρεται σε άλλο κέντρο.</p>
      <p>Ο κ. <b>Στεφανής</b> αναφέρθηκε και στις ενέργειες που γίνονται από <b>Στρατό Ξηράς, Πολεμικό Ναυτικό και Λιμενικό</b> για την συστηματικότερη φύλαξη των θαλασσίων συνόρων με στόχο τον άμεσο εντοπισμό κινήσεων από τα απέναντι παράλια.</p>
      <p>«Θέλουμε να μπορούμε να είμαστε σε θέση να εντοπίσουμε κάποια κίνηση από τη στιγμή που ξεκινά από τα απέναντι παράλια. Τότε λοιπόν ερχόμαστε σε επαφή άμεση με τους Τούρκους. Έχουμε δει πως όταν υπάρχει αυτός ο χρόνος, μπορούν και αυτοί να αντιδράσουν, ενώ αν τους αντιληφθούμε όταν θα φτάσουν πάνω στα σύνορα, εκεί δεν μπορούμε να αντιδράσουμε. Να ενημερωθεί η <b>FRONTEX</b> να ενημερωθούν οι <b>Νατοϊκες δυνάμεις</b> και εκεί να επέμβουμε να τους σταματήσουμε», τόνισε ο κ. <b>Στεφανής.</b></p>
      <related>
        <a href="https://neaselida.gr/politiki/metanasteytiko-proteraiotita-i-aposymforisi-ton-nision-olo-to-schedio/"/>
      </related>
    </article>
  </body>
</html>