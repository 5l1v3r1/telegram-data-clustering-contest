<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019405/%DA%A9%D8%AA%D8%A7%D8%A8%D8%AE%D8%A7%D9%86%D9%87-%D8%A8%DB%8C%D9%85%D8%A7%D8%B1%D8%B3%D8%AA%D8%A7%D9%86-%DA%A9%D9%88%D8%AF%DA%A9%D8%A7%D9%86-%D8%A8%D9%86%D8%AF%D8%B1%D8%B9%D8%A8%D8%A7%D8%B3-%D8%A8%D9%87-%D8%A8%D9%87%D8%B1%D9%87-%D8%A8%D8%B1%D8%AF%D8%A7%D8%B1%DB%8C-%D8%B1%D8%B3%DB%8C%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-21T05:44:51+00:00"/>
    <meta property="og:title" content="کتابخانه بیمارستان کودکان بندرعباس به بهره برداری رسید"/>
    <meta property="og:description" content="ایسنا/هرمزگان معاون تحقیقات و فناوری دانشگاه علوم پزشکی هرمزگان از راه اندازی کتابخانه بیمارستان کودکان بندرعباس خبرداد."/>
  </head>
  <body>
    <article>
      <h6 class="kicker">برای نخستین بار در هرمزگان با سه هزار جلد کتاب؛</h6>
      <h1>کتابخانه بیمارستان کودکان بندرعباس به بهره برداری رسید</h1>
      <address><time datetime="2019-11-21T05:44:51+00:00">21 Nov 2019, 05:44</time> by <a rel="author">امير حسين طالبي</a></address>
      <p>ایسنا/هرمزگان معاون تحقیقات و فناوری دانشگاه علوم پزشکی هرمزگان از راه اندازی کتابخانه بیمارستان کودکان بندرعباس خبرداد.</p>
      <p>تیمور آقا ملایی با اعلام این خبر افزود: این کتابخانه برای نخستین بار در استان با سه هزار جلد کتاب در بیمارستان کودکان بندرعباس به بهره برداری رسید.<br/>وی با بیان اینکه این کتابخانه‌ها در چهار بخش بیمارستان کودکان راه اندازی شده است، تصریح کرد: این کتابخانه با مشارکت خیران، سازمان‌های فرهنگی از جمله کانون پرورش فکری کودکان و نوجوانان و اداره کل فرهنگ و ارشاد اسلامی استان با هزینه حدود هفت میلیون تومان تجهیز شده است.<br/>معاون تحقیقات و فناوری دانشگاه علوم پزشکی هرمزگان با اشاره به اینکه کتاب‌های این کتابخانه برای گروه‌های سنی سه تا ۱۵ سال است، اضافه کرد: اهدای بسته‌های فرهنگی به کودکان بستری و ایستگاه نقاشی و قصه خوانی از برنامه‌های دیگر بود.<br/>به گزارش ایسنا، پیش از این هم نخستین مدرسه بیمارستانی کشور برای کودکان مبتلا به سرطان در بیمارستان کودکان بندرعباس راه اندازی شده بود.</p>
      <p>انتهای پیام</p>
    </article>
  </body>
</html>