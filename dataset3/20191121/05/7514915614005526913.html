<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://budas.lt/uab-zemaitijos-leidyba/aktualijos/35267-seimas-imsis-sodros-ir-psdf-biudzetu"/>
    <meta property="og:site_name" content="budas.lt"/>
    <meta property="article:published_time" content="2019-11-21T05:26:48+00:00"/>
    <meta property="og:title" content="Seimas imsis „Sodros“ ir PSDF biudžetų"/>
    <meta property="og:description" content="Seimas ketvirtadienį svarstys 2020-ųjų „Sodros“ bei Privalomojo sveikatos draudimo fondo (PSDF) biudžetų projektus."/>
  </head>
  <body>
    <article>
      <h1>Seimas imsis „Sodros“ ir PSDF biudžetų</h1>
      <address><time datetime="2019-11-21T05:26:48+00:00">21 Nov 2019, 05:26</time> by <a rel="author">Sniegė Balčiūnaitė</a></address>
      <figure>
        <img src="http://budas.lt/images/lapkritis/sodros.jpg"/>
      </figure>
      <p>Seimas ketvirtadienį svarstys 2020-ųjų „Sodros“ bei Privalomojo sveikatos draudimo fondo (PSDF) biudžetų projektus.</p>
      <p>„Sodros“ planuojamos pajamos yra 4,862 mlrd. eurų, išlaidos – 4,515 mlrd. eurų, arba 6 proc. ir 7,7 proc. daugiau nei laukiama šiemet. Fondo biudžeto perteklius turėtų siekti 347,3 mln. eurų – 11,5 proc. mažiau nei laukiama šiemet.</p>
      <p>Nuo 2020 metų didinamos šalpos išmokos, „pensijų priemokų“ riba.</p>
      <p>Pensijoms numatyta skirti 327 mln. eurų, planuojama, kad vidutinė senatvės pensija pasieks 374 eurus.</p>
      <p>Socialinių reikalų ir darbo komitetas siūlo 3 mln. eurų papildomai numatyti „Sodros“ darbuotojų algoms, šia suma sumažinant Rezervinio fondo lėšas.</p>
      <p>Komitetas Vyriausybė pasiūlė savarankiškai dirbantiems gyventojams sugriežtinti motinystės socialinį draudimą, nes ši draudimo rūšis 2018–2020 metais išlieka nesubalansuota būtent dėl savarankiškai dirbančių asmenų įmokų ir išmokų mokėjimo tvarkos ypatumų.</p>
      <p>Sveikatos reikalų komitetas siūlo Seimui PSDF biudžetą grąžinti Vyriausybei tobulinti. Dabar numatyta, kad PSDF biudžeto pajamos, palyginti su šiemet, turėtų augti 11,7 proc. iki 2,301 mlrd. eurų, išlaidos – 7,4 proc. iki 2,1 mlrd. eurų.</p>
      <footer>Vilnius, lapkričio 21 d. (BNS).</footer>
      <footer>
        <b>
          <i>Naujienų agentūros BNS informaciją atgaminti visuomenės informavimo priemonėse bei interneto tinklalapiuose be raštiško UAB „BNS“ sutikimo draudžiama.</i>
        </b>
      </footer>
    </article>
  </body>
</html>