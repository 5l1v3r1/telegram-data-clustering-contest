<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://budas.lt/uab-zemaitijos-leidyba/aktualijos/35260-seime-diskusijos-del-didesniu-vaiko-pinigu"/>
    <meta property="og:site_name" content="budas.lt"/>
    <meta property="article:published_time" content="2019-11-21T05:20:54+00:00"/>
    <meta property="og:title" content="Seime – diskusijos dėl didesnių „vaiko pinigų“"/>
    <meta property="og:description" content="Seimas ketvirtadienį svarstys, kiek nuo sausio padidinti „vaiko pinigus“, kurie dabar yra 50 eurų."/>
  </head>
  <body>
    <article>
      <h1>Seime – diskusijos dėl didesnių „vaiko pinigų“</h1>
      <address><time datetime="2019-11-21T05:20:54+00:00">21 Nov 2019, 05:20</time> by <a rel="author">Sniegė Balčiūnaitė</a></address>
      <figure>
        <img src="http://budas.lt/images/lapkritis/didesniu.jpg"/>
      </figure>
      <p>Seimas ketvirtadienį svarstys, kiek nuo sausio padidinti „vaiko pinigus“, kurie dabar yra 50 eurų.</p>
      <p>Vyriausybė siūlo vaiko pinigus didinti 10-čia eurų – nuo 50 iki 60 eurų, o ne iki 70 eurų, kaip anksčiau buvo susitarę valdantieji.</p>
      <p>Vaiko pinigų didinimui kitais metais biudžete numatyta 152,4 mln. eurų</p>
      <p>Socialdarbiečiai nėra patenkinti Vyriausybės siūlymu kitąmet iki 60 eurų padidinti vaiko pinigus, tai yra 10 eurų mažiau, nei vasarą sutarė siekti koalicijos sutartį pasirašę valdantieji.</p>
      <p>Socialinės apsaugos ir darbo ministerijos Piniginės paramos skyriaus vedėjos Svetlanos Kulpinos teigimu, norint įgyvendinti koalicijos susitarimą, tam kitų metų biudžete reikėtų papildomai rasti 37,3 mln. eurų.</p>
      <footer>Vilnius, lapkričio 21 d. (BNS).</footer>
      <footer>
        <b>
          <i>Naujienų agentūros BNS informaciją atgaminti visuomenės informavimo priemonėse bei interneto tinklalapiuose be raštiško UAB „BNS“ sutikimo draudžiama.</i>
        </b>
      </footer>
    </article>
  </body>
</html>