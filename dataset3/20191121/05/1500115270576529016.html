<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/film/artikel/4929126/geruchten-over-joker-sequel-niet-waar"/>
    <meta property="og:site_name" content="RTL Boulevard"/>
    <meta property="article:published_time" content="2019-11-21T05:12:47+00:00"/>
    <meta property="og:title" content="'Joker-sequel toch niet in de maak '"/>
    <meta property="og:description" content="Het nieuws dat regisseur Todd Phillips zou werken aan een sequel van zijn hitfilm Joker, is volgens vakblad Deadline niet waar. Anonieme insiders meldden aan de site dat er geen gesprekken gaande zijn tussen studio Warner, de regisseur en zijn co-scriptschrijver Scott Silver."/>
  </head>
  <body>
    <article>
      <h1>'Joker-sequel toch niet in de maak '</h1>
      <address>
        <time datetime="2019-11-21T05:12:47+00:00">21 Nov 2019, 05:12</time>
      </address>
      <p>Het nieuws dat regisseur Todd Phillips zou werken aan een sequel van zijn hitfilm Joker, is volgens vakblad Deadline niet waar. Anonieme insiders meldden aan de site dat er geen gesprekken gaande zijn tussen studio Warner, de regisseur en zijn co-scriptschrijver Scott Silver.</p>
      <p>Eerder woensdag meldde <i>The Hollywood Reporter</i> dat Todd en studiobaas Toby Emmerich al een week na de release van <i>Joker</i> begin oktober samenkwamen om het over een vervolgfilm te hebben. Ook zou de regisseur een aantal ideeën bij Warner in ontwikkeling hebben voor ‘origin stories’ van andere helden uit het universum van DC Comics.</p>
      <p>Meerdere bronnen van <i>Deadline</i> hebben laten weten dat een dergelijk gesprek nooit heeft plaatsgevonden en dat Todd helemaal niet aan de slag wil met andere personages uit het DC-universum. De insiders geven daarbij aan dat het niet uitgesloten is dat de studio na het succes van Joker ooit aan de gang gaat met een sequel, maar dat er op dit moment geen plannen worden gesmeed met Todd, Scott of hoofdrolspeler Joaquin Phoenix.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/film/artikel/4923466/joker-brengt-wereldwijd-1-miljard-dollar-op"/>
        <a href="https://www.rtlboulevard.nl/entertainment/film/artikel/4917666/joker-passeert-als-derde-film-van-2019-miljoen-bezoekers"/>
        <a href="https://www.rtlboulevard.nl/entertainment/showbizz/artikel/4930211/ed-sheeran-blijkt-familie-van-beruchte-maffiabaas"/>
        <a href="https://www.rtlboulevard.nl/entertainment/film/artikel/4929851/robbert-pattinson-overwoog-te-stoppen-met-acteren"/>
        <a href="https://www.rtlboulevard.nl/entertainment/film/artikel/4929426/enorme-sterrenregen-voor-loes-luca-film-mi-vida"/>
        <a href="https://www.rtlboulevard.nl/entertainment/film/artikel/4929266/robocop-sequel-maakt-doorstart-met-nieuwe-regisseur"/>
      </related>
      <related>
        <a href="https://www.rtlboulevard.nl/entertainment/artikel/4928646/regisseur-todd-philips-werkt-aan-joker-sequel"/>
      </related>
    </article>
  </body>
</html>