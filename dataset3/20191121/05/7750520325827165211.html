<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/odeskyj-portovyj-elevator-povernuly-u-derzhavnu-vlasnist.html"/>
    <meta property="og:site_name" content="1NEWS"/>
    <meta property="article:published_time" content="2019-11-21T05:50:40+00:00"/>
    <meta property="og:title" content="Одеський портовий елеватор повернули у державну власність"/>
    <meta property="og:description" content="Одеський портовий елеватор повернули у державну власність"/>
  </head>
  <body>
    <article>
      <h1>Одеський портовий елеватор повернули у державну власність</h1>
      <h2>Генпрокуратура відстояла у Верховному Суді повернення у державну власність цілісного майнового комплексу вартістю понад 261 млн грн</h2>
      <address>
        <time datetime="2019-11-21T05:50:40+00:00">21 Nov 2019, 05:50</time>
      </address>
      <figure>
        <img src="https://1news.com.ua/wp-content/uploads/2019/11/3-13.jpg"/>
      </figure>
      <p>Касаційний господарський суд у складі Верховного Суду залишив без задоволення касаційну скаргу ПАТ «Державна продовольчо-зернова корпорація України», яке намагалося зберегти у приватній власності цілісний майновий комплекс Одеського портового елеватора вартістю понад 261 млн грн.</p>
      <p>Про це повідомляє 1NEWS.</p>
      <p>Так, у квітні 2018 року прокуратура Одеської області в інтересах держави звернулася до суду з позовом про визнання права державної власності на цілісний майновий комплекс Одеського портового елеватора і скасування рішення про державну реєстрацію права приватної власності.</p>
      <p>Відповідачем у справі стало ПАТ «Державна продовольчо-зернова корпорація України». Слід зазначити, що вказаний майновий комплекс не міг бути внесений до статутного фонду вказаного суб’єкта господарювання, оскільки включений до переліку об’єктів, які не підлягали приватизації.</p>
      <p>Позовні вимоги прокурора були задоволені рішенням господарського суду Одеської області та залишені без змін постановою Південно-західного апеляційного господарського суду. Проте, вказане ПАТ ці судові рішення оскаржило до суду касаційної інстанції, який також залишив їх без змін.</p>
      <p>Джерело: <a href="https://www.gp.gov.ua/ua/news.html?_m=publications&amp;_t=rec&amp;id=261314">Генеральна прокуратура України</a></p>
    </article>
  </body>
</html>