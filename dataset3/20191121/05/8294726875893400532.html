<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/audi-e-tron-sportback-suv-electric-prezentare-174937.html"/>
    <meta property="og:site_name" content="Auto Bild"/>
    <meta property="article:published_time" content="2019-11-21T05:04:00+00:00"/>
    <meta property="og:title" content="Audi își extinde gama de oferte electrice cu e-tron Sporback"/>
    <meta property="og:description" content="Audi a prezentat la Salonul de la Los Angeles 2019 versiunea coupé a SUV-ului electric e-tron."/>
  </head>
  <body>
    <article>
      <h6 class="kicker">Prezentare</h6>
      <h1>Audi își extinde gama de oferte electrice cu e-tron Sporback</h1>
      <address><time datetime="2019-11-21T05:04:00+00:00">21 Nov 2019, 05:04</time> by <a rel="author">AutoBild</a></address>
      <slideshow>
        <figure>
          <img src="https://www.auto-bild.ro/wp-content/uploads/2019/11/audi-e-tron-sportback-suv-electric-1.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/audi-e-tron-sportback-suv-electric-2.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/audi-e-tron-sportback-suv-electric-3.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/audi-e-tron-sportback-suv-electric-4.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/audi-e-tron-sportback-suv-electric-5.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/audi-e-tron-sportback-suv-electric-6.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/audi-e-tron-sportback-suv-electric-7.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/audi-e-tron-sportback-suv-electric-8.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/audi-e-tron-sportback-suv-electric-9.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/audi-e-tron-sportback-suv-electric-10.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/audi-e-tron-sportback-suv-electric-11.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/audi-e-tron-sportback-suv-electric-12.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/audi-e-tron-sportback-suv-electric-13.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/audi-e-tron-sportback-suv-electric-14.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/audi-e-tron-sportback-suv-electric-15.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/audi-e-tron-sportback-suv-electric-16.jpg"/>
        </figure>
      </slideshow>
      <p>
        <b>Audi a prezentat la <a href="https://www.auto-bild.ro/?s=los+angeles+2019&amp;Search=">Salonul Auto de la Los Angeles 2019</a> versiunea coupé a SUV-ului electric e-tron.</b>
      </p>
      <p>Citește și:</p>
      <p>
        <a href="https://www.auto-bild.ro/masini-noi-informatii/noul-audi-s8-prezentare-174672.html">Noul Audi S8 are 571 CP și accelerează mai repede decât spun cifrele oficiale (VIDEO)</a>
      </p>
      <p>
        <a href="https://www.auto-bild.ro/stiri/audi-rs-q8-record-nurburgring-174140.html">Audi RS Q8 a făcut record înainte de lansarea oficială. Asta da intrare! (VIDEO)</a>
      </p>
      <p>Audi e-tron Sportback 55 quattro folosește, așa cum era de așteptat, platforma tehnică a lui e-tron, adică două motoare electrice – câte unul pe fiecare punte – care însumează 360 de cai-putere și 561 de Newtoni-metru de cuplu; sprintul 0-100 km/h se desfășoară în 6,6 secunde.</p>
      <figure>
        <img src="https://www.auto-bild.ro/wp-content/uploads/2019/11/audi-e-tron-sportback-suv-electric-1.jpg"/>
      </figure>
      <p>Și e-tron Sportback dispune de modul Boost, care mărește cifrele de putere până la 408 CP și 664 Nm timp de 10 secunde, pentru un maxim de performanță. În modul Boost, coupé-ul e-tron poate accelera de la 0 la 100 km/h în 5,5 secunde, și până la o viteză maximă de 200 km/h.</p>
      <p>Motoarele electrice se hrănesc de la o baterie Li-Ion cu capacitate de 95 kWh, care în cazul lui e-tron Sportback 55 quattro garantează o autonomie de 446 de kilometri (calculată după standardul WLTP), cu 46 de kilometri mai mare decât în cazul lui e-tron. Această creștere, spune producătorul, este datorată designului mașinii (are un coeficient aerodinamic de 0,25), dar și a noilor faruri LED Digital Matrix, una dintre inovațiile cu care se laudă e-tron Sportback.</p>
      <figure>
        <img src="https://www.auto-bild.ro/wp-content/uploads/2019/11/audi-e-tron-sportback-suv-electric-16.jpg"/>
      </figure>
      <p>Pentru a crea LED Digital Matrix, Audi s-a folosit de tehnologia Digital Micromirror Device prezentă la proiectoarele video, echipând farurile cu un milion de microonglinzi; fiecare dintre acestea măsoară câteva sutimi de milimetru și se pot înclina de până la 5.000 de ori pe secundă.</p>
      <p>Cu LED Digital Matrix, e-tron Sportback sporește siguranța la rulare pe timp de noapte prin iluminarea imediată a unei secțiuni de drum sau chiar a unei porțiuni din afara acestuia.</p>
      <figure>
        <img src="https://www.auto-bild.ro/wp-content/uploads/2019/11/audi-e-tron-sportback-suv-electric-15.jpg"/>
      </figure>
      <p>La interior, Sportback poartă liniile, materialele și finisajele deja cunoscute ale lui e-tron – până și sistemul cu camere pentru oglinzile retrovizoare a fost adoptat aici. Pe lângă acestea, habitaclul lui e-tron Sportback mai are de trei ecrane: instrumentarul de bord Virtual Cockpit, de 12,3 inci, sistemul de infotainment MMI, cu diagonală de 12,1 inci, și ecranul de 8,6 inci dispus în capătul tunelului median, care dispune de controalele pentru climatizare, ventilație și încălzire. Spațiul interior are de suferit un pic din cauza plonjării plafonului – pasagerii din spate pierd 20 mm din spațiul pentru genunchi.</p>
      <p>Audi e-tron Sportback va fi disponibil pe piața europeană începând cu primăvara lui 2020, varianta de bază (50 quattro) va avea un preț de pornire de 71.000 de euro.</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/audi-tt-planuri-crossover-electric-173379.html"/>
        <a href="https://www.auto-bild.ro/video/video-audi-pb18-e-tron-172082.html"/>
        <a href="https://www.auto-bild.ro/stiri/audi-e-tron-trotineta-electrica-169285.html"/>
      </related>
    </article>
  </body>
</html>