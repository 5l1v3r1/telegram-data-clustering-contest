<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187649/"/>
    <meta property="og:site_name" content="Janam TV"/>
    <meta property="article:published_time" content="2019-11-21T05:52:25+00:00"/>
    <meta property="og:title" content="നിയമസഭാ സമ്മേളനം നടക്കുന്നതിനിടെ പൊളിറ്റ് ബ്യൂറോയിൽ പങ്കെടുക്കാം , രാഷ്ട്രപതിയ്ക്കൊപ്പം വേദി പങ്കിടാൻ പറ്റില്ല ; കേരളത്തിലെത്തിയ രാം നാഥ് കോവിന്ദിന്റെ പരിപാടിയിൽ പങ്കെടുക്കാതെ പിണറായി വിജയൻ"/>
    <meta property="og:description" content="കൊച്ചി : സംസ്ഥാനത്ത് നാവിക അക്കാദമിയിൽ നടന്ന ചടങ്ങിൽ പങ്കെടുക്കാനെത്തിയ രാഷ്ട്രപതി രാം നാഥ് കോവിന്ദിനെ ബഹിഷ്ക്കരിച്ച് മുഖ്യമന്ത്രി പിണറായി വിജയൻ . ഏഴിമല"/>
  </head>
  <body>
    <article>
      <h1>നിയമസഭാ സമ്മേളനം നടക്കുന്നതിനിടെ പൊളിറ്റ് ബ്യൂറോയിൽ പങ്കെടുക്കാം , രാഷ്ട്രപതിയ്ക്കൊപ്പം വേദി പങ്കിടാൻ പറ്റില്ല ; കേരളത്തിലെത്തിയ രാം നാഥ് കോവിന്ദിന്റെ പരിപാടിയിൽ പങ്കെടുക്കാതെ പിണറായി വിജയൻ</h1>
      <address><time datetime="2019-11-21T05:52:25+00:00">21 Nov 2019, 05:52</time> by <a rel="author">Janam TV Web Desk</a></address>
      <p>കൊച്ചി : സംസ്ഥാനത്ത് നാവിക അക്കാദമിയിൽ നടന്ന ചടങ്ങിൽ പങ്കെടുക്കാനെത്തിയ രാഷ്ട്രപതി രാം നാഥ് കോവിന്ദിനെ ബഹിഷ്ക്കരിച്ച് മുഖ്യമന്ത്രി പിണറായി വിജയൻ . ഏഴിമല നാവിക അക്കാദമിയിൽ പ്രസിഡന്റ്‌സ് കളര്‍ പുരസ്‌കാരദാനത്തിൽ മുഖ്യമന്ത്രി പങ്കെടുക്കാത്തതാണ് പ്രതിഷേധത്തിനു കാരണമാകുന്നത് .</p>
      <p>അക്കാദമിയുടെ പ്രോഗ്രാം ചാർട്ടിൽ മുഖ്യമന്ത്രിയുടെ പേരും, പങ്കെടുക്കുന്ന സമയവും പ്രത്യേകം രേഖപ്പെടുത്തിയിരുന്നു . ഏഷ്യയിലെ തന്നെ ഏറ്റവും വലിയ സൈനിക പരിശീലന കേന്ദ്രത്തിൽ നടന്ന ചടങ്ങിൽ രാജ്യത്തിന്റെ പ്രഥമ പൗരൻ പങ്കെടുക്കുന്ന ചടങ്ങിലാണ് മുഖ്യമന്ത്രി പങ്കെടുക്കാതെ മാറി നിന്നത് .</p>
      <p>ചടങ്ങില്‍ പങ്കെടുക്കുന്നതിനായി കഴിഞ്ഞദിവസം കണ്ണൂര്‍ വിമാനത്താവളത്തിലെത്തിയ രാഷ്ട്രപതിയെ സ്വീകരിക്കാന്‍ ഗവര്‍ണര്‍ ആരിഫ് മുഹമ്മദ്ഖാനൊപ്പം തുറമുഖ മന്ത്രി രാമചന്ദ്രന്‍ കടന്നപ്പള്ളിയും എത്തിയിരുന്നു .</p>
      <p>നിയമസഭാ സമ്മേളനം നടക്കുന്നതിനാൽ  രാഷ്ട്രപതിയുടെ പരിപാടിയിൽ പങ്കെടുക്കാൻ പറ്റില്ലെന്നാണ് ന്യായവാദം ഉയർത്തുന്നതെങ്കിലും  എന്നാൽ സമ്മേളനത്തിനിടയിൽ ഡൽഹിയിൽ നടന്ന സിപിഎം പൊളിറ്റ് ബ്യൂറോയിൽ പങ്കെടുക്കാൻ മുഖ്യമന്ത്രി സമയം കണ്ടെത്തിയിരുന്നു . സ്വന്തം നാട്ടിൽ നടന്ന പരിപാടിയിൽ പങ്കെടുക്കാനാണ് മുഖ്യമന്ത്രി സമയം കണ്ടെത്താതിരുന്നത് .</p>
      <p>രാജ്യത്തിന്റെ പ്രഥമ പൗരൻ പങ്കെടുത്ത പരിപാടി സംസ്ഥാനത്തിന്റെ മുഖ്യമന്ത്രി തന്നെ ബഹിഷ്ക്കരിച്ചതിനെതിരെ പ്രതിഷേധം ഉയരുന്നുണ്ട് .</p>
    </article>
  </body>
</html>