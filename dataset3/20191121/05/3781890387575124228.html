<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/742789"/>
    <meta property="og:site_name" content="เดลินิวส์"/>
    <meta property="article:published_time" content="2019-11-21T05:00:00+00:00"/>
    <meta property="og:title" content="เพื่อนระดมเงินประกัน'เอ็มมี่'ชี้รู้แล้วใครเป็นคน-เป็นหมา"/>
    <meta property="og:description" content="เดลินิวส์ออนไลน์ หาคำตอบให้ หลังแฟนคลับแห่ห่วง เอ็มมี่ แม็กซิม จะมีเงินประกันตัวไหม ด้านหนุ่ม ธีร์ ไร้การติดต่อ ไม่รับสายใดๆเลย"/>
  </head>
  <body>
    <article>
      <h1>เพื่อนระดมเงินประกัน'เอ็มมี่'ชี้รู้แล้วใครเป็นคน-เป็นหมา</h1>
      <address>
        <time datetime="2019-11-21T05:00:00+00:00">21 Nov 2019, 05:00</time>
      </address>
      <p>
        <b>เดลินิวส์ออนไลน์ หาคำตอบให้ หลังแฟนคลับแห่ห่วง เอ็มมี่ แม็กซิม จะมีเงินประกันตัวไหม ด้านหนุ่ม ธีร์ ไร้การติดต่อ ไม่รับสายใดๆเลย</b>
      </p>
      <p>ยังคงเป็นประเด็นที่ชาวเน็ตสนใจอย่างมาก สำหรับกรณีที่เมื่อช่วงเดือน ก.ค. 62 สาว <b>เอ็มมี่</b><b>-</b><b>อมลวรรณ</b> นางแบบเซ็กซี่ชื่อดังเคยโพสต์ขอความช่วยเหลือให้กับ <b>ธีร์</b><b>-</b><b>ภูมิธนะวัชร์ บุญลือประดิษฐ์</b> อดีตนักแสดงหนุ่มที่ป่วยหนักด้วยวัณโรคทับตับและต่อมน้ำเหลือง ร่างกายซูบผอมเหลือแต่กระดูกแทบจะต้องนอนติดเตียงอยู่ที่ จ.เชียงใหม่ จนกระทั่งอดีตนักแสดงหนุ่มได้รับเงินบริจาคช่วยเหลือมาจำนวนหนึ่งและซื้อบ้านใหม่ รวมทั้งมีชีวิตสุขสบายขึ้นมาก<br/><br/>ต่อมาสาวเอ็มมี่ถูกตัดสินคดีฉ้อโกงตั้งวงแชร์ผ่านไลน์มีมูลค่าความเสียหาย 28 ล้านบาท แต่เนื่องจากหาเงินประกันตัวไม่ทัน เจ้าตัวยื่นเรื่องติดกําไลอิเล็กทรอนิกส์ (อีเอ็ม) และวางเงินค่าอุปกรณ์เพื่อยืนยันความบริสุทธิ์ใจโดยไม่คิดจะหลบหนี และพร้อมชดใช้ค่าเสียหายกับผู้เสียหายทั้งหมดหลังคดีเสร็จสิ้น ซึ่งล่าสุดเจ้าตัวหาเงินประกันตัวไม่ทันเลยโพสต์ข้อความขอความช่วยเหลือจากหนุ่มธีร์แต่ไม่ได้รับการช่วยเหลือ ตามที่เสนอข่าวไปแล้วนั้น</p>
      <figure>
        <img src="https://www.dailynews.co.th/admin/upload/20191121/news_gribFMKsVw121409_533.jpg?v=20191121231?v=5946"/>
      </figure>
      <p>ความคืบหน้าล่าสุดผู้สื่อข่าว <b>“เดลินิวส์ออนไลน์” </b>ได้โทรศัพท์ติดต่อไปยังสาวเอ็มมี่ ก็ได้รับการเปิดเผยว่า <br/><b><i>“จริงๆมีคนที่เอ็มมี่เคยช่วยไว้ติดต่อมาช่วยเหลือเอ็มมี่เยอะมาก จนตอนนี้เอ็มมี่ได้เงินประกันตัวแล้ว ตอนนี้เอ็มมี่กำลังอยู่ในศาลและต่อคิวเพื่อจ่ายเงินประกันตัว วันนี้เอ็มมี่จะต้องจ่ายเงินจำนวน 60,000 บาท เอ็มมี่ก็ต้องขอบคุณทุกคนจริงๆและทำให้เอ็มมี่รู้ว่าใครเป็นเพื่อน ใครเป็นคน และใครเป็นหมา ซึ่งพี่ธีร์เขาไม่ได้ให้การช่วยเหลือเอ็มมี่ในครั้งนี้ มันมีแชทของเรา ตอนแรกเขาอ่าน แต่ตอนหลังเขาอ่านแต่ไม่ได้ยอมตอบ คือประสบการณ์ครั้งนี้มันทำให้เอ็มมี่เข้มแข็งขึ้น ทำให้เรารู้ว่าเวลาคับขันมีใครช่วยเราบ้าง”</i></b></p>
      <figure>
        <img src="https://www.dailynews.co.th/admin/upload/20191121/news_yiTcGPvrmC121421_533.jpg?v=20191121231?v=5236"/>
      </figure>
      <p><i><b>“ตอนนี้เอ็มมี่เหลืออีก 3 หมายในการประกันตัว ซึ่งก็ไม่รู้ว่าศาลจะให้จ่ายเท่าไหร่ แต่ครั้งนี้ที่จ่าย 60,000 บาทเพราะเอ็มมี่ติดกำไลอีเอ็มเพื่อแสดงบความบริสุทธิ์ใจของเรา และวันพรุ่งนี้ 22 พ.ย.เอ็มมี่จะต้องไปขึ้นศาลที่ จ.นนทบุรี ในเวลา 09.00 น. ซึ่งเราก็มั่นใจในความบริสุทธิ์ใจของเรามากๆ และเราก็ไม่ได้คิดหนีใดๆเลยจึงติดกำไลอีเอ็มค่ะ”</b></i><br/><br/>ขณะเดียวกันหากไปดูความเคลื่อนไหวในเฟซบุ๊กของหนุ่มธีร์ รูปล่าสุดเป็นรูปของแมวที่โพสต์เมื่อวันที่ 18 พ.ย.ที่ผ่านมา ซึ่งก่อนหน้านั้นหนุ่มธีร์ยังได้โพสต์รูปตัวเองในชุดหล่อพร้อมบรรยายข้อความว่าไปลอยกระทงมาอีกด้วย ซึ่งเดลินิวสส์ออนไลน์ พยายามติดต่อหนุ่มธีร์อย่างต่อเนื่อง แต่ไม่มีผู้รับสายแต่อย่างใด</p>
      <figure>
        <img src="https://www.dailynews.co.th/admin/upload/20191121/news_DDAHSqkYcp121421_533.jpg?v=20191121231?v=2223"/>
      </figure>
      <figure>
        <img src="https://www.dailynews.co.th/admin/upload/20191121/news_jBUgapaYuq121421_533.jpg?v=20191121231?v=5166"/>
      </figure>
      <p>ขอขอบคุณภาพประกอบจากอินสตาแกรม @mmyamalawan และเฟซบุ๊ก <br/><a href="https://www.facebook.com/profile.php?id=100037242544055">ธีร์ ภูมิธนะวัชร์<br/></a><br/><br/><b>ข่าวที่เกี่ยวข้อง<br/><a href="https://www.dailynews.co.th/entertainment/742783">"เอ็มมี่ แม็กซิม"สุดซึ้งใจ "ธีร์"ปฎิเสธช่วยเงินประกันตัว</a></b></p>
      <figure>
        <a href="https://www.dailynews.co.th/entertainment/742783">
          <img src="https://www.dailynews.co.th/admin/upload/20191121/news_lvbxLqXChq121422_533.jpg?v=20191121231?v=4585"/>
        </a>
      </figure>
    </article>
  </body>
</html>