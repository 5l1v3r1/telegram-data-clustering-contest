<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/tramp-nazivav-demokrativ-pokidkami-330455_.html"/>
    <meta property="og:site_name" content="DT.ua"/>
    <meta property="article:published_time" content="2019-11-21T17:05:00+00:00"/>
    <meta property="og:title" content="Трамп називав демократів &quot;покидьками&quot;"/>
    <meta property="og:description" content="Американський президент впевнений, що коли імпічмент розглянуть в Сенаті, він переможе."/>
  </head>
  <body>
    <article>
      <h1>Трамп називав демократів "покидьками"</h1>
      <h2>Американський президент впевнений, що коли імпічмент розглянуть в Сенаті, він переможе.</h2>
      <address>
        <time datetime="2019-11-21T17:05:00+00:00">21 Nov 2019, 17:05</time>
      </address>
      <p>Президент США Дональд Трамп на тлі процесу його імпічменту, який ведуть демократи в Палаті представників, назввал їх "покидьками". Він також в черговий раз словесно напав на голову <a href="https://dt.ua/WORLD/golova-komitetu-z-rozvidki-ssha-prokomentuvav-pidsumki-pershogo-dnya-vidkritih-sluhan-schodo-impichmentu-329636_.html"><b>комітету Палати представників Конгресу з розвідки</b></a> Адама Шиффа, звинувативши його в корупції і брехні.</p>
      <p>"Брехня корумпованого політика Адама Шиффа зростає день від дня. Продовжуйте вести жорстку боротьбу, республіканці, ви маєте справу з людськими покидьками, які відібрали у нас належний процес і всі права Республіканської партії під час найбільш нечесних слухань в історії Америки...Але ми виграємо, і вони скоро будуть на нашій території", - твітнув Трамп.</p>
      <figure>
        <iframe data-src="https://twitter.com/realDonaldTrump/status/1197503790729121794?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Зазначимо, що публічні слухання у справі про імпічмент почалися 13 листопада в нижній палаті Конгресу США. Першими свідчення давали тимчасовий<a href="https://dt.ua/WORLD/impichment-trampa-scho-rozpovili-kent-i-teylor-na-vidkritih-sluhannyah-u-kongresi-329566_.html"> <b>повірений у справах США в Україні Вільям Тейлор</b> і <b>заступник помічника держсекретаря США Джордж Кент</b></a>, який курирує адміністративну політику в блоці східноєвропейських країн, включаючи Україну.</p>
      <p>15 листопада свідчення на публічних слуханнях у Конгресі <a href="https://dt.ua/WORLD/yovanovich-daye-svidchennya-u-spravi-pro-impichment-trampa-329835_.html"><b>давала колишня пані посол США в Україні Марі Йованович</b></a>.</p>
      <p>Докладніше читайте в статті Олександра Хари <b><a href="https://dt.ua/international/impichment-mayzhe-oficiyno-328209_.html">"Імпічмент. Майже офіційно"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>