<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techoffside.com/2019/11/ais-esports-seagame-2019/"/>
    <meta property="og:site_name" content="ล้ำหน้า SHOW"/>
    <meta property="article:published_time" content="2019-11-21T17:33:25+00:00"/>
    <meta property="og:title" content="AIS หนุนกีฬาอีสปอร์ตสู้ศึกซีเกมส์ 2019 สุดพลัง มอบระบบสื่อสารให้นักกีฬาและสมาคมกีฬาอีสปอร์ตแห่งประเทศไทย"/>
    <meta property="og:description" content="AIS สนับสนุนนักกีฬา และสมาคมกีฬาอีสปอร์ตแห่งประเทศไทย สู้ศึกซีเกมส์ 2019 อำนวยความสะดวกด้านสื่อสาร ใช้งานอินเทอร์เน็ตได้ไม่มีสะดุดบนเครือข่ายโรมมิ่งคุณภาพ"/>
  </head>
  <body>
    <article>
      <h1>AIS หนุนกีฬาอีสปอร์ตสู้ศึกซีเกมส์ 2019 สุดพลัง มอบระบบสื่อสารให้นักกีฬาและสมาคมกีฬาอีสปอร์ตแห่งประเทศไทย</h1>
      <address><time datetime="2019-11-21T17:33:25+00:00">21 Nov 2019, 17:33</time> by <a rel="author" href="https://www.techoffside.com/author/gogolico/" target="_blank">gogolico</a></address>
      <p><b>เอไอเอส</b> ตอกย้ำผู้นำด้านอีสปอร์ตของประเทศ เดินหน้ายกระดับวงการอีสปอร์ตอย่างต่อเนื่อง สร้างโอกาสก้าวสู่การเป็นผู้เล่นอีสปอร์ตระดับโปรเพลย์เยอร์ให้กับคนไทย เพื่อผลักดันให้ eSports Ecosystem ของไทยเกิดขึ้นอย่างเป็นรูปธรรม</p>
      <p><b>เอไอเอส ได้รับเกียรติเป็นผู้สนับสนุนอย่างเป็นทางการของสมาคมกีฬาอีสปอร์ตแห่งประเทศไทย ในหมวดการสื่อสารโทรคมนาคม (Official Telecommunication Sponsor of TESF)</b> พร้อมให้การสนับสนุนระบบสื่อสารให้แก่ <b>นักกีฬาอีสปอร์ตตัวแทนทีมชาติไทย </b>ซึ่งจะเดินทางไปร่วมการแข่งขันมหกรรมกีฬาซีเกมส์ 2019 ประกอบด้วย Dota2, Hearthstone, Tekken7, StarCraft, Mobile Legend Bang Bang และ Arena of Valor (AOV) ณ ประเทศฟิลิปปินส์ ระหว่างวันที่ 30 พฤศจิกายน – 11 ธันวาคม 2562 นี้ เพื่อเป็นการอำนวยความสะดวกให้นักกีฬาอีสปอร์ตสามารถติดต่อสื่อสารและใช้งานอินเทอร์เน็ตได้อย่างไม่มีสะดุดบนเครือข่ายโรมมิ่งคุณภาพ</p>
      <p><b>นายปรัธนา ลีลพนัง หัวหน้าคณะผู้บริหารกลุ่มลูกค้าทั่วไป เอไอเอส</b> กล่าวว่า “การแข่งขันกีฬาซีเกมส์ เป็นมหกรรมกีฬาสุดยิ่งใหญ่ที่ผู้คนในภูมิภาคเอเชียตะวันออกเฉียงใต้ตั้งตารอ ซึ่งกีฬาซีเกมส์2019 ครั้งนี้ ยังเป็นครั้งแรกที่อีสปอร์ตจะถูกบรรจุให้เป็นกีฬาที่มีการแข่งขันชิงเหรียญรางวัลอย่างเป็นทางการ และนักกีฬาอีสปอร์ตไทยได้ผ่านการคัดเลือกเข้าแข่งขันเป็นจำนวนมากครบทุกรายการของกีฬาอีสปอร์ต คาดว่าจะจุดกระแสความนิยมและสร้างความคึกคักให้กับวงการอีสปอร์ตไทยครั้งใหญ่ จึงขอเชิญชวนชาวไทยร่วมส่งกำลังใจเชียร์ทัพนักกีฬาอีสปอร์ตไทย ให้คว้าชัยในศึกซีเกมส์ 2019 นี้ พร้อมติดตามชมเทคนิคการเล่น เสริมสร้างแรงบันดาลใจในการต่อยอดสู่การเล่นกีฬาอีสปอร์ตระดับมืออาชีพในอนาคตครับ”</p>
      <related>
        <h4>Related<b> Posts</b></h4>
        <a href="https://www.techoffside.com/2019/11/ais-fibre-super-mesh-wifi-x3-990-%e0%b8%9a%e0%b8%b2%e0%b8%97/"/>
        <a href="https://www.techoffside.com/2019/11/ais-serenade-iphone-%e0%b8%a5%e0%b8%94%e0%b8%a3%e0%b8%b2%e0%b8%84%e0%b8%b2/"/>
        <a href="https://www.techoffside.com/2019/11/serenade-exclusive-travel-package-lineman/"/>
        <a href="https://www.techoffside.com/2019/11/ais-5g-drone/"/>
        <a href="https://www.techoffside.com/2019/11/ais-5g-korat/"/>
        <a href="https://www.techoffside.com/2019/11/ais-%e0%b8%94%e0%b8%b9-netflix-%e0%b8%9f%e0%b8%a3%e0%b8%b5/"/>
      </related>
    </article>
  </body>
</html>