<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/alman-gazetelerine-dagitim-tesvigi-1390999"/>
    <meta property="og:site_name" content="Karar.com"/>
    <meta property="article:published_time" content="2019-11-21T17:34:00+00:00"/>
    <meta property="og:title" content="Alman gazetelerine dağıtım teşviği"/>
    <meta property="og:description" content="Alman devleti günlük gazetelerin dağıtım masraflarına destek amaçlı 40 milyon euroluk bir bütçe onayladı."/>
  </head>
  <body>
    <article>
      <h1>Alman gazetelerine dağıtım teşviği</h1>
      <address>
        <time datetime="2019-11-21T17:34:00+00:00">21 Nov 2019, 17:34</time>
      </address>
      <p>
        <b>Alman devleti günlük gazetelerin dağıtım masraflarına destek amaçlı 40 milyon euroluk bir bütçe onayladı.</b>
      </p>
      <p>
        <b>KARAR/ALMANYA</b>
      </p>
      <p>Alman devleti günlük gazetelere teşvik için 40 milyon euroluk bir bütçeyi onayladı. Geçen hafta Federal Meclis Bütçe Komisyonu tarafından onaylanan 40 milyon euroluk bütçe gazetelerini dağıtım masraflarına destek vermek amacıyla çıkarıldı. Komisyonunu bütçe tavsiyesinin onaylanmasına kesin gözüyle bakılıyor.</p>
      <p>Federal Çalışma Bakanı Hubertus Heil’ın bu amaçla 100 milyon euroluk bir bütçe ön gördüğü ancak komisyonda bu rakamın oy birliği ile düşürüldüğü bildirildi.</p>
      <p>Dağıtım amaçlı bu teşvik, gazete dağıtıcılarına asgari ücret uygulamasının başlaması ile gündeme geldi. Daha önce dağıttıkları gazete başı ücret alan dağıtıcılara 2018 yılında çıkan yeni bir yasayla asgari ücret ödenmesi şartı getirildi. Dijital dönüşüm nedeniyle zor dönemler yaşayan gazeteler bu yasayla daha da zor duruma düştü. Almanya’da 2018 yılı verilerine göre gazetelerin tirajı 13,5 milyon. Bunun 10 milyonu abone olan gazete okuyucuları.  Toplam gazete tirajları 1991 yılında 27,3 milyondu.</p>
      <p>Federal Gazete Yayıncıları Birliği Başkanı Dietmar Wolf yaptığı açıklamada “Çalışma bakanlığının müdahale ihtiyacını görmesi güzel. Ancak bu zaten hükümetin hamlesi ile oluşan bir sorundu“ dedi.  Öngörülen teşviği yeterli bulmayan Wolf “Bu teşvik hiç bir sorunu çözmüyor. Gazete başına bir centten daha az bir teşvik var“ dedi. Gazete yayıncıları da devletin daha fazla teşvik vermesi gerektiğini söylüyor.</p>
      <p>Bir gazetenin dağıtım masrafı ortalama olarak 52 cent. Düşen reklam gelirleri de eklendiğinde gazetelerin kar elde etmeleri mümkün değil. Fransa başta olmak üzere  bir çok Avrupa ülkesinde direk teşviklerde bulunuyor. </p>
    </article>
  </body>
</html>