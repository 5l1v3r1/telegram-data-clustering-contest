<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/suspilstvo/kabmin-vidstoronyv-kerivnytstvo-arma-prychyny-203232.html"/>
    <meta property="og:site_name" content="5 канал"/>
    <meta property="article:published_time" content="2019-11-21T17:02:00+00:00"/>
    <meta property="og:title" content="Кабмін відсторонив керівництво АРМА – причини"/>
    <meta property="og:description" content="У Новому Роздолі опалення планують запустити 22 листопада"/>
  </head>
  <body>
    <article>
      <h1>Кабмін відсторонив керівництво АРМА – причини</h1>
      <address>
        <time datetime="2019-11-21T17:02:00+00:00">21 Nov 2019, 17:02</time>
      </address>
      <p>Прем'єр-міністр України Олексій Гончарук заявив, що у зв'язку зі зривом опалювального сезону в Новояворівську та Новому Роздолі (Львівська обл.) Кабінет Міністрів України відсторонив від виконання обов'язків керівництво Національного агентства України з питань виявлення, розшуку та управління активами, одержаними від корупційних та інших злочинів (АРМА), передає "<a href="https://ua.interfax.com.ua/news/economic/626050.html">Інтерфакс-Україна</a>".</p>
      <p>"Уряд залучив до дисциплінарної відповідальності керівництво АРМА за допуск зриву опалювального сезону в регіоні і відсторонив його від виконання обов'язків", – зазначив Гончарук.</p>
      <p>За його словами, у четвер вранці розпочався нагрів систем, і протягом дня до осель мешканців Новояворівська почне надходити тепло.</p>
      <p>Що стосується Нового Роздолу, то там тривають ремонтні роботи, запустити опалення планують завтра.</p>
      <p>"Майже всіх співробітників оформлено на роботу, і вони вже отримали перші виплати зарплати", – додав прем'єр.</p>
      <blockquote>Нагадаємо, скасування урядом обмеження на тарифи на опалення та гарячу воду ніяк <a href="https://www.5.ua/suspilstvo/opalennia-ne-podorozhchaie-cherez-skasuvannia-obmezhennia-na-taryfy-premier-203178.html">на самі тарифи не вплине</a>, заявив прем’єр-міністр України Олексій Гончарук.</blockquote>
      <blockquote> </blockquote>
    </article>
  </body>
</html>