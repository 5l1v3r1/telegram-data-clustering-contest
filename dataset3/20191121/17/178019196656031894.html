<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.purepc.pl/technologia/amazon_zamierza_konkurowac_z_google_stadia_i_microsoft_xcloud"/>
    <meta property="og:site_name" content="PurePC"/>
    <meta property="article:published_time" content="2019-11-21T17:30:01+00:00"/>
    <meta property="og:title" content="Amazon zamierza konkurować z Google Stadia i Microsoft xCloud"/>
    <meta property="og:description" content="Niebawem obok usług streamowania gier od Google (Stadia) i Microsoftu (Project xCloud) może pojawić się kolejny gracz. Mowa o Amazonie."/>
  </head>
  <body>
    <article>
      <h1>Amazon zamierza konkurować z Google Stadia i Microsoft xCloud</h1>
      <address><time datetime="2019-11-21T17:30:01+00:00">21 Nov 2019, 17:30</time> by <a rel="author">Ewelina Stój</a></address>
      <figure>
        <img src="https://www.purepc.pl/files/Image/m165/27540.jpg"/>
      </figure>
      <p>Google może i napotkało niemałe problemy wraz ze startem usługi Google Stadia, nie znaczy to jednak, że gigant odpuści ów projekt. Wielcy gracze technologiczni tego świata prześcigają się nie tylko na polu konsol czy innych urządzeń, ale także w kwestii usług. Nikt nie chce więc zostać w tyle, będąc w przyszłości marną podróbką konkretnego prekursora. Każdy chce być pierwszy, a już przynajmniej lepszy. W wyścigu (także o jakość i funkcjonalność), w którym póki co bierze udział spółka Google (Stadia) oraz Microsoft (Project xCloud) niedługo może pojawić się również kolejny amerykański gigant handlowy, który najbardziej znany jest w dziedzinie handlu elektronicznego. Mowa naturalnie o Amazonie.</p>
      <h3>💬 Niebawem obok usług streamowania gier od Google (Stadia) i Microsoftu (Project xCloud) może pojawić się kolejny gracz. Mowa o Amazonie.</h3>
      <figure>
        <img src="https://www.purepc.pl/image/news/2019/11/21_amazon_zamierza_konkurowac_z_google_stadia_i_microsoft_xcloud_0_b.jpg"/>
      </figure>
      <h3>🔗 <a href="https://www.purepc.pl/technologia/konferencja_innovationamazon_2019_w_gdansku_co_widzielismy">Konferencja Innovation@Amazon 2019 w Gdańsku. Co widzieliśmy?</a></h3>
      <p>Rozwój projektu skupiającego się na graniu w chmurze ma być nadzorowany przez zespół AWS (Amazon Web Services), a sama usługa ma szansę zostać zintegrowana z platformą Twitch (podobnie jak Stadia z YouTubem). Wszystkie te doniesienia to jednak póki co plotki. Takie informacje ma jednak portal serwis <a href="https://www.cnet.com/news/google-stadia-wants-to-be-the-future-of-gaming-so-do-microsoft-sony-and-amazon/">Cnet</a>, dzięki dwóm anonimowym źródłom. Portal podaje także, że usługa streamowania gier od Amazonu miałaby być gotowa do startu już w 2020 roku, czyli wtedy, gdy Google Stadia wyjdzie ze wczesnego dostępu.</p>
      <figure>
        <img src="https://www.purepc.pl/image/news/2019/11/21_amazon_zamierza_konkurowac_z_google_stadia_i_microsoft_xcloud_1_b.jpg"/>
      </figure>
      <h3>🔗 <a href="https://www.purepc.pl/technologia/amazon_testuje_szesciokolowego_robota_dostarczajacego_paczki">Amazon testuje sześciokołowego robota dostarczającego paczki</a></h3>
      <p>Dzięki AWS, Amazon jest obecnie największym dostawcą usług chmurowych na świecie. Żadna inna firma nie ma tak silnej infrastruktury dedykowanej chmurze. Czy to jednak wystarczy, aby nie napotkać problemów, z którymi boryka się obecnie Google Stadia (opóźnienia)? Okaże się być może już niebawem. Jak mówi mądre przysłowie "fizyki nie oszukasz", ale miło jest wiedzieć, że w tej dziedzinie pojawi się kolejny solidny gracz, być może nawet tzw. "game changer". Póki co - jak czytamy na portalu Cnet, Amazon w żaden sposób nie skomentował powyższych pogłosek.</p>
      <footer>Źródło: Cnet</footer>
      <related>
        <h4>Powiązane publikacje</h4>
        <a href="https://www.purepc.pl/technologia/niebawem_paczke_z_aliexpress_odbierzemy_w_paczkomacie_inpost"/>
        <a href="https://www.purepc.pl/technologia/fortnite_z_obsluga_directx_12_powinno_dzialac_szybciej_na_pecetach"/>
        <a href="https://www.purepc.pl/technologia/xbox_all_access_microsoft_rusza_z_programem_wymiany_konsol"/>
        <a href="https://www.purepc.pl/technologia/playstation_5_oficjalna_data_premiery_konsoli_nowej_generacji"/>
        <a href="https://www.purepc.pl/technologia/konferencja_innovationamazon_2019_w_gdansku_co_widzielismy"/>
      </related>
    </article>
  </body>
</html>