<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/na-trajektu-otkriveno-16-migranata/"/>
    <meta property="og:site_name" content="Krstarica"/>
    <meta property="article:published_time" content="2019-11-21T17:12:00+00:00"/>
    <meta property="og:title" content="Na trajektu otkriveno 16 migranata"/>
    <meta property="og:description" content="PARIZ - U zaključanoj prikolici na trajektu koji je plovio od Francuske ka Irskoj pronađeno je 16 migranata. Portparol kompanije na čijem trajektu &quot;Stena"/>
  </head>
  <body>
    <article>
      <h1>Na trajektu otkriveno 16 migranata</h1>
      <address><time datetime="2019-11-21T17:12:00+00:00">21 Nov 2019, 17:12</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>PARIZ – U zaključanoj prikolici na trajektu koji je plovio od Francuske ka Irskoj pronađeno je 16 migranata.</p>
      <p>Portparol kompanije na čijem trajektu „Stena lajn“ su otkriveni migranti Jan Hempton rekao je da izgleda da su svi dobrog zdravlja i da su prebačeni u privatni salon na brodu gde će se za njihovo zdravlje brinuti zaposleni.</p>
      <p>On je rekao da su migranti pronađeni u sredu tokom rutinske inspekcije, prenosi AP.</p>
      <p>Nadležni na trajektu su obavestili bezbednosne i imigracione vlasti u Rosleru, irskoj luci u koju bi večeras trebalo da uplovi brod.</p>
      <p>(Tanjug)</p>
    </article>
  </body>
</html>