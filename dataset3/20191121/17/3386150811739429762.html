<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokmat.com/nashik/sinnar-gets-stolen-jewelry-worth-rs/"/>
    <meta property="og:site_name" content="Lokmat"/>
    <meta property="article:published_time" content="2019-11-21T17:48:56+00:00"/>
    <meta property="og:title" content="सिन्नरला ९२ हजारांचे दागिने चोरीस"/>
    <meta property="og:description" content="सिन्नर : सून व तिच्या आईला मारहाण करीत अंगावरील सोन्याचे दागिने काढून घेत सासू-सासऱ्यांनी घरात कोंडून ठेवल्याची घटना सरदवाडी रस्त्यावरील हरिओम बंगल्यात घडली."/>
  </head>
  <body>
    <article>
      <h1>सिन्नरला ९२ हजारांचे दागिने चोरीस</h1>
      <h2>सिन्नर : सून व तिच्या आईला मारहाण करीत अंगावरील सोन्याचे दागिने काढून घेत सासू-सासऱ्यांनी घरात कोंडून ठेवल्याची घटना सरदवाडी रस्त्यावरील हरिओम बंगल्यात घडली.</h2>
      <address><time datetime="2019-11-21T17:48:56+00:00">21 Nov 2019, 17:48</time> by <a rel="author" href="https://www.lokmat.com/author/lokmat-news-network/" target="_blank">लोकमत न्यूज नेटवर्क</a></address>
      <p>
        <b>ठळक मुद्दे</b>
      </p>
      <ul>
        <li>
          <b>७० हजार असे ९२ हजारांचे दागिने चौघांनी काढून घेतले.</b>
        </li>
      </ul>
      <p>लोकमत न्यूज नेटवर्क<br/><a href="https://www.lokmat.com/topics/sinnar-ac/">सिन्नर</a> : सून व तिच्या आईला मारहाण करीत अंगावरील सोन्याचे दागिने काढून घेत सासू-सासऱ्यांनी घरात कोंडून ठेवल्याची घटना सरदवाडी रस्त्यावरील हरिओम बंगल्यात घडली.<br/>सुनेच्या तक्रारीवरून पोलिसांनी सासू-सासºयासह चौघांविरोधात ९२ हजारांचे सोन्याचे दागिने चोरल्याचा गुन्हा दाखल केला आहे. सरदवाडी रस्त्यावरील हरिओम बंगल्यात फिर्यादी अर्चना चंद्रशेखर सानप (२३) ही लहान मुलगी अवनीसह राहते.<br/>शनिवारी सायंकाळी ५ च्या सुमारास सासू इंदूबाई भागूजी सानप, सासरे भागोजी वाळीबा सानप, भाची रंजित शांताराम दराडे, मामेसासरे कमलाकर दामोदर आव्हाड यांनी फिर्यादी अर्चनासह तिची आई सीता अरु ण बोडके व लहान मुलगी अवनी यांना मारहाण करून शिवीगाळ केली. सहायक पोलीस निरीक्षक राजेंद्र रसेडे व सहायक उपनिरीक्षक जी. डी. परदेशी तपास करीत आहेत.अर्चना सानप यांच्या अंगावरील १३ ग्रॅम वजनाची सोन्याची पोत अंदाजे किंमत २२ हजार व सीता यांच्या अंगावरील अडीच तोळ्याची सोन्याची बांगडी व दोन तोळ्याची सोन्याची पोत अंदाजे किंमत ७० हजार असे ९२ हजारांचे दागिने चौघांनी काढून घेतले. दमदाटी करीत तिघांनाही घरात कोंडून ठेवले. त्यानंतर फिर्यादी व आरोपी यांच्यात आपापसात बैठक होऊन समझोता करण्याचा प्रयत्न झाला, मात्र त्यात यश न आल्याने फिर्यादी अर्चना सानप यांनी सोमवारी <a href="https://www.lokmat.com/topics/sinnar-ac/">सिन्नर</a> पोलीस ठाण्यात तक्रार दिली.</p>
    </article>
  </body>
</html>