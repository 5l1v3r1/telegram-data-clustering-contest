<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/social/a-murit-copilul-ars-somn-vaslui-326708.html"/>
    <meta property="og:site_name" content="Observator"/>
    <meta property="article:published_time" content="2019-11-21T17:24:00+00:00"/>
    <meta property="og:title" content="A murit copilașul de 3 ani din Vaslui, care a luat foc în timp ce dormea"/>
    <meta property="og:description" content="Copilul de 3 ani din județul Vaslui, care a luat foc în timp ce dormea, de la scânteie din sobă, a murit joi dimineață la Spitalul &quot;Grigore Alexandrescu&quot; din București."/>
  </head>
  <body>
    <article>
      <h1>A murit copilașul de 3 ani din Vaslui, care a luat foc în timp ce dormea</h1>
      <address><time datetime="2019-11-21T17:24:00+00:00">21 Nov 2019, 17:24</time> by <a rel="author">Daniel Murărescu</a></address>
      <p>
        <b>
          <b>Copilul de 3 ani din județul Vaslui, care a luat foc în timp ce dormea, de la scânteie din sobă, a murit joi dimineață la Spitalul "Grigore Alexandrescu" din București.</b>
        </b>
      </p>
      <p>Incidentul extrem de grav s-a produs în urmă cu aproape o săptămână, pe 15 noiembrie, în localitatea Mânzați, din comuna Ibănești. Părinții copilului erau ieșiți afară din casă, la animale, atunci când au auzit țipete de durere.</p>
      <p>În momentul în care au intrat în locuință, <a href="https://observator.tv/social/copil-luat-foc-dormea-vaslui-325658.html">micuțul ardea ca o torță</a>, cu hainele arse și lipite de corp.</p>
      <h3>Copilul din Mânzați era ars de la brâu în sus</h3>
      <p>O ambulanță tip C2 din Bârlad s-a deplasat imediat la fața locului, însă, pentru că starea minorului era foarte gravă, cu arsuri pe 75% din suprafața trupului, a solicitat intervenția unei ambulanțe TIM - Terapie Intensivă Mobilă.</p>
      <p>Ulterior, copilul a fost transferat în București, la Spitalul "Grigore Alexandrescu" din București, cu un pronostic rezervat. În ciuda eforturilor medicilor, acesta a murit în dimineața zilei de joi, la ora 1:00.</p>
      <p>Potrivit <a href="http://www.vremeanoua.ro/ultima-ora-copilul-care-a-suferit-arsuri-pe-75-din-suprafa%c8%9ba-corpului-a-pierdut-lupta-cu-moartea">vremeanoua.ro</a>, corpul neînsuflețit al băiețelului va fi depus la Institutul "Mina Minovici" din Capitală, pentru autopsie, urmând ca zilele următoare să fie adus acasă, pentru a fi înmormântat.</p>
    </article>
  </body>
</html>