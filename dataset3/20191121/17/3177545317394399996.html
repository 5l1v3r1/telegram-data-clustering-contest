<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infooradea.ro/incepand-de-maine-22-noiembrie-se-sisteaza-circulatia-tramvaielor-pe-bdul-magheru/"/>
    <meta property="og:site_name" content="InfoOradea"/>
    <meta property="article:published_time" content="2019-11-21T17:24:00+00:00"/>
    <meta property="og:title" content="Incepand de maine, 22 noiembrie, se sisteaza circulatia tramvaielor pe Bdul Magheru"/>
    <meta property="og:description" content="Începând de vineri, 22 noiembrie, de la ora 17.00, se va sista circulația tramvaielor pe b-dul Magheru, din cauza începerii lucrărilor"/>
  </head>
  <body>
    <article>
      <h1>Incepand de maine, 22 noiembrie, se sisteaza circulatia tramvaielor pe Bdul Magheru</h1>
      <address><time datetime="2019-11-21T17:24:00+00:00">21 Nov 2019, 17:24</time> by <a rel="author">Redactia</a></address>
      <h4>Începând de vineri, 22 noiembrie, de la ora 17.00, se va sista circulația tramvaielor pe b-dul Magheru, din cauza începerii lucrărilor necesitate de realizarea pasajului subteran dintre Parcul Traian și Aleea Ștrandului. Până la finalizarea acestor lucrări, tramvaiele vor fi înlocuite cu autobuze, care vor circula pe ruta Parcul 1 Decembrie – B-dul Magheru – Magazin Crișul – Gara CFR – Parcul Olosig și retur.</h4>
      <p>Pentru facilitarea traficului auto din zona intersecției b-dului Magheru cu strada George Enescu, în cursul zilei de luni se va amenaja și girația din această intersecție, lucru care nu a fost posibil atâta timp cât circulația tramvaielor nu era întreruptă.</p>
      <p>De asemenea, sâmbătă, 23 noiembrie, circulația rutieră pe podul Dacia va fi oprită total între orele 12.00-18.00, în vederea înlocuirii unei conducte de termoficare pentru agent termic primar. Menționăm că furnizarea agentului termic în zonă nu va fi afectată de aceste lucrări.</p>
      <p>Pe perioada efectuării acestor lucrări rugăm participanții la trafic să folosească rute alternative (Podul Prezan, Podul  Sf. Ladislau, Podul Centenarului).</p>
      <related>
        <h4>Articole similare</h4>
        <a href="https://infooradea.ro/inca-un-accident-pe-o-trecere-de-pietoni-din-oradea-un-barbat-ce-a-traversat-regulamentar-a-ajuns-la-spital/"/>
        <a href="https://infooradea.ro/oradea-va-avea-o-gradina-botanica-vezi-unde-va-fi-ea-amenajata/"/>
        <a href="https://infooradea.ro/minor-acrosat-pe-o-trecerea-de-pietoni-din-oradea/"/>
      </related>
    </article>
  </body>
</html>