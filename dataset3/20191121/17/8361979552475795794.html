<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/kyiv/yalinka-v-kiyevi-skilki-koshtuvatime-novini-ukrajini-50054977.html"/>
    <meta property="og:site_name" content="НВ"/>
    <meta property="article:published_time" content="2019-11-21T17:10:00+00:00"/>
    <meta property="og:title" content="Вартість іграшок на новорічній ялинці в Києві перевищить 2,5 млн гривень"/>
    <meta property="og:description" content="Головну новорічну ялинку України на Софійській площі Києва почнуть монтувати 5 грудня, а вартість іграшок перевищить 2,5 млн гривень."/>
  </head>
  <body>
    <article>
      <h1>Вартість іграшок на новорічній ялинці в Києві перевищить 2,5 млн гривень</h1>
      <h2>Головну новорічну ялинку України на Софійській площі Києва почнуть монтувати 5 грудня, а вартість іграшок перевищить 2,5 млн гривень.</h2>
      <address>
        <time datetime="2019-11-21T17:10:00+00:00">21 Nov 2019, 17:10</time>
      </address>
      <p>Про це на прес-конференції повідомив засновник проєкту Folk Ukraine Ігор Добруцький, передає <a href="https://hromadske.ua/posts/golovnu-yalinku-krayini-pochnut-staviti-5-grudnya-vartist-yiyi-prikras-27-mln-grn">Громадське</a>.</p>
      <p>За його словами, завершити роботи мають 12 грудня.</p>
      <p>«Цього разу вона дуже складна, тому прийдеться працювати в три чи чотири зміни. Висота — 30 метрів. Вартість іграшок і ілюмінацій — 2 мільйони 700 тисяч гривень», — сказав Добруцький.</p>
      <p>Раніше <a href="https://nv.ua/ukr/kyiv/yak-kijiv-vidsvyatkuye-noviy-rik-i-rizdvo-2020-novini-ukrajini-50054932.htmlhttps:/nv.ua/tags/kiev.html">стала відома програма культурно-мистецького проекту Новий рік — 2020 у Києві.</a></p>
      <p>Урочисте запалювання ялинок традиційно відбудеться у день Святого Миколая, 19 грудня о 19:00.</p>
      <p>За словами організаторів урочистостей з компанії Folk Ukraine, на <a href="http://folkukraine.com/news/project/novij-rik-na-sofijskij-1129/">Софійській площі</a> її у цьому році прикрасять 750 іграшок у вигляді цукерок і чотири кілометри гірлянд теплого кольору, а навколо встановлять восьмикінечну зірку і персонажів з Лускунчика та українських казок.</p>
    </article>
  </body>
</html>