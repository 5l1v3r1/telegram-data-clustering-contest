<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/ukrayina-vpershe-za-20-rokiv-bude-vivchati-okean-na-vlasnomu-sudni-330452_.html"/>
    <meta property="og:site_name" content="DT.ua"/>
    <meta property="article:published_time" content="2019-11-21T17:01:00+00:00"/>
    <meta property="og:title" content="Україна вперше за 20 років буде вивчати океан на власному судні"/>
    <meta property="og:description" content="Угода про придбання судна буде укладена до кінця 2019 року."/>
  </head>
  <body>
    <article>
      <h1>Україна вперше за 20 років буде вивчати океан на власному судні</h1>
      <h2>Угода про придбання судна буде укладена до кінця 2019 року.</h2>
      <address>
        <time datetime="2019-11-21T17:01:00+00:00">21 Nov 2019, 17:01</time>
      </address>
      <p>Вперше за 20 років України буде досліджувати Світовий океан і <a href="https://dt.ua/TECHNOLOGIES/ukrayinski-polyarniki-znayshli-v-antarktidi-vtrachenu-pecheru-323138_.html"><b>Антарктиду</b></a> на власному судні. Рішення про купівлю наукового океанського судна льодового класу було прийнято на засіданні Кабінету міністрів, повідомляється на сайті Міністерства освіти і науки.</p>
      <p>Зазначається, що угоду про придбання судна сподіваються завершити до кінця 2019 року, а вже у 2020 році відбудеться його перший вихід в океан під українським прапором. На придбання судна виділено 252 мільйони гривень.</p>
      <p>Голова Національного антарктичного наукового центру МОН Євген Дикий пояснив, що з кінця ХХ століття в України немає суден, які дозволяли б вести дослідження в Світовому океані і надавати підтримку антарктичним дослідженням на станції "Академік Вернадський".</p>
      <p>"Власне сьогодні майже 20 років з часу останнього самостійного наукового рейсу України в Південному океані (2000-2001 рр.). Для обслуговування нашої станції ми щорічно фрахтуємо іноземні судна, а морські дослідження довгий час взагалі не вели, тільки в минулому році почали щось робити з борту риболовних суден, які, природно, не є повноцінними "плавучими лабораторіями". Купівля власного судна і відновлення наукових рейсів надзвичайно підсилюють наші наукові можливості. Також ми зможемо створювати логістичні консорціуми з країнами, які мають свої полярні станції, але не мають власного флоту. І, до речі, буде дуже символічно до 25-річчя нашої станції "Академік Вернадський" прийти на неї на власному судні ", - зазначив він.</p>
      <figure>
        <img src="https://image.zn.ua/media/images/original/Nov2019/245612.jpeg"/>
        <figcaption>Міністерство освіти і науки України</figcaption>
      </figure>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Детальніше про дослідження Антарктиди читайте в статті Германа Богапова "<a href="https://dt.ua/SCIENCE/na-rik-do-pingviniv-307743_.html"><b>На рік до пінгвінів</b></a>" в тижневику "Дзеркало тижня. Україна".</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>