<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/ve-aciklama-geldi-italya-ya-ait-iha-yi-biz-dusurduk-1210181.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-21T17:41:00+00:00"/>
    <meta property="og:title" content="Ve açıklama geldi: İtalya'ya ait İHA'yı biz düşürdük"/>
    <meta property="og:description" content="Libya'da General Halife Hafter'e bağlı güçler, İtalya'ya ait insansız hava aracının (İHA) ülkenin batısında dün kendileri tarafından düşürüldüğünü açıkladı."/>
  </head>
  <body>
    <article>
      <h1>Ve açıklama geldi: İtalya'ya ait İHA'yı biz düşürdük</h1>
      <h2>Libya'da General Halife Hafter'e bağlı güçler, İtalya'ya ait insansız hava aracının (İHA) ülkenin batısında dün kendileri tarafından düşürüldüğünü açıkladı.</h2>
      <address>
        <time datetime="2019-11-21T17:41:00+00:00">21 Nov 2019, 17:41</time>
      </address>
      <p><b>Libya'</b>da yayın yapan bir televizyon kanalına konuşan<b> Hafter Güçleri'nin Sözcüsü Ahmed el-Mismari, </b>"Hava savunma güçleri, dün askeri operasyon sahasına giren bir İHA'yı düşürdü." dedi.</p>
      <p><b>Mismari</b>, <b>İtalya </b>hükümetinden <b>İHA</b>'nın kendi hava sahalarına girmesiyle ilgili açıklama yapmasını beklediklerini söyledi.</p>
      <p><b>Libya Ulusal Mutabakat Hükümeti (UMH)</b> tarafından yürütülen <b>Burkan el</b>-<b>Gadab </b>Operasyonu'nun sosyal medya hesabından dün yapılan açıklamada, Hafter güçlerine ait bir "<b>SİHA</b>"nın <b>Trablus'u </b>hedef almaya çalışırken <b>Terhune </b>kenti çevresinde düştüğü belirtilmişti.</p>
      <p>İ<b>talya'nın Trablus Büyükelçiliğinin Twitter </b>hesabından yapılan açıklamada ise Akdeniz'de yürütülen <b>"Güvenli Deniz Operasyonu"</b>na destek için görev yapan Predator tipi bir İHA'nın düştüğü ve olayla ilgili gerekli incelemelerin başlatıldığı aktarılmıştı.</p>
      <p>Açıklamada <b>İHA</b>'nın düştüğü bölgenin adı paylaşılmazken <b>Hafter'e </b>yakın sosyal medya platformlarında, Trablus'un güneydoğusuna 90 kilometre uzaklıkta Terhune kenti yakınlarında düşen İHA'ya ait fotoğraflar paylaşılmıştı.</p>
    </article>
  </body>
</html>