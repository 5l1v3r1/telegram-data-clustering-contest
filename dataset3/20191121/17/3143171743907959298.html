<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/pagliara-i-maestri-miniti-brillano-al-professional-show-dance-di-dresda.html"/>
    <meta property="og:site_name" content="Tempostretto"/>
    <meta property="article:published_time" content="2019-11-21T17:32:43+00:00"/>
    <meta property="og:title" content="Pagliara. I maestri Miniti brillano al Professional Show Dance di Dresda"/>
    <meta property="og:description" content="I ballerini di Pagliara hanno rappresentato l'Italia alla competizione internazionale in Germania"/>
  </head>
  <body>
    <article>
      <h1>Pagliara. I maestri Miniti brillano al Professional Show Dance di Dresda</h1>
      <address><time datetime="2019-11-21T17:32:43+00:00">21 Nov 2019, 17:32</time> by <a rel="author" href="https://www.tempostretto.it/author/gianluca-santisi" target="_blank">Gianluca Santisi</a></address>
      <p>
        <i>I ballerini di Pagliara hanno rappresentato l'Italia alla competizione internazionale in Germania</i>
      </p>
      <p>PAGLIARA – Si è conclusa in semifinale l’avventura per i maestri di ballo <b>Giuseppe e Dominga Miniti</b> al <b>Professional Show Dance Standard World Championships</b>,  disputato a Dresca, capitale dello stato tedesco della Sassonia.</p>
      <p>I due ballerini di Pagliara erano stati convocati dalla Federazione Italiana di Danza Sportiva per rappresentare il nostro Paese alla prestigiosa competizione internazionale.</p>
      <p>Il loro show, dal titolo “Cleopatra”, è stato molto apprezzato e applaudito calorosamente dal pubblico. Giuseppe e Dominga Miniti, insieme al loro coach Alfredo Sgroi, si sono detti entusiasti del piazzamento ottenuto e fieri di avere rappresentato l’Italia.</p>
      <p>La coppia di  ballerini non è nuova a risultati del genere. Oltre ad aver vinto il <b>campionato italiano Fids</b>, i maestri Miniti, direttori artistici della Dance Academy di Roccalumera,  sono anche vicecampioni d’Italia nella prestigiosa classe master Dance Standard e, seppur giovani, continuano a primeggiare in varie gare disputate in tutta Italia.   </p>
    </article>
  </body>
</html>