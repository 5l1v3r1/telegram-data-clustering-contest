<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/maradu-flat-case-criminal-contempt-of-court-application-rejected.html"/>
    <meta property="og:site_name" content="DoolNews"/>
    <meta property="article:published_time" content="2019-11-21T17:11:00+00:00"/>
    <meta property="og:title" content="മരട് ഫ്‌ളാറ്റ്; ചീഫ് സെക്രട്ടറി ഉള്‍പ്പെടെ ഒമ്പത് പേര്‍ക്കെതിരായ കോടതിയലക്ഷ്യ നടപടിയ്ക്ക് അനുമതി നിഷേധിച്ചു"/>
    <meta property="og:description" content="KERALA NEWS Maradu Flat Kerala ന്യൂദല്‍ഹി: മരട് ഫ്‌ളാറ്റ് വിഷയത്തില്‍ ചീഫ് സെക്രട്ടറി ഉള്‍പ്പെടെയുളളവര്‍ക്കെതിരായ കോടതിയലക്ഷ്യ നടപടിയ്ക്ക് അനുമതി നിഷേധിച്ചു. സോളിസിറ്റര്‍"/>
  </head>
  <body>
    <article>
      <h1>മരട് ഫ്‌ളാറ്റ്; ചീഫ് സെക്രട്ടറി ഉള്‍പ്പെടെ ഒമ്പത് പേര്‍ക്കെതിരായ കോടതിയലക്ഷ്യ നടപടിയ്ക്ക് അനുമതി നിഷേധിച്ചു</h1>
      <address><time datetime="2019-11-21T17:11:00+00:00">21 Nov 2019, 17:11</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: മരട് ഫ്‌ളാറ്റ് വിഷയത്തില്‍ ചീഫ് സെക്രട്ടറി ഉള്‍പ്പെടെയുളളവര്‍ക്കെതിരായ കോടതിയലക്ഷ്യ നടപടിയ്ക്ക് അനുമതി നിഷേധിച്ചു. സോളിസിറ്റര്‍ ജനറല്‍ തുഷാര്‍ മേത്തയാണ് അനുമതി നിഷേധിച്ചത്.</p>
      <p>ചീഫ് സെക്രട്ടറി ഉള്‍പ്പെടെ ഒമ്പത് പേര്‍ക്കെതിരെയുളള കോടതിയലക്ഷ്യ അനുമതിയും നിഷേധിച്ചു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ഹോളി ഫെയ്ത്ത് ഫ്‌ളാറ്റിന്റെ നിര്‍മാതാവിന്റെ മകള്‍ അറ്റോര്‍ണി ജനറല്‍ കെ.കെ വേണുഗോപാലിനാണ് അപേക്ഷ നല്‍കിയിരുന്നത്.</p>
      <related>
        <a href="https://www.doolnews.com/maraud-357-kannan-thamarakulam-direct-marad-flat-issue444.html?utm_source=doolnews&amp;utm_medium=related"/>
      </related>
      <p>ചീഫ് സെക്രട്ടറിയും മറ്റുള്ളവരും സുപ്രധാന വിവരങ്ങള്‍ സുപ്രീംകോടതിയില്‍ നിന്നും മറച്ചുവെച്ചുവെന്നും കോടതിയെ തെറ്റിദ്ധരിപ്പിച്ചുവെന്നും ചൂണ്ടിക്കാട്ടിയാണ് അപേക്ഷ നല്‍കിയിരുന്നത്.</p>
      <p>എന്നാല്‍ വിഷയത്തില്‍ തീരുമാനമെടുക്കാന്‍ കഴിയില്ലെന്ന് ചൂണ്ടിക്കാട്ടിയാണ് അറ്റോര്‍ണി ജനറല്‍ സോളിസിറ്റര്‍ തുഷാര്‍ മേത്തയ്ക്ക് ഇത് കൈമാറിയത്.</p>
      <related>
        <a href="https://www.doolnews.com/maradu-flat-vigilence-arrested-ex-panchayath-secretary111.html?utm_source=doolnews&amp;utm_medium=related"/>
      </related>
      <p>മരട് ഫ്‌ളാറ്റ് പൊളിക്കുന്നതുമായി ബന്ധപ്പെട്ട വിഷയത്തില്‍ മുഖ്യമന്ത്രി പിണറായി വിജയന് നിയമോപദേശം നല്‍കിയിട്ടുണ്ടെന്നും അതിനാല്‍ കോടതിയലക്ഷ്യ അപേക്ഷയില്‍ തീരുമാനമെടുക്കാന്‍ കഴിയില്ലെന്നും അറ്റോര്‍ണി ജനറല്‍ പറഞ്ഞു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>കോടതിയലക്ഷ്യ നടപടി നിയമപ്രകാരം നടപടിയെടുക്കണമെങ്കില്‍ അറ്റോര്‍ണി ജനറലിന്റെ അനുമതി വേണം.</p>
      <p>തുഷാര്‍ മേത്ത അപേക്ഷ പരിശോധിച്ച ശേഷമാണ് ക്രിമിനല്‍ കോടതിയലക്ഷ്യ നടപടിക്ക് അനുമതി നിഷേധിച്ചത്.</p>
      <figure>
        <iframe src="https://www.youtube.com/embed/JTERZRrOduc" width="500" height="281" data-service="Youtube" scrolling="no"/>
      </figure>
    </article>
  </body>
</html>