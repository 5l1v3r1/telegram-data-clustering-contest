<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/mehmetcige-destek-vermisti-enver-cenk-sahinin-sozlesmesi-feshedildi-257375h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-21T17:10:00+00:00"/>
    <meta property="og:title" content="Mehmetçiğe destek vermişti: Enver Cenk Şahin'in sözleşmesi feshedildi"/>
    <meta property="og:description" content="Almanya ekiplerinden St. Pauli'nin Mehmetçiğe destek verdiği için kadro dışı bıraktığı Enver Cenk Şahin'in sözleşmesi resmen feshedildi."/>
  </head>
  <body>
    <article>
      <h1>Mehmetçiğe destek vermişti: Enver Cenk Şahin'in sözleşmesi feshedildi</h1>
      <address><time datetime="2019-11-21T17:10:00+00:00">21 Nov 2019, 17:10</time> by <a rel="author">Yeni Çağ Gazetesi</a></address>
      <p>
        <b>Almanya ekiplerinden St. Pauli'nin Mehmetçiğe destek verdiği için kadro dışı bıraktığı Enver Cenk Şahin'in sözleşmesi resmen feshedildi.</b>
      </p>
      <p>Barış Pınarı Harekatı’nda askerlerimize destek veren mesaj yayınlayan ve bu yüzden Alman kulübü St. Pauli tarafından süresi kadro dışı bırakılan Enver Cenk Şahin hakkında karar verildi.</p>
      <p>Almanya 2. Lig takımlarından olan St. Pauli, 25 yaşındaki forvetin sözleşmesinin karşılıklı anlaşma ile fesh edildiğini resmen duyurdu. Şahin’in sözleşmesi Haziran 2021’de sona erecekti.</p>
      <p>Anlaşmanın detayları hakkında bilgi verilmezken Sportif Direktör Andreas Bornemann, “İki taraf için de en iyi kararı vedik ve dostane bir çözüm bulmamız iyi oldu” ifadelerini kullandı.</p>
      <p>Yaşananların ardından Türkiye’ye dönen Cenk Şahin, geçtiğimiz günlerde eski kulübü Başakşehir ile antrenmanlara çıkmaya başlamıştı.</p>
      <related>
        <a href="https://www.yenicaggazetesi.com.tr/baris-pinarina-destek-verdi-kadro-disi-birakildi-252427h.htm"/>
        <a href="https://www.yenicaggazetesi.com.tr/emlak-konut-galatasarayla-olan-protokollerini-feshettti-250383h.htm"/>
      </related>
    </article>
  </body>
</html>