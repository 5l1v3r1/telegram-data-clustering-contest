<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b9%cf%83%cf%81%ce%b1%ce%ae%ce%bb-%ce%b5%cf%80%ce%af%cf%83%ce%b7%ce%bc%ce%b5%cf%82-%ce%ba%ce%b1%cf%84%ce%b7%ce%b3%ce%bf%cf%81%ce%af%ce%b5%cf%82-%cf%83%cf%84%ce%bf%ce%bd-%ce%bd%ce%b5%cf%84%ce%b1.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-21T17:14:57+00:00"/>
    <meta property="og:title" content="Ισραήλ: Επίσημες κατηγορίες στον Νετανιάχου για διαφθορά"/>
    <meta property="og:description" content="Ο γενικός εισαγγελέας του Ισραήλ εξέδωσε κατηγορητήριο, εναντίον του Μπενιαμίν Νετανιάχου, με το οποίο κάνει λόγο για απάτη, απιστία και δωροδοκία."/>
  </head>
  <body>
    <article>
      <h1>Ισραήλ: Επίσημες κατηγορίες στον Νετανιάχου για διαφθορά</h1>
      <address>
        <time datetime="2019-11-21T17:14:57+00:00">21 Nov 2019, 17:14</time>
      </address>
      <p>
        <b>Ο γενικός εισαγγελέας του Ισραήλ εξέδωσε κατηγορητήριο, εναντίον του Μπενιαμίν Νετανιάχου, με το οποίο κάνει λόγο για απάτη, απιστία και δωροδοκία.</b>
      </p>
      <p>Επίσημες κατηγορίες κατά του πρωθυπουργού Μπενιαμίν Νετανιάχου, απηύθυνε σήμερα ο γενικός εισαγγελέας του Ισραήλ, για μια σειρά από σκάνδαλα διαφθοράς.</p>
      <p>Συγκεκριμένα, ο γενικός εισαγγελέας Avichai Mandelblit εξέδωσε κατηγορητήριο, με το οποίο κατηγορεί τον Νετανιάχου για απάτη, απιστία και δωροδοκία.</p>
      <p>Ο Νετανιάχου, από την πλευρά του, αρνείται κάθε αδίκημα και λέει ότι είναι θύμα σε ένα «κυνήγι μαγισσών».</p>
      <p>Σύμφωνα με όσα έχουν γίνει γνωστά, οι ποινικές διώξεις δεν θα υποχρεώσουν τον Νετανιάχου να παραιτηθεί, ωστόσο μπορούν να αυξήσοπυν γύρω του τις πολιτικές πιέσεις για να το πράξει.</p>
      <p>Η συγκεκριμένη απόφαση αυξάνει περισσότερο την αβεβαιότητα στο Ισραήλ σχετικά με τον επικεφαλής της νέας κυβέρνησης, με τη χώρα να παραμένει βυθισμένη στο πολιτικό χάος, έπειτα από δύο εκλογικά αποτελέσματα που δεν έδωσαν ξεκάθαρη λαϊκή ετυμηγορία.</p>
    </article>
  </body>
</html>