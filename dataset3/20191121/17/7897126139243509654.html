<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4995875-b-r-yd-ek-balasy-yzylordada-y-zhol.html"/>
    <meta property="og:site_name" content="zakon.kz"/>
    <meta property="article:published_time" content="2019-11-21T17:39:00+00:00"/>
    <meta property="og:title" content="&quot;Бір үйдің екі баласы&quot;. Қызылордадағы жол апатына қатысты тың дерек шықты"/>
    <meta property="og:description" content="Жол апатына кінәлі анықталып, уақытша ұстау изоляторына қамалған. Ол 20 жастағы қала тұрғыны екені белгілі болды."/>
  </head>
  <body>
    <article>
      <h1>"Бір үйдің екі баласы". Қызылордадағы жол апатына қатысты тың дерек шықты</h1>
      <h2>Жол апатына кінәлі анықталып, уақытша ұстау изоляторына қамалған. Ол 20 жастағы қала тұрғыны екені белгілі болды.</h2>
      <address>
        <time datetime="2019-11-21T17:39:00+00:00">21 Nov 2019, 17:39</time>
      </address>
      <p><b>Қызылордада автобус аялдамасында тұрған адамдарды жапырып кеткен көлік жүргізушісі ұсталды</b>, деп хабарлайды <a href="https://kaz.zakon.kz/">Zakon.kz</a> <a href="https://24.kz/ru/">24.kz-ке</a> сілтеме жасап.</p>
      <p>21 қараша күні таңертең шетелдік көлік аялдамаға соғылып, автобус күтіп тұрған адамдарды жапырып кеткен. Салдарынан үш адам оқиға орнында қайтыс болды, тағы екеуі жақын маңдағы ауруханаға жеткізілді.</p>
      <p>Қайтыс болғанның екеуі – №12 мектептің бесінші және үшінші сыныбында оқитын ағалы-қарындасты оқушылар екені анықталды. Одан бөлек 42 жастағы ер адам да қайтыс болды.</p>
      <p>1988 жылғы қыз бен 2009 жылғы жасөспірім де түрлі дене жарақатымен Қызылорда медициналық орталығына жеткізілді, қазір дәрігерлер олардың өмірі үшін күресуде.</p>
      <p>Полиция департаментінің хабарлауынша, жол апатына кінәлі анықталып, уақытша ұстау изоляторына қамалған. Ол 20 жастағы қала тұрғыны екені белгілі болды.</p>
      <p><b>Оқи отырыңыз:</b> <a href="https://kaz.zakon.kz/4995833-yzylordada-k-l-k-ayaldamada-t-r-an.html">Қызылордада көлік аялдамада тұрған адамдарды жапырып кетті, үшеуі қайтыс болды</a></p>
      <p>Қазір бұл факті бойынша қылмыстық іс қозғалды. Сотқа дейінгі тергеу басталды, қажетті сараптамалар жүргізілуде.</p>
    </article>
  </body>
</html>