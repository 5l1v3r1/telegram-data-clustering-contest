<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/260159/antikapnistikos-perissotera-ta-tilefona-kataggelion-ti-deyteri-mera-posoi-piran-gia-to-kapnisma-se-magazia"/>
    <meta property="og:site_name" content="LiFO"/>
    <meta property="article:published_time" content="2019-11-21T17:35:00+00:00"/>
    <meta property="og:title" content="Αντικαπνιστικός: Περισσότερα τα τηλέφωνα καταγγελιών τη δεύτερη μέρα - Πόσοι πήραν για το κάπνισμα σε μαγαζιά"/>
    <meta property="og:description" content="Οι καταγγελίες για το κάπνισμα τη δεύτερη μέρα"/>
  </head>
  <body>
    <article>
      <h1>Αντικαπνιστικός: Περισσότερα τα τηλέφωνα καταγγελιών τη δεύτερη μέρα - Πόσοι πήραν για το κάπνισμα σε μαγαζιά</h1>
      <h2>Οι καταγγελίες για το κάπνισμα τη δεύτερη μέρα</h2>
      <address><time datetime="2019-11-21T17:35:00+00:00">21 Nov 2019, 17:35</time> by <a rel="author">NEWSROOM</a></address>
      <p>
        <b>Ακόμη πιο πολλά τηλεφωνήματα με καταγγελίες για τον <a href="https://www.lifo.gr/tags/%CE%91%CE%BD%CF%84%CE%B9%CE%BA%CE%B1%CF%80%CE%BD%CE%B9%CF%83%CF%84%CE%B9%CE%BA%CF%8C%CF%82+%CE%BD%CF%8C%CE%BC%CE%BF%CF%82">αντικαπνιστικό,</a> δέχθηκε κατά τη δεύτερη ημέρα λειτουργίας της η γραμμή 1142, σύμφωνα με στοιχεία του υπουργείου Υγείας.</b>
      </p>
      <p>Συνολικά χθες οι κλήσεις ήταν 347 κλήσεις, αριθμός αισθητά μεγαλύτερος σε σχέση με τις 235 κλήσεις που είχε δεχθεί την πρώτη ημέρα.</p>
      <p>Από αυτές, 87 αφορούσαν καταγγελίες, 55 αιτήματα βοήθειας για διακοπή καπνίσματος, 108 γενικές πληροφορίες για τον αντικαπνιστικό νόμο, 63 κλήσεις δεν ολοκληρώθηκαν, 20 έκλεισαν τη γραμμή πριν συνομιλήσουν με εκπρόσωπο και 14 αφορούσαν σε άλλο ζήτημα.</p>
      <p>Η τηλεφωνική γραμμή 1142 ενημέρωσης και υποστήριξης για καπνιστές και μη τέθηκε χθες σε λειτουργία στο πλαίσιο εφαρμογής του αντικαπνιστικού νόμου.</p>
      <p>Καλώντας στο 1142, κάποιος μπορεί να ενημερωθεί για το τι προβλέπει η νομοθεσία για την απαγόρευση του καπνίσματος, να ζητήσει βοήθεια για τη διακοπή του καπνίσματος, καθώς και να αναφέρει παραβάσεις της σχετικής νομοθεσίας, που υπέπεσαν στην αντίληψή τους.</p>
      <p>Σημειώνεται πως χθες το βράδυ κόπηκαν τα πρώτα πρόστιμα στην Αθήνα μετά από ελέγχους στη Νέα Σμύρνη. Σε τρεις επιχειρήσεις υπήρξαν πρόστιμα σε πελάτες που κάπνιζαν και επιχειρηματίες π[ου δεν είχαν φροντίσει για τη τήρηση του νόμου.</p>
    </article>
  </body>
</html>