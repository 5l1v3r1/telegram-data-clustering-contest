<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/21/google-stadia-zuzywa-ogromne-ilosci-danych-dziennikarze-donosza-o-nawet-7-gb-na-godzine.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-21T17:00:00+00:00"/>
    <meta property="og:title" content="Google Stadia zużywa ogromne ilości danych, dziennikarze donoszą o nawet 7 GB na godzinę"/>
    <meta property="og:description" content="Usługa nie miała łatwego startu, od samego początku wywołując bardzo mieszane uczucia wśród użytkowników."/>
  </head>
  <body>
    <article>
      <h1>Google Stadia zużywa ogromne ilości danych, dziennikarze donoszą o nawet 7 GB na godzinę</h1>
      <h2>Usługa nie miała łatwego startu, od samego początku wywołując bardzo mieszane uczucia wśród użytkowników.</h2>
      <address><time datetime="2019-11-21T17:00:00+00:00">21 Nov 2019, 17:00</time> by <a rel="author">Maria Wawrzyniak</a></address>
      <p>Zacznijmy od początku – w poniedziałek byliśmy świadkami premiery nowej usługi streamingowej Google Stadia, więc w sieci pojawiły się <a href="https://www.gram.pl/news/2019/11/18/przeglad-pierwszych-recenzji-uslugi-streamingowej-google-stadia.shtml">pierwsze recenzje</a>. <b>Usługa, choć działa, zadebiutowała z całą masą niedociągnięć, błędów i problemów technicznych.</b> Praktycznie każdy recenzent przyznał, że <b>technologiczny gigant odrobinę się po prostu pośpieszył</b>. Zamiast dopracować Stadia, Google zdecydowało się ją wypuścić w takiej, a nie innej <b>wersji, która na pewno nie robi jednego – nie zadowala</b>. <b>Większość opinii odradza kupno usługi, przynajmniej na tak wczesnym etapie rozwoju.</b> A jakby tego wszystkiego było mało, <b>dziennikarze serwisu VentureBeat postanowili <a href="https://venturebeat.com/2019/11/19/google-stadia-data-usage/">przetestować</a> Google Stadia i sprawdzić, jak poradzi sobie z transferem danych podczas grania w <i>Red Dead Redemption 2</i></b>. Produkcję uruchomiono w rozdzielczości 1080p z 60 klatkami na sekundę, ponieważ 4K jeszcze nie jest dostępne. Ostatecznie <b>zużycie wynosiło aż 119 megabajtów na minutę, co daje około 7,14 gigabajtów na godzinę</b>.</p>
      <figure>
        <img src="https://img6.gram.pl/yjhr20191121165535741omak.jpg"/>
      </figure>
      <p><b>Gdybyśmy więc grali w rozdzielczości 4K, wynik byłby prawdopodobnie czterokrotnie wyższy. </b>Z Google Stadia korzystają głównie <b>osoby podróżujące, które zwykle nie chcą, albo po prostu nie mogą zabrać ze sobą konsoli</b>. Firma planuje rozwinąć swój projekt, aczkolwiek nie mamy raczej co liczyć na spadek ilości danych pobieranych z chmury – z jednej więc strony jest to dość kusząca propozycja, z drugiej większość raczej z niej nie skorzysta z racji ograniczeń narzuconych przez dostawców usług internetowych.</p>
      <hr/>
      <p>
        <a href="https://www.sferis.pl/gry-komputerowe-2263">Pełna oferta gier komputerowych w sklepie Sferis</a>
      </p>
    </article>
  </body>
</html>