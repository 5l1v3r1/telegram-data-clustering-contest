<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204748-najem-stav-zastupnikom-gendirektora-v-ukroboronpromi"/>
    <meta property="og:site_name" content="Mind UA"/>
    <meta property="article:published_time" content="2019-11-21T17:51:00+00:00"/>
    <meta property="og:title" content="Найєм став заступником гендиректора в «Укроборонпромі»"/>
    <meta property="og:description" content="Екснардеп відповідатиме за зв’язки з держорганами та працюватиме над перетворенням «Укроборонпрому» на «сильний бізнес»"/>
  </head>
  <body>
    <article>
      <h1>Найєм став заступником гендиректора в «Укроборонпромі»</h1>
      <h2>Екснардеп відповідатиме за зв’язки з держорганами та працюватиме над перетворенням «Укроборонпрому» на «сильний бізнес»</h2>
      <address>
        <time datetime="2019-11-21T17:51:00+00:00">21 Nov 2019, 17:51</time>
      </address>
      <p>Колишній народний депутат Мустафа Найєм підтвердив, що віднедавна  працює в «Укроборонпромі» заступником генерального директора Айвараса Абромавічуса, офіційних заяв з цього приводу концерн поки що не робив, повідомляє <a href="https://censor.net.ua/video_news/3161056/eksnardepa_nayiema_naznachili_zamestitelem_gendirektora_ukroboronproma_video">Цензор.НЕТ</a>.<br/><br/>Найєм в якості радника голови концерну був залучений до роботи в компанії ще на початку серпня цього року, а  на посаду заступника генерального директора був призначений 11 листопада, <a href="https://www.pravda.com.ua/news/2019/11/21/7232661/">пише Українська правда</a>, з посиланням на пресслужбу ДК «Укрборонпром».<br/><br/>Мустафа Найєм також уточнив, що на новій посаді він відповідатиме за зв’язки з органами державної влади, профільними недержавними організаціями та міжнародними партнерами та наголосив, що працюватиме над реформуванням «Укроборонпрому» в «нормальний сильний бізнес»:</p>
      <p>«Ми конкретно хочемо зараз виштовхнути тих людей, які дійсно нічого не роблять, корпоратизувати цю систему, створити дивізіони, дійсно створити реальне виробництво зброї, а не прикриваючись війною давати контракти приватним компаніям або закуповувати техніку», – додав він.</p>
      <p>На сайті «Укроборонпрому» в довідці про заступників генерального директора Мустафа Найєм наразі не значиться.</p>
      <p>Нагадаємо, 15 листопада <a href="https://mind.ua/news/20204520-abromavichus-priznachiv-svoeyu-zastupniceyu-eks-golovu-majkrosoft-ukrayina">Абромавічус призначив</a> своєю заступницею екс-голову «Майкрософт Україна» Надію Васильєву. </p>
      <related>
        <h4>Також читайте</h4>
        <a href="https://mind.ua/news/20204749-andrij-bulah-pokinuv-posadu-keruyuchogo-partnera-u-delojt-ukrayina"/>
        <a href="https://mind.ua/news/20204706-uryad-uhvaliv-nizku-kadrovih-rishen"/>
        <a href="https://mind.ua/news/20204643-ukreksimbank-ogolosiv-pro-konkurs-na-posadu-golovi-pravlinnya"/>
      </related>
    </article>
  </body>
</html>