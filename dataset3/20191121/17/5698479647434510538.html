<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/21/two-toddlers-among-73-migrants-plucked-from-drifting-dinghy-off-libya"/>
    <meta property="og:site_name" content="euronews"/>
    <meta property="article:published_time" content="2019-11-21T17:09:56+00:00"/>
    <meta property="og:title" content="کشتی خیریه اسپانیایی ۷۳ پناهجو را در آبهای مدیترانه نجات داد"/>
    <meta property="og:description" content="کاپیتان کشتی نجات «اوپن آرمز» می گویند نزدیک ترین بندر به کشتی ایتالیاست و آنها منتظرند ببینند آیا مقامات ایتالیایی به آنها اجازه پهلو گرفتند می دهند."/>
  </head>
  <body>
    <article>
      <h1>کشتی خیریه اسپانیایی ۷۳ پناهجو را در آبهای مدیترانه نجات داد</h1>
      <address><time datetime="2019-11-21T17:09:56+00:00">21 Nov 2019, 17:09</time> by <a rel="author">یورونیوز فارسی </a></address>
      <p>حدود ۷۳ پناهجو از جمه ۲ کودک زیر ۵ سال اواخر روز چهارشنبه بوسیله یک کشتی خیریه اسپانیایی از آبهای مدیترانه نجات داده شدند. این پناهجویان که اکثرا از سرمازدگی و سوختگی بر اثر تابش خورشید رنج می بردند به مدت ۲۴ ساعت در دریا سرگردان بودند.</p>
      <p>این پناهجویان که سوار بر قایقی بادی از لیبی عازم اروپا شده بودند نهایتا بوسیله کشتی نجات «اوپن آرمز» Open Arms نجات داده شدند.</p>
      <p>یکی از مهاجران نجات یافته جوانی اهل نیجر است که از زخم‌های ناشی از اصابت گلوله رنج می برد. او گفته است که در اوایل نوامبر در بازداشتگاهی در لیبی تیر خورده است.</p>
      <p>ناخدای کشتی نجات «اوپن آرمز» می گوید نزدیک ترین بندر به کشتی ایتالیاست و آنها منتظرند ببینند آیا مقامات ایتالیایی به آنها اجازه پهلو گرفتن می دهند یا نه.</p>
      <p>فعالان و گردانندگان این کشتی که به سازمانی غیر دولتی وابسته است مدتها با دولت ایتالیا تنش داشتند و بیش از ۱۰۰ مهاجری که در این کشتی بودند با شرایط وخیمی مواجه شدند. در پایان این ماجرا دادگاهی در ایتالیا به مقامات دولتی دستور داد تا به این کشتی اجازه دهند در بندر پهلو بگیرد.</p>
      <p>به گزارش سازمان ملل متحد در سال ۲۰۱۹ بیش از یکهزار مهاجر در مسیر سفرشان از شمال آفریقا به اروپا در دریای مدیترانه غرق شده‌اند.</p>
      <p>فعالان و گردانندگان کشتی نجات «اوپن آرمز» در ماه‌های گذشته بطور مستمر با دولت‌های ایتالیا و مالت به دلیل نجات و انتقال مهاجران در تنش بودند. این دو کشور چندین بار اجازه پهلوگیری به این کشتی برای انتقال مهاجران به خشکی را ندادند.</p>
    </article>
  </body>
</html>