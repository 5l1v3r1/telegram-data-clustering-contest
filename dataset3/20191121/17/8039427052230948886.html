<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=960862"/>
    <meta property="og:site_name" content="Andhrajyothy"/>
    <meta property="article:published_time" content="2019-11-21T17:24:43+00:00"/>
    <meta property="og:title" content="పేదల సొంతింటి కలను నిజం చేసేందుకు బెడ్‌రూం ఇళ్లనిర్మాణం"/>
    <meta property="og:description" content="ADVT"/>
  </head>
  <body>
    <article>
      <h1>పేదల సొంతింటి కలను నిజం చేసేందుకు బెడ్‌రూం ఇళ్లనిర్మాణం</h1>
      <address>
        <time datetime="2019-11-21T17:24:43+00:00">21 Nov 2019, 17:24</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌</b>:పేదల సొంతింటి కలను నెరవేర్చేందుకే ప్రభుత్వం డబుల్‌బెడ్‌ఇళ్ల నిర్మాణం చేపట్టిందని పశుసంవర్ధకశాఖ మంత్రి తలసాని శ్రీనివాస్‌యాదవ్‌ అన్నారు. గురువారం తన కార్యాలయంలో నాంపల్లి నియోజక వర్గానికి సంబంధించి భోజగుట్టలో చేపట్టిన డబుల్‌బెడ్‌ఇళ్ల నిర్మాణం పురోగతిపై జీహెచ్‌ఎంసి, హౌసింగ్‌, పోలీసు తదితర శాఖల అధికారులతో సమీక్ష నిర్వహించారు. బోజగుట్టలో 141 కోట్ల రూపాయల వ్యయంతో 1824 డబుల్‌బెడ్‌రూమ్‌ ఇళ్ల నిర్మాణం చేపట్టినట్టు తెలిపారు. ఇందులో 320 ఇండ్ల నిర్మాణం పూర్తికావస్తున్నాయన్నారు. మరో 1504 ఇంఢ్లనిర్మాణం చేపట్టాల్సి ఉందని మంత్రి తలసాని తెలిపారు. ఇక్కడ నివసిస్తున్న 230 కుటుంబాల వారు తమ ఇండ్లను ఖాళీచేయని కారణంగా పనులు ప్రారంభించలేదన్నారు. ఖాళీ చేయని వారికి డబుల్‌బెడ్‌రేమ్‌ ఇండ్లనిర్మాణం ఉద్దేశం , కలిగే ప్రయోజనాల గురించి లబ్ధిదారులకు సమగ్రంగా వివరించాలని అధికారులకు సూచించారు. కొంతమంది స్వార్ధ ప్రయోజనాల కోసం మాయమాటలతో నిరు పేద ప్రజలను మభ్యపెడుతున్నారని మంత్రి తెలిపారు. ఇప్పటికైనా వెంటనే ఇండ్లను ఖాళీ చేసి అధికారులకు అప్పగిస్తే వెంటనే అన్ని వసతులతో కూడిన విశాలమైన డబుల్‌బెడ్‌రూమ్‌ ఇండ్ల నిర్మాణం చేపడతామని అన్నారు. ఈసమావేశంలో ఎమ్మెల్సీ ప్రభాకర్‌, జాయింట్‌ కలెక్టర్‌ రవి, జోనల్‌ కమిషనర్‌ ముషారఫ్‌ తదితరులు పాల్గొన్నారు.</p>
    </article>
  </body>
</html>