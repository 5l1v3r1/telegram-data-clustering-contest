<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837092-zmi-estoniyi-zelenskiy-pribude-z-vizitom-u-tallinn-26-listopada"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T17:35:00+00:00"/>
    <meta property="og:title" content="ЗМІ Естонії: Зеленський прибуде з візитом у Таллінн 26 листопада"/>
    <meta property="og:description" content="КИЇВ. 21 листопада. УНН. Президент України Володимир Зеленський відвідає Естонію наступного тижня, одноденний візит відбудеться у вівторок, 26 листопада …"/>
  </head>
  <body>
    <article>
      <h1>ЗМІ Естонії: Зеленський прибуде з візитом у Таллінн 26 листопада</h1>
      <address><time datetime="2019-11-21T17:35:00+00:00">21 Nov 2019, 17:35</time> by <a rel="author">Олексій Супрун</a></address>
      <p><b>КИЇВ. 21 листопада. УНН.</b> Президент України Володимир Зеленський відвідає Естонію наступного тижня, одноденний візит відбудеться у вівторок, 26 листопада, пише <b>УНН</b> з посиланням на естонські ЗМІ, <a href="https://www.err.ee/1005791/ukraina-president-tuleb-jargmisel-nadalal-eestisse-uhepaevasele-visiidile">зокрема агентство ERR</a>.</p>
      <p>“За інформацією інформаційного агентства BNS, президент України зустрінеться з главою держави Естонії Керсті Кальюлайд та покладе вінок біля підніжжя монументу Війни за незалежність. Також планується зустріч з членами української громади, яка проживає в Естонії. За інформацією інформаційного агентства, Зеленський покине Естонію того ж дня”, — вказано у повідомлення.</p>
      <p>За інформацією ЗМІ, Зеленський планував відвідати Естонію в жовтні, але візит був перенесений.</p>
      <p>Президентка Кальюлайд востаннє прибувала в Україну у вересні, відвідавши саміт Європейської стратегії в Ялті в Києві. Кальюлайд також взяла участь у церемонії інавгурації Зеленського в травні.</p>
      <p>Як писав <b>УНН</b> раніше, що наприкінці листопада <a href="https://www.unn.com.ua/uk/news/1833804-zelenskiy-naprikintsi-listopada-zustrinetsya-z-prezidentom-estoniyi">має відбутись зустріч</a> президентів України Володимира Зеленського та Естонії Керсті Кальюлайд. Про це на спільній пресконференції з Міністром закордонних справ України Вадимом Пристайко заявив глава МЗС Естонії Урмас Рейнсалу.</p>
    </article>
  </body>
</html>