<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/genel-ilanlar/icisleri-bakanligi-goc-idaresi-40-isci-istihdam-surecinde-sozlu-sinav-sekli-usulu-ve-konulari-h543316.html"/>
    <meta property="og:site_name" content="KamuAjans"/>
    <meta property="article:published_time" content="2019-11-21T17:11:38+00:00"/>
    <meta property="og:title" content="İçişleri Bakanlığı Göç İdaresi 40 İşçi İstihdam Sürecinde Sözlü Sınav Şekli, Usulü ve Konuları?"/>
    <meta property="og:description" content="T.C. İçişleri Bakanlığı Göç İdaresi Genel Müdürlüğü 48 sürekli işçi alımı yapacağını ilan etti. Kuruma yapılacak olan 40 büro personeli ve 8 sosyal çalışmacı alımı için sözlü sınavı 09/12/2019 - 18/12/2019 tarihleri arasında Ankara’da yapılacaktır. Sözlü sınavda başarılı sayılabilmek için en az 70 puan almak gerekir. Yayınlanan ilanda; Büro Personeli için verilecek maaş 3.109,69 TL ve sosyal çalışmacı için ise 3.956,62 TL olarak duyuruldu. Başvurular 7-15 Kasım 2019 tarihleri arasında elektronik ortamda gerçekleştirildi."/>
  </head>
  <body>
    <article>
      <h1>İçişleri Bakanlığı Göç İdaresi 40 İşçi İstihdam Sürecinde Sözlü Sınav Şekli, Usulü ve Konuları?</h1>
      <address><time datetime="2019-11-21T17:11:38+00:00">21 Nov 2019, 17:11</time> by <a rel="author">KamuAjans</a></address>
      <p>
        <b>T.C. İçişleri Bakanlığı Göç İdaresi Genel Müdürlüğü 48 sürekli işçi alımı yapacağını ilan etti. Kuruma yapılacak olan 40 büro personeli ve 8 sosyal çalışmacı alımı için sözlü sınavı 09/12/2019 - 18/12/2019 tarihleri arasında Ankara’da yapılacaktır. Sözlü sınavda başarılı sayılabilmek için en az 70 puan almak gerekir. Yayınlanan ilanda; Büro Personeli için verilecek maaş 3.109,69 TL ve sosyal çalışmacı için ise 3.956,62 TL olarak duyuruldu. Başvurular 7-15 Kasım 2019 tarihleri arasında elektronik ortamda gerçekleştirildi.</b>
      </p>
      <p><a href="http://www.kamuajans.com/haberleri/g%C3%B6%C3%A7+idaresi">Göç İdaresi</a> Genel Müdürlüğü, kurumun taşra teşkilatlarında istihdam edilecek 48 sürekli işçi statüsünde büro personeli ve Büro Personeli ve Sosyal Çalışmacı alımı yapılacağını duyurdu. Adayların, başvuru yapabilmeleri için Göç İdaresi Genel Müdürlüğü kurumu tarafından İŞKUR aracılığıyla duyurulan şartları taşımaları gerekiyor. Göç İdaresi personel alımı başvuruları için açılacak olan ilan, Türkiye İş Kurumu (İŞKUR) Açık Kamu İş İlanları bölümünde 07.11.2019 tarihinde ilan edilecek ve 15.11.2019 tarihine kadar ilanda kaldı.<br/><br/><br/><b>ADAYLARA DUYURU ŞEKLİ <br/></b><br/>Giriş (<a href="http://www.kamuajans.com/haberleri/s%C3%B6zl%C3%BC">Sözlü</a>) <a href="http://www.kamuajans.com/haberleri/s%C4%B1nav">sınav</a>ı ile ilgili duyurular, Genel Müdürlüğümüz (www.goc.gov.tr) internet sitesinde ilan edilecektir. Resmi internet sitesi üzerinden yapılan duyurular tebligat hükmünde olup, ilgili adaylara ayrıca yazı ile bildirimde bulunulmayacaktır.<br/><br/><b>GİRİŞ (SÖZLÜ) SINAV YERLERİ <br/></b><br/>Giriş (Sözlü) sınavı 09/12/2019 - 18/12/2019 tarihleri arasında Ankara’da yapılacaktır. Adayların sınav günü, saati ve sınav salonu Genel Müdürlüğümüz (www.goc.gov.tr) internet sitesinden ilan edilecektir. Adayların, sınav saatinden bir saat önce sınava girecekleri yerde hazır bulunmaları ve yanlarında, T.C. Kimlik No yazılı güncel fotoğraflı nüfus cüzdanı veya süresi geçerli pasaport bulundurmaları gerekmektedir. Söz konusu belgeleri ibraz edemeyen adaylar sınava alınmayacak olup bu adaylar konu ile ilgili olarak herhangi bir hak talebinde bulunamayacaklardır. <br/><br/><b>GİRİŞ (SÖZLÜ) SINAV KONULARI <br/></b><br/>Sosyal Çalışmacı pozisyonu için lisans eğitimine ait mesleki bilgiler ile Genel Yetenek, Genel Kültür, Atatürk İlkeleri ve İnkılap Tarihi ile İçişleri Bakanlığı ve Göç İdaresi Genel Müdürlüğünün görev alanına giren konulardan oluşur. Diğer adaylar için Genel Yetenek, Genel Kültür, Anayasa, İdare Hukuku, Atatürk İlkeleri ve İnkılap Tarihi ile İçişleri Bakanlığı ve Göç İdaresi Genel Müdürlüğünün görev alanına giren konulardan oluşur. <br/><br/><b>GİRİŞ (SÖZLÜ) SINAV KOMİSYONU <br/></b><br/>Giriş (Sözlü) Sınavı başvurularının incelenmesi, sonuçlarının tespiti ile yerleştirilen adayların ilan edilen niteliklere uygunluğunun yapılabilmesi ve sınavın gerçekleştirilmesi için Genel Müdürlük merkez teşkilatında sınav komisyonu oluşturulacaktır. Sınav Komisyonu 1 (bir) başkan ve 4 (dört) üyeden oluşur. <br/><br/><b>GİRİŞ (SÖZLÜ) SINAVININ ŞEKLİ VE USULÜ <br/></b><br/>4/B sözleşmeli personel alımı sözlü olarak tek aşamada yapılır. Sözlü sınava girmeye hak kazanan adaylar, Sınav Komisyonunun her bir üyesi tarafından; a) Sınav konularına ilişkin bilgi düzeyi (50 puan), b) Bir konuyu kavrayıp özetleme, ifade yeteneği ve muhakeme gücü (10 puan) , c) Liyakati, temsil kabiliyeti, tutum ve davranışlarının göreve uygunluğu (10 puan), ç) Özgüveni, ikna kabiliyeti ve inandırıcılığı (10 puan), d) Genel kültürü ve genel yeteneği (10 puan), e) Bilimsel ve teknolojik gelişmelere açıklığı, konularında (10 puan), olmak üzere 100 tam puan üzerinden değerlendirilir. Her üyenin vermiş olduğu puanların aritmetik ortalaması alınarak adayların Giriş (Sözlü) Sınav puanı tespit edilir. Giriş (Sözlü) Sınavında 100 tam puan üzerinden en az 70 puan almak gerekir. Sözlü sınava katılmaya hak kazandığı halde ilan edilen sınav tarihinde sınava katılmayan adaylar, sınava katılma hakkını kaybetmiş sayılacaktır.<br/><br/><b>GİRİŞ (SÖZLÜ) SINAV SONUÇLARININ DEĞERLENDİRİLMESİ <br/></b><br/>Sözlü sınavda başarılı sayılabilmek için en az 70 puan almak gerekir. Başarı sıralaması en yüksek puan alandan başlamak üzere belirlenir. Giriş (Sözlü) Sınavı başarı puanı aynı olan adaylar, KPSS (B) grubu puan türüne göre, KPSS puanı yüksek olan adaya öncelik verilerek ilan edilecektir. Başarı puan sıralamasına göre oluşturulan Kesin Olmayan Giriş (Sözlü) Sınavı Başarı Listeleri Genel Müdürlüğümüzce belirlenecek tarihte (www.goc.gov.tr) internet sitesinde ilan edilerek duyurulacaktır. Sınav Komisyonunca; Giriş (Sözlü) Sınavı Kesin Olmayan Başarı Listelerine itirazlar değerlendirildikten sonra pozisyonlar esas alınarak her il için ayrı ayrı ilan edilen pozisyon sayısı kadar asil ve en fazla bir katına kadar yedek adaylar belirlenerek kesinleşmiş Giriş (Sözlü) Sınav Sonuçları yine Genel Müdürlüğümüzce belirlenecek tarihte (www.goc.gov.tr) internet sitesinde ilan edilerek duyurulacaktır. Giriş (Sözlü) Sınavından en az 70 puan almış olmak, Kesinleşmiş Giriş (Sözlü) Sınav Sonuçlarına göre asil ve yedek aday sıralamasına giremeyen adaylar için herhangi bir hak teşkil etmeyecektir</p>
      <figure>
        <img src="https://www.kartalbakisi.com/images/upload/Screen_Shot_2019-11-05_at_22.32.22.png"/>
      </figure>
      <figure>
        <img src="https://www.kartalbakisi.com/images/upload/Screen_Shot_2019-11-05_at_22.32.31.png"/>
      </figure>
      <p>
        <b>GİRİŞ (SÖZLÜ) SINAVINA BAŞVURU ŞARTLARI</b>
      </p>
      <p>1-657 sayılı Devlet Memurları Kanununun değişik 48 inci maddesinin (A) bendinde belirtilen nitelikleri taşımak,</p>
      <p>(a) Türkiye Cumhuriyeti vatandaşı olmak,</p>
      <p>(b) Kamu haklarından mahrum bulunmamak,</p>
      <p>(c) Türk Ceza Kanununun 53 üncü maddesinde belirtilen süreler geçmiş olsa bile; kasten işlenen bir suçtan dolayı bir yıl veya daha fazla süreyle hapis cezasına ya da affa uğramış olsa bile devletin güvenliğine karşı suçlar, Anayasal düzene ve bu düzenin işleyişine karşı suçlar, zimmet, irtikâp, rüşvet, hırsızlık, dolandırıcılık, sahtecilik, güveni kötüye kullanma, hileli iflas, ihaleye fesat karıştırma, edimin ifasına fesat karıştırma, suçtan kaynaklanan malvarlığı değerlerini aklama veya kaçakçılık suçlarından mahkûm olmamak,</p>
      <p>(ç) Askerlik durumu bakımından; askerlikle ilgisi bulunmamak, askerlik çağına gelmemiş bulunmak veya askerlik çağına gelmiş ise muvazzaf askerlik hizmetini yapmış yahut ertelenmiş veya yedek sınıfa geçirilmiş olmak,</p>
      <p>(d) Türk Ceza Kanununun 53 üncü madde hükümleri saklı kalmak kaydı ile görevini devamlı yapmasına engel olabilecek akıl hastalığı bulunmamak,</p>
      <p>2- Bu ilanın, Ek-1 ve Ek-2 tablolarında istenen öğrenim şartlarını taşımak,</p>
      <p>3- 01 Ocak 2019 tarihi itibariyle 35 yaşını doldurmamış olmak, (01.01.1984 ve daha sonraki tarihlerde doğanlar)</p>
      <p>4- 2018 yılı Kamu Personel Seçme Sınavı (B) Grubundan KPSSP3 puan türü esas alınarak yapılacak başarı puan sıralamasına göre ilan edilen pozisyonun 5 (beş) katı adayın içerisinde bulunmak,</p>
      <p>5- Adaylar ancak bir pozisyon unvanın sınavına başvurabilecektir. Bu başvuru sadece bir ile yapılacaktır. Birden fazla pozisyon unvanına veya birden fazla ile yapılan başvurular kabul edilmeyecektir.</p>
      <p>6- Kamu kurum ve kuruluşlarında herhangi bir 4/B sözleşmeli pozisyonda çalışanların, başvuruda bulunmak istedikleri sözleşmeli pozisyon unvanı ile halen görev yaptıkları 4/B sözleşmeli personel pozisyon unvanının aynı olmaması,</p>
      <p>7- Kamu kurum ve kuruluşlarında herhangi bir 4/B sözleşmeli pozisyonda çalışmakta iken sözleşmesi feshedilen adayların, fesihten önce görev yaptıkları 4/B sözleşmeli personel pozisyonuyla aynı unvanlı pozisyona başvuruda bulunmaları halinde, son müracaat tarihi itibariyle bir yıllık bekleme süresini tamamlamış olmaları gerekmektedir.</p>
      <p>
        <a href="http://kamuilan.dpb.gov.tr/ilanDetay.aspx?f181da47-32da-4122-b9f3-deddf3957ccd">
          <b>T.C. İÇİŞLERİ BAKANLIĞI GÖÇ İDARESİ GENEL MÜDÜRLÜĞÜ TAŞRA TEŞKİLATI BİRİMLERİNDE ÇALIŞTIRILMAK ÜZERE SÖZLEŞMELİ (4/B) PERSONEL ALIMINA İLİŞKİN GİRİŞ (SÖZLÜ) SINAV DUYURUSU İÇİN TIKLAYINIZ</b>
        </a>
      </p>
    </article>
  </body>
</html>