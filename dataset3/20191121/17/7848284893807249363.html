<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/ferri-sicuro-skriniar-e-de-vrij-sarebbero-titolari-anche-nella-juventus-323664"/>
    <meta property="og:site_name" content="FcInterNews.it"/>
    <meta property="article:published_time" content="2019-11-21T17:59:27+00:00"/>
    <meta property="og:title" content="Ferri sicuro: &quot;Skriniar e De Vrij sarebbero titolari anche nella Juventus&quot;"/>
    <meta property="og:description" content="Riccardo Ferri, intervistato da TMW Radio, parla così della sfida di sabato tra Torino e Inter: &quot;Partita importante per entrambe le squadre. Ci sono delle insidie che vanno prevenute..."/>
  </head>
  <body>
    <article>
      <h1>Ferri sicuro: "Skriniar e De Vrij sarebbero titolari anche nella Juventus"</h1>
      <address><time datetime="2019-11-21T17:59:27+00:00">21 Nov 2019, 17:59</time> by <a rel="author">Christian Liotta</a></address>
      <p><b>Riccardo Ferri,</b> intervistato da<i> TMW Radio,</i> parla così della sfida di sabato tra Torino e Inter: "Partita importante per entrambe le squadre. Ci sono delle insidie che vanno prevenute dall'Inter. Chi toglierei ai granata? <b>Andrea Belotti,</b> per forza. Incarna l'atteggiamento del Torino. Assomiglia tanto a<b> Ciccio Graziani</b>, ti fa le due fasi, aggredisce l'avversario, segna". </p>
      <p>Su <b>Antonio Conte </b>e la squadra nerazzurra, Ferri aggiunge: "Ha dato tanto all'Inter. La squadra ha preso tanto del suo carattere. La mentalità è sempre rimasta nelle squadre dove è stato. Dove va lui, lascia una base solida. Nessuno finora era riuscito a dare questa mentalità. <b>Stefan de Vrij e Skriniar hanno qualcosa in più al momento.</b> De Vrij al momento è il più in forma ma sono entrambi completi. Potrebbero giocare titolari in qualsiasi squadra, anche la Juve".</p>
    </article>
  </body>
</html>