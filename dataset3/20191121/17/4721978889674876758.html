<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/719063/programma-apple-care-60-giorni"/>
    <meta property="og:site_name" content="iPhone Italia"/>
    <meta property="article:published_time" content="2019-11-21T17:17:18+00:00"/>
    <meta property="og:title" content="AppleCare anche dopo i 60 giorni? Apple ci sta pensando"/>
    <meta property="og:description" content="Apple potrebbe consentire agli utenti di attivare AppleCare anche dopo i 60 giorni dall’acquisto del dispositivo. Ecco i dettagli."/>
  </head>
  <body>
    <article>
      <h1>AppleCare anche dopo i 60 giorni? Apple ci sta pensando</h1>
      <address>
        <time datetime="2019-11-21T17:17:18+00:00">21 Nov 2019, 17:17</time>
      </address>
      <p>Un piccolo numero di Apple Store negli Stati Uniti e in Canada ha avviato un programma pilota che consente ai clienti di acquistare AppleCare anche dopo il limite classico dei 60 giorni dalla data di acquisto.</p>
      <p>Il programma pilota è iniziato questa settimana e permette di attivare una garanzia aggiuntive <b>AppleCare</b> anche se sono passati i canonici <b>60 giorni dall’acquisto</b>. Questo è da sempre un limite previsto da Apple per chi è interessato alla garanzia aggiuntiva.</p>
      <p>Il <b>programma pilota</b> consente agli utenti di <b>aggiungere AppleCare a un dispositivo anche tra il 61esimo giorno e fino a un anno dopo l’acquisto del dispositivo</b>. A tale scopo, il cliente deve prenotare un appuntamento presso il Genius Bar, durante il quale un tecnico eseguirà la diagnostica sul dispositivo ed effettuerà un’ispezione visiva per confermare l’idoneità al programma pilota.</p>
      <p>Il programma è in fase di implementazione in circa 50 Apple Store negli Stati Uniti, oltre che in tutti e 29 gli store in Canada. Non è chiaro se il programma sarà esteso anche ad altri paesi o se sarà interrotto nei prossimi mesi.</p>
      <p>
        <a href="https://www.iphoneitalia.com/category/news">News</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>