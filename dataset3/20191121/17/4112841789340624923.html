<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77568-Jennifer-Lopez-hrala-zlatokopku-okradajucu-milionarov-uplne-zadarmo-za-film-Hustlers-si-nezobrala-ani-cent"/>
    <meta property="og:site_name" content="REFRESHER"/>
    <meta property="article:published_time" content="2019-11-21T17:23:00+00:00"/>
    <meta property="og:title" content="Jennifer Lopez hrala zlatokopku okrádajúcu miliónárov úplne zadarmo, za film Hustlers si nezobrala ani cent"/>
    <meta property="og:description" content="V najnovšom rozhovore obľúbená herečka a speváčka prezradila, že projekty nerobí kvôli peniazom, ale pre to, že ich má rada."/>
  </head>
  <body>
    <article>
      <h1>Jennifer Lopez hrala zlatokopku okrádajúcu miliónárov úplne zadarmo, za film Hustlers si nezobrala ani cent</h1>
      <address><time datetime="2019-11-21T17:23:00+00:00">21 Nov 2019, 17:23</time> by <a rel="author">Viktor Kniš</a></address>
      <p>
        <b>V najnovšom rozhovore obľúbená herečka a speváčka prezradila, že projekty nerobí kvôli peniazom, ale pre to, že ich má rada.</b>
      </p>
      <p><b>Jennifer Lopez </b>svojim výkonom vo filme Hustler opäť všetkých presvedčila, že vek je len číslo a ona je stále dáma, ktorá si môže podmaniť každého chlapa. V tomto prípade si zahrala zlatokopku a spoločne s Cardi B kradne peniaze bohatým mužom.</p>
      <p>Pre <a href="https://www.gq.com/story/jennifer-lopez-hustlers-biggest-moments">GQ</a> nedávno prezradila, že za svoj herecký výkon a prácu na produkcii tohto veľmi úspešného filmu<b> nezobrala ani jediný cent.</b> <i>„Spravila som to zadarmo, robím, čo chcem a čo milujem. To je Jenny From the Block,“</i> odkazuje speváčka a herečka na svoju extrémne úspešnú skladbu.</p>
      <related>
        <a href="https://refresher.sk/70243-Zlatokopky-na-cele-so-sexy-50rocnou-Jennifer-Lopez-nadroguju-podnikatelov-len-aby-ich-okradli-Recenzia"/>
      </related>
      <p>Samozrejme, existujú teórie, že Lopez síce nedostala „výplatu,“ s veľkou pravdepodobnosťou sa však dohodla s produkčnou firmou, ktorá ju následne vyplatila zo ziskov.</p>
      <p>Tie boli skutočné vysoké, len v otváracom týždni presiahli <b>33 miliónov eur</b>. Jennifer verí, že sa to celé mohlo udiať aj vďaka tomu, že celý tento projekt vznikol výhradne vďaka ženám. <i>„Je to náš film, všetci vedia, že sa na ňom podieľali ženy ako producentky, ako režisérky alebo scenáristky a herečky. Dlho sme sledovali zvýhodňovanie mužov vo filmoch, a tak bola zábava sledovať, ako sa karta obrátila,“</i> komentuje JLo.</p>
      <p>Rovnako prezrádza aj to, že si svoju rolu skúsenej tanečnice veľmi užila, dôvodom je podľa nej hlavne skutočnosť, že postava znázorňovala nezávislosť na mužoch. Práve možnosť reflektovať ženskú sebestačnosť ju doviedla k myšlienke, aby si za svoju prácu nezobrala žiadne peniaze. </p>
      <figure>
        <embed-post data-src="https://www.instagram.com/p/B2W-hiBgGeb" data-service="Instagram"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/69347-Zlatokopky-Jennifer-Lopez-a-Cardi-B-prekonali-filmom-Hustlers-kasove-rekordy-Trzbam-ale-stale-vladne-It-2-Box-Office"/>
        <a href="https://refresher.sk/68923-Cardi-B-sa-vracia-do-cias-ked-bola-stripterkou-S-Jennifer-Lopez-budu-okradat-bohatych-muzov"/>
        <a href="https://refresher.sk/70243-Zlatokopky-na-cele-so-sexy-50rocnou-Jennifer-Lopez-nadroguju-podnikatelov-len-aby-ich-okradli-Recenzia"/>
        <a href="https://refresher.sk/67421-Cardi-B-a-Jennifer-Lopez-su-stripterkami-okradajucimi-bohatych-zakaznikov"/>
        <a href="https://refresher.sk/77564-India-nataca-vlastnu-verziu-Forresta-Gumpa-Takto-bude-vyzerat-bollywoodsky-Tom-Hanks"/>
        <a href="https://refresher.sk/76764-Zo-SpiderMana-Toma-Hollanda-sa-stava-agent-ktory-spolocne-s-Willom-Smithom-obranuje-ludstvo-pred-skazou"/>
        <a href="https://refresher.sk/77551-V-Star-Treku-4-si-zrejme-znova-zahraju-Chris-Pine-a-Zachary-Quinto-ako-kapitan-Kirk-a-Spock"/>
        <a href="https://refresher.sk/76714-Frozen-2-ta-zoberie-na-pozoruhodnu-cestu-V-novom-diele-sa-mozes-tesit-na-znamych-hrdinov"/>
      </related>
    </article>
  </body>
</html>