<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/country/news/592849/%E0%A6%95%E0%A7%8D%E0%A6%B0%E0%A6%BF%E0%A6%95%E0%A7%87%E0%A6%9F-%E0%A6%96%E0%A7%87%E0%A6%B2%E0%A6%BE%E0%A6%95%E0%A7%87-%E0%A6%95%E0%A7%87%E0%A6%A8%E0%A7%8D%E0%A6%A6%E0%A7%8D%E0%A6%B0-%E0%A6%95%E0%A6%B0%E0%A7%87-%E0%A6%9B%E0%A7%81%E0%A6%B0%E0%A6%BF%E0%A6%95%E0%A6%BE%E0%A6%98%E0%A6%BE%E0%A6%A4%E0%A7%87-%E0%A6%95%E0%A6%B2%E0%A7%87%E0%A6%9C%E0%A6%9B%E0%A6%BE%E0%A6%A4%E0%A7%8D%E0%A6%B0"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-21T17:24:00+00:00"/>
    <meta property="og:title" content="ক্রিকেট খেলাকে কেন্দ্র করে কলেজছাত্রকে ছুরিকাঘাতে হত্যার অভিযোগ"/>
    <meta property="og:description" content="রাজশাহীর গোদাগাড়ী উপজেলার কদম শহরে ক্রিকেট খেলাকে কেন্দ্র করে প্রতিপক্ষের ছুরিকাঘাতে হাবিবুর রহমান শান্ত নামে এক কলেজছাত্রকে হত্যার অভিযোগ পাওয়া গেছে। এ ঘটনায় তার জমজ ভাই স্বপন ইসলামও গুরুতর আহত হয়ে রাজশাহী মেডিক্যাল কলেজ (রামেক) হাসপাতালে চিকিৎসাধীন আছেন। বৃহস্পতিবার (২১ নভেম্বর)..."/>
  </head>
  <body>
    <article>
      <h1>ক্রিকেট খেলাকে কেন্দ্র করে কলেজছাত্রকে ছুরিকাঘাতে হত্যার অভিযোগ</h1>
      <address><time datetime="2019-11-21T17:24:00+00:00">21 Nov 2019, 17:24</time> by <a rel="author">রাজশাহী প্রতিনিধি</a></address>
      <figure>
        <img src="http://cdn.banglatribune.com/contents/cache/images/800x0x1/uploads/media/2015/12/23/7e9f95e95ffca639b757412b148a164a-rajshahi.jpg"/>
        <figcaption>রাজশাহী</figcaption>
      </figure>
      <p>রাজশাহীর গোদাগাড়ী উপজেলার কদম শহরে ক্রিকেট খেলাকে কেন্দ্র করে প্রতিপক্ষের ছুরিকাঘাতে হাবিবুর রহমান শান্ত নামে এক কলেজছাত্রকে হত্যার অভিযোগ পাওয়া গেছে। এ ঘটনায় তার জমজ ভাই স্বপন ইসলামও গুরুতর আহত হয়ে রাজশাহী মেডিক্যাল কলেজ (রামেক) হাসপাতালে চিকিৎসাধীন আছেন। বৃহস্পতিবার (২১ নভেম্বর) সন্ধ্যায় কদমশহর বাজারে এই ঘটনা ঘটে।</p>
      <p>শান্ত দামকুড়া কলেজের একাদশ শ্রেণির ছাত্র। শান্ত ও স্বপন ওই উপজেলার কদম শহরের সাঈদ আহম্মেদের ছেলে।</p>
      <p>গোদাগাড়ী থানার ভারপ্রাপ্ত কর্মকর্তা (ওসি) খায়রুল ইসলাম বলেন, ‘ক্রিকেট খেলাকে কেন্দ্র করে একই গ্রামের আজিবুর রহমানের ছেলে সাজেদুল ইসলাম সাজু এবং মাজেদুল ইসলাম মাজু শান্ত ও স্বপনকে ছুরিকাঘাত করে। এতে গুরুতর আহত হলে তাদের হাসপাতালে ভর্তির করার পর শান্ত মারা যায়। রামেকের ৪ নম্বর ওয়ার্ডে চিকিৎসাধীন স্বপনের অতিরিক্ত রক্তক্ষরণ হয়েছে।’</p>
      <footer>/এমএএ/</footer>
    </article>
  </body>
</html>