<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/mourinxo-kazah-che-ne-bih-poel-totnym-no-tova-be-predi-chelsi-da-me-uvolni-1408523.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-21T17:44:00+00:00"/>
    <meta property="og:title" content="Моуриньо: Казах, че не бих поел Тотнъм, но това бе преди Челси да ме уволни"/>
    <meta property="og:description" content="Новият мениджър на Тотнъм Жозе Моуриньо не бе пожален от медиите на първата си пресконференция след назначението Те му зададоха без церемонии въпроса защо е поел шпорите, след като през 2015 година, като треньор на Челси, заяви, че никога няма да поеме Тотнъм"/>
  </head>
  <body>
    <article>
      <h1>Моуриньо: Казах, че не бих поел Тотнъм, но това бе преди Челси да ме уволни</h1>
      <address><time datetime="2019-11-21T17:44:00+00:00">21 Nov 2019, 17:44</time> by <a rel="author">Sportlive.bg</a></address>
      <p>Новият мениджър на <b><a href="https://www.sportlive.bg/tags/6855">Тотнъм</a></b> Жозе Моуриньо не бе пожален от медиите на първата си пресконференция след назначението. Те му зададоха без церемонии въпроса защо е поел "шпорите", след като през 2015 година, като треньор на Челси, заяви, че никога няма да поеме Тотнъм. <i>"Да, това беше преди да ме уволнят</i>", заяви португалският специалист.</p>
      <p>Запитан дали още е господин Челси, Моуриньо коментира: <i>"Мисля, че съм господин Порто и господин Реал, както и всеки друг клуб, в който работя. Нося пижама на клуба, спя с нея. Аз съм човек от клуба, но човек от много отбори</i>".</p>
      <p><i>"Няма да повторя същите грешки като преди. Ще извърша нови. През последните 11 месеца аз мислих и се подготвях. Вие сте този, който сте, благодарение на вашите силни и слаби страни. Знам,че в кариерата си съм допускал грешки. Не мога да дойда тук и да си мисля, че всичко е в мен. Всичко е в играчите и в това да добият известна стабилност",</i> каза още Специалния. <b><i><a href="https://www.sportlive.bg/worldfootball/england/Mourinxo-shte-vzima-dvojno-poveche-ot-Pochetino-v-Totnym-1408079.html">Вижте в този материал каква заплата ще плаща Тотнъм на новия си треньор. </a></i></b></p>
      <related>
        <h4>Още по темата</h4>
        <a href="https://www.sportlive.bg/worldfootball/england/Fenovete-na-Real-smqtat-che-sega-e-idealniqt-moment-da-byde-privlechen-Kejn-1408504.html"/>
        <a href="https://www.sportlive.bg/worldfootball/england/Mourinxo-veche-nabelqza-pyrvata-si-transferna-cel-v-Totnym-1408486.html"/>
        <a href="https://www.sportlive.bg/worldfootball/england/Fenovete-na-Chelsi-razdvoeni-sled-naznachenieto-na-Mourinxo-1408365.html"/>
        <a href="https://www.sportlive.bg/worldfootball/england/Mourinxo-e-naj-harcheshtiqt-za-transferi-trenxor-v-syvremenniq-futbol-1408305.html"/>
        <a href="https://www.sportlive.bg/worldfootball/england/Fenove-na-Totnym-izraziha-pritesnenie-ot-naznachenieto-na-Mourinxo-1408138.html"/>
      </related>
    </article>
  </body>
</html>