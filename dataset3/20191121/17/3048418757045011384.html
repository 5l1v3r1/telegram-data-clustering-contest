<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/21/marokko-weigert-ankie-broekers-knol-te-ontvangen-voor-gesprek-over-terugnemen-criminele-marokkanen/"/>
    <meta property="og:site_name" content="ThePostOnline"/>
    <meta property="article:published_time" content="2019-11-21T17:50:00+00:00"/>
    <meta property="og:title" content="Marokko weigert Ankie Broekers-Knol te ontvangen voor gesprek over terugnemen criminele Marokkanen"/>
    <meta property="og:description" content="Staatssecretaris heeft niet gevraagd waarom - PVV tot GroenLinks verbijsterd"/>
  </head>
  <body>
    <article>
      <h1>Marokko weigert Ankie Broekers-Knol te ontvangen voor gesprek over terugnemen criminele Marokkanen</h1>
      <h2>Staatssecretaris heeft niet gevraagd waarom - PVV tot GroenLinks verbijsterd</h2>
      <address><time datetime="2019-11-21T17:50:00+00:00">21 Nov 2019, 17:50</time> by <a rel="author" href="https://www.tpo.nl/author/bas-paternotte" target="_blank">Bas Paternotte</a></address>
      <p>Opmerkelijk moment donderdagavond tijdens het debat over de begroting van het ministerie van Justitie en Veiligheid. Tijdens een uitwisseling over het terugsturen van criminele asielzoekers onthulde staatssecretaris Asielzaken Ankie Broekers-Knol (VVD) dat haar Marokkaanse collega haar weigert te ontvangen. Nederland had gevraagd om een onderhoud maar de Marokkaanse minister in kwestie hield de boot af.</p>
      <p>“De contacten met Marokko zijn problematisch”, zei de bewindsvrouwe.</p>
      <p>Daar nam de Tweede Kamer geen genoegen mee, van PVV tot GroenLinks wilden Kamerleden weten hoe de vork in de steel zit. Broekers verwijst echter naar minister van Buitenlandse Zaken Stef Blok (VVD). Volgens haar verlopen de contacten met Marokko via zijn ministerie.</p>
      <p>Maar heeft de staatssecretaris dan niet gevraagd <i>waarom</i> ze niet welkom is, wilde Bram van Ojik (GroenLinks) weten.</p>
      <p>Nee, moest ze toegeven.</p>
      <p>Wordt vervolgd.</p>
    </article>
  </body>
</html>