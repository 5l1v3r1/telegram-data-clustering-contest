<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/foreign/news/592857/%E0%A6%AA%E0%A7%81%E0%A6%A4%E0%A6%BF%E0%A6%A8%E0%A7%87%E0%A6%B0-%E2%80%98%E0%A6%B8%E0%A7%8D%E0%A6%AC%E0%A6%98%E0%A7%8B%E0%A6%B7%E0%A6%BF%E0%A6%A4-%E0%A6%B8%E0%A7%8D%E0%A6%A4%E0%A7%8D%E0%A6%B0%E0%A7%80%E2%80%99-%E0%A6%86%E0%A6%9F%E0%A6%95"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-21T17:50:00+00:00"/>
    <meta property="og:title" content="পুতিনের ‘স্বঘোষিত স্ত্রী’ আটক"/>
    <meta property="og:description" content="রাশিয়ার সরকারি তথ্য অনুযায়ী প্রেসিডেন্ট ভ্লাদিমির পুতিন ২০১৪ সালে তার স্ত্রীকে তালাক দেন। তখন থেকেই একাকি বসবাস করছেন তিনি। তবে এবার এক নারী রুশ প্রেসিডেন্টকে বিয়ে করার দাবি করেছেন। নাটালিয়া নামের ৩৬ বছর বয়সী ইউক্রেনের নাগরিক ওই নারীকে আটক করেছে কর্তৃপক্ষ। রুশ সংবাদমাধ্যম এমকে জানিয়েছে..."/>
  </head>
  <body>
    <article>
      <h1>পুতিনের ‘স্বঘোষিত স্ত্রী’ আটক</h1>
      <address><time datetime="2019-11-21T17:50:00+00:00">21 Nov 2019, 17:50</time> by <a rel="author">বিদেশ ডেস্ক</a></address>
      <p>
        <b>রাশিয়ার সরকারি তথ্য অনুযায়ী প্রেসিডেন্ট ভ্লাদিমির পুতিন ২০১৪ সালে তার স্ত্রীকে তালাক দেন। তখন থেকেই একাকি বসবাস করছেন তিনি। তবে এবার এক নারী রুশ প্রেসিডেন্টকে বিয়ে করার দাবি করেছেন। নাটালিয়া নামের ৩৬ বছর বয়সী ইউক্রেনের নাগরিক ওই নারীকে আটক করেছে কর্তৃপক্ষ। রুশ সংবাদমাধ্যম এমকে জানিয়েছে গত ২০ নভেম্বর ওই নারীকে আটক করা হয়।</b>
      </p>
      <figure>
        <img src="http://cdn.banglatribune.com/contents/cache/images/800x0x1/uploads/media/2019/11/21/59e7e546fa45ff9d0e008c553c3c20f4-5dd6ce8003b1b.jpg"/>
      </figure>
      <p>৬৭ বছর বয়সী রুশ প্রেসিডেন্ট ২০১৪ সালে তার স্ত্রী লিওদমিলা পুতিনাকে তালাক দেন। তাদের দুই কন্যা সন্তান রয়েছে। তালাকের পর থেকে নিজের ব্যক্তিগত জীবন নিয়ে গোপনীয়তা বজায় রাখতে পছন্দ করেন পুতিন।</p>
      <p>এমকে’র খবরে বলা হয়েছে, ২০ নভেম্বর প্রেসিডেন্ট ভ্লাদিমির পুতিন রেড স্কয়ার পরিদর্শনে গেলে তার সঙ্গে দেখা করার চেষ্টা করেন নাটালিয়া। নিজেকে পুতিনের স্ত্রী বলে দাবি করে চিৎকার শুরু করে তার সঙ্গে দেখা করার দাবি করেন তিনি। এতে মানুষ তার প্রতি আগ্রহী হয়ে ওঠে। পরে সন্দেহভাজন আচরণের জন্য রাশিয়ার ফেডারেল প্রটেক্টিভ সার্ভিস তাকে আটক পুলিশের হাতে তুলে দেয়।</p>
      <p>রুশ সংবাদমাধ্যম স্পুটনিক নিউজ জানিয়েছে, ধারণা করা হচ্ছে ওই নারী মানসিক রোগ সিজোফ্রেনিয়ায় আক্রান্ত। আর এই সন্দেহ থেকেই তাকে মানসিক হাসপাতালে পাঠানো হয়েছে।</p>
      <footer>/জেজে/</footer>
    </article>
  </body>
</html>