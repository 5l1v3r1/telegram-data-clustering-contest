<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Vizhte-kak-populyarna-firma-za-taksita-nakaza-svoi-sluzhitel-iztreshtyal-na-ozhiven-bulevard-v-Plovdiv-915733"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-21T17:19:00+00:00"/>
    <meta property="og:title" content="Вижте как популярна фирма за таксита наказа свой служител, изтрещял на оживен булевард в Пловдив"/>
    <meta property="og:description" content="Ръководството на &quot;Еко такси&quot; глоби наглия шофьор на такси, който запуши движението по булевард &quot;Васи..."/>
  </head>
  <body>
    <article>
      <h1>Вижте как популярна фирма за таксита наказа свой служител, изтрещял на оживен булевард в Пловдив</h1>
      <address>
        <time datetime="2019-11-21T17:19:00+00:00">21 Nov 2019, 17:19</time>
      </address>
      <p>Ръководството на "Еко такси" глоби наглия шофьор на такси, който запуши движението по булевард "Васил Априлов" със служебната си кола, а след това заплаши и напсува жена, направила му забележка, научи <b>Plovdiv24.bg</b>.</p>
      <p>"Наказахме шофьора с парична санкция и му направихме последно предупреждение. Никой няма право да излага фирмата ни с подобно поведение" коментира управителят. </p>
      <p>Оказа се, че таксиджията имал и други подобни вулгарни прояви, затова му е даден последен шанс, преди да бъде отстранен от работа. </p>
      <p>Припомняме ви, че читателка на <b>Plovdiv24.bg</b> потърси нашата медия, за да разкаже за онова, на което е станала неволен свидетел. Шофьорът паркирал таксито си на булевард "Васил Априлов" и ул. "Д-р Добрев". Той запушвал  едновременно пешеходната пътека, велоалеята и по-голямата част от улицата.</p>
      <p>Читателката ни не можела да премине с автомобила си и му направила забележка.</p>
      <p>Той побеснял и започнал да я обижда, като използва думи като - "Дебела мръсна свиня" и "Майка ти д****". Като видял, че дамата го снима, таксиджията я заплашил със саморазправа.</p>
    </article>
  </body>
</html>