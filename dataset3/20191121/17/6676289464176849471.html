<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/rusia-neaga-furat-wcurile-doua-nave-ucrainiene-sechestrate-326714.html"/>
    <meta property="og:site_name" content="Observator"/>
    <meta property="article:published_time" content="2019-11-21T17:59:00+00:00"/>
    <meta property="og:title" content="Rusia neagă că a furat WC-urile de pe trei nave ucrainiene, sechestrate timp ce un an"/>
    <meta property="og:description" content="Rusia nu a luat echipament și nici WC-uri din cele trei nave ucrainiene pe care le-a sechestrat în urmă cu un an, a anunțat Serviciul Federal de Securitate (FSB)."/>
  </head>
  <body>
    <article>
      <h1>Rusia neagă că a furat WC-urile de pe trei nave ucrainiene, sechestrate timp ce un an</h1>
      <address><time datetime="2019-11-21T17:59:00+00:00">21 Nov 2019, 17:59</time> by <a rel="author">Daniel Murărescu</a></address>
      <p>
        <b>
          <b>Rusia nu a luat echipament și nici WC-uri de pe cele trei nave ucrainiene pe care le-a sechestrat în urmă cu un an, a anunțat Serviciul Federal de Securitate (FSB).</b>
        </b>
      </p>
      <p>Șeful marinei din Ucraina a acuzat Rusia că a luat "lămpi, prize și toalete" din două nave militare de mici dimensiuni și un remorcher, sechestrate în luna noiembrie a anului trecut în strâmtoarea Kerci.</p>
      <p>Președintele Volodimir Zelenski, însă, a anunțat că va cere înapoierea echipamentului lipsă, scrie <a href="https://www.themoscowtimes.com/2019/11/21/russia-denies-it-stole-toilets-from-returned-ukrainian-ships-a68266">themoscowtimes.com</a>.</p>
      <p><i>"Dacă Ucraina a reușit să ruineze vasele și echipamentul din băi când treceau de coasta Crimeii spre Oceac, aceasta este problema Ucrainei"</i>, au precizat oficialii FSB, citați de agenția Interfax.</p>
      <figure>
        <img src="https://img.digitalag.ro/?u=https%3A%2F%2Fobservator.tv%2Fuploads%2Fmodules%2Fnews%2F0%2F2019%2F11%2F21%2F326714%2F1574352262c41d95d1.jpg&amp;w=800"/>
        <figcaption>
          <a href="https://observator.tv/galerie/rusia-neaga-furat-wcurile-doua-nave-ucrainiene-sechestrate-id326714-play384507.html">
            <b>Vezi 2 imagini în Galerie</b>
          </a>
        </figcaption>
      </figure>
      <p>De altfel, serviciul rus de informații a publicat un video în care cele trei vase sunt filmate în timpul predării către marinarii ucrainieni. Pe imagini s-ar observa toaletele intacte, pe una dintre nave.</p>
      <p>Acum un an, Rusia a deschis focul și a rănit mai mulți marinari din Ucraina atunci când a sechestrat navele în strâmtoarea Kerci. Moscova a susținut la momentul respectiv că vasele au intrat ilegal în apele teritoriale rusești, situația negată de Kiev.</p>
      <p>Marinarii ucrainieni au fost eliberați în urmă cu o lună, într-un schimb de prizonieri.</p>
    </article>
  </body>
</html>