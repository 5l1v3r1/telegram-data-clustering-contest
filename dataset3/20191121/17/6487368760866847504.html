<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/vilagsztar/david-guetta-baratnoje/"/>
    <meta property="og:site_name" content="FEMINA"/>
    <meta property="article:published_time" content="2019-11-21T17:20:05+00:00"/>
    <meta property="og:title" content="David Guetta 24 évvel fiatalabb barátnője bikinis bombázó - Jessica egzotikus szépség"/>
    <meta property="og:description" content="David Guetta és Jessica Ledon 2015 óta alkotnak egy párt."/>
  </head>
  <body>
    <article>
      <h1>David Guetta 24 évvel fiatalabb barátnője bikinis bombázó - Jessica egzotikus szépség</h1>
      <h2>David Guetta és Jessica Ledon 2015 óta alkotnak egy párt.</h2>
      <address><time datetime="2019-11-21T17:20:05+00:00">21 Nov 2019, 17:20</time> by <a rel="author">Laci Patricia</a></address>
      <p><b>David Guetta</b>, a világ egyik legnépszerűbb lemezlovasa és zenei producere hosszú évekig volt együtt feleségével, Cathy Lobéval. Végül 22 év után, 2014-ben végleg elváltak az útjaik. A legendás sztár egy darabig élte a szinglik életét, ám 2015-ben újra rátalált a szerelem, a nála 24 évvel fiatalabb Jessica Ledon csavarta el a fejét. Nem csoda, hogy a lányon megakadt annak idején a zenész szeme, Jessica egzotikus vonásokkal rendelkezik.</p>
      <h3>David Guetta barátnője irtó dögös nő</h3>
      <p>A népszerű DJ kedvese nagyon csinos nő, hivatalos Instagram-oldalán közel 38 ezer követővel rendelkezik. Közösségi oldalára olykor tölt fel szexi, bikinis fotókat, amiket agyondicsérnek a követői: "Bárcsak az én hasam is így nézne ki, miután ettem egy jót.", "Miért vagy ennyire cuki és gyönyörű?", "Annyira dögös nő vagy" - fogalmazták.</p>
      <p>Jessica 1992 februárjában jött a világra, míg Guetta 1967 novemberében született, így összesen 24 év és három hónap van közöttük.</p>
      <figure>
        <img src="https://kep.cdn.indexvas.hu/1/0/3045/30456/304568/30456839_72ea4a57bcbc4f206a81de997639980a_wm.jpg"/>
        <figcaption>
          <cite>Fotó: Romain Maurice / Getty Images Hungary</cite>
        </figcaption>
      </figure>
      <p>A lány Kubában született, ám később Miamiba költözött szüleivel, ott töltötte a gyermekkorát. Már kicsi korában sokat szerepelt, táncolt és modellkedett is, később színésznőnek készült. Miután az egyetemen üzleti szakot végzett, Los Angelesbe költözött, hogy befusson Hollywoodban. A Stella Adler színi iskolában képezte magát. Egyelőre ezen a területen nem sikerült nagy eredményeket elérnie, csak apró szerepeket kapott.</p>
      <p>2018-ban arról pletykáltak, hogy David Guetta eljegyezte fiatalabb kedvesét, ugyanis a szemfüles rajongók kiszúrták Jessica gyönyörű gyémántgyűrűjét. Később a TMZ kiderítette, hogy bár a DJ-től kapta az ékszert, mégsem jegyezték el egymást. Csak szeretetből kapta a csinos lány a gyűrűt.</p>
      <h3>Cristiano Ronaldo barátnője is gyönyörű</h3>
      <p>Cristiano Ronaldo barátnője irtó szexisen festett az idei MTV Europe Music Awardson.</p>
    </article>
  </body>
</html>