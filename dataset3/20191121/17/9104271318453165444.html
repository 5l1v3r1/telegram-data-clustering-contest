<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/la-notizia-e-ormai-ufficiale-la-sinterama-s-p-a"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-21T17:59:08+00:00"/>
    <meta property="og:title" content="La notizia è ormai ufficiale, la Sinterama S.p.A. è stata acquisita da un’azienda thailandese"/>
    <meta property="og:description" content="Per il CEO dell'azienda biellese è una grande opportunità di crescita"/>
  </head>
  <body>
    <article>
      <h1>La notizia è ormai ufficiale, la Sinterama S.p.A. è stata acquisita da un’azienda thailandese</h1>
      <h2>Per il CEO dell'azienda biellese è una grande opportunità di crescita</h2>
      <address>
        <time datetime="2019-11-21T17:59:08+00:00">21 Nov 2019, 17:59</time>
      </address>
      <p>La notizia è ormai ufficiale, l’Indorama Ventures Public Company Limited (IVL), un produttore globale di prodotti chimici, ha annunciato di aver completato con successo l’acquisizione di Sinterama S.p.A, leader mondiale nel settore degli interni automotive in poliestere e produttore di filati colorati ad alte prestazioni.</p>
      <p>Questa acquisizione aumenta la capacità di IVL di fornire soluzioni complete e innovative in applicazioni altamente specializzate, tra cui filati di poliestere colorati per applicazioni automotive, di arredamento, abbigliamento e tecniche. La combinazione delle capacità produttive e della catena di fornitura esistenti di IVL con il portafoglio di Sinterama, leader di settore, dà ulteriore impulso a IVL per soddisfare la crescente domanda di applicazioni automotive e arredamento.</p>
      <p>Sinterama ha circa 890 dipendenti che lavorano in cinque siti produttivi in quattro paesi, Italia, Brasile, Cina e Bulgaria, che è un nuovo mercato per IVL. Sinterama detiene posizioni di rilievo in applicazioni altamente specializzate in Europa, con una reputazione eccellente e una tecnologia comprovata. La competenza e la infrastruttura strategicamente posizionata di Sinterama saranno integrate nelle specialità di IVL, consolidando, nel marcato del poliestere ad alto valore, la posizione di leader di settore.</p>
      <h3>Le dichiarazione dei CEO</h3>
      <p>Mr. Aloke Lohia, CEO di Indorama Ventures, ha dichiarato: “Siamo lieti di completare questa acquisizione ed entusiasti di accogliere i nostri nuovi colleghi nella famiglia IVL. L’aggiunta di Sinterama rafforza la nostra posizione di leadership e differenzia ulteriormente il nostro portafoglio per garantire un ottimo posizionamento e per supportare i clienti oggi ed in futuro. Non vediamo l’ora di offrire le opportunità di questa nuova acquisizione e di costruire insieme il nostro percorso di crescita ”.</p>
      <p>Mr. Paolo Piana, il nuovo CEO di Sinterama, ha dichiarato: “Per Sinterama è una grande opportunità, e ne siamo orgogliosi, di far parte di un gruppo della portate di Indorama Ventures, leader globale nel business del poliestere. Non vediamo l’ora di lavorare con IVL, ed il team di Trevira, sotto la guida di Mr Uday Gill, Fibers CEO, e nuovo Chairman di Sinterama.”</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/offerte-lavoro-mai-pensato-lavorare-spa"/>
        <a href="https://laprovinciadibiella.it/economia/sinterama-licenzia-23-lavoratori"/>
      </related>
    </article>
  </body>
</html>