<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/le-interviste/milan-conti-avvisa-il-napoli-mi-sento-molto-meglio-sabato-una-bella-vittoria-da-dedicare-ai-tifosi-415335"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-21T17:40:00+00:00"/>
    <meta property="og:title" content="Milan, Conti avvisa il Napoli: &quot;Mi sento molto meglio! Sabato una bella vittoria da dedicare ai tifosi...&quot;"/>
    <meta property="og:description" content="Andrea Conti, terzino del Milan,m ha rilasciato queste parole ai microfoni di Milan TV, affrontando tra le altre cose il tema del prossimo match"/>
  </head>
  <body>
    <article>
      <h1>Milan, Conti avvisa il Napoli: "Mi sento molto meglio! Sabato una bella vittoria da dedicare ai tifosi..."</h1>
      <h2>Andrea Conti, terzino del Milan,m ha rilasciato queste parole ai microfoni di Milan TV, affrontando tra le altre cose il tema del prossimo match</h2>
      <address><time datetime="2019-11-21T17:40:00+00:00">21 Nov 2019, 17:40</time> by <a rel="author">Redazione Tutto Napoli.net</a></address>
      <p><b>Andrea Conti</b>, terzino del Milan,m ha rilasciato queste parole ai microfoni di <i>Milan TV</i>, affrontando tra le altre cose il tema del prossimo match col Napoli.</p>
      <p><b>Sulla condizione fisica:</b> "Finalmente sono riuscito a fare la preparazione con i compagni, ne avevo bisogno. Inizio a sentirmi bene. Sono un giocatore che è sempre migliorato con il tempo dal punto di vista fisico, non sono mai entrato subito in forma, sono un diesel. Ora inizio a sentirmi molto meglio".</p>
      <p><b>Sul feeling con i compagni</b>: "Con il passare delle settimana migliora sempre di più. Ci conosciamo bene, quindi le cose sono destinate solo a migliorare".</p>
      <p><b>Sulla sua prestazione contro la Juve</b>: "Partite così si preparano da sole. Il mister mi aveva chiesto particolare attenzione alla fase difensiva, quindi ho cercato di spingere un po' meno del solito. La partita purtroppo non è andata bene, ma sono rimasto soddisfatto dalla mia prestazione".</p>
      <p><b>Sulla fiducia</b>: "Ritrovare fiducia nei propri mezzi è fondamentale visto che arrivo da due anni difficili. Se continuo a lavorare così, posso solo migliorare".</p>
      <p><b>Sul suo momento: </b>"E' un momento di rinascita, sono stati due anni bui, ma quando tocchi il fondo puoi solo risalire. Tra poco diventerò padre e questo è bellissimo. Dal punto di vista calcistico sto sempre meglio e sono sicuro che posso tornare quello di prima".</p>
      <p><b>Sui tifosi:</b> "Dobbiamo solo ringraziarli perché ci sono sempre, anche nelle trasferte più lontane. Una bella vittoria contro il Napoli andrebbe dedicata prima a loro e poi a noi".</p>
      <p><b>Sui 120 anni del Milan:</b> "Arrivare a questo evento con una classifica milgliore sarebbe l'ideale per tutti".</p>
      <p><b>Sulla Nazionale</b>: "Lavorerò anche per riconquistare la Nazionale. Se dovesse arrivare bene, altrimenti sarà come sempre il primo tifoso a guardarla sul divano".</p>
    </article>
  </body>
</html>