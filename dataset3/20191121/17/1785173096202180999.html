<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/gorghiu-nu-conteaza-cat-stai-pe-tocuri-in-fata-jurnalistilor-prestatia-unui-candidat-nu-se-judeca-in-functie-de-cate-brose-si-ceasuri-scumpe-are-1922405721502019111719176863"/>
    <meta property="og:site_name" content="News.ro"/>
    <meta property="article:published_time" content="2019-11-21T17:57:50+00:00"/>
    <meta property="og:title" content="Gorghiu: Nu contează cât stai pe tocuri în faţa jurnaliştilor, prestaţia unui candidat nu se judecă în funcţie de câte broşe şi ceasuri scumpe are"/>
    <meta property="og:description" content="Senatorul PNL Alina Gorghiu afirmă că prestaţia unui candidat la alegerile prezidenţiale nu poate fi judecată după cât stă, &quot;pe tocuri&quot;, în faţa jurnaliştilor şi nici &quot;în funcţie de câte broşe şi ceasuri scumpe are, pe care uită să le treacă în declaraţia de avere&quot;. &quot;(...) prestaţia unui candidat la funcţia de şef de stat se evaluează în funcţie de ce şi cât ştie şi ce poată să facă bine pentru ţară&quot;, spune Gorghiu."/>
  </head>
  <body>
    <article>
      <h1>Gorghiu: Nu contează cât stai pe tocuri în faţa jurnaliştilor, prestaţia unui candidat nu se judecă în funcţie de câte broşe şi ceasuri scumpe are</h1>
      <address><time datetime="2019-11-21T17:57:50+00:00">21 Nov 2019, 17:57</time> by <a rel="author">Departamentul Social</a></address>
      <p>
        <b>Senatorul PNL Alina Gorghiu afirmă că prestaţia unui candidat la alegerile prezidenţiale nu poate fi judecată după cât stă, "pe tocuri", în faţa jurnaliştilor şi nici "în funcţie de câte broşe şi ceasuri scumpe are, pe care uită să le treacă în declaraţia de avere". "(...) prestaţia unui candidat la funcţia de şef de stat se evaluează în funcţie de ce şi cât ştie şi ce poată să facă bine pentru ţară", spune Gorghiu.</b>
      </p>
      <p>Alina Gorghiu a declarat, joi, la Galaţi, unde se află într-o vizită electorală alături de preşedintele Klaus Iohannis, că prestaţia unui candidat la preşedinţie nu constă în "cât timp stai pe tocuri în faţa jurnaliştilor".</p>
      <p>"Nu contează cât stai pe tocuri în faţa jurnaliştilor, prestaţia unui candidat nu se judecă în funcţie de câte broşe şi ceasuri scumpe are, pe care uită să le treacă în declaraţia de avere, prestaţia unui candidat la funcţia de şef de stat se evaluează în funcţie de ce şi cât ştie şi ce poată să facă bine pentru ţară”, a spus Gorghiu.</p>
      <p>Senatorul liberal a declarat, totodată, că astăzi pentru a "se victimiza", Viorica Dăncilă "şi-a înscenat un drum la DNA".</p>
      <p>"Îi transmit doamnei Dăncilă că va pierde foarte rău aceste alegeri, iar imediat după aceea va pierde şi şefia PSD", a mai spus Gorghiu.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>