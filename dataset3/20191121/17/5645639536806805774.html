<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/asus-uvedl-rog-phone-ii-ultimate-edition-a-strix-edition/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-21T17:30:42+00:00"/>
    <meta property="og:title" content="Asus uvedl ROG Phone II Ultimate Edition a Strix Edition"/>
    <meta property="og:description" content="Asus již není tak aktivní v mobilním průmyslu, jako tomu bylo dříve. Na druhou stranu se dá říci, že se více soustřeďuje na herní smartphony. Poslední takovou novinkou je ROG Phone 2 z července tohoto roku. Společnost nyní ale dělá menší změny a původní model byl přejmenován na ROG Phone II Elite Edition. Kromě toho […]"/>
  </head>
  <body>
    <article>
      <h1>Asus uvedl ROG Phone II Ultimate Edition a Strix Edition</h1>
      <address><time datetime="2019-11-21T17:30:42+00:00">21 Nov 2019, 17:30</time> by <a rel="author" href="https://dotekomanie.cz/author/premyslvaculik/" target="_blank">Přemysl Vaculík</a></address>
      <p>Asus již není tak aktivní v mobilním průmyslu, jako tomu bylo dříve. Na druhou stranu se dá říci, že se více soustřeďuje na herní smartphony. Poslední takovou novinkou je <a href="https://dotekomanie.cz/2019/07/asus-rog-phone-2-predstaven-herni-bestie-se-dere-na-vysluni/">ROG Phone 2</a> z července tohoto roku. Společnost nyní ale dělá menší změny a původní model byl přejmenován na ROG Phone II Elite Edition. Kromě toho zde ale máme dva nové názvy.</p>
      <h3>Ultimate Edition a Strix Edition</h3>
      <p>Dnes jsme se dočkali oznámení od společnosti Asus, že na trh přichází varianty Ultimate Edition a Strix Edition. V základu se ale jedná o takřka identické mobily, které se liší velikostmi úložišť, velikostí RAM a podporou některých technologií.</p>
      <p>ROG Phone II Strix Edition by se dal označit jako základním modelem s cenou 17 990 Kč. Ve specifikacích najdeme 8 GB operační paměti a 128GB úložiště. V případě podpory LTE je zde Cat. 16, díky čemuž mobil může dosáhnout na rychlost stahování 1 Gbps. V případě WiFi je k dispozici 802.11 ac.</p>
      <figure>
        <img src="https://dotekomanie.cz/wp-content/uploads/2019/11/rog_phone_ii_zs660kl_matte_black_group_photo_04-1500x2341x.jpg"/>
      </figure>
      <p>ROG Phone II Ultimate Edition je naopak nejvybavenější variantou, která oproti Elite verzi nabízí LTE Cat. 20 s rychlostí stahování až 2 Gbps. RAM dosahuje na 12 GB a samotné úložiště poskytuje prostor o velikosti 1 TB. V případě WiFi, je zde stejně jako u Elite verze k dispozici 802.11 ad na 60 GHz, tedy WiGig.</p>
      <p>Dalo by se říci, že Asus udělal tak trochu pořádek v jednotlivých variantách nabízené smartphonu. Mnozí mohou namítat, že ROG Phone II Ultimate Edition byl již k dispozici, ale tehdy se jednalo o limitovanou edici vydanou k 30. narozením společnosti. Nyní se ale jedná o běžnou verzi, kterou si můžete zakoupit za 25 590 Kč.</p>
      <h4>Specifikace</h4>
      <ul>
        <li>displej: 6,59 palců, 120 Hz, AMOLED, 108% DCI-P3 Color, 10-bit HDR, Gorilla Glass 6</li>
        <li>procesor: <a href="https://dotekomanie.cz/2019/07/predstaven-novy-procesor-snapdragon-855-plus-pro-mobily/">Snapdragon 855 Plus</a></li>
        <li>RAM: až 12 GB, LPDDR4x</li>
        <li>úložiště: až 1 TB, UFS 3.0</li>
        <li>
          <p>Foťáky:</p>
          <ul>
            <li>
              <p>zadní – 48 MPx, f/1.79, EIS</p>
              <ul>
                <li>13 MPx, širokoúhlý</li>
              </ul>
            </li>
            <li>přední – 24 MPx</li>
          </ul>
        </li>
        <li>Android 9 Pie, ROG UI, ZenUI 6</li>
        <li>3.5mm jack, stereo, DTS:X Ultra</li>
        <li>rozměry: 170,99 x 77,6 x 9,48 mm, 240 gramů</li>
        <li>baterie: 6 000 mAh + 30W nabíjení</li>
      </ul>
      <p>
        <i>Zdroj: Tisková zpráva</i>
      </p>
    </article>
  </body>
</html>