<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/odatvnin-haberi-iyi-partiyi-karistirdi-yanlis-ve-kabul-edilemez-21111952.html"/>
    <meta property="og:site_name" content="OdaTV"/>
    <meta property="article:published_time" content="2019-11-21T17:51:00+00:00"/>
    <meta property="og:title" content="Odatv’nin haberi İYİ Parti’yi karıştırdı: Yanlış ve kabul edilemez"/>
    <meta property="og:description" content="İYİ Parti Sözcüsü Ağıralioğlu, partinin Grup Başkanvekili Türkkan'a yanıtı: &quot;Grup Başkanvekilimizin malum yanlış ve kabul edilemez açıklaması, partimizin imasını dahi meşru görmediği ve göremeyeceği bir beyandır.&quot;"/>
  </head>
  <body>
    <article>
      <h1>Odatv’nin haberi İYİ Parti’yi karıştırdı: Yanlış ve kabul edilemez</h1>
      <h2>İYİ Parti Sözcüsü Ağıralioğlu, partinin Grup Başkanvekili Türkkan'a yanıtı: "Grup Başkanvekilimizin malum yanlış ve kabul edilemez açıklaması, partimizin imasını dahi meşru görmediği ve göremeyeceği bir beyandır."</h2>
      <address>
        <time datetime="2019-11-21T17:51:00+00:00">21 Nov 2019, 17:51</time>
      </address>
      <p>İYİ Parti Sözcüsü Yavuz Ağıralioğlu, parti genel merkezinde basın toplantısı düzenledi. İYİ Parti'nin, Türkiye'yi yönetmek için yola çıkan bir siyasi hareket olduğunu belirten Ağıralioğlu, temel amaçlarının, iyileştirilmiş parlamenter sistem ile Türkiye'yi 21'nci yüzyılın yarışan ülkeleri arasına katmak olduğunu söyledi.</p>
      <p>Odatv, dün İYİ Parti Grup Başkanvekili ve Kocaeli Milletvekili Lütfü Türkkan'ın, Bursa'da bir soru üzerine, AKP ile koalisyon yapılabileceğini belirterek şartlarını açıklamıştı.</p>
      <p>Türkkan'ın bu sözlerini değerlendiren parti sözcüsü Ağıralioğlu, <b>"Grup Başkanvekilimizin malum yanlış ve kabul edilemez açıklaması, partimizin imasını dahi meşru görmediği ve göremeyeceği bir beyandır. Partimiz seçmenine ve milletine verdiği sözleri, siyasi namusu bilen bir sorumlulukla siyaset yapmaktadır. İyileştirilmiş parlamenter sistem hassasiyetlerimiz, bu kabil siyasi savrulmaları mazur yahut meşru göremeyeceğimiz kadar mühimdir" </b>dedi.</p>
      <p>Ağıralioğlu, Türkiye'nin bugün içinde bulunduğu ağır şartların, partilerince mevcut iktidarın yönetim beceriksizliği olarak görüldüğünü kaydederek, "Partimiz bu yönetim beceriksizliğine son vermek ve ülke yönetimini üstlenmek için mücadele etmektedir. Sürdürdüğümüz siyasi mücadelenin ilkeleri partimizin ve milletimizin umududur. Bu umudun hiçbir açıklama ile söndürülmesine, değersizleştirilmesine ve itibarsızlaştırılmasına asla müsaade edemeyiz. Bu, seçmenimize olduğu kadar devletimize ve milletimize olan sorumluluğumuzun da gereğidir" diye konuştu.</p>
      <figure>
        <a href="https://odatv.com/vid_video.php?id=8H216">
          <img src="https://odatv.com/images2/2019_11/2019_11_21/agirali-mini.jpg"/>
        </a>
      </figure>
      <p>
        <b>Odatv.com</b>
      </p>
      <figure>
        <a href="https://odatv.com/bunu-soyleyen-iyi-parti-grup-baskanvekili-ak-parti-ile-koalisyon-yapariz--20111941.html">
          <img src="https://odatv.com/images2/2019_11/2019_11_21/bunu-soyleyen-iyi-parti-grup-baskanvekili-ak-parti-ile-koalisyon-yapariz--20111941_m2(1).jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>11,873 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/feminizm-toplantisina-kadin-cagrilmadi-22111931.html"/>
        <a href="https://odatv.com/dunya-bu-goruntuyu-paylasiyor-22111925.html"/>
        <a href="https://odatv.com/suleymancilarin-kavgasi-bu-kez-burjuvaziye-sicradi-bana-putperest-iftiraci-gibi-isnatlarda-bulundular-22111923.html"/>
        <a href="https://odatv.com/kadinlar-bu-hastaliga-dikkat-22111921.html"/>
        <a href="https://odatv.com/ucak-havada-alev-aldi--22111917.html"/>
        <a href="https://odatv.com/ethem-sancak-aydinlikcilarla-neden-gorusuyor-22111912.html"/>
        <a href="https://odatv.com/halk-ekmekin-basina-kim-getirildi--22111956.html"/>
        <a href="https://odatv.com/onu-bosuna-sevmemisiz-22111950.html"/>
        <a href="https://odatv.com/gelecegimizin-kirlenmesine-mecliste-karsi-cikmayanlar-tweet-atiyor-22111946.html"/>
        <a href="https://odatv.com/mhpden-erken-secim-aciklamasi-22111941.html"/>
        <a href="https://odatv.com/hani-kirilmazdi-22111911.html"/>
        <a href="https://odatv.com/fetoculerin-yaptirdigi-camiyi-erdogan-acacak-22111905.html"/>
        <a href="https://odatv.com/buyukanit-sirlarini-kime-birakti-22111902.html"/>
        <a href="https://odatv.com/bddknin-o-yetkileri-artik-merkez-bankasinin-22111932.html"/>
        <a href="https://odatv.com/erdogandan-dipsiz-gol-tepkisi-22111924.html"/>
        <a href="https://odatv.com/yuzde-74umuz-bunu-yapmiyor-22111908.html"/>
        <a href="https://odatv.com/ozgur-ozel-kilicdaroglunun-dogrudur-cikisina-karsi-mi-cikti-22111901.html"/>
        <a href="https://odatv.com/uzaylilar-degil-sefanin-isi-22111950.html"/>
        <a href="https://odatv.com/yilbasi-gecesi-tv-izlemenin-de-bir-keyfi-kalmadi-22111945.html"/>
        <a href="https://odatv.com/o-gelenek-suruyor-mu-22111938.html"/>
      </related>
    </article>
  </body>
</html>