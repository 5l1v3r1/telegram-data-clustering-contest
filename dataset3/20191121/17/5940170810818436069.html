<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/agglia/premier-ligk/totenam/moyrinio-exo-kanei-lathi"/>
    <meta property="og:site_name" content="24sports.com.cy"/>
    <meta property="article:published_time" content="2019-11-21T17:14:00+00:00"/>
    <meta property="og:title" content="Μουρίνιο: «Έχω κάνει λάθη...»"/>
    <meta property="og:description" content="Επιστροφή στο προσκήνιο της Premier League για τον Ζοσέ Μουρίνιο."/>
  </head>
  <body>
    <article>
      <h1>Μουρίνιο: «Έχω κάνει λάθη...»</h1>
      <h2>Την πρώτη του συνέντευξη Τύπου ως προπονητής της Τότεναμ παραχώρησε ο Πορτογάλος</h2>
      <address><time datetime="2019-11-21T17:14:00+00:00">21 Nov 2019, 17:14</time> by <a rel="author">24sports team</a></address>
      <p>
        <b>Επιστροφή στο προσκήνιο της Premier League για τον Ζοσέ Μουρίνιο.</b>
      </p>
      <p>Ο Πορτογάλος τεχνικός λίγες ώρες μετά την επισημοποίηση της συμφωνίας με την Τότεναμ παρουσιάστηκε στους εκπροσώπους του Τύπου και αφού παρουσιάστηκε ως ο «Humble One», δηλαδή ως «ο ταπεινός», παραδέχθηκε το γεγονός ότι έχει κάνει λάθη στο παρελθόν και ότι δεν σκοπεύει να υποπέσει σε ανάλογα, ενώ υπογράμμισε ότι αυτοί οι 11 μήνες μακριά από τη δράση τον έκαναν ακόμα πιο δυνατό.</p>
      <p>«Πρώτα από όλα πρέπει να μιλήσω για τον Μαουρίσιο (σ.σ. Ποκετίνο). Θέλω να του δώσω συγχαρητήρια για τη δουλειά που έκανε. Η ομάδα αυτή θα είναι πάντα το σπίτι του. Αυτό το προπονητικό θα είναι πάντα το δικό του προπονητικό. Μπορεί να έρθει εδώ όποτε το θελήσει. Αυτή η πόρτα θα είναι πάντα ανοιχτή για εκείνον. Θα βρει και πάλι την ευτυχία. Θα βρει μια σπουδαία ομάδα ξανά και θα έχει ένα σπουδαίο μέλλον. Πάντα θα είναι ευπρόσδεκτος», είπε για τον Αργεντινό συνάδελφό του και μίλησε για το μέλλον του στην Τότεναμ.</p>
      <p>«Δεν μπορούσα να είμαι πιο χαρούμενος για την απόφασή μου. Η προοπτική της ομάδας είναι τεράστια και είμαι τόσο χαρούμενος που ένας από τους λόγους που ήρθα, ήταν η βλέψη του κ. Λέβι να φέρει στην πρώτη γραμμή της ομάδας. Ξέρω ότι έχω μια σπουδαία δουλειά στα χέρια μου.</p>
      <p>Η ομάδα ήταν στα χέρια ενός καλού προπονητή και προπονητικού επιτελείου. Φυσικά, έχουμε αρχές παιχνιδιού και αυτό πρόκειται να αλλάξει, αλλά δεν μπορώ να έρχομαι εδώ και να νομίζω ότι πρόκειται για μένα. Δεν πρόκειται για τον εαυτό μου.</p>
      <p>Πάντα πίστευα ότι αυτοί οι 11 μήνες δεν ήταν χάσιμο χρόνου. Είχα μήνες να σκεφτώ, να αναλύσω και να προετοιμαστώ. Εχω καταλάβει ότι έχω κάνει λάθη, αλλά δεν θα κάνω τα ίδια λάθη. Είμαι πιο δυνατός. Είμαι χαλαρός. Είμαι γεμάτος κίνητρα. Είμαι έτοιμος και οι παίκτες το κατάλαβαν σε δύο μέρες. Είμαι εδώ για να τους βοηθήσω όλους.</p>
      <p>Είμαι ταπεινός. Είμαι αρκετά ταπεινός να αναλύσω την καριέρα μου. Τα προβλήματα και τις λύσεις. Η αρχή μου είναι να μην κατηγορώ κανέναν άλλον», είπε μεταξύ άλλων ο Ζοσέ Μουρίνιο.</p>
    </article>
  </body>
</html>