<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/externe/guvernul-chicu-chisinau-nou-gest-curtoazie-moscova-serghei-lavrov-seful-diplomatiei-ruse-306618.html"/>
    <meta property="og:site_name" content="B1 TV"/>
    <meta property="article:published_time" content="2019-11-21T17:37:04+00:00"/>
    <meta property="og:title" content="Guvernul Chicu de la Chișinău face un nou gest de curtoazie către Moscova: Serghei Lavrov, șeful diplomației ruse, invitat în capitala Republicii Moldova, pentru promovarea „dialogului dinamic”"/>
    <meta property="og:description" content="Republica Moldova se apropie tot mai tare de Rusia, după instalarea Guvernului Chicu. Dacă premierul și-a desfășurat prima vizită oficială chiar la Moscova, unde a pus la punct noi înțelegeri moldo-ruse de..."/>
  </head>
  <body>
    <article>
      <h1>Guvernul Chicu de la Chișinău face un nou gest de curtoazie către Moscova: Serghei Lavrov, șeful diplomației ruse, invitat în capitala Republicii Moldova, pentru promovarea „dialogului dinamic”</h1>
      <address><time datetime="2019-11-21T17:37:04+00:00">21 Nov 2019, 17:37</time> by <a rel="author">Vladimir Ionescu</a></address>
      <p><a href="https://www.b1.ro/tag/republica-moldova-249254.html">Republica Moldova</a> se apropie tot mai tare de <a href="https://www.b1.ro/tag/rusia-51747.html">Rusia</a>, după instalarea Guvernului Chicu. Dacă premierul și-a desfășurat prima vizită oficială chiar la Moscova, unde a pus la punct noi înțelegeri moldo-ruse de cooperare economico-comercială și a cerut ajutorul Kremlinului pentru dezvoltarea rețelei de transport, acum a venit rândul noului ministru de Externe să facă un gest de curtoazie către statul vecin.<br/><br/>Ministrul rus de Externe, Serghei Lavrov, a fost invitat la Chișinău de către ministrul Afacerilor Externe și Integrării Europene al Republicii Moldova, Aureliu Ciocoi, scrie deschide.md. De altfel, invitația a fost adresată de Ciocoi la întrevederea de la Moscova cu vice-ministrul rus de Externe, Andrei Rudenko.<br/><br/>Potrivit serviciului de presă al MAEIE, Ciocoi a discutat cu Rudenco despre activizarea interacţiunii pe linia ministerelor de externe inclusiv prin organizarea consultărilor bilaterale, fiind confirmată disponibilitatea ambelor țări de a promova în continuare dialogul dinamic în domeniile de interes comun. </p>
    </article>
  </body>
</html>