<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/diafora/media/714637-GNTM-chorise-h-emmanoyela-amesos-meta-thn-apochorhsh-ths-apo-to-rialiti.html"/>
    <meta property="og:site_name" content="madata.gr"/>
    <meta property="article:published_time" content="2019-11-21T17:32:00+00:00"/>
    <meta property="og:title" content="GNTM: Χώρισε η Εμμανουέλα αμέσως μετά την αποχώρησή της από το ριάλιτι!"/>
    <meta property="og:description" content="Η Εμμανουέλα, η οποία αποχώρησε από το GNTM το βράδυ της Τρίτης, ήταν μία από τις πιο αγαπητές κοπέλες του διαγωνισμού μόδας και η αποχώρησή"/>
  </head>
  <body>
    <article>
      <h1>GNTM: Χώρισε η Εμμανουέλα αμέσως μετά την αποχώρησή της από το ριάλιτι!</h1>
      <address>
        <time datetime="2019-11-21T17:32:00+00:00">21 Nov 2019, 17:32</time>
      </address>
      <p>Η Εμμανουέλα, η οποία αποχώρησε από το GNTM το βράδυ της Τρίτης, ήταν μία από τις πιο αγαπητές κοπέλες του διαγωνισμού μόδας και η αποχώρησή της ήταν απρόσμενη.</p>
      <p>Η 22χρονη πριν μπει στο σπίτι του Greece’s Next Top Model είχε δηλώσει ότι είναι παντρεμένη επί δύο χρόνια και ο σύζυγός της, Χρήστος, ο οποίος εργάζεται σε νυχτερινά μαγαζιά στη Θεσσαλονίκη, ήταν πολύ συγκαταβατικός και υποστηρικτικός όσον αφορά στη συμμετοχή της στον διαγωνισμό. Η ίδια είχε πει, μάλιστα ότι εκείνος την είχε παρακινήσει να δηλώσει συμμετοχή.</p>
      <p>Ο γάμος τους όμως, όπως αποκάλυψε η Ελένη Τσολάκη στην εκπομπή του Γιώργου Λιάγκα δεν κράτησε, καθώς η Εμμανουέλα του ζήτησε διαζύγιο αμέσως μετά την αποχώρησή της από τον διαγωνισμό.</p>
      <p>«Χώρισαν γιατί βγαίνοντας από το παιχνίδι η Εμμανουέλα θεώρησε πως δε θέλει να συνεχίσει με τον ίδιο άνθρωπο» ανέφερε χαρακτηριστικά η παρουσιάστρια.</p>
      <p>Κι ενώ πριν μπει στο GNTM και κατά τη διάρκεια της παραμονής της εκεί, η Εμμανουέλα είχε μερικές φωτογραφίες με τον Χρήστο στο προφίλ της στο Instagram, πλέον τις έχει σβήσει. Κι εκείνος το ίδιο…</p>
    </article>
  </body>
</html>