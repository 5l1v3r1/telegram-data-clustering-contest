<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/apple-ilk-filmi-the-bankerin-festival-promiyerini-iptal-etti/927413"/>
    <meta property="og:site_name" content="medya faresi"/>
    <meta property="article:published_time" content="2019-11-21T17:18:00+00:00"/>
    <meta property="og:title" content="Apple ilk filmi The Banker'ın festival prömiyerini iptal etti"/>
    <meta property="og:description" content="&quot;Son haftalarda film hakkındaki bazı endişelere dikkatimiz çekildi&quot;"/>
  </head>
  <body>
    <article>
      <h1>Apple ilk filmi The Banker'ın festival prömiyerini iptal etti</h1>
      <h2>"Son haftalarda film hakkındaki bazı endişelere dikkatimiz çekildi"</h2>
      <address>
        <time datetime="2019-11-21T17:18:00+00:00">21 Nov 2019, 17:18</time>
      </address>
      <p>Apple, ani bir şekilde ilk filminin ilk gösterimini iptal etti. The Banker (Bankacı) isimli filmin ilk gösteriminin Hollywood'daki AFI Festivali'nde yapılacağı açıklanmıştı.</p>
      <p>The Banker isimli film gerçek bir hikayeyi konu alıyor. Filmde ABD'de iki siyah girişimcinin beyaz bir adam yürütüyormuş gibi gösterdikleri şirket ile bir servet kazanması anlatılıyor. Filmin başrollerini Samuel L Jackson ve Anthony Mackie paylaşıyor.</p>
      <p>Film, perşembe günü AFI Festivali'nin sonunda ilk kez izleyiciyle buluşacaktı. The Banker'ın ayrıca teknoloji şirketinin yeni çevrimiçi yayın platformu Apple+'da yayınlanan ilk orijinal filmi olacağı açıklanmıştı.</p>
      <p>Apple'dan yapılan açıklamada, "Filmin sosyal değişim ile finansal edebi kültürü hakkındaki eğlenceli ve eğitici hikayesinden etkilendiğimiz için geçen aylarda The Banker'ı satın almıştık. Son haftalarda film hakkındaki bazı endişelere dikkatimiz çekildi. Film yapımcılarıyla birlikte bu konuları incelemek ve en iyi adımları atmak için biraz zamana ihtiyacımız olduğuna karar verdik. Bu sebeple filmin ilk gösteriminin AFI Fest'te yapmayacağız" denildi.</p>
      <p>AFI Fest'te The Banker'ın yerine başrollerini Adam Driver ve Scarlett Johansson'ın paylaştığı Netflix filmi Marriage Story oynatılacak.</p>
    </article>
  </body>
</html>