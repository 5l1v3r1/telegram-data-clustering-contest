<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019704/%D9%88%D8%AC%D9%88%D8%AF-%D8%AD%D8%AC%D8%AA-%D8%AE%D8%AF%D8%A7-%D8%B1%D9%88%DB%8C-%D8%B2%D9%85%DB%8C%D9%86-%D8%A8%D8%AF%D9%88%D9%86-%D9%86%D9%85%D8%A7%D8%B2-%D8%A8%DB%8C-%D8%A7%D8%AB%D8%B1-%D8%A7%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-21T17:48:56+00:00"/>
    <meta property="og:title" content="وجود حجت خدا روی زمین بدون نماز بی‌اثر است"/>
    <meta property="og:description" content="ایسنا/یزد رئیس ستاد اقامه نماز استان یزد، نماز را بهترین شکل اطاعت و بندگی خداوند خواند و گفت: اگر انسان به عنوان حجت خدا روی زمین رابطه‏‌اش را با خدا قطع کند، وجودش را بی‎ اثر کرده و آخرتی مملو از خسران خواهد داشت."/>
  </head>
  <body>
    <article>
      <h6 class="kicker">رئیس ستاد اقامه نماز یزد:</h6>
      <h1>وجود حجت خدا روی زمین بدون نماز بی‌اثر است</h1>
      <address><time datetime="2019-11-21T17:48:56+00:00">21 Nov 2019, 17:48</time> by <a rel="author">ابولفضل ابویی</a></address>
      <p>ایسنا/یزد رئیس ستاد اقامه نماز استان یزد، نماز را بهترین شکل اطاعت و بندگی خداوند خواند و گفت: اگر انسان به عنوان حجت خدا روی زمین رابطه‏‌اش را با خدا قطع کند، وجودش را بی‎ اثر کرده و آخرتی مملو از خسران خواهد داشت.</p>
      <p>حجت الاسلام «علی حبیبیان» در دومین اجلاس نماز شهرستان مهریز با بیان این که اگر ما از یاد خدا غافل شویم و از او جدا شویم، دیگر وجودمان هیچ ارزشی نخواهد داشت، تاکید کرد: نماز بهترین شکل اطاعت و بندگی خداوند است و اگر انسانی که حجت خدا روی زمین است و برای اقامه حق و گسترش صفات کمال و جمال باری تعالی در دنیا خلق شده است، رابطه‏‌اش را با خدا قطع کند، وجودش را بی‌ ‎ اثر کرده و بیهوده زندگی می‌‌کند و آخرتی مملو از خسران خواهد داشت.</p>
      <p>حجت الاسلام «عبدالرضا محی الدینی»  امام جمعه مهریز  با بیان این که مخاطبان امروز ما در مبحث نماز کودکان هستند، اظهار کرد: در شرایط فعلی که بیشتر آسیب‌ها متوجه کودکان و نوجوانان ماست و آنها با انواع برنامه‌‏هایی که هویت ایرانی و اسلامی را به خطر می‏‌اندازند روبرو هستند لذا ضرورت دارد قبل از نیروهای اداری و زنان خانه‌دار، مقوله اقامه نماز کودکان، نوجوانان و دانشجویان در اولویت امر قرار گیرد.</p>
      <p>وی ادامه داد: دوران نوجوانی ویژگی‌های خاص خودش را دارد و هرکسی در این دوران هدف و ارمان‌هایی دارد ولی همه اینها از طریق رفاقت با نماز تامین می‌شود.</p>
      <p>محی الدینی خطاب به دانش‌آموزان گفت: با خدا رفیق باشیم  و با کسانی رفاقت کنیم که اهل نماز باشد و با خدا رفاقت داشته باشند.</p>
      <p>در پایان این اجلاس از طرح کاروان دانش اموزان به مسجد برای اولین بار در استان رونمایی شد و از مدیران و دانش آموزان موفق در بحث نماز تجلیل شد.</p>
      <figure>
        <img src="https://cdn.isna.ir/d/off/yazd/2019/11/21/3/61491847.jpg"/>
      </figure>
      <figure>
        <img src="https://cdn.isna.ir/d/off/yazd/2019/11/21/3/61491849.jpg"/>
      </figure>
      <figure>
        <img src="https://cdn.isna.ir/d/off/yazd/2019/11/21/3/61491844.jpg"/>
      </figure>
      <figure>
        <img src="https://cdn.isna.ir/d/off/yazd/2019/11/21/3/61491846.jpg"/>
      </figure>
      <figure>
        <img src="https://cdn.isna.ir/d/off/yazd/2019/11/21/3/61491845.jpg"/>
      </figure>
      <p>انتهای پیام</p>
    </article>
  </body>
</html>