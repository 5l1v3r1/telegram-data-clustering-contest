<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/vilag/20191121_vlagyimir_putyin_alekszej_navalnij_korrupcio_elleni_kuzdelem_alapitvany_fbk"/>
    <meta property="og:site_name" content="HVG.hu"/>
    <meta property="article:published_time" content="2019-11-21T17:21:00+00:00"/>
    <meta property="og:title" content="Beperelték Putyint"/>
    <meta property="og:description" content="Az orosz elnök ellen Alekszej Navalnij alapítványa nyújtott be keresetet."/>
  </head>
  <body>
    <article>
      <h1>Beperelték Putyint</h1>
      <address><time datetime="2019-11-21T17:21:00+00:00">21 Nov 2019, 17:21</time> by <a rel="author">MTI</a></address>
      <p>
        <b>Az orosz elnök ellen Alekszej Navalnij alapítványa nyújtott be keresetet.</b>
      </p>
      <p>Az emberi jogok megvédésében való passzivitás címén nyújtott be keresetet Vlagyimir Putyin orosz elnök ellen egy moszkvai kerületi bíróságon csütörtökön Alekszej Navalnij ellenzéki politikus Korrupció Elleni Küzdelem Alapítványa (FBK).</p>
      <blockquote>A bíróság iktatta a keresetet, de az ügyrendbe vételéről még nem döntött.</blockquote>
      <p>Keresetében Navalnij és 13 társa az állítja, hogy megsértik jogaikat az orosz központi Nyomozó Bizottság (SZK) nyomozói, akik részesei az alapítvány ellen pénzmosás címen indított eljárásnak. Az indítványozók azt kérik a bíróságtól: nyilvánítsa törvénysértőnek az elnök tétlenségét és kötelezze Putyint a jogaik megvédésére.</p>
      <p>Dmitrij Peszkov, a Kreml szóvivője csütörtökön úgy vélekedett, hogy korai még az ügyet kommentálni, amelyet az elnöki hivatal ügyvédjei majd csak akkor fognak tanulmányozni, ha a bírósági ügyrendbe veszi.</p>
      <p>Az SZK augusztus elején indított bűnvádi eljárást az alapítvány ellen egymilliárd rubel értékű pénzmosás címén. Az FBK irodáiban azóta országszerte többször is házkutatást tartottak.</p>
      <related>
        <a href="https://hvg.hu/vilag/20191120_Putyin_szerint_egyes_keleteuropai_orszagok_nehany_ev_mulva_kilephetnek_az_Europai_Uniobol"/>
        <a href="https://hvg.hu/gazdasag/20191120_Putyin_Ha_lemondunk_a_gazrol_akkor_az_emberiseg_ismet_a_barlangban_talalhatja_magat"/>
      </related>
    </article>
  </body>
</html>