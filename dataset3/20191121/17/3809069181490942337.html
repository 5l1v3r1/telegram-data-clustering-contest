<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/serie-a/article/1417165/mpaloteli-ekdiohthike-apo-tin-proponisi-tis-mpresia"/>
    <meta property="og:site_name" content="gazzetta.gr"/>
    <meta property="article:published_time" content="2019-11-21T17:21:00+00:00"/>
    <meta property="og:title" content="Μπαλοτέλι: Εκδιώχθηκε από την προπόνηση της Μπρέσια"/>
    <meta property="og:description" content="Ο Μάριο Μπαλοτέλι μάλλον δεν είχε ιδιαίτερη όρεξη για προπόνηση και ο Φάμπιο Γκρόσο τον έδιωξε πριν το τέλος της."/>
  </head>
  <body>
    <article>
      <h1>Μπαλοτέλι: Εκδιώχθηκε από την προπόνηση της Μπρέσια</h1>
      <h2>Ο Μάριο Μπαλοτέλι μάλλον δεν είχε ιδιαίτερη όρεξη για προπόνηση και ο Φάμπιο Γκρόσο τον έδιωξε πριν το τέλος της.</h2>
      <address><time datetime="2019-11-21T17:21:00+00:00">21 Nov 2019, 17:21</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Ο 29χρονος φορ επέστρεψε στην Ιταλία το καλοκαίρι για να φορέσει τη φανέλα της ομάδας της πόλης στην οποία μεγάλωσε, δηλώνοντας πως στόχος του είναι να κερδίσει μια θέση στην αποστολή της Σκουάντρα Ατζούρα για το Euro 2020. Δύσκολο πολύ... Οχι μόνο επειδή δεν έχει κάνει κάτι αξιόλογο αγωνιστικά μέχρι στιγμής, αλλά γιατί αρχίζουν πάλι τα γνωστά προβλήματα. Ο Μπαλοτέλι προς το παρόν έχει προκαλέσει θόρυβο γύρω από το όνομα του όχι για αγωνιστικούς λόγους και τώρα έρχονται τα χειρότερα, αφού ο Φάμπιο Γκρόσο τον έδιωξε από την προπόνηση της Μπρέσια την Πέμπτη. Ο λόγος, σύμφωνα με τα ιταλικά ρεπορτάζ, το γεγονός ότι δεν έδειχνε ιδιαίτερη διάθεση για δουλειά...</p>
      <p>Φωτογραφίες: Getty Images / Ideal Image.</p>
    </article>
  </body>
</html>