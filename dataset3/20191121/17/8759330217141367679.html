<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904635/bondscoach-martinez-lovend-over-ervaren-rode-duivel-hij-is-uniek-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-21T17:15:00+00:00"/>
    <meta property="og:title" content="Martinez heeft veel lof voor ervaren Rode Duivel: “Hij is uniek”"/>
    <meta property="og:description" content="Thomas Vermaelen is al 34 jaar en kende in het verleden veel blessures, maar de verdediger staat er altijd wanneer hij nodig is. Ook bij de Rode Duivels en daar is bondscoach Roberto Martinez meer dan tevreden mee."/>
  </head>
  <body>
    <article>
      <h1>Martinez heeft veel lof voor ervaren Rode Duivel: “Hij is uniek”</h1>
      <address>
        <time datetime="2019-11-21T17:15:00+00:00">21 Nov 2019, 17:15</time>
      </address>
      <p>
        <b>Thomas Vermaelen is al 34 jaar en kende in het verleden veel blessures, maar de verdediger staat er altijd wanneer hij nodig is. Ook bij de Rode Duivels en daar is bondscoach Roberto Martinez meer dan tevreden mee.</b>
      </p>
      <p>Routinier Thomas Vermaelen haalt nog een behoorlijk niveau. "Ongelooflijk, hé. Als je Thomas zag tegen Rusland, zou je denken dat hij 24 is - terwijl de dag voordien hij echt wel 34 was (lacht). Thomas beantwoordt aan wat een moderne verdediger moet zijn: sterk aan de bal, de eerste om vooruit te spelen, mee kunnen opbouwen... Maar wat je vaak ziet bij verdedigers vandaag de dag: ze zijn dan wel goede voetballers maar ze missen de defensieve intensiteit.”</p>
      <p>“Thomas heeft beide, nóg altijd”, gaat Martinez verder. “Dat moet je koppelen aan de aard van de clubs waar hij speelde: Ajax, Arsenal, Barcelona - clubs waar de standaard bijzónder hoog ligt: winnen is niet voldoende. Die cultuur zit in zijn spel. The character Thomas Vermaelen is uniek. Ik zeg je: trainers zouden de wedstrijd van Thomas in Rusland moeten opnemen en tonen aan de jonge generatie centrale verdedigers", aldus Martinez aan Het Laatste Nieuws.</p>
      <aside>Lees meer<br/><a href="https://www.voetbalprimeur.be/nieuws/904029/vermaelen-spaart-lof-voor-boyata-niet-een-fantastische-speler-.html?itm_source=www.voetbalprimeur.be&amp;itm_medium=highlighted-content">Vermaelen spaart lof voor Boyata niet: "Een fantastische speler"</a></aside>
    </article>
  </body>
</html>