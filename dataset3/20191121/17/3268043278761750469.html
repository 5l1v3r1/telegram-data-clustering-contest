<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.trend-online.com/prp/fiat-exor-ubi-diasorin-bancobpm-bper/"/>
    <meta property="og:site_name" content="Trend Online"/>
    <meta property="article:published_time" content="2019-11-21T17:53:00+00:00"/>
    <meta property="og:title" content="Borse: prevale la cautela, ma nessun allarme in vista"/>
    <meta property="og:description" content="Non bastano i guadagni dei titoli bancari, svetta Ubi Banca, bene anche Banco BPM, Unicredit e Mediobanca. Giornata nera per la galassia Agnelli."/>
  </head>
  <body>
    <article>
      <h1>Borse: prevale la cautela, ma nessun allarme in vista</h1>
      <h2>Non bastano i guadagni dei titoli bancari, svetta Ubi Banca, bene anche Banco BPM, Unicredit e Mediobanca. Giornata nera per la galassia Agnelli.</h2>
      <address><time datetime="2019-11-21T17:53:00+00:00">21 Nov 2019, 17:53</time> by <a rel="author" href="https://www.trend-online.com/giancarlo-marcotti/" target="_blank">Giancarlo Marcotti</a></address>
      <p>Brutta la partenza sui listini azionari, ma ben presto sui book arrivavano solo ordini di acquisto, ed alla fine della mattinata tornava anche il segno più davanti alle performance dei principali indici del Vecchio Continente.</p>
      <p>Raggiunta la parità, tuttavia, si placava anche l’entusiasmo, e prudenzialmente si attendeva l’apertura di Wall Street. I principali indici americani, però, dopo le prime battute non mostravano l’ottimismo che i futures avevano innescato e tornavano a prevalere le frecce rosse.</p>
      <p>Le Piazze europee si adattavano, al fixing ecco il bilancio: Londra (-0,3%), Parigi (-0,2%) e Francoforte (-0,2%).</p>
      <figure>
        <iframe src="https://www.youtube.com/embed/QVZ2Gyo5JQs" width="750" height="421" data-service="Youtube" scrolling="no"/>
      </figure>
      <p>Analogo l’andamento anche a Piazza Affari, il nostro Ftse Mib (-0,31%) ha visto prevalere le vendite ed è stato zavorrato in particolare dai cali dei titoli della galassia Agnelli, sul fondo Fiat Chrysler (-3,78%), l’entusiasmo per l’operazione Peugeot sembra scemare.</p>
      <p>Ne ha risentito così Exor (-2,80%), in rosso anche Cnh Industrial (-1,30%), mentre proseguono la loro fase laterale sia Juventus (+0,46%) che Ferrari (+0,50%).</p>
      <p>Cerca di trovare un livello sul quale consolidare la posizione Stmicroelectronics (-1,92%) che da inizio anno fa segnare comunque una performance strepitosa (+77,6%).</p>
      <p>Conclude la giornata sul minimo di seduta Atlantia (-1,77%) che paga per le indiscrezioni sulle note vicende giudiziarie.</p>
      <p>Giornata di storno infine anche per Buzzi Unicem (-1,73%).</p>
      <p>A limitare il calo del nostro indice principale la buona lena dei titoli del comparto bancario.</p>
      <footer>
        <a href="https://www.trend-online.com/prp/fiat-exor-ubi-diasorin-bancobpm-bper/./2.html">CONTINUA A LEGGERE </a>
        <br/>
        <br/>
        <br/>
        <a href="https://www.spreaker.com/show/il-fatto-di-giancarlo-marcotti">Listen to "Il Fatto di Giancarlo Marcotti" on Spreaker.</a>
      </footer>
    </article>
  </body>
</html>