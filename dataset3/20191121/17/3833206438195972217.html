<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Zhult-kod-ide-mnogo-duzhd-915747"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-21T17:44:00+00:00"/>
    <meta property="og:title" content="&quot;Жълт&quot; код, иде много дъжд!"/>
    <meta property="og:description" content="През следващото денонощие времето ще е облачно, на много места с валежи от дъжд. През нощта значител..."/>
  </head>
  <body>
    <article>
      <h1>"Жълт" код, иде много дъжд!</h1>
      <address>
        <time datetime="2019-11-21T17:44:00+00:00">21 Nov 2019, 17:44</time>
      </address>
      <p>През следващото денонощие времето ще е облачно, на много места с валежи от дъжд. През нощта значителни ще са в Югозападна България, а през деня в Централна. Почти без валежи ще остане в източните райони. С умерен, в източните райони и поречието на Дунав и временно силен вятър от изток-североизток ще продължи да застудява. Дневните температури ще са почти без дневен ход. Минималните температури ще са между 5° и 10°, максималните – между 7° и 12°. </p>
      <p>Над планините ще е облачно с валежи от дъжд, по-значителни в Рило-Родопската област и на места в централните райони на Стара планина. Над около 1700 метра дъждът ще преминава в сняг. Ще духа умерен и временно силен югоизточен вятър. Максимална температура на 1200 метра – около 4°, на 2000 метра – около 1°.</p>
      <p>Над Черноморието ще е облачно с превалявания от дъжд. Ще духа умерен и временно силен вятър от изток-североизток. Ще продължи да се застудява. Максималните температури ще са между 10° и 12°. Температурата на морската вода е 17°. Вълнението на морето ще е 3-4 бала.</p>
      <p>За 11 области е въведен "жълт" код - Пловдивска, Хасковска, Смолянска, Кърджалийска, Старозагорска, Габровска, Пазарджишка, Плевенска, Великотърновска, Благоевградска и Ловешка. Там ще има значителни валежи. Количествата на валежа за денонощието ще надхвърлят 25 л/кв.м, в планинската част от областта ще са до 40-50 л/кв.м.</p>
    </article>
  </body>
</html>