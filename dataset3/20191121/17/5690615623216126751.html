<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837102-eksnardep-stav-vikonuyuchim-obovyazki-golovi-derzhekoinspektsiyi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T17:54:00+00:00"/>
    <meta property="og:title" content="Екснардеп став виконуючим обов’язки голови Держекоінспекції"/>
    <meta property="og:description" content="КИЇВ. 21 листопада. УНН. Екснардеп Єгор Фірсов став виконуючим обов’язки голови Державної екологічної інспекції України. Про це він написав на своїй …"/>
  </head>
  <body>
    <article>
      <h1>Екснардеп став виконуючим обов’язки голови Держекоінспекції</h1>
      <address><time datetime="2019-11-21T17:54:00+00:00">21 Nov 2019, 17:54</time> by <a rel="author">Валерія Гуржий</a></address>
      <p><b>КИЇВ. 21 листопада. УНН.</b> Екснардеп Єгор Фірсов став виконуючим обов’язки голови Державної екологічної інспекції України. Про це він написав на своїй сторінці у Facebook, передає <b>УНН</b>.</p>
      <p>“З сьогоднішнього дня я офіційно є виконуючим обов’язки голови Державної екологічної інспекції України. Таке рішення прийняв Кабінет міністрів, і я вдячний за надану довіру”, — написав він.</p>
      <p>Він зазначив, що екоінспекція — це той орган, який здійснює контроль за дотриманням екологічного законодавства і стежить за тим, щоб промислові підприємства надмірно не забруднює навколишнє середовище.</p>
      <p>“Пропозицію зайнятися реформою екологічного контролю я отримав від Олексія Гончарука чотири місяці тому. Своє бачення ситуації я виклав спочатку на зустрічах з прем’єром, а потім і особисто президенту Володимиру Зеленському. Потім були сотні зустрічей з працівниками міністерства, співробітниками екологічної інспекції, органами влади. Так поступово була складена докладна дорожня карта наших подальших дій”, — пояснив він.</p>
      <p>Фірсов зазначив, що екоіспекції працює багато корупціонерів, і назвав кадрове питання — найважливішим.</p>
      <p>“Вникнувши в процес, з упевненістю скажу, що екоінспекція — один з найбільш корумпованих органів в країні. Гірше становище тільки в ... Хоча ні, нічого не може бути гірше ситуації, коли оклад у інспектора 3500 грн, а накласти санкцію він може на кілька мільйонів. В інспекції досі працюють люди злих геніїв української корупції, кадрове питання це проблема № 1. Звичайно, для того, щоб розчистити ці завали і хоч якось налагодити роботу органу, доведеться витратити багато нервів і сил. Але я досить добре вивчив ситуацію, виробив план дій і не боюся труднощів”, — пише він.</p>
      <p>Фірсов відмітив, що пізніше буде проведено конкурс на посади голови цієї інспекції, і він буде брати в ньому участь.</p>
      <p>“Зрозуміло, конкурс на керівника при цьому ніхто не відміняв. Незабаром він відбудеться, і я буду приймати в ньому участь. Ніякої проблеми для мене в цьому немає. Програма реформ екоінспекціі вже готова, і я готовий представити її на суд конкурсної комісії”, — підсумував він.</p>
      <p>Зазначимо, Єгор Фірсов був нардепом минулого скликання, член політичної партії “Громадянська позиція”.</p>
      <p>Раніше у НАЗК заявляли, що екс-голова Держекоінспекції не вказав у декларації <a href="https://www.unn.com.ua/uk/news/1731056-nazk-eks-golova-derzhekoinspektsiyi-ne-vkazav-u-deklaratsiyi-obyekti-na-ponad-4-6-mln-grn">об’єкти на понад 4,6 млн грн</a>.</p>
      <p>Також НАБУ повідомило про <a href="https://www.unn.com.ua/uk/news/1758555-nabu-povidomilo-pro-pidozru-eks-kerivniku-derzhekoinspektsiyi">підозру екс-керівнику Держекоінспекції</a>.</p>
    </article>
  </body>
</html>