<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/sport/dosar-penal-handbaliste-corona-326711.html"/>
    <meta property="og:site_name" content="Observator"/>
    <meta property="article:published_time" content="2019-11-21T17:14:00+00:00"/>
    <meta property="og:title" content="Dosar penal deschis în cazul handbalistelor de la Corona Braşov care ar fi utilizat un tratament interzis"/>
    <meta property="og:description" content="Trei handbaliste de la Corona Braşov au fost informate că trebuie să dea explicaţii în legătură cu posibilitatea utilizării unui tratament interzis, iar acum două dintre acestea erau anunţate în lotul României pentru Campionatul Mondial,..."/>
  </head>
  <body>
    <article>
      <h1>Dosar penal deschis în cazul handbalistelor de la Corona Braşov care ar fi utilizat un tratament interzis</h1>
      <address><time datetime="2019-11-21T17:14:00+00:00">21 Nov 2019, 17:14</time> by <a rel="author">Cristi Ioniţă</a></address>
      <p>
        <b>
          <b>Trei handbaliste de la Corona Braşov au fost informate că trebuie să dea explicaţii în legătură cu posibilitatea utilizării unui tratament interzis, iar acum două dintre acestea erau anunţate în lotul României pentru Campionatul Mondial, scandalul a luat amploare.</b>
        </b>
      </p>
      <p>Iniţial, pe lista neagră s-au aflat Cristina Laslo, Bianca Bazaliu şi Daciana Hosu.</p>
      <h3>Dosar penal, după ce handbalistele de la Corona Braşov ar fi utilizat un tratament interzis</h3>
      <p>Ulterior, conform <a href="https://www.gsp.ro/">gsp.ro</a>, alte două jucătoare de la Corona Braşov convocate pentru Campionatul Mondial au fost retrase din lotul României, pentru a înlătura orice suspiciune.</p>
      <p>De asemenea, şi o jucătoare din Muntenegru a fost scoasă din lotul naţionalei ţării respective, existând suspiciuni şi asupra ei în condiţiile în care şi ea evoluează pentru Corona Braşov.</p>
      <p>Alexandru Dedu, preşedintele Federaţiei Române de Handbal, a precizat că încă nu are toate detaliile despre acest caz, aşa că nu poate oferi un verdict.</p>
      <p>Handbalistele de la Corona Braşov sunt bănuite că au folosit terapie cu laser intravenos, după ce ar fi postat o imagine compromiţătoare pe un celebru site de socializare.</p>
      <p>Ancheta pe linie sportivă ar trebui să scoată la iveală câte dintre handbalistele Coronei au utilizat terapia interzisă, dar şi dacă acestea au acţionat pe cont propriu sau au fost puse de oficialii clubului.</p>
      <p>Între timp s-a deschis şi dosar penal in rem, asupra faptelor, pentru comiterea infracţiunii de abuz în serviciu.</p>
    </article>
  </body>
</html>