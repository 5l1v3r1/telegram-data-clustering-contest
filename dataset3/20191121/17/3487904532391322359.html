<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/kosmima-pavlos-dermitzakis"/>
    <meta property="og:site_name" content="Metrosport.gr"/>
    <meta property="article:published_time" content="2019-11-21T17:40:00+00:00"/>
    <meta property="og:title" content="&quot;Κόσμημα ο Παύλος Δερμιτζάκης&quot;"/>
    <meta property="og:description" content="Η αξιέπαινη ενέργεια του τεχνικού της Καβάλας στο παιχνίδι με την Καλαμάτα"/>
  </head>
  <body>
    <article>
      <h1>"Κόσμημα ο Παύλος Δερμιτζάκης"</h1>
      <h2>Η αξιέπαινη ενέργεια του τεχνικού της Καβάλας στο παιχνίδι με την Καλαμάτα</h2>
      <address><time datetime="2019-11-21T17:40:00+00:00">21 Nov 2019, 17:40</time> by <a rel="author">Metrosport.gr Team</a></address>
      <p>Λίγες μέρες μετά την ήττα από την Καβάλα, η διοίκηση της Καλαμάτας εξέδωσε ανακοίνωση και ευχαρίστησε τον τεχνικό των "αργοναυτών", Παύλο Δερμιτζάκη και τρεις παίκτες του συλλόγου για τη συμπαράσταση στον ποδοσφαιριστή των φιλοξενούμενων, Μιχάλη Κουιρικίδη, ο οποίος τραυματίστηκε σοβαρά και θα μείνει εκτός δράσης για δυο μήνες. Με αφορμή αυτό φιλοξενήθηκε στο Metropolis 95,5 και την εκπομπή «Τρίτο Ημίχρονο», ο εμπορικός διευθυντής της "Μαύρης Θύελλας", Κώστας Παπασταμάτης.</p>
      <p>"Παρουσιάστηκε σήμερα από την ομάδα μας ο κ. Θεοδοσιάδης, αφού τελείωσε η συνεργασία με τον κ. Βούζα" είπε αρχικά και συνέχισε: "Είμαστε υπέρ των μετακινήσεων των οπαδών. Τύχαμε φοβερή φιλοξενία από τους ανθρώπους της Καβάλας. Ο Κουιρικίδης τραυματίστηκε σοβαρά και θα μείνει δυο μήνες εκτός αγωνιστικής δράσης. Ο Παύλος μας βοήθησε πολύ και στάθηκε στο πλευρό μας. Τον ευχαριστούμε και γι΄ αυτό βγάλαμε το θέμα προς τα έξω. Γιατί έτσι θα αλλάξει το ελληνικό ποδόσφαιρο. Είναι κόσμημα για την κατηγορία ο κ. Δερμιτζάκης".</p>
      <p>Για το VAR σημείωσε: "Επειδή παλιά ο μέσος όρος για έναν διαιτητή στη Σούπερ Λιγκ ήταν 3-4 χρόνια, αν είχαμε το VAR θα καθόμασταν τουλάχιστον δέκα χρόνια. Φέτος με την έλευση του VAR τα πράγματα θα είναι καλύτερα στο Πρωτάθλημα. Δεν ξέρω, όμως, όσο εξελίσσεται η τεχνολογία πόσο και τι ποδόσφαιρο θα βλέπουμε μετά".</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/stin-kalamata-sakis-theodosiadis"/>
        <a href="http://www.metrosport.gr/article/episimo-elise-tin-sinergasia-tis-veria-me-theodosiadi"/>
        <a href="http://www.metrosport.gr/article/psalidaki-ala-zlatan-petiche-markopoulos-tis-kavalas-video"/>
        <a href="http://www.metrosport.gr/article/episodia-sta-trikala-opadi-tou-egaleo-tin-epesan-se-pekti-tous"/>
        <a href="http://www.metrosport.gr/article/me-anatropi-kavala-kollise-veria-stin-korifi-ta-trikala"/>
        <a href="http://www.metrosport.gr/article/itta-gia-ti-veria-patisan-korifi-ta-trikala"/>
      </related>
    </article>
  </body>
</html>