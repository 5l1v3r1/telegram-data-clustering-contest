<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/tokio-2020,470/igrzyska-tokio-2020-aquatics-center-i-ariake-arena-sa-w-90-procentach-gotowe,987175.html"/>
    <meta property="og:site_name" content="TVN24"/>
    <meta property="article:published_time" content="2019-11-21T17:24:00+00:00"/>
    <meta property="og:title" content="Japończycy kończą obiekty na igrzyska. &quot;Zgodnie z harmonogramem&quot;"/>
    <meta property="og:description" content="Przygotowania do igrzysk olimpijskich w Tokio idą pełną parą. Dwa kolejne obiekty sportowe: Aquatics Center i Ariake Arena są już w 90 procentach gotowe i zostaną oddane do użytku najpóźniej w luty..."/>
  </head>
  <body>
    <article>
      <h1>Japończycy kończą obiekty na igrzyska. "Zgodnie z harmonogramem"</h1>
      <address>
        <time datetime="2019-11-21T17:24:00+00:00">21 Nov 2019, 17:24</time>
      </address>
      <slideshow>
        <figure>
          <img src="https://r-scale-a0.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/25befd5e-41da-41b1-9762-f7675328707f.jpg?type=1&amp;srcmode=0&amp;srcx=1/1&amp;srcy=7/50&amp;srcw=47/50&amp;srch=4/5&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/a68bdac4-4e4a-4a5e-96d5-bf1e0414154c-480p.mp4"/>
          <figcaption>Budowa Stadionu Narodowego w Tokio ukończona</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c44799b04a1c72e3c8593a53e8000c78/d48e2898-f17b-4db8-a4b2-032d26c8b6f1-480p.mp4" autoplay="" loop=""/>
          <figcaption>Olimpijska flaga wróciła do Tokio</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/29530de21430b7540ec3f65135f7323c/7ea29808-cd8b-4b08-95ef-a85e61c8738c-480p.mp4" autoplay="" loop=""/>
          <figcaption>Poznaliśmy maskotki Igrzysk Olimpijskich w Tokio</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/29530de21430b7540ec3f65135f7323c/c13b2d21-9f4d-4ef7-b053-6584867f5b6b-480p.mp4"/>
          <figcaption>Medale z recyklingu zaprezentowane w Tokio</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8562ae5e286544710b2e7ebe9858833b/579c5968-7357-44ce-a53f-af84235dd807-480p.mp4"/>
          <figcaption>Igrzyska olimpijskie w Tokio na żywo w Eurosporcie i...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/a26c4abe-5a6e-4862-bfb2-d4bef621b6f9-480p.mp4" autoplay="" loop=""/>
          <figcaption>MKOl podtrzymał decyzję o przeniesieniu maratonów do Sapporo...</figcaption>
        </figure>
        <figcaption>Budowa Stadionu Narodowego w Tokio ukończona Foto: Getty Images | Video: Reuters TV</figcaption>
      </slideshow>
      <h3>Przygotowania do igrzysk olimpijskich w Tokio idą pełną parą. Dwa kolejne obiekty sportowe: Aquatics Center i Ariake Arena są już w 90 procentach gotowe i zostaną oddane do użytku najpóźniej w lutym 2020 roku - poinformował w czwartek komitet organizacyjny IO, które odbędą się w dniach 24 lipca - 9 sierpnia 2020. Transmisje w kanałach Eurosportu i usłudze Eurosport Player.</h3>
      <p>Aquatics Center, czyli Olimpijskie Centrum Wodne, pomieści około 15 tysięcy widzów. Będzie gospodarzem pływania, nurkowania i pływania synchronicznego.</p>
      <h3>523 mln dolarów</h3>
      <p>- Pozostało tylko dokończyć część dachu wewnętrznego i zewnętrznego oraz wstawić sprzęt biurowy do wnętrza budynku. Wszystkie prace zostaną zgodnie z harmonogramem ukończone do lutego 2020 - powiedział Daishu Tone, dyrektor obiektu.</p>
      <p>Aquatics Center, które kosztowało 523 mln dolarów, jest ostatnim nowym obiektem do ukończenia, który został wybudowany specjalnie na igrzyska w 2020. Test pływacki odbędzie się w dniach 14-15 kwietnia.</p>
      <figure>
        <img src="https://r-scale-20.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/51c910e7-0490-47df-b898-ec54643f8ab1.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Aquatics Center<cite>Źródło: Getty Images</cite></figcaption>
      </figure>
      <h3>Do siatkówki i koszykówki</h3>
      <p>Kolejny oddany do użytku obiekt to Ariake Arena, gdzie będą rozgrywane turnieje siatkówki i koszykówki. Hala została specjalnie wykończona sezonowanym drewnem, które ma być dobrym izolatorem przed wysokimi temperaturami powietrza. Po zakończeniu igrzysk arena będzie wykorzystana na koncerty i inne wydarzenia kulturalne.</p>
      <figure>
        <img src="https://r-scale-a0.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/25befd5e-41da-41b1-9762-f7675328707f.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Ariake Arena w Tokio<cite>Źródło: Getty Images</cite></figcaption>
      </figure>
      <related>
        <a href="https://eurosport.tvn24.pl/inne,132/zakonczono-budowe-glownej-areny-igrzysk-olimpijskich-w-tokio-szybciej-niz-planowano,986628.html"/>
      </related>
      <p>W poniedziałek, na ponad miesiąc przed planowanym terminem, zakończono budowę Stadionu Narodowego, głównej areny przyszłorocznych igrzysk olimpijskich i paraolimpijskich w Tokio. Pierwotnie prace miały zakończyć się 21 grudnia.<br/><br/>Mogący pomieścić 60 tys. widzów stadion będzie gościć ceremonie otwarcia i zamknięcia igrzysk, a także konkurencje lekkoatletyczne i mecze piłkarskie. Budowa rozpoczęła się w grudniu 2016 roku według projektu irakijsko-brytyjskiej architekt Zahy Hadid. Prace wstrzymano jednak ze względu na rosnące koszty i skorzystano z projektu Kengo Kumy. Ostatecznie koszt obiektu wyniósł 1,38 mld dolarów USA.<br/><br/>Stadion oficjalnie zostanie otwarty 21 grudnia, gościem honorowym uroczystości będzie jamajski sprinter, mistrz olimpijski i świata Usain Bolt.</p>
      <h3>Drugi raz</h3>
      <p>Tokio już po raz drugi gościć będzie najlepszych sportowców świata walczących o medale olimpijskie. W 1964 roku Polacy wywalczyli w stolicy Japonii 23 medale - siedem złotych, sześć srebrnych i dziesięć brązowych.<br/><br/>Japonia także dwukrotnie była gospodarzem zimowych igrzysk olimpijskich. W Sapporo w 1972 roku złoty medal w konkursie skoków na dużym obiekcie wywalczył Wojciech Fortuna. 26 lat później z Nagano Biało-Czerwoni powrócili bez medalu.</p>
      <p>
        <b>Transmisje z igrzysk olimpijskich w Tokio w kanałach Eurosportu i Eurosport Playerze</b>
      </p>
      <p>Autor: dasz\kwoj / Źródło: PAP, eurosport.pl</p>
    </article>
  </body>
</html>