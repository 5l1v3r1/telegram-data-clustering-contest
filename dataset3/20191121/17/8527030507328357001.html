<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://leganerd.com/2019/11/21/rds-next-la-prima-social-radio-che-unisce-due-generazioni/"/>
    <meta property="og:site_name" content="Lega Nerd"/>
    <meta property="article:published_time" content="2019-11-21T17:21:43+00:00"/>
    <meta property="og:title" content="RDS Next: la prima social radio che unisce due generazioni"/>
    <meta property="og:description" content="Siamo stati alla presentazione di RDS Next, la prima ed unica social radio nata per i Millennialz, ovvero dall'unione dei Millennials e della generazione"/>
  </head>
  <body>
    <article>
      <h1>RDS Next: la prima social radio che unisce due generazioni</h1>
      <address><time datetime="2019-11-21T17:21:43+00:00">21 Nov 2019, 17:21</time> by <a rel="author" href="https://leganerd.com/author/newsbot13/" target="_blank">Newsbot13</a></address>
      <p>
        <i>Siamo stati alla presentazione di <b>RDS Next</b>, la prima ed unica social radio nata per i Millennialz, ovvero dall’unione dei Millennials e della generazione z. Un radio creata e rivolta dai/ai nativi generali composta da un palinsesto che verte a toccare tutte le tematiche più comuni che riguardano queste due generazioni.</i>
      </p>
      <p>Una social radio che “vive” e si esprime contemporaneamente su più piattaforme digitali – la smartphone app, Instagram, <b>WhatsApp</b> e il sito – per dare la possibilità di comunicare ed ascoltare contemporaneamente le webstar che ogni giorno, dalle 13.00, animano la programmazione.</p>
      <aside>RDS Next parla e si confronta con la generazione contemporanea, ovvero i millennialZ: millennial e generazione Z, quella fascia di età che va dai 14 anni ai 24 anni.</aside>
      <p>Protagonisti di questa innovativa proposta di intrattenimento sono le webstar, ovvero content creator e influencer che dal web traggono la propria notorietà e che sul web dialogano mentre fanno radio, affiancati dalla new generation dei conduttori.</p>
      <p>Da questa capacità si sviluppa un nuovo progetto: <b>RDS Next</b>, la social radio che nasce dalla necessità di dialogare in maniera orizzontale con la generazione mobile che più utilizza i social media, ovvero i <i>millennial</i> e la <i>generazione Z</i>, fascia di età che va dai 14 ai 24 anni. Ma grazie alla pluralità di voci, contenuti e linguaggi del palinsesto, è possibile raggiungere facilmente anche il target di pubblico fino ai 30 anni.</p>
      <p> </p>
      <figure>
        <img src="https://leganerd.com/wp-content/uploads/2019/11/RDS-Next-3-699x393.jpg"/>
      </figure>
      <p> </p>
      <p>Ogni giorno, infatti, le webstar animano un palinsesto live costruito sulla base dei linguaggi e delle forme di intrattenimento e partecipazione preferite da questo particolare pubblico, accompagnato da una programmazione musicale appositamente selezionata.</p>
      <p>I programmi hanno inizio nel primo pomeriggio, al termine della scuola, e diversi sono i digital speaker che ogni giorno affrontano i temi più cari alle nuove generazioni: le relazioni sentimentali, gli amici, gli eterni contrasti sulle diversità, i social topic più trendy, ma anche la moda e soprattutto la musica, oltre ai temi di interesse più generale.</p>
      <p>Ed eccoli i protagonisti che dal web e sul web hanno guadagnato l’attenzione dei propri fan: <b>Gordon</b>, <b>Giacomo Hawkman</b>, <b>Ludovica Pagani</b>, <b>Jason Gagliani</b>, <b>Elisa Maino</b>, <b>Virgitsch</b>, <b>Camilla Bortolami</b>, <b>Ambra Cotti</b>, <b>Davide Semilia</b>, <b>Mose</b>, <b>Jody Cecchetto</b>, <b>Ceskiello</b>, <b>Denny Lahome</b>,<b> Anthony Ipant’s</b> e <b>Tony Red Nose</b>.</p>
      <p> </p>
      <h3>Questo il palinsesto con gli orari di messa in onda:</h3>
      <ul>
        <li>IL CLUB DELLE SOTTONE (Gordon): 13-14</li>
        <li>VERSUS (Giacomo Hawkman e Ludovica Pagani): 14- 15</li>
        <li>MEET&amp;GREET (Jason Gagliani &amp; Elisa Maino, Virgitsh, Ambra Cotti, Camilla Bortolami): 15 – 16</li>
        <li>LA WAVE (Mose e Davide Semilia): 16-17</li>
        <li>HYPEOLOGY (Denny Lahome): 17-18</li>
        <li>SOCIAL ROOM (Jody Cecchetto e Ceskiello): 18-20</li>
        <li>GIN TONY (Anthony IPant’s e Tony Red Nose): 19-20</li>
      </ul>
      <p>L’intenzione è quella di stimolare un multi dialogo fra coetanei che popolano, e spopolano, sul web: un posizionamento innovativo che predilige un target che con la radio non ha più grande familiarità. RDS dimostra dimestichezza e capacità nel recepire gli stimoli che scaturiscono dall’innovazione per creare nuove opportunità di dialogo ed intrattenimento, mutuando esperienza da progetti innovativi come <b>RDS Academy</b>.</p>
      <p> </p>
      <figure>
        <img src="https://leganerd.com/wp-content/uploads/2019/11/RDS-Next-4-699x393.jpg"/>
      </figure>
      <p> </p>
      <h3>Come seguire RDSNEXT</h3>
      <p><b>RDS Next</b> è un progetto mobile first che vive su una social platform estesa interamente digitale, e si può seguire su:</p>
      <ul>
        <li>App smartphone (iOS e Android): contiene la diretta streaming audio/video, palinsesto, musica, conduttori, chat/messaggi live, programmi on demand;</li>
        <li>Instagram @rdsnext: l’estensione social nativa della radio; un canale per moltiplicare le occasioni di interazione con i creator e i contenuti di RDS Next anche dopo la diretta;</li>
        <li>WhatsApp 333.8888188: il numero con cui entrare in contatto con i conduttori attraverso vocali, emoji e messaggi di testo;</li>
        <li>rdsnext.it: l’estensione web del progetto dove cercare la programmazione on- demand</li>
      </ul>
    </article>
  </body>
</html>