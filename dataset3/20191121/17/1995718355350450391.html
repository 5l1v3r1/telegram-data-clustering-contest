<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152695-kp-laska-prosyt-zmenshyty-finansuvannia-na-svoie-pidpryiemstvo"/>
    <meta property="og:site_name" content="ВолиньPost"/>
    <meta property="article:published_time" content="2019-11-21T17:38:00+00:00"/>
    <meta property="og:title" content="КП «Ласка» просить зменшити фінансування на своє підприємство"/>
    <meta property="og:description" content="Сума програми на регулювання чисельності безпритульних тварин у місті Луцьку на 2019-2020 роки передбачає суттєво менше фінансування."/>
  </head>
  <body>
    <article>
      <h1>КП «Ласка» просить зменшити фінансування на своє підприємство</h1>
      <address>
        <time datetime="2019-11-21T17:38:00+00:00">21 Nov 2019, 17:38</time>
      </address>
      <p>Сума програми на регулювання чисельності безпритульних тварин гуманними методами у місті Луцьку на 2019-2020 роки передбачає суттєво менші витрати у порівнянні з минулим роком. <br/><br/>Про це говорила директорка КП «Ласка» <b>Наталія Рудь</b> 21 листопада під час засідання постійної комісії міської ради з питань планування соціально-економічного розвитку, бюджету та фінансів.<br/><br/>Так, із більш ніж 7 мільйонів, які КП «Ласка» отримала у 2019 році, сума зменшилася до 6 мільйонів 395 тисяч гривень у 2020 році.<br/><br/>Зменшення фінансування пов'язане зі зміною витрат на відлов тварин та зі зниженням низки витрат на ідентифікацію тварин (з 840 тисяч гривень зменшили на 100 тисяч гривень).</p>
    </article>
  </body>
</html>