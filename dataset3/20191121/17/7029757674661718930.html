<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/int-politics/ofitsialno-obviniha-netanyahu-v-koruptsiya.html"/>
    <meta property="og:site_name" content="News.bg"/>
    <meta property="article:published_time" content="2019-11-21T17:00:02+00:00"/>
    <meta property="og:title" content="Официално обвиниха Нетаняху в корупция"/>
    <meta property="og:description" content="Той отрича и коментира, че е жертва в &quot;лов на вещици&quot;"/>
  </head>
  <body>
    <article>
      <h1>Официално обвиниха Нетаняху в корупция</h1>
      <address>
        <time datetime="2019-11-21T17:00:02+00:00">21 Nov 2019, 17:00</time>
      </address>
      <p><b>Главният прокурор на Израел обвини премиера Бенямин Нетаняху в корупция</b> - подкуп, измама и нарушаване на доверието във връзка с <b><a href="https://news.bg/world/netanyahu-izpraven-pred-predvaritelni-izslushvaniya-po-tri-aferi.html">три отделни случая</a></b>, съобщава БиБиСи.</p>
      <p>Твърди се, че <b>Нетаняху е приемал подаръци от заможни бизнесмени и е предлагал услуги</b>, за да получи по-положително отразяване в медии. Той <b>отрича и коментира, че е жертва в "лов на вещици</b>" от неговите леви противници и медиите.</p>
      <p>Нетаняху настоява, че <b>няма да подаде оставка и не е задължен по закон</b>. Но това съобщение идва на фона на <b>политически криза в Израел след неубедителни общи избори през април и септември</b>.</p>
      <p>В сряда съперникът на Нетаняху за премиерския пост Бени <b>Ганц заяви, че не е в състояние да управлява мнозинство в парламента</b> и да сформира управляваща коалиция.</p>
      <p>Президентът Ровен Ривлин му даде възможност да се опита да състави правителство, <b>след като Нетаняху не успя да го направи</b>.</p>
      <p>Ривлин официално помоли депутатите в четвъртък да се договорят за кандидат за министър-председател в рамките на 21 дни и <b>да избегнат безпрецедентни трети избори за година</b>.</p>
      <p>В началото на годината, Нетаняху <b><a href="https://news.bg/world/netanyahu-othvarli-kato-politicheski-obvineniyata-v-koruptsiya.html">отхвърли като политически, обвиненията в корупция</a></b>.</p>
      <p>Припомняме, че главният прокурор на Израел Авихай Манделблит реши да повдигне<b> <a href="https://news.bg/int-politics/povdigat-obvineniya-sreshtu-netanyahu-za-koruptsiya-otiva-na-sad.html">обвинения</a> за корупционни престъпления срещу премиера Бенямин Нетаняху</b> в три отделни дела срещу него, включително за подкуп в мащабното корупционно разследване "Безек".</p>
      <p>Решението отбеляза <b>първия път в историята на Израел, в който действащ министър-председател бе с повдигнати обвинения</b> за престъпления. <b><a href="https://news.bg/world/netanyahu-za-edinadeseti-pat-razpitvan-ot-politsiyata-za-koruptsiya.html">11 пъти Нетянху бе</a><a href="https://news.bg/world/netanyahu-za-edinadeseti-pat-razpitvan-ot-politsiyata-za-koruptsiya.html"> разпитван</a></b> през 2018 г.</p>
      <p>През юни тази година, <b><a href="https://news.bg/world/saprugata-na-netanyahu-osadena-v-zloupotreba-s-obshtestveni-sredstva.html">Сара Нетаняху, съпругата на премиера, бе </a><a href="https://news.bg/world/saprugata-na-netanyahu-osadena-v-zloupotreba-s-obshtestveni-sredstva.html">призната за виновна</a> </b>в злоупотреба с обществени средства.</p>
    </article>
  </body>
</html>