<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837089-=-1"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T17:28:00+00:00"/>
    <meta property="og:title" content="Експерт дала поради, як правильно інвестувати в житлову нерухомість"/>
    <meta property="og:description" content="КИЇВ. 21 листопада. УНН. Крім вартості і розташування житлового комплексу, при інвестуванні в житло, особливо з метою в подальшому капіталізувати вкладення …"/>
  </head>
  <body>
    <article>
      <h1>Експерт дала поради, як правильно інвестувати в житлову нерухомість</h1>
      <address><time datetime="2019-11-21T17:28:00+00:00">21 Nov 2019, 17:28</time> by <a rel="author">Петро Івасюк</a></address>
      <p><b>КИЇВ. 21 листопада. УНН.</b> Крім вартості і розташування житлового комплексу, при інвестуванні в житло, особливо з метою в подальшому капіталізувати вкладення, важливо зважати на цілу низку моментів: від стадії будівництва до нюансів умов придбання житла у забудовника. Про це розповіла директор Департаменту продажів і маркетингу ПрАТ "ХК "Київміськбуд" Тетяна Маркова.</p>
      <p>Спеціаліст пояснила, на якій стадії найкраще купувати житло з метою інвестування.</p>
      <p>"За нашими даними, сьогодні інвестор, вклавши в об'єкт кошти на початковій стадії будівництва і продавши квартиру на завершальній, може заробити до 25-40%, а то й більше, в залежності від класу об'єкта. Ось дані по нашим об'єктам:</p>
      <p>- економ-клас - до 25%</p>
      <p>- комфорт-клас - до 25-40%</p>
      <p>- бізнес-клас - до 100% (ЖК Манхеттен)", - детально розповіла Маркова.</p>
      <p>Вона також зазначила, що на початковому етапі інвестування найбільший вибір планувань квартир, найнижча ціна на "квадрат", лояльна знижка при повній оплаті.</p>
      <p>"Тобто, ви купуєте квартиру практично за мінімальною, в своєму сегменті, ціною. Зростає вартість будматеріалів - збільшується ціна на квадратний метр, зростає вартість енергоносіїв - це теж позначається на ціні, підвищили мінімальну зарплату - знову надбавка до вартості. А вибір все менший і менший. На виході квартира в середньому дорожчає на 25%, а потрапивши в категорію вже "вторинки" - до 40%. Якщо говорити прямо, то купивши квартиру на етапі "котловану" і, продавши її через рік після здачі, інвестор може отримати солідний прибуток", - пояснила Маркова.</p>
      <p>За її словами, також сьогодні покупці нерухомості від "Київміськбуду" мають можливість придбати квартиру не тільки одноосібно, а й на кількох людей, як співвласники.</p>
      <p>"Це може бути подружня пара або близький родич одного з покупців, можливо друг або партнер по бізнесу, і частка кожного в об'єкті визначається відповідно до кількості учасників. Такою формою придбання можуть скористатися як два покупці, так N-нна кількість осіб, як в умовах 100% оплати, так і в розстрочку. Найчастіше, коли недостатньо грошей для здійснення одноосібної покупки, покупець змушений залучати до здійснення своїх намірів потенційних партнерів. Бувають також випадки, коли покупець навмисно залучає до покупки інших учасників, щоб розділити суму капіталовкладень або здійснити покупку не одного, а більше потенційно цікавих об'єктів будівництва", - зазначила фахівець.</p>
      <p>При цьому, прийнявши рішення заробити на нерухомості, важливо пам'ятати: інвестиція - це завжди ризик.</p>
      <p>"Ризик, що недобудують, ризик, що зміниться курс валют і покупка не принесе бажаного прибутку, ризик, що буде невисокий попит на таку нерухомість. Тому ми завжди акцентуємо: вивчіть історію забудовника, скільки завершених об'єктів у нього є, вивчіть документи об'єкта, в який збираєтеся інвестувати, почитайте відгуки на форумах - сьогодні дістати інформацію нескладно, але часто покупці просто лінуються це робити", - вважає Маркова.</p>
      <p>Куди ж вкладати сьогодні?</p>
      <p>"Невеликі студії, 1 і 2-кімнатні квартири попитом будуть користуватися завжди, оскільки це найбільш затребуваний на ринку вид житла. Їх розкуповують практично відразу і активно перепродують на фінальній стадії будівництва (роблять переуступку). Особливою популярністю користуються житлові комплекси біля метро або ближче до центральних районів", - розповіла представник "Київміськбуду".</p>
    </article>
  </body>
</html>