<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/auto/motorusports/latviju-rallijreida-africa-eco-race-parstaves-italis-kjusi.d?id=51658409"/>
    <meta property="og:site_name" content="DELFI"/>
    <meta property="article:published_time" content="2019-11-21T17:26:21+00:00"/>
    <meta property="og:title" content="Latviju rallijreidā 'Africa Eco Race' pārstāvēs itālis Kjusi "/>
    <meta property="og:description" content="2020. gada 4. janvārī Monako desmito reizi startēs rallijreids &quot;Africa Eco Race&quot;, kas notiek leģendārā Dakāras rallijreida maršrutā ar finišu Senegālas galvaspilsētā, un Latviju šajās sacensībās pārstāvēs itālis Stefāno Kjusi, informēja sportista pārstāvis Jānis Traubergs."/>
  </head>
  <body>
    <article>
      <h1>Latviju rallijreidā 'Africa Eco Race' pārstāvēs itālis Kjusi </h1>
      <address><time datetime="2019-11-21T17:26:21+00:00">21 Nov 2019, 17:26</time> by <a rel="author">DELFI Auto</a></address>
      <p>
        <b>2020. gada 4. janvārī Monako desmito reizi startēs rallijreids "Africa Eco Race", kas notiek leģendārā Dakāras rallijreida maršrutā ar finišu Senegālas galvaspilsētā, un Latviju šajās sacensībās pārstāvēs itālis Stefāno Kjusi, informēja sportista pārstāvis Jānis Traubergs.</b>
      </p>
      <p>Pieredzējušais motobraucējs Kjusi ar savu ģimeni jau vairāk nekā 10 gadus dzīvo Jelgavā.</p>
      <p>2016. gadā Kjusi šajās sacensībās pārsteidza ar uzvaru "450+" ieskaitē, bet karjeras laikā ir uzvarējis 2014. gada "Pharaon Rally" Ēģiptē). Tāpat viņš izcīnījis otro vietu 2010. gada "Tuarge Rally" (Spānija/Maroka), 2015. gadā kļuva par Baltijas "Cross Country" sacensību vicečempionu, bet 2018. gadā izcīnīja 3.vietu "Algeria Rally" (Maroka,Mauritānija, Snegāla).</p>
      <p>Šī gada "Africa Eco Race" sacensības būs Kjusi atgriešanās pēc smagas avārijas. Motociklu klasē šobrīd ir pieteikušies jau vairāk kā 80 dalībnieki.</p>
      <p>Šis ir viens no slavenākajiem rallijreidiem pasaulē un vienīgais, kurš jo projām startē Eiropā un pēc 2 nedēļām finišē Senegālas galvaspilsētā Dakārā. Sacensības ik gadu sasniedz miljoniem lielu auditoriju pie televīzijas ekrāniem un sociālajos tīklos.</p>
    </article>
  </body>
</html>