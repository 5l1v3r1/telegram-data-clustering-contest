<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/21/google-kernel-linux-modulare-android/"/>
    <meta property="og:site_name" content="Webnews"/>
    <meta property="article:published_time" content="2019-11-21T17:35:00+00:00"/>
    <meta property="og:title" content="Google vuole un kernel Linux modulare per Android"/>
    <meta property="og:description" content="Google ha mostrato i piani relativi allo sviluppo di Android che prevede un kernel simile a quello di Linux e l'aggiunta di moduli per i driver proprietari."/>
  </head>
  <body>
    <article>
      <h1>Google vuole un kernel Linux modulare per Android</h1>
      <h2>Google ha mostrato i piani relativi allo sviluppo di Android che prevede un kernel simile a quello di Linux e l'aggiunta di moduli per i driver proprietari.</h2>
      <address><time datetime="2019-11-21T17:35:00+00:00">21 Nov 2019, 17:35</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p>Google vuole rendere <b>Android</b> più simile a <b>Linux</b>. Durante la Linux Plumbers Conference, gli ingegneri dell’azienda di Mountain View hanno illustrato come il sistema operativo mobile potrebbe essere modificato, in modo da utilizzare il kernel “mainline” di Linux, invece dell’attuale versione custom. L’obiettivo è avere un kernel generico e moduli differenti per ogni dispositivo.</p>
      <p>Android è basato sul kernel Linux, ma la versione effettivamente installata su smartphone e tablet subisce tre “<b>fork</b>“. Innanzitutto Google trasforma il kernel Linux LTS (Long Term Support) in <b>Android Common Kernel</b>, ovvero un kernel Linux con tutte le patch specifiche di Android. Quest’ultimo viene quindi consegnato ai chipmaker (ad esempio, Qualcomm e MediaTek) che aggiungono il codice per ogni processore. Il <b>SoC Kernel</b> viene infine inviato ai produttori che aggiungono il codice per i vari componenti hardware (schermo, fotocamere, USB e altro). Si ottiene così il <b>Device Kernel</b> installato sui dispositivi.</p>
      <p>È dunque chiaro che il kernel è differente per ogni smartphone e tablet. Inoltre, considerati i vari passaggi, la versione è piuttosto vecchia (Android 10 per <a href="https://www.webnews.it/recensioni/google-pixel-4/">Pixel 4</a> è basato sul <b>kernel 4.14 LTS</b> di novembre 2017) e non è possibile effettuare l’aggiornamento (ecco perché il supporto dura sei anni). Nel corso degli anni, il numero di modifiche apportate al kernel usato da Android sono diminuite, ma sono ancora troppe.</p>
      <p>Oltre a rendere il kernel di Android più vicino al kernel “mainline” di Linux, Google vuole introdurre una <b>modularità</b> simile a quella offerta con <a href="https://www.webnews.it/2017/05/15/project-treble-contro-frammentazione-android/">Project Treble</a>. L’obiettivo è separare il kernel Linux dal supporto hardware, sviluppando un’interfaccia che consente ai driver proprietari di essere caricati come moduli. Google vuole in pratica una <b>GKI</b> (Generic Kernel Image) uguale per tutti i dispositivi ARM64 e una serie di moduli GKI. Ciò dovrebbe velocizzare il rilascio degli aggiornamenti.</p>
      <figure>
        <img src="https://www.webnews.it/app/uploads/2019/11/android-next-generation.jpg"/>
      </figure>
      <p>Secondo la comunità Linux, invece, sarebbe meglio distribuire i driver con licenza <b>open source</b> e inserire il codice direttamente nel kernel Linux. Ciò permetterebbe di aggiornare il kernel di Android e di installare il sistema operativo su tutti i dispositivi, senza nessuna modifica successiva.</p>
      <p>Se vuoi aggiornamenti su <i>Google vuole un kernel Linux modulare per Android</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>