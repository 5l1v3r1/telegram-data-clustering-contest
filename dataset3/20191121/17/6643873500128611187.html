<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/4qQdnE/Russlands-friidrettspresident-suspendert-i-dopingsak"/>
    <meta property="og:site_name" content="Bergens Tidende"/>
    <meta property="article:published_time" content="2019-11-21T17:44:41+00:00"/>
    <meta property="og:title" content="Russlands friidrettspresident suspendert i dopingsak"/>
    <meta property="og:description" content="Dmitrij Sjljakhtin, president i Russlands friidrettsforbund, er av Friidrettens integritetsenhet suspendert mistenkt for å ha hindret en dopingetterforskning."/>
  </head>
  <body>
    <article>
      <h1>Russlands friidrettspresident suspendert i dopingsak</h1>
      <h2>Dmitrij Sjljakhtin, president i Russlands friidrettsforbund, er av Friidrettens integritetsenhet suspendert mistenkt for å ha hindret en dopingetterforskning.</h2>
      <address><time datetime="2019-11-21T17:44:41+00:00">21 Nov 2019, 17:44</time> by <a rel="author">NTB-AP</a></address>
      <p>Ved siden av Sjljakhtin er også seks andre mistenkt i saken.</p>
      <p>Anklagene knytter seg til saken mot høydehopperen Danil Lysenko, som skal ha lagt fram forfalskede medisinske papirer etter at han ble anklaget for å ha unndratt seg dopingtesting.</p>
      <p>Russlands friidrettsforbund er som organisasjon anklaget for å ha hjulpet ham. Det er også Sjljakhtin og fire andre høytstående ledere i forbundet, i tillegg til Lysenko selv og hans trener Jevgenij Zagorulko.</p>
      <figure>
        <img src="https://images.sacdn.no/v2/images/343e2d1f-3838-499c-a68a-68d36b6ea856?fit=crop&amp;h=1267&amp;w=1900&amp;s=61bbb0a11e512510688bdabeb02f35199fa0ae61"/>
        <figcaption>Den russiske høydehopperen Danil Lysenko i aksjon under Bislett Games i fjor. Nå er presidenten og flere andre ledere i Russlands friidrettsforbund suspendert grunnet anklager om å ha hindret etterforskningen av dopingmistanker mot ham.<cite>Foto: Fredrik Hagen / NTB scanpix</cite></figcaption>
      </figure>
      <p>Saken kaster nye skygger over Russlands forberedelser til neste års OL.</p>
      <p>Russlands friidrettsforbund har vært utestengt fra internasjonal friidrett siden 2015 som følge av organisert dopingjuks. Forbundet har stadig nærmet seg opphevelse av utelukkelsen, og Sjljakhtin har vært svært aktiv i arbeidet med å nærme seg en løsning.</p>
      <p>Meldingen om anklagene mot Sjljakhtin kommer dagen før et styremøte i det internasjonale friidrettsforbundet.</p>
      <related>
        <h4>Mest lest akkurat nå</h4>
        <a href="https://www.bt.no/nyheter/direkte/i/BR649v/nyheter-direkte"/>
        <a href="https://www.bt.no/nyheter/lokalt/i/QoXpK8/slik-blir-lysfesten-2019"/>
        <a href="https://www.bt.no/nyheter/okonomi/i/QoXpWA/sjoeboden-raatner-eieren-er-klar-til-aa-restaurere-men-staten-tillater"/>
        <a href="https://www.bt.no/nyheter/lokalt/i/wPJEm5/ung-kvinne-skal-ha-blitt-voldtatt-paa-busstopp-i-bergen-mann-i-20-aaren"/>
        <a href="https://www.bt.no/btmeninger/debatt/i/OpXwbV/min-fitte-er-flott"/>
        <a href="https://www.bt.no/sport/i/QoWldJ/foelg-aasanes-kvalikfinale-og-chat-med-vaar-reporter"/>
      </related>
      <ol>
        <li>
          <a href="https://www.bt.no/tag/Doping">Doping</a>
        </li>
      </ol>
    </article>
  </body>
</html>