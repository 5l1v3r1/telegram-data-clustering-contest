<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/glasuvat-novata-evrokomisiya-na-27-noemvri-407284.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-21T17:05:00+00:00"/>
    <meta property="og:title" content="Гласуват новата Еврокомисия на 27 ноември"/>
    <meta property="og:description" content="Ако вотът бъде положителен, Комисията ще встъпи в длъжност от 1-ви декември"/>
  </head>
  <body>
    <article>
      <h1>Гласуват новата Еврокомисия на 27 ноември</h1>
      <address><time datetime="2019-11-21T17:05:00+00:00">21 Nov 2019, 17:05</time> by <a rel="author">Редактори</a></address>
      <p>Европейска комисия с председател Урсула Фон Дер Лайен ще бъде гласувана от Европейския парламент на 27 ноември. Ако вотът бъде положителен, Комисията ще встъпи в длъжност от 1-ви декември, обяви председателят на Европейския парламент Давид Сасоли.</p>
      <p>Комисията ще може да заработи и в 27-членен състав - това са уточнили юридическите служби в Брюксел по повод отказа на Великобритания да номинира свой кандидат за комисар преди общите избори на Острова на 12 декември.</p>
      <p>На въпрос за ресора на българския еврокомисар Мария Габриел "Иновации и младеж", Давид Сасоли заяви, че към наименованието трябва да бъде добавена и "култура".</p>
      <p>По план новата ЕК трябваше вече да е започнала работа, но евродепутатите препънаха кандидатите за еврокомисари на Румъния, Унгария и Франция и бе необходимо отлагане, за да могат трите страни да излъчат нови претенденти, които бяха одобрени миналата седмица.</p>
    </article>
  </body>
</html>