<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/0e388f8ccefca87b/o-avocata-a-fost-impuscata-mortal-la-tribunal-cu-o-arma-prezentata-ca-proba-intr-un-proces.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-21T17:34:04+00:00"/>
    <meta property="og:title" content="O avocată a fost împușcată mortal la tribunal, cu o armă prezentată ca probă într-un proces"/>
    <meta property="og:description" content="O avocată a fost împușcată mortal într-un tribunal din Africa de Sud, cu un pistol care era prezentat ca probă într-un proces."/>
  </head>
  <body>
    <article>
      <h1>O avocată a fost împușcată mortal la tribunal, cu o armă prezentată ca probă într-un proces</h1>
      <address><time datetime="2019-11-21T17:34:04+00:00">21 Nov 2019, 17:34</time> by <a rel="author">Jurnal.md</a></address>
      <p>
        <b>O avocată a fost împușcată mortal într-un tribunal din Africa de Sud, cu un pistol care era prezentat ca probă într-un proces.</b>
      </p>
      <p>Incident s-a petrecut la Tribunalul Regional din Ixopo, în timpul unui proces, când arma a căzut pe jos și s-a descărcat, relatează The Sunday Times of South Africa, citat de Independent.</p>
      <p>Avocata Addelaid Ferreira-Watt a fost rănită la șoldul stâng.</p>
      <p>Oamenii aflați în incinta tribunalului au încercat să oprească sângerarea și au chemat o ambulanță, dar, în ciuda eforturilor lor și a ale paramedicilor, avocata în vârstă de 51 de ani a murit după ce a fost transportată la spital.</p>
      <p>Poliția a deschis un dosar pentru ucidere din culpă.</p>
      <p>Potrivit polițiștilor, arma a fost adusă în instanță pentru a fi înscrisă ca probă într-un caz de tâlhărie.</p>
      <p>Surse judiciare citate de presa sud-africană spun însă că o armă prezentată ca dovadă nu ar trebui să fie încărcată.</p>
    </article>
  </body>
</html>