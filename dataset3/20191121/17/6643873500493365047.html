<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/innenriks/i/zGwLW9/frode-berg-oenskes-som-vitne-i-spionsoeksmaal-mot-staten"/>
    <meta property="og:site_name" content="Bergens Tidende"/>
    <meta property="article:published_time" content="2019-11-21T17:31:41+00:00"/>
    <meta property="og:title" content="Frode Berg ønskes som vitne i spionsøksmål mot staten"/>
    <meta property="og:description" content="En norsk forretningsmann mener hans ansatte ble forsøkt vervet som informanter i Russland. Nå saksøker han staten og vil ha Frode Berg som vitne i rettssaken."/>
  </head>
  <body>
    <article>
      <h1>Frode Berg ønskes som vitne i spionsøksmål mot staten</h1>
      <h2>En norsk forretningsmann mener hans ansatte ble forsøkt vervet som informanter i Russland. Nå saksøker han staten og vil ha Frode Berg som vitne i rettssaken.</h2>
      <address><time datetime="2019-11-21T17:31:41+00:00">21 Nov 2019, 17:31</time> by <a rel="author">NTB</a></address>
      <p>Atle Berge er direktør for Ølen Betong, og mener at norske etterretningsoffiserer gjentatte ganger forsøke å rekruttere ansatte i firmaet til å bli informanter i Russland, skriver <a href="https://www.tv2.no/nyheter/11008079/?utm_source=share_mailer&amp;utm_medium=email&amp;utm_campaign=share_post">TV 2.</a></p>
      <p>Berge er selv tidligere anklaget for spionasje og utvist fra Russland i ti år. Nå forbereder han sitt søksmål mot staten, hvor han søker et betydelig erstatningsbeløp etter at Ølen Betong måtte gi opp virksomheten i Murmansk.</p>
      <p>Berge har bedt om et møte med spiondømte Frode Berg, som i forrige uke ble utlevert til Norge. Direktøren mener at saken hans står sterkere nå etter det Frode Berg har fortalt vedrørende verving fra etterretningshold.</p>
      <p>– Han har besvart noen av de tingene som regjeringsadvokaten har benektet. Han har gitt bevis for at verving foregår. I retten må vi sannsynliggjøre at dette faktisk har foregått. Nå har vi fått det ene beviset etter det andre, sier Berge.</p>
      <p>Frode Berg har sagt at han ble presset av etterretningstjenesten til å utføre oppdrag i Russland. Han ble pågrepet og fengslet i Moskva for snart to år siden. I april ble han dømt til 14 års fengsel for spionasje, før han altså ble utlevert til Norge i forrige uke.</p>
      <related>
        <h4>Les også</h4>
        <a href="https://www.bt.no/innenriks/i/ngEdBn/nrk-oelen-betong-saksoeker-staten-etter-angivelig-verving-av-spioner-i"/>
        <a href="https://www.bt.no/innenriks/i/QoXnrV/frode-berg-jeg-er-doemt-for-spionasje-men-er-ingen-spion"/>
        <a href="https://www.bt.no/innenriks/i/BReozE/vg-frode-berg-moette-e-tjenesten-og-pst-mandag"/>
        <a href="https://www.bt.no/innenriks/i/pLxwoV/frode-berg-har-landet-paa-gardermoen"/>
      </related>
      <related>
        <h4>Mest lest akkurat nå</h4>
        <a href="https://www.bt.no/amagasinet/i/BR4Rjg/det-finnes-ingen-kur-for-kreften-til-tobarnsmor-jorun-akkurat-naa-ha"/>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/nyheter/direkte/i/BR649v/nyheter-direkte"/>
        <a href="https://www.bt.no/nyheter/lokalt/i/QoXpK8/slik-blir-lysfesten-2019"/>
        <a href="https://www.bt.no/btmeninger/debatt/i/OpXwbV/min-fitte-er-flott"/>
        <a href="https://www.bt.no/sport/i/P9L9oe/aasane-tok-et-stort-steg-mot-1-divisjon"/>
      </related>
      <ol>
        <li>
          <a href="https://www.bt.no/tag/Frode_Berg">Frode Berg</a>
        </li>
        <li>
          <a href="https://www.bt.no/tag/Etterretning">Etterretning</a>
        </li>
        <li>
          <a href="https://www.bt.no/tag/Spionasje">Spionasje</a>
        </li>
        <li>
          <a href="https://www.bt.no/tag/Russland">Russland</a>
        </li>
      </ol>
    </article>
  </body>
</html>