<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/podosfairo/aek-aris-aproopto-me-kristitsits-amfivolos-gia-to-mats-sto-oaka/2920718/"/>
    <meta property="og:site_name" content="Newsit.gr"/>
    <meta property="article:published_time" content="2019-11-21T17:32:56+00:00"/>
    <meta property="og:title" content="ΑΕΚ – Άρης: Απρόοπτο με Κρίστιτσιτς! Αμφίβολος για το ματς στο ΟΑΚΑ"/>
    <meta property="og:description" content="Η ΑΕΚ υποδέχεται τον Άρη στην 11η αγωνιστική αγωνιστική της Superleague και ο Νέναντ Κρίστιτσιτς είναι πλέον αμφίβολος για το ματς, καθώς ταλαιπωρείται από γαστρεντερίτιδα και απείχε από την προπόνηση της ομάδας."/>
  </head>
  <body>
    <article>
      <h1>ΑΕΚ – Άρης: Απρόοπτο με Κρίστιτσιτς! Αμφίβολος για το ματς στο ΟΑΚΑ</h1>
      <h2>Η ΑΕΚ υποδέχεται τον Άρη στην 11η αγωνιστική αγωνιστική της Superleague και ο Νέναντ Κρίστιτσιτς είναι πλέον αμφίβολος για το ματς, καθώς ταλαιπωρείται από γαστρεντερίτιδα και απείχε από την προπόνηση της ομάδας.</h2>
      <address><time datetime="2019-11-21T17:32:56+00:00">21 Nov 2019, 17:32</time> by <a rel="author">Newsit Newsroom</a></address>
      <p>Ξαφνική απώλεια για την <a href="https://www.newsit.gr/tags/aek/">ΑΕΚ</a>, καθώς ο Νέναντ Κρίστιτσιτς προστέθηκε στα προβλήματα του Νίκου Κωστένογλου για το παιχνίδι με τον Άρη, στο οποίο δεν υπολογίζει ήδη τους Ντμίτρο Τσιγκρίνσκι και Βίκτωρα Κλωναρίδη.</p>
      <p>Ο Σέρβος κεντρικός μέσος δεν συμμετείχε στην προπόνηση της Πέμπτης (21/11) στα Σπάτα, λόγω γαστρεντερίτιδας και πλέον η κατάστασή του θα κριθεί μέρα τη μέρα ενόψει της επανέναρξης του πρωταθλήματος.</p>
      <h3>Η ενημέρωση από την ΑΕΚ</h3>
      <p>Ο Νέναντ Κρίστιτσιτς δεν προπονήθηκε, καθώς ταλαιπωρείται από γαστρεντερίτιδα. Οι Ντμίτρο Τσιγκρίνσκι και Βίκτωρ Κλωναρίδης ακολούθησαν ατομικά προγράμματα εκγύμνασης. Οι υπόλοιποι παίκτες προπονήθηκαν κανονικά.</p>
      <p>Η αυριανή προπόνηση της ομάδας είναι προγραμματισμένη στις 11.00.</p>
    </article>
  </body>
</html>