<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/eveniment/prahova-o-cisterna-cu-20-de-tone-de-motorina-s-a-rasturnat-pe-dn-1-b-1922404421302019111719176849"/>
    <meta property="og:site_name" content="News.ro"/>
    <meta property="article:published_time" content="2019-11-21T17:44:30+00:00"/>
    <meta property="og:title" content="Prahova: O cisternă cu 20 de tone de motorină s-a răsturnat pe DN 1 B"/>
    <meta property="og:description" content="O cisternă încărcată cu 20 de tone de motorină s-a răsturnat, joi seară, pe Drumul Naţional 1 B, care face legătura între Ploieşti şi Buzău. În urma accidentului se produc scurgeri de combustibil, însă nu există risc de explozie, anunţă Inspectoratul pentru Situaţii de Urgenţă."/>
  </head>
  <body>
    <article>
      <h1>Prahova: O cisternă cu 20 de tone de motorină s-a răsturnat pe DN 1 B</h1>
      <address><time datetime="2019-11-21T17:44:30+00:00">21 Nov 2019, 17:44</time> by <a rel="author">Departamentul Corespondenti</a></address>
      <p>
        <b>O cisternă încărcată cu 20 de tone de motorină s-a răsturnat, joi seară, pe Drumul Naţional 1 B, care face legătura între Ploieşti şi Buzău. În urma accidentului se produc scurgeri de combustibil, însă nu există risc de explozie, anunţă Inspectoratul pentru Situaţii de Urgenţă.</b>
      </p>
      <p>Potrivit purtătorului de cuvânt al ISU Prahova, Raluca Vasiloae, accidentul s-a produs pe raza localităţii Loloiasca. Şoferul a pierdut controlul asupra direcţiei de mersm iar autocisterna s-a răsturnat pe o parte, în afara şoselei, pe un câmp.</p>
      <p>Şoferul cisternei, un cetăţean moldovean, a fost rănit, suferind un traumatism cranio-cerebral. El a fost transportat la spital.</p>
      <p>La faţa locului este aşteptată o altă cisternă în care să fie transvazat combustibilul.</p>
      <p>Poliţia anunţă că la locul accidentului circulaţia este complet blocată, autovehiculele fiind direcţionate pe o rută ocolitoare, prin localităţie Ceptura şi Fântânele.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>