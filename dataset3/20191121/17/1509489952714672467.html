<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/podosfairo/superleague/story/655438/xanthi-analysi-vinteo-gia-ton-agona-me-ti-lamia"/>
    <meta property="og:site_name" content="OnSports"/>
    <meta property="article:published_time" content="2019-11-21T17:25:34+00:00"/>
    <meta property="og:title" content="Ξάνθη: Ανάλυση βίντεο για τον αγώνα με τη Λαμία"/>
    <meta property="og:description" content="Με ανάλυση βίντεο και επισημάνσεις από το προπονητικό επιτελείο σε θέματα τακτικής ξεκίνησε η προετοιμασία των παικτών της Ξάνθης εν όψει του αγώνα απέναντι στη Λαμία το Σάββατο."/>
  </head>
  <body>
    <article>
      <h1>Ξάνθη: Ανάλυση βίντεο για τον αγώνα με τη Λαμία</h1>
      <address><time datetime="2019-11-21T17:25:34+00:00">21 Nov 2019, 17:25</time> by <a rel="author">Onsports team</a></address>
      <p>Με ανάλυση βίντεο και επισημάνσεις από το προπονητικό επιτελείο σε θέματα τακτικής ξεκίνησε η προετοιμασία των παικτών της Ξάνθης εν όψει του αγώνα απέναντι στη Λαμία το Σάββατο.</p>
      <p>Η ξανθιώτικη ομάδα μετράει επιστροφές παικτών στις υποχρεώσεις της, μετά την ενσωμάτωση και των διεθνών Κασά Καμαρά, Μίκαελ Ντίρεσταμ, Κώστα Θυμιάνη και Γιάννη Φάκκη. Παράλληλα, υπάρχουν τα γνωστά προβλήματα τραυματισμών (Φοσέ – Μπαξεβανίδη) καθώς κι αυτά λόγω καρτών (Στάρτζεον – Κοβάσεβιτς).</p>
      <p>Κατά τη διάρκεια της σημερινής προπόνησης (21/11), μετά τις ασκήσεις ενδυνάμωσης στο γυμναστήριο, υπήρξαν παιχνίδια έντασης σε μικρούς αγωνιστικούς χώρους, τελειώματα φάσεων και τακτική στο βροχερό κλίμα της ημέρας. Η προετοιμασία θα συνεχιστεί αύριο (22/11), όταν και με την επιλογή των παικτών της αποστολής θα ολοκληρωθεί για το σημαντικό παιχνίδι, στην οποίο η Ξάνθη φιλοδοξεί να επιστρέψει στις νίκες μετά από ενάμιση και πλέον μήνα.</p>
    </article>
  </body>
</html>