<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gsmmaniak.pl/1069926/honor-v30-wydajnosc-geekbench/"/>
    <meta property="og:site_name" content="gsmManiaK.pl"/>
    <meta property="article:published_time" content="2019-11-21T17:30:07+00:00"/>
    <meta property="og:title" content="Wydajność Honora V30 przetestowana. To będzie jeden z najmocniejszych smartfonów"/>
    <meta property="og:description" content="Honor V30 potwierdza swoją specyfikację w Geekbench. Smartfon świetnie wypadł w testach wydajności i nikt nie będzie mógł narzekać na moce obliczeniowe. Co musisz o nim wiedzieć na kilka dni przed premierą?"/>
  </head>
  <body>
    <article>
      <h1>Wydajność Honora V30 przetestowana. To będzie jeden z najmocniejszych smartfonów</h1>
      <address><time datetime="2019-11-21T17:30:07+00:00">21 Nov 2019, 17:30</time> by <a rel="author" href="https://www.gsmmaniak.pl/author/konradba/" target="_blank">Konrad Bartnik</a></address>
      <figure>
        <img src="https://cdn2.techmaniak.pl/wp-content/uploads/gsmmaniak/2019/11/Honor-V30.jpg"/>
      </figure>
      <p>Honor V30 potwierdza swoją specyfikację w Geekbench. Smartfon świetnie wypadł w testach wydajności i nikt nie będzie mógł narzekać na moce obliczeniowe. Co musisz o nim wiedzieć na kilka dni przed premierą?</p>
      <p>Wiemy już, że <b>Honor V30</b> będzie bardzo atrakcyjnym wizualnie smartfonem, który mimo „garbu” na plecach spodoba się wielu użytkownikom. Dzisiaj zyskaliśmy potwierdzenie jego specyfikacji. Trzeba przyznać, że jest na co czekać</p>
      <h3>Specyfikacja Honora V30 wycieka w Geekbench</h3>
      <p>Dokładnie tak, jak się spodziewaliśmy, Honor V30 (oraz zapewne Honor V30 Pro) będą pracować w oparciu o <b>procesor Kirin 990</b> (co również jest związane ze wsparciem dla technologii 5G). Przetestowany w Geekbench model ma do tego <b>8 GB RAM</b>, czego akurat wszyscy się spodziewaliśmy. Ciekawi mnie raczej, czy producent zdecyduje się na wersję z 12 GB RAM – choćby w wariancie Pro.</p>
      <figure>
        <a href="https://www.gsmmaniak.pl/1069926/honor-v30-wydajnosc-geekbench/attachment/honor-v30-spec/">
          <img src="https://cdn2.techmaniak.pl/wp-content/uploads/gsmmaniak/2019/11/honor-v30-spec-medium.png"/>
        </a>
        <figcaption>Fot. Geekbench</figcaption>
      </figure>
      <p>Same wyniki nie pozostawiają nic do życzenia, są bowiem wyższe na przykład od <a href="https://www.gsmmaniak.pl/1013124/cala-prawda-o-oneplus-7-pro-czyli-recenzja-konkurenta-wszystkich-flagowcow/">OnePlusa 7 Pro</a>, a nie wyobrażam sobie, by ktoś mógł narzekać na brak mocy obliczeniowych w jego przypadku. Potencjalni nabywcy tego modelu mogą liczyć na bezproblemową pracę w każdych warunkach.</p>
      <h3>Kilka słów o Honorze V30</h3>
      <p>Wydajność wcale nie będzie jedyną zaletą Honora V30. Smartfon otrzyma również całkiem <b>interesujący design</b>, który mnie akurat bardzo się podoba – pewnie dlatego, że nie mam nic przeciwko dziurawieniu ekranu. We wcięciu znajdzie się podwójny aparat do selfie. Znacznie bardziej kontrowersyjny jest „garb” aparatów na plecach. Wizualnie mi nie przeszkadza, bardziej chodzi mi o chybotanie podczas korzystania na stole.</p>
      <related>
        <a href="https://www.gsmmaniak.pl/1069212/honor-v30-design-podsumowanie/"/>
      </related>
      <p>Do listy zalet możemy dopisać jeszcze sporą baterię o pojemności 4000 mAh (V30 Pro może otrzymać większe ogniwo, a do tego będzie oferował wsparcie dla bezprzewodowego ładowania), technologię 5G czy aparat o rozdzielczości 60 MP, najprawdopodobniej oparty na nowym sensorze Sony IMX 686. Geekbench potwierdził też obecność Androida 10 od razu po wyjęciu z pudełka, ale ciężko oczekiwać, by od razu na start pojawiło się wsparcie dla aplikacji Google. <b>Premiera już za kilka dni – 26 listopada</b>.</p>
      <p> </p>
      <p>
        <a href="https://www.gizmochina.com/2019/11/21/honor-v30-geekbench-result-reveals-it-will-run-android-10-out-of-the-box/">
          <i>Źródło</i>
        </a>
      </p>
      <related>
        <h4>Te artykuły także cię zainteresują:</h4>
        <a href="https://www.gsmmaniak.pl/1069212/honor-v30-design-podsumowanie/"/>
        <a href="https://www.gsmmaniak.pl/1068510/honor-v30-wyglad-specyfikacja/"/>
        <a href="https://www.gsmmaniak.pl/1068534/honor-9x-polska-sprzedaz-czy-warto-kupic/"/>
        <a href="https://www.gsmmaniak.pl/1067852/honor-v30-na-renderach/"/>
      </related>
    </article>
  </body>
</html>