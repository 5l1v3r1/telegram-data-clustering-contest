<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/koinoniko-merisma-anakoinothike-to-poso-poy-tha-moirastei-fetos/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-21T17:44:57+00:00"/>
    <meta property="og:title" content="Κοινωνικό μέρισμα – Ανακοινώθηκε το ποσό που θα μοιραστεί φέτος"/>
    <meta property="og:description" content="Κοινωνικό μέρισμα 436 εκατ. ευρώ θα διανείμει η κυβέρνηση σύμφωνα με τον προϋπολογισμό που κατατέθηκε πριν λίγα λεπτά στη Βουλή. Έτσι επιβεβαιώνονται"/>
  </head>
  <body>
    <article>
      <h1>Κοινωνικό μέρισμα – Ανακοινώθηκε το ποσό που θα μοιραστεί φέτος</h1>
      <address><time datetime="2019-11-21T17:44:57+00:00">21 Nov 2019, 17:44</time> by <a rel="author">ΣΥΝΕΙΔΗΣΗ</a></address>
      <p>Κοινωνικό μέρισμα 436 εκατ. ευρώ θα διανείμει η κυβέρνηση σύμφωνα με τον προϋπολογισμό που κατατέθηκε πριν λίγα λεπτά στη <b>Βουλή</b>. Έτσι επιβεβαιώνονται οι προβλέψεις των τελευταίων ημερών για χαμηλότερο κοινωνικό μέρισμα σε σύγκριση με τον χριστουγεννιάτικο μποναμά που μοίρασε πέρσι η κυβέρνηση.</p>
      <p>Για το 2019 ο προϋπολογισμός προβλέπει δημοσιονομικό χώρο ύψους 436 εκατ. ευρώ -βάσει του οποίου η κυβέρνηση θα διανείμει κοινωνικό μέρισμα τον Δεκέμβριο- και 164 εκατ. ευρώ για το 2020. Παράλληλα, για το κοινωνικό μέρισμα θα γίνουμε σοφότεροι το επόμενο διάστημα όταν και θα ανακοινωθούν οι δικαιούχοι από την κυβέρνηση.</p>
      <p>Ρυθμό ανάπτυξης 2,8% και πρωτογενές πλεόνασμα 3,6% το 2020 προβλέπει ο νέος προϋπολογισμός που κατατέθηκε στη <b>Βουλή</b> από τον υπουργό Οικονομικών Χρήστο Σταϊκούρα. Ο νέος προϋπολογισμός υπερκαλύπτει τον στόχο του 3,5% για το πρωτογενές πλεόνασμα και θέτει την ελληνική οικονομία σε τροχιά ισχυρότερης ανάπτυξης, όπως προκύπτει από τις προβλέψεις για τη πορεία των οικονομικών μεγεθών το 2020.</p>
      <p>Στον προϋπολογισμό προβλέπεται, μεταξύ άλλων, περαιτέρω πτώση της ανεργίας -στο 15,6% το επόμενο έτος από 17,4% φέτος. Ο ρυθμός ανάπτυξης φέτος αναμένεται να διαμορφωθεί το 2019 στο 2% και το πρωτογενές πλεόνασμα στο 3,7%.</p>
      <p>Το έτος 2018, το πρωτογενές αποτέλεσμα της Γενικής Κυβέρνησης σύμφωνα με τη μεθοδολογία του <b>Ευρωπαϊκού Συστήματος Λογαριασμών (ESA)</b> διαμορφώθηκε σε πλεόνασμα ύψους 7.900 εκατ. ευρώ (4,3% του ΑΕΠ), ενώ το πρωτογενές αποτέλεσμα της Γενικής Κυβέρνησης σε όρους Ενισχυμένης Εποπτείας, διαμορφώθηκε σε πλεόνασμα ύψους 7.679 εκατ. ευρώ ή 4,16% του ΑΕΠ έναντι στόχου 3,5% του <b>ΑΕΠ</b>.</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/dimoskopisi-pulse-14-monades-proigeitai-nea-dimokratia-syriza/"/>
        <a href="http://sinidisi.gr/ayxanontai-oi-kliseis-1142-stis-347-oi-kataggelies-ti-deyteri-imera-leitoyrgias/"/>
        <a href="http://sinidisi.gr/oloklirothike-therapeia-mikroy-panagioti-rafail-deite-foto/"/>
        <a href="http://sinidisi.gr/manolis-glezos-ti-anaferei-to-iatriko-anakoinothen/"/>
        <a href="http://sinidisi.gr/telos-stis-quot-oyres-quot-stis-efories-diasyndesi-tis-aade-to-ypoyrgeio-esoterikon/"/>
        <a href="http://sinidisi.gr/tha-katavlithoyn-syntaxeis-epidoma-paidioy-pronoiaka-programmata-opeka/"/>
      </related>
    </article>
  </body>
</html>