<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tg24.sky.it/spettacolo/musica/2019/11/21/harry-styles-biglietti-concerti.html"/>
    <meta property="og:site_name" content="Sky TG24"/>
    <meta property="article:published_time" content="2019-11-21T17:19:00+00:00"/>
    <meta property="og:title" content="Harry Styles, aperta la prevendita per i concerti italiani"/>
    <meta property="og:description" content="Harry Styles è pronto per conquistare il pubblico italiano con due imperdibili concerti a Torino e a Bologna. Questa mattina l’apertura delle prevendite per i biglietti dei concerti ha letteralmente mandato in tilt il web."/>
  </head>
  <body>
    <article>
      <h1>Harry Styles, aperta la prevendita per i concerti italiani</h1>
      <h2><a href="https://tg24.sky.it/spettacolo/musica/2019/11/14/harry-styles-concerti-italia-2020.html">Harry Styles</a> è pronto per conquistare il pubblico italiano con due imperdibili concerti a <b>Torino</b> e a <b>Bologna</b>. Questa mattina l’apertura delle prevendite per <b>i biglietti dei concerti</b> ha letteralmente mandato in tilt il web.</h2>
      <address><time datetime="2019-11-21T17:19:00+00:00">21 Nov 2019, 17:19</time> by <a rel="author">Matteo Rossini</a></address>
      <p>Prima l’annuncio dei brani che andranno a comporre il nuovo album, in seguito l’apertura delle prevendite per l’acquisto dei biglietti per i due concerti italiani. In queste ore <a href="https://tg24.sky.it/spettacolo/musica/2019/11/14/harry-styles-concerti-italia-2020.html">Harry Styles</a> ha infiammato i social in attesa di calcare due dei più importanti palchi del Bel paese.</p>
      <p>“<b>Lights Up</b>” è il titolo del singolo che ha aperto la nuova era discografica del cantante britannico divenuto celebre in tutto il mondo con la boy band One Direction. Poche ore fa <a href="https://tg24.sky.it/spettacolo/musica/2019/10/11/harry-styles-singolo-lights-up-testo.html">Harry Edward Styles</a>, queste il suo nome all’anagrafe, è stato protagonista di un evento che ha letteralmente fatto impazzire il web.</p>
      <h3>Prevendite, Harry Styles manda in tilt il web</h3>
      <p>Questa mattina sono state aperte le prevendite per l’acquisto dei biglietti per <a href="https://tg24.sky.it/spettacolo/musica/2019/11/14/harry-styles-concerti-italia-2020.html">le tappe italiane del tour</a> che vedrà protagonista il cantante, classe 1994, tuttavia i portali sono andati letteralmente in tilt, probabilmente a causa del grande numero di accessi effettuati simultaneamente. Tuttavia, dopo un periodo di stallo, i siti sono tornati a funzionare regolarmente permettendo l’acquisto dei tanto desiderati biglietti.</p>
      <h3>Harry Styles: il tour e l’album</h3>
      <p>Il 15 aprile 2020 si alzerà il sipario sull'atteso “<b>Love On Tour</b>” con cui <b>il cantante</b> (<b><a href="https://tg24.sky.it/spettacolo/musica/fotogallery/2019/08/20/harry-styles-foto.html">qui potete trovare tutte le foto più belle di Harry Styles</a></b>) girerà il mondo; l’ultimata data è prevista in Messico il 3 ottobre e tra le nazioni toccate troveremo Regno Unito, Canada, Stati Uniti d’America, Francia, Germania, Svezia, Russia e Norvegia.</p>
      <p>Per quanto riguarda le date italiane, la voce e il talento di <a href="https://tg24.sky.it/spettacolo/musica/fotogallery/2019/08/20/harry-styles-foto.html">Harry Styles</a> arriveranno nel Bel paese il 15 e il 16 maggio rispettivamente sul palco del <b>Pala Alpitour di Torino</b> e su quello dell’<b>Unipol Arena di Bologna</b>.</p>
      <p>Inoltre, poche ore fa il cantante ha svelato anche la tracklist completa di “<b>Fine Line</b>”; il suo secondo album di inediti che vedrà la luce il <b>13 dicembre 2019</b>.</p>
      <figure>
        <embed-post data-src="https://www.instagram.com/p/B5Dp2OkndLw" data-service="Instagram"/>
      </figure>
    </article>
  </body>
</html>