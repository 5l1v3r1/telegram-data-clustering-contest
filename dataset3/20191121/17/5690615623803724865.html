<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837088-u-krimu-pid-chas-uroku-pomer-shkolyar"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T17:24:00+00:00"/>
    <meta property="og:title" content="У Криму під час уроку помер школяр"/>
    <meta property="og:description" content="КИЇВ. 21 листопада. УНН. В окупованому Криму під час уроку географії учень 10-класу помер від серцевого нападу. Про це повідомляє УНН із посиланням на ТАСС."/>
  </head>
  <body>
    <article>
      <h1>У Криму під час уроку помер школяр</h1>
      <address><time datetime="2019-11-21T17:24:00+00:00">21 Nov 2019, 17:24</time> by <a rel="author">Дар'я Панченко</a></address>
      <p><b>КИЇВ. 21 листопада. УНН.</b> В окупованому Криму під час уроку географії учень 10-класу помер від серцевого нападу. Про це повідомляє <b>УНН</b> із посиланням на <a href="https://tass.ru/">ТАСС</a>.</p>
      <p>"Слідчі органи проводять перевірку після смерті учня 10-го класу від серцевого нападу на уроці географії в школі села Охотникове Сакського району в середу", - повідомили в ЗМІ.</p>
      <p>Повідомляється, що в пресслужбі підконтрольного Росії Міністерства освіти, науки і молоді Криму уточнили, що учневі викликали швидку, але медики, які прибули констатували смерть. В управлінні освіти Сакського району створено робочу групу з розслідування інциденту.</p>
      <p>Також сказано, що підліток був звільнений від уроків фізкультури через хворобу серця.</p>
      <p>"Знаємо, що в родині дитини була трагічна ситуація з батьком, який загинув не так давно, свідком якої став хлопець. Це могло спровокувати погіршення здоров'я. Але це поки тільки припущення", - уточнили в підконтрольному Росії Міністерстві освіти.</p>
      <p>Нагадаємо, в "Артеку" в окупованому Криму померла <a href="https://www.unn.com.ua/ru/news/1835491-v-arteku-v-okupovanomu-krimu-pomerla-15-richna-divchina">15-річна дівчинка</a>.</p>
    </article>
  </body>
</html>