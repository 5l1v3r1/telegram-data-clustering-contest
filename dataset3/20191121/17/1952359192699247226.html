<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191121_04729083"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-21T17:23:00+00:00"/>
    <meta property="og:title" content="Driehonderd vakantiegangers met drie dagen vertraging vertrokken uit Cancun"/>
    <meta property="og:description" content="Ruim driehonderd vakantiegangers die sinds maandagmiddag in het Mexicaanse Cancun geblokkeerd zaten door technische problemen aan hun vliegtuig, zijn donde..."/>
  </head>
  <body>
    <article>
      <h1>Driehonderd vakantiegangers met drie dagen vertraging vertrokken uit Cancun</h1>
      <address>
        <time datetime="2019-11-21T17:23:00+00:00">21 Nov 2019, 17:23</time>
      </address>
      <p>
        <b>Ruim driehonderd vakantiegangers die sinds maandagmiddag in het Mexicaanse Cancun geblokkeerd zaten door technische problemen aan hun vliegtuig, zijn donderdagnamiddag op de terugweg naar België. Dat bevestigt TUI-woordvoerster Sarah Saucin.</b>
      </p>
      <p>Door een technisch probleem met de rudder kon de Boeing 787-8 Dreamliner de terugvlucht vanuit Cancun niet aanvatten. Vanuit Amsterdam werden wisselstukken naar Mexico overgevlogen. Na de herstelling manifesteerde zich echter een nieuw probleem, wat voor bijkomend oponthoud zorgde.</p>
      <p>De gestrande passagiers werden in een hotel gelogeerd. TUI zorgde ook voor maaltijden. De vlucht is inmiddels vertrokken en onderweg naar België, aldus de TUI-woordvoerster.</p>
    </article>
  </body>
</html>