<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bama.hu/egyperces/mar-perlik-is-a-veganok-a-husmentes-hamburgert-2135865/"/>
    <meta property="og:site_name" content="BAMA"/>
    <meta property="article:published_time" content="2019-11-21T17:22:00+00:00"/>
    <meta property="og:title" content="Már perlik is a vegánok a húsmentes hamburgert"/>
    <meta property="og:description" content="Egy atlantai férfi szerint az ikonikus gyorsétteremlánc megtéveszti a vásárlóit."/>
  </head>
  <body>
    <article>
      <h6 class="kicker">BALHÉ</h6>
      <h1>Már perlik is a vegánok a húsmentes hamburgert</h1>
      <address>
        <time datetime="2019-11-21T17:22:00+00:00">21 Nov 2019, 17:22</time>
      </address>
      <h4>Philipp Williams szerint a Burger King nem hajlandó nyilatkozni arról, vajon a húsmentes hamburgert ugyanazon a grillen sütik-e, mint a hagyományos húspogácsákat.</h4>
      <p>Keresetet nyújtott be egy amerikai vegán a Burger King ellen, mert szerinte a cég nem egyértelműsíti, hogy a nagy dérrel-dúrral beharangozott húsmentes Whopperükbe kerülő szójapogácsát a hústartalmú hamburgertől elkülönítve, másik grillsütőn készíti-e. A kereset indoklása szerint, ha nem automatikuson egy másik grillsütőn készül a vegán hamburger, akkor egyáltalán nincs arra garancia, hogy a vegánok által megrendelt ételben valóban nincsen semmiféle állati eredetű tápanyag – írja a V4NA Hírügynökség.</p>
      <p>A keresetet benyújtó vegán, Philipp Williams Atlantában rendelt egy „impossible burgert” (Magyarországon Rebel Whopper néven forgalmazzák) és hiába kérdezte az étterem dolgozóit, hogy automatikusan elkülönítve készítik-e a húspogácsáktól az ő ételét, nem kapott egyértelmű választ.</p>
      <figure>
        <iframe data-src="https://twitter.com/ajc/status/1196602742443323397?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>A Burger King azóta közleményt adott ki, amely szerint a vásárló külön kérheti, hogy az általa megrendelt vegán burgert ne azon a sütőn grillezzék meg, mint a húspogácsákat, ami azonban nem nyugtatta meg a felperest, aki 5 millió dollárt (4,5 millió euró) követel.</p>
      <p>Szerinte ugyanis a nemzetközi gyorsétteremlánc így megtéveszti a fogyasztókat, mert a 100 százalékig vegánként reklámozott termék valójában állati eredetű szennyeződést tartalmazhat.</p>
      <p>
        <i>Borítókép: illusztráció</i>
      </p>
    </article>
  </body>
</html>