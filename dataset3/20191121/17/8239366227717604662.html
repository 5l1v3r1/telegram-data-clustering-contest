<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/na_lvivshchyni_pryvitaly_akrobatok_oleksandru_tabachynsku_ta_yuliyu_pylypyak_331342.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-21T17:32:00+00:00"/>
    <meta property="og:title" content="На Львівщині привітали акробаток Олександру Табачинську та Юлію Пилип’як"/>
    <meta property="og:description" content="Акробаток Олександру Табачинську та Юлію Пилип’як привітали на сесії Дрогобицької міської ради. Про це Гал-інфо повідомили сьогодні, 21 листопада, у прес-службі Дрогобицької міської ради."/>
  </head>
  <body>
    <article>
      <h1>На Львівщині привітали акробаток Олександру Табачинську та Юлію Пилип’як</h1>
      <h2>Акробаток Олександру Табачинську та Юлію Пилип’як привітали на сесії Дрогобицької міської ради. Про це Гал-інфо повідомили сьогодні, 21 листопада, у прес-службі Дрогобицької міської ради.</h2>
      <address>
        <time datetime="2019-11-21T17:32:00+00:00">21 Nov 2019, 17:32</time>
      </address>
      <figure>
        <img src="https://galinfo.com.ua/media/gallery/intxt/d/r/drogobych_55074.jpg"/>
      </figure>
      <p>У вівторок, 19 листопада, на засіданні XІIX сесії Дрогобицької міської ради відбулося урочисте привітання юних дрогобицьких спортсменок — призерів Чемпіонату Європи зі спортивної акробатики.</p>
      <p>На Чемпіонаті Європи зі спортивної акробатики, який на початку листопада відбувся у Ізраїлі, жіноча пара Олександра-Марія Табачинська та Юлія Пилип’як, які є вихованцями Дрогобицької дитячо-юнацької спортивної школи імені І. Боберського, вибороли срібні медалі у динамічній вправі та бронзові — у багатоборстві.</p>
      <p>Від імені громади міста Дрогобича міський голова Тарас Кучма та депутатський корпус привітали спортсменок, а також їх тренера — Сергія Дімітрієва.</p>
      <p>Окрім цього, Тарас Кучма вручив Олександрі-Марії Табачинській та Юлії Пилип’як грамоту міського голови за високі спортивні досягнення, популяризацію міста Дрогобич на світовому рівні та пам`ятний подарунок.</p>
      <p>Грамотою міського голови нагородили на сесії міської ради і тренера ДЮСШ ім.І.Боберського — Сергія Дімітрієва.</p>
      <p>Нагадаємо, що на Львівщині на площі Ринок <a href="https://galinfo.com.ua/news/na_lvivshchyni_na_ploshchi_rynok_vstanovlyat_pamyatnu_tablytsyu_vydatnomu_kompozytoru_331338.html">встановлять пам`ятну таблицю</a> видатному композитору.</p>
    </article>
  </body>
</html>