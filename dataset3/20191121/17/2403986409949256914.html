<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/shhe_bilshe_agresiyi__senator_ssha_pro_pivnichnogo_potoku_2_ta_posilennya_putina_n1237520"/>
    <meta property="og:site_name" content="24 Канал"/>
    <meta property="article:published_time" content="2019-11-21T17:26:00+00:00"/>
    <meta property="og:title" content="Ще більше агресії, – сенатор США про &quot;Північний потік-2&quot; та посилення Путіна"/>
    <meta property="og:description" content="Якщо скандальний газопровід &quot;Північний потік-2&quot; запустять, це посилить позицію російського президента Володимира Путіна та спонукатиме його до ще більшої агресії у світі."/>
  </head>
  <body>
    <article>
      <h1>Ще більше агресії, – сенатор США про "Північний потік-2" та посилення Путіна</h1>
      <address>
        <time datetime="2019-11-21T17:26:00+00:00">21 Nov 2019, 17:26</time>
      </address>
      <p>
        <b>Якщо скандальний газопровід "Північний потік-2" запустять, це посилить позицію російського президента Володимира Путіна та спонукатиме його до ще більшої агресії у світі.</b>
      </p>
      <p>"Північний потік-2" допоможе Росії, про це сказав сенатор-республіканець Тед Круз на <a href="https://www.cruz.senate.gov/?p=press_release&amp;id=4779">слуханнях </a>у Комітеті закордонних справ Сенату США.</p>
      <blockquote>Важливо: <a href="https://24tv.ua/ukrayina_oskarzhuvatime_rishennya_nimechchini_shhodo_pivnichnogo_potoku_2__goncharuk_n1236503">Україна оскаржуватиме рішення Німеччини щодо "Північного потоку-2", – Гончарук</a></blockquote>
      <p>Сенатор закликав ухвалити законопроєкт, націлений на введення санкцій проти російських суден, що допомагають у будівництві газопроводу.</p>
      <aside>Це посилить Путіна. Це згенерує мільярди доларів, які можуть бути використані для збільшення російської агресії,<cite>– пояснив сенатор небезпеки газопроводу.</cite></aside>
      <p>Круз наголосив, що збудований газопровід зробить Західну Європу більш залежною від російської енергетики. Кремль може використовувати його як інструмент для шантажу.</p>
      <p>Що таке "<a href="https://24tv.ua/pivnichniy_potik_2_tag5948/">Північний потік-2</a>"?Проєкт магістрального газопроводу з Росії в ЄС через Балтійське море. Саме у нього російський "Газпром" хоче перенаправити більшу частину газу з ГТС України. Навіть запуск газопроводу мав збігтися із закінченням чинного контракту на транзит газу через Україну (31 грудня 2019 року), однак цього не станеться.</p>
      <p>  Будівництво "Північного потоку-2" у Росії обіцяли завершити до кінця 2019 року. Однак тепер стверджують, що <a href="https://24tv.ua/taki_ne_vstigayut_v_uryadi_rf_nazvali_novu_datu_zapusku_pivnichnogo_potoku_2_n1237347">запустять в середині 2020 року</a>. </p>
      <ul>
        <li>Вартість проєкту – майже 10 мільярдів євро.</li>
        <li>Пропускна здатність "Північного потоку-2" – 55 мільярдів кубометрів газу на рік.</li>
        <li>Оператор "Північного потоку-2" – компанія Nord Stream 2 AG.</li>
        <li>Засновник і власник контрольного пакета акцій Nord Stream 2 AG – російський монополіст "Газпром".</li>
        <li>Партнери – французька Engie, австрійська OMV, британо-нідерландська Royal Dutch Shell, німецькі Uniper і Wintershall.</li>
      </ul>
      <p>Польща та країни Балтії<a href="https://24tv.ua/polskiy_regulyator_oshtrafuvav_na_rekordnu_sumu_partnera_pivnichnogo_potoku_2_n1231275"> намагаються заблокувати </a>будівництво трубопроводу, адже він посилить енергетичну залежність Європи від Росії.</p>
      <figure>
        <img src="https://24tv.ua/resources/photos/news/201905/1154424_7904158.jpg?201905113219"/>
      </figure>
    </article>
  </body>
</html>