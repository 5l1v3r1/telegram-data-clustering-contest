<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/manuel-bortuzzo-grato-dei-regali-della-vita-ho-conosciuto-cose-labisso-ma/1951978/"/>
    <meta property="og:site_name" content="IlSussidiario"/>
    <meta property="article:published_time" content="2019-11-21T17:53:21+00:00"/>
    <meta property="og:title" content="Manuel Bortuzzo “grato dei regali della vita”/ “Ho conosciuto cos’è l’abisso, ma..”"/>
    <meta property="og:description" content="Manuel Bortuzzo, &quot;sono grato alla vita per i regali che mi fa. Era meglio che non mi sparavano, ma ora mi godo quello che succede: ho conosciuto l'abisso&quot;"/>
  </head>
  <body>
    <article>
      <h1>Manuel Bortuzzo “grato dei regali della vita”/ “Ho conosciuto cos’è l’abisso, ma..”</h1>
      <h2>Manuel Bortuzzo, “sono grato alla vita per i regali che mi fa. Era meglio che non mi sparavano, ma ora mi godo quello che succede: ho conosciuto l’abisso”</h2>
      <address><time datetime="2019-11-21T17:53:21+00:00">21 Nov 2019, 17:53</time> by <a rel="author" href="https://www.ilsussidiario.net/autori/niccolo-magnani/" target="_blank">Niccolò Magnani</a></address>
      <p>Non è banale vedere chi ha sperimentato la morte e la totale ingiustizia da vicino – come esser stato ferito e reso paralizzato per un banale e tragico scambio di persona – ringraziare per <b><i>«i regali della vita</i></b>»: eppure <a href="https://www.ilsussidiario.net/news/lettera-a-manuel-bortuzzo-qual-e-la-posta-in-gioco-del-male-che-ci-accade/1935850/"><b>Manuel Bortuzzo</b></a> di banale non ha davvero niente e non solo perché è un campione “caduto” che ha <a href="https://www.ilsussidiario.net/news/cinema-televisione-e-media/manuel-bortuzzo-le-cose-belle-che-mi-aspettano-sono-piu-delle-brutte-domenica-in/1884248/"><b>saputo rialzarsi</b></a>. Non si tratta infatti di psicologia “spiccia” né di discorsi sui buoni sentimenti: ogni parola del nuotatore ferito un anno fa alla schiena e costretto alla sedia a rotelle è uno spunto di testimonianza per quanto quel concetto di “<b>gratitudine alla vita”</b> possa realmente essere incarnato in una persona come Manuel. «<i>Indietro non si può tornare ed è inutile rimpiangere il passato. Bisogna guardare avant</i>i», lo racconta il nuotatore di soli 20 anni, fino a 9 mesi fa speranza azzurra verso le <a href="https://www.ilsussidiario.net/news/cronaca/2019/3/13/manuel-bortuzzo-se-incontrassi-chi-ha-sparato-riderei-mio-obiettivo-le-olimpiadi/1858777/"><b>Olimpiadi di Tokyo 2020,</b> </a>nell’intervista che uscirà domani su “Grazia”. Attenzione, Bortuzzo non si lascia prendere dalla possibile e comprensibile sensazione del “sto meglio oggi paralizzato che non prima quando ero sano”: per il ventenne testimone di una vitalità commovente è sincero quando dice «<i>Sarebbe stato meglio vivere come prima, con le mie gambe, ma ora che è successo, sono grato di ciò che la vita mi regala</i>».</p>
      <h4>MANUEL BORTUZZO, LE OLIMPIADI E GLI AMICI</h4>
      <p>Una mentalità da sportivo, certamente, ma non solo e non proprio: <a href="https://www.ilsussidiario.net/news/cronaca/2019/2/18/manuel-bortuzzo-esce-dallospedale-video-saluto-ora-inizia-il-vero-allenamento/1849642/"><b>un’intelligenza umana applicata al dramma</b> </a>che gli è capitato si guarda avanti pur rimanendo “sano” nel ritenere che era <b>meglio non ricevere quelle pallottole che non prenderle</b>. Ma per Manuel Bortuzzo il recrimine e l’acredine non è il punto e non lo sarà mai: nel suo nuovo libro “Rinascere” edito per Rizzoli il nuotatore azzurro racconta cosa lo ha aiutato in questi mesi, «lo sport t’insegna a focalizzarti su un obiettivo e a volerlo raggiungere», e come ripeteva solo qualche giorno fa a Sky Sport «<i>Ho reagito immediatamente, forse non sono mai neanche entrato nel mood di quello che mi è accaduto. Non voglio sapere a chi era destinato quel proiettile, mi hanno sparato per uno scambio di persona. Sono cose che non devono accadere, mai. Non ho tempo per pensare a queste cose, voglio solo vivere la mia vita. Ho davvero tanto da fare</i>». A “Grazia” Bortuzzo racconta poi di aver visto da vicino e <b>di aver conosciuto di cosa sia fatto l’abisso</b>: «<i>Di disperazione: ti assalgono pensieri profondi, cupi, tristi, molto brutti. Perché se la tragedia te la vai a cercare, cerchi di fartela passare. Ma quando non c’entri niente, non puoi fare a meno di chiederti perché</i>». Davanti alle Olimpiadi che stanno per arrivare la prossima estate e che avrebbero potuto vederlo in corsa se solo non fossero arrivate quelle maledette pallottole mesi fa, Manuel confessa «<i>Quest’estate penserò: potevo essere lì. Spero di gioire per gli amici che ci andranno, ma intanto <a href="https://www.ilsussidiario.net/news/manuel-bortuzzo-video-potrei-tornare-a-camminare-lesione-midollare-non-completa/1945095/"><b>la riabilitazione resta la mia priorità</b></a></i>».</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-olimpia-milano-anadolu-efes-streaming-video-tv-e-un-big-match-eurolega/1951360/"/>
        <a href="https://www.ilsussidiario.net/news/diretta-ravenna-civitanova-streaming-video-rai-lube-favorita-volley-superlega/1950647/"/>
        <a href="https://www.ilsussidiario.net/news/matteo-voltolini-sess-in-discoteca-video-virale-reggiana-sospende-il-portiere/1951986/"/>
        <a href="https://www.ilsussidiario.net/news/brescia-balotelli-cacciato-dallallenamento-tensione-con-grosso-mario-vai-via/1951975/"/>
        <a href="https://www.ilsussidiario.net/news/coppa-davis-2019-la-nuova-formula-del-torneo-tra-pregi-pochi-e-difetti-tanti/1951954/"/>
        <a href="https://www.ilsussidiario.net/news/diretta-usa-italia-streaming-video-e-tv-torna-la-coppa-davis-2019-tennis/1950318/"/>
      </related>
    </article>
  </body>
</html>