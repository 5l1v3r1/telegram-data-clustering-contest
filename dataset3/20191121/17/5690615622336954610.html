<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837096-prezident-pidpisav-ukaz-pro-zmini-u-skladi-komisiyi-u-pitannyakh-pomiluvannya"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T17:45:00+00:00"/>
    <meta property="og:title" content="Президент підписав указ про зміни у складі Комісії у питаннях помилування"/>
    <meta property="og:description" content="КИЇВ. 21 листопада. УНН. Президент України Володимир Зеленський підписав указ №855/2019 &quot;Про зміни у складі Комісії при Президентові України у питаннях …"/>
  </head>
  <body>
    <article>
      <h1>Президент підписав указ про зміни у складі Комісії у питаннях помилування</h1>
      <address><time datetime="2019-11-21T17:45:00+00:00">21 Nov 2019, 17:45</time> by <a rel="author">Саша Картер</a></address>
      <p><b>КИЇВ. 21 листопада. УНН.</b> Президент України Володимир Зеленський підписав указ №855/2019 "Про зміни у складі Комісії при Президентові України у питаннях помилування". Відповідний документ було оприлюднено 21 листопада на сайті Глави держави, передає <b>УНН</b>.</p>
      <p>Так, відповідним указом Президент увів до персонального складу Комісії при Президентові України у питаннях помилування першого заступника директора Інституту права та післядипломної освіти Міністерства юстиції України Дмитра Журавльова, заступника міністра юстиції України Валерію Коломієць, начальника Адміністрації Державної кримінально-виконавчої служби України Василя Коробко та заступника міністра внутрішніх справ України Катерину Павліченко.</p>
      <p>Крім того, Зеленський вивів зі складу Комісії при Президентові України у питаннях помилування Ю.Бєлоусова, О.Крикушенка та І.Ліщину.</p>
      <p>Нагадаємо, 21 серпня Зеленський підписав указ, яким <a href="https://www.unn.com.ua/uk/news/1820031-zelenskiy-zatverdiv-noviy-personalniy-sklad-komisiyi-u-pitannyakh-pomiluvannya?fbclid=IwAR0RKrsZws5I5gxMrNIlGTV5gncMQAWMaFfO_ehT9QLjs9fyhNIkW080MWI">вніс зміни</a> про порядок здійснення помилування та затвердив новий персональний склад Комісії при Президентові України у питаннях помилування.</p>
    </article>
  </body>
</html>