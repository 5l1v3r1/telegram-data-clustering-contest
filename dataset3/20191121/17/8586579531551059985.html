<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/iyi-partiden-lutfu-turkkan-ve-akp-ile-ittifak-aciklamasi-257319h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-21T17:08:00+00:00"/>
    <meta property="og:title" content="İYİ Parti'den, Lütfü Türkkan ve 'AKP ile ittifak' açıklaması"/>
    <meta property="og:description" content="İYİ Parti Grup Başkanvekili Lütfü Türkkan'ın 'AKP ile ittifak' sözlerine ilişkin açıklamalarda bulunan İYİ Parti Sözcüsü Yavuz Ağıralioğlu, &quot;Partimizin imasını dahi meşru görmediği ve göremeyeceği bir beyandır&quot; dedi."/>
  </head>
  <body>
    <article>
      <h1>İYİ Parti'den, Lütfü Türkkan ve 'AKP ile ittifak' açıklaması</h1>
      <address><time datetime="2019-11-21T17:08:00+00:00">21 Nov 2019, 17:08</time> by <a rel="author">Yeni Çağ Gazetesi</a></address>
      <p>
        <b>İYİ Parti Grup Başkanvekili Lütfü Türkkan'ın 'AKP ile ittifak' sözlerine ilişkin açıklamalarda bulunan İYİ Parti Sözcüsü Yavuz Ağıralioğlu, "Partimizin imasını dahi meşru görmediği ve göremeyeceği bir beyandır" dedi.</b>
      </p>
      <p>İYİ Parti Sözcüsü Yavuz Ağıralioğlu, partisinin genel merkezinde düzenlediği basın açıklamasında İYİ Parti Grup Başkanvekli Lütfü Türkkan'ın 'AKP ile ittifak' sözlerine değinerek, <b>"Grup Başkanvekilimizin malum yanlış ve kabul edilemez açıklaması, partimizin imasını dahi meşru görmediği ve göremeyeceği bir beyandır"</b> ifadelerini kullandı.</p>
      <p><b>"Partimiz bu yönetim beceriksizliğine son vermek ve ülke yönetimini üstlenmek için mücadele etmektedir" </b>ifadelerini kullanan Ağıralioğlu, şöyle konuştu:</p>
      <p>"İYİ Parti, Türkiye’yi yönetmek için yola çıkmış bir siyasi harekettir. Temel amacımız, iyileştirilmiş parlamenter sistem ile Türkiye’yi 21. yüzyılın yarışan ülkeleri arasına katmaktır.</p>
      <figure>
        <img src="https://www.yenicaggazetesi.com.tr/d/other/c1da3c5b-6938-4e5a-ba4a-3204fc9dab68.jpg"/>
      </figure>
      <p>Bu çerçevede Grup Başkanvekilimizin malum yanlış ve kabul edilemez açıklaması, partimizin imasını dahi meşru görmediği ve göremeyeceği bir beyandır.</p>
      <p>Partimiz seçmenine ve milletine verdiği sözleri, siyasi namusu bilen bir sorumlulukla siyaset yapmaktadır. İyileştirilmiş parlamenter sistem hassasiyetlerimiz, bu kabil siyasi savrulmaları mazur yahut meşru göremeyeceğimiz kadar mühimdir.</p>
      <p>Memleketin bugün içinde bulunduğu ağır şartlar, partimizce mevcut iktidarın yönetim beceriksizliği olarak görülmektedir. Partimiz bu yönetim beceriksizliğine son vermek ve ülke yönetimini üstlenmek için mücadele etmektedir.</p>
      <figure>
        <img src="https://www.yenicaggazetesi.com.tr/d/other/f5bee9e4-ddd2-4f72-91c2-72cddc0645ae.jpg"/>
      </figure>
      <p>Sürdürdüğümüz siyasi mücadelenin ilkeleri partimizin ve milletimizin umududur. Bu umudun hiçbir açıklama ile söndürülmesine, değersizleştirilmesine ve itibarsızlaştırılmasına müsaade edemeyiz.<br/><br/>Bu, seçmenimize olduğu kadar devletimize ve milletimize olan sorumluluğumuzun da gereğidir."</p>
      <related>
        <h4>İlgili Haberler</h4>
        <a href="https://www.yenicaggazetesi.com.tr/ikinci-yargi-paketinde-neler-var-257249h.htm"/>
        <a href="https://www.yenicaggazetesi.com.tr/iyi-partili-ahmet-celik-akpyle-is-birligi-asla-gundemimizde-yok-257217h.htm"/>
        <a href="https://www.yenicaggazetesi.com.tr/calinti-zeytine-akpli-vekilden-savunma-256917h.htm"/>
        <a href="https://www.yenicaggazetesi.com.tr/bulent-arinc-erdogandan-intikam-almaya-calisiyor-256568h.htm"/>
        <a href="https://www.yenicaggazetesi.com.tr/akp-ile-ittifak-tartismasi-iyi-parti-divaninda-neler-konusuldu-257399h.htm"/>
      </related>
    </article>
  </body>
</html>