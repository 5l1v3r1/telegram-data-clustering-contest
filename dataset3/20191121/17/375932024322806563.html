<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/kozelet/kozeleti-hirek/vadat-emeltek-netanjahu-ellen-1885221/"/>
    <meta property="og:site_name" content="Világgazdaság"/>
    <meta property="article:published_time" content="2019-11-21T17:16:00+00:00"/>
    <meta property="og:title" content="Vádat emeltek Netanjahu ellen"/>
    <meta property="og:description" content="Az ügyvivő miniszterelnök az első, hivatalban lévő izraeli kormányfő, aki ellen vádat emelnek."/>
  </head>
  <body>
    <article>
      <h1>Vádat emeltek Netanjahu ellen</h1>
      <address><time datetime="2019-11-21T17:16:00+00:00">21 Nov 2019, 17:16</time> by <a rel="author">MTI</a></address>
      <p>Az izraeli igazságügyi minisztérium bejelentette csütörtökön, hogy Aviháj Mandelblitt főügyész vádat emel Benjámin Netanjahu ellen csalás, vesztegetés és hivatali visszaélés miatt. Az ügyvivő miniszterelnök az első, hivatalban lévő izraeli kormányfő, aki ellen vádat emelnek.</p>
      <figure>
        <img src="https://www.vg.hu/wp-content/uploads/2017/12/000V232K.jpg"/>
        <figcaption>Benjamin Netanjahu, izraeli kormányfő<br/>Fotó: AFP</figcaption>
      </figure>
      <p>A tájékoztatás szerint a főügyész nem fogadta el a kormányfő jogi képviselőinek érvelését a pár héttel ezelőtti meghallgatáson, és eredeti szándékának megfelelően vádat emel három különböző ügyben Netanjahu ellen.</p>
      <p>A vádak közül a legsúlyosabb az akár 10 év szabadságvesztéssel büntethető vesztegetés.<br/>A politikus tagadja az ellene felhozott vádakat, és korábban kijelentette, hogy nem mond le, akkor sem, ha vádat emelnek ellene.</p>
    </article>
  </body>
</html>