<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904646/-napoli-is-niet-bereid-salariseisen-mertens-op-tafel-te-leggen-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-21T17:07:00+00:00"/>
    <meta property="og:title" content="'Toekomst Mertens onzeker, Napoli niet bereid om 6 miljoen te betalen'"/>
    <meta property="og:description" content="Het Italiaanse Forza Italian Football laat weten dat het huwelijk tussen Dries Mertens en Napoli binnenkort voorbij kan zijn. De Italiaanse club zou de salariseisen van de Rode Duivel niet op tafel willen leggen. Mertens zit al sinds 2013 bij Napoli, maar zijn toekomst in Napels is onzeker. Club en speler slagen er niet in om tot een overeenkomst te komen over een langer verblijf. De perikelen tussen voorzitter Aurelio De Laurentiis en de spelers van Napoli helpen ook niet met de situatie. 'Mertens staat voor pikante overstap in Italië: contract ter waarde van 6 miljoen'"/>
  </head>
  <body>
    <article>
      <h1>'Toekomst Mertens onzeker, Napoli niet bereid om 6 miljoen te betalen'</h1>
      <address>
        <time datetime="2019-11-21T17:07:00+00:00">21 Nov 2019, 17:07</time>
      </address>
      <p>
        <b>Het Italiaanse <a href="https://forzaitalianfootball.com/2019/11/napoli-hesitant-to-meet-mertens-e6-million-salary-demands/">Forza Italian Football</a> laat weten dat het huwelijk tussen Dries Mertens en Napoli binnenkort voorbij kan zijn. De Italiaanse club zou de salariseisen van de Rode Duivel niet op tafel willen leggen.</b>
      </p>
      <p>Mertens zit al sinds 2013 bij Napoli, maar zijn toekomst in Napels is onzeker. Club en speler slagen er niet in om tot een overeenkomst te komen over een langer verblijf. De perikelen tussen voorzitter Aurelio De Laurentiis en de spelers van Napoli helpen ook niet met de situatie.</p>
      <p>Naar verluidt zou Mertens zo’n zes miljoen euro per seizoen opstrijken en is Napoli niet bereid zoveel op tafel te leggen voor een speler die in de herfst van zijn carrière zit. Verschillende clubs zouden interesse tonen in de Belg. Er wordt ook al gewag gemaakt van een persoonlijk akkoord met concurrent Internazionale.</p>
      <p>Mertens speelde tot dusver vijftien wedstrijden voor Napoli dit seizoen. Daarin kon de aanvaller zeven keer scoren. Hij heeft ook twee assists achter zijn naam staan. Napoli is na enkele mindere weken naar de zevende plek in de Serie A gezakt. Het telt nu al dertien punten minder dan leider Juventus.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/903204/-mertens-staat-voor-pikante-overstap-in-itali-contract-ter-waarde-van-6-miljoen-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>