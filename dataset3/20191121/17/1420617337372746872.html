<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/ultime-notizie/giro-di-prostituzione-in-un-centro-massaggi-sequestrata-lattivita-e-arrestata-la-maitresse.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-21T17:35:12+00:00"/>
    <meta property="og:title" content="Roma, giro di prostituzione in un centro massaggi: sequestrata l’attività e arrestata la maitresse"/>
    <meta property="og:description" content="Smantellata un’attività di meretricio celata da un centro massaggi: questo l’esito delle indagini condotte dalla  Polizia Locale di Roma Capitale. Dopo mesi di attività investigative, gli agenti del Gssu ( Gruppo sociale sicurezza urbana), hanno posto fine al giro di prostituzione gestito da una donna cinese di 34 anni. Sequestrato il centro, mentre per la […]"/>
  </head>
  <body>
    <article>
      <h1>Roma, giro di prostituzione in un centro massaggi: sequestrata l’attività e arrestata la maitresse</h1>
      <address><time datetime="2019-11-21T17:35:12+00:00">21 Nov 2019, 17:35</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/2019-11-21_00004-590x420.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>
        <b>Smantellata un’attività di meretricio celata da un centro massaggi: questo l’esito delle indagini condotte dalla  Polizia Locale di Roma Capitale.</b>
      </p>
      <p>Dopo mesi di attività investigative, gli agenti del Gssu ( Gruppo sociale sicurezza urbana), hanno posto fine al giro di prostituzione gestito da una donna cinese di 34 anni. Sequestrato il centro, mentre per la donna è stata disposta la misura degli arresti domiciliari.</p>
      <p>Avevano sui trent’anni  le due ragazze cinesi che, all’interno di un centro massaggi in zona Tuscolana, elargivano pratiche sessuali a clienti di età compresa tra i 20 e i 70 anni. Una rete composta da oltre 50 persone, di nazionalità italiana, cinese e bengalese, i quali, simulando di frequentare la struttura per fruire di massaggi rilassanti e terapeutici, si recavano sul posto per usufruire di altri servizi, anche fuori dall’orario di apertura del centro. Il compenso delle prestazioni, concordato tra la maitresse e la clientela, si andava  ad aggiungere a quello del tariffario corrispondente alle pratiche del massaggio. Per la sfruttatrice, la Procura della Repubblica di Roma ha disposto la misura cautelare degli arresti domiciliari eseguiti questa mattina dagli agenti, i quali hanno anche proceduto al sequestro dell’esercizio.</p>
      <figure>
        <img src="https://www.ilcorrieredellacitta.com/wp-content/ewww/lazy/placeholder-650x463.png"/>
      </figure>
      <figure>
        <img src="https://www.ilcorrieredellacitta.com/wp-content/uploads/2019/11/2019-11-21_00002-640x456.jpg"/>
      </figure>
      <figure>
        <img src="https://www.ilcorrieredellacitta.com/wp-content/ewww/lazy/placeholder-600x492.png"/>
      </figure>
      <figure>
        <img src="https://www.ilcorrieredellacitta.com/wp-content/uploads/2019/11/2019-11-21_00003-512x420.jpg"/>
      </figure>
      <related>
        <h4>Articoli correlati</h4>
        <a href="https://www.ilcorrieredellacitta.com/ultime-notizie/giro-di-prostituzione-in-un-centro-massaggi-sequestrata-lattivita-e-arrestata-la-maitresse.html"/>
        <a href="https://www.ilcorrieredellacitta.com/news-anzio/anzio-fiaccolata-per-giuseppe-cardoselli-ucciso-dalla-compagna.html"/>
        <a href="https://www.ilcorrieredellacitta.com/latina-cronaca/pontina-auto-ribaltata-e-code-per-lavori-traffico-in-tilt.html"/>
        <a href="https://www.ilcorrieredellacitta.com/ultime-notizie/latina-trasporto-disabili-fratelli-ditalia-chiede-il-ripristino-del-prontobus.html"/>
        <a href="https://www.ilcorrieredellacitta.com/ultime-notizie/roma-terribile-incidente-sulla1-si-scontrano-auto-pullman-e-tir-morto-un-uomo.html"/>
        <a href="https://www.ilcorrieredellacitta.com/ultime-notizie/aprilia-spacciatore-carissimo-estorce-al-suo-cliente-migliaia-di-euro-arrestato.html"/>
      </related>
    </article>
  </body>
</html>