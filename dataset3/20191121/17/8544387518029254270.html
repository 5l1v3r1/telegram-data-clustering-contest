<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/21/fy-sinedeuxi-gia-madwalk-eperxpmeno-album-kai-ipokritiki/"/>
    <meta property="og:site_name" content="neolaia.gr"/>
    <meta property="article:published_time" content="2019-11-21T17:11:05+00:00"/>
    <meta property="og:title" content="FY: Μία συνέντευξη για το Madwalk, το επερχόμενο album και την ενασχόλησή του με… την υποκριτική!"/>
    <meta property="og:description" content="Την περασμένη Παρασκευή ο γνωστός (t)raper FY βρέθηκε στην εκπομπή Cooler Lists του Madwalk με την Eλένη Βουλγαράκη και μεταξύ άλλων μίλησε για την συμμετοχή του στο Madwalk με την Ηλιάνα Παπαγεωργίου, το album που ετοιμάζει και την σχέση του με την υποκριτική και τον χορό."/>
  </head>
  <body>
    <article>
      <h1>FY: Μία συνέντευξη για το Madwalk, το επερχόμενο album και την ενασχόλησή του με… την υποκριτική!</h1>
      <h2>O FY σε μία ενδιαφέρουσα συνέντευξη!</h2>
      <address><time datetime="2019-11-21T17:11:05+00:00">21 Nov 2019, 17:11</time> by <a rel="author">neolaia.gr Team</a></address>
      <p>Την περασμένη Παρασκευή ο γνωστός (t)raper FY βρέθηκε στην εκπομπή Cooler Lists του Madwalk με την Eλένη Βουλγαράκη και μεταξύ άλλων μίλησε για την συμμετοχή του στο Madwalk με την Ηλιάνα Παπαγεωργίου, το album που ετοιμάζει και την σχέση του με την υποκριτική και τον χορό.</p>
      <p>Όσον αφορά το Madwalk δήλωσε πως όταν μία ημέρα η manager του τον πήρε τηλέφωνο και τού ανακοίνωσε μεταξύ άλλων live και αυτό στο Madwalk αυτός δεν πολυσυγκινήθηκε. Ο λόγος ήταν ότι μέχρι την στιγμή που κλήθηκε να συμμετάσχει στο Madwalk, ο FY δεν γνώριζε περί τίνος πρόκειται, αφού το πέρασε για…κάποιο μεγάλο μαγαζί στην Αθήνα! Ωστόσο, μόλις έμαθε τι είναι, ενθουσιάστηκε λόγω των celebrities που συμμετέχουν κάθε χρόνο, αλλά και του κοινού, ενώ τόνισε ότι η Ηλιάνα Παπαγεωργίου ήταν άψογη απέναντί του.</p>
      <p>Έπειτα ανέφερε ότι σχεδιάζει να κυκλοφορήσει ένα νέο album μέσα στο 2020, αλλά όπως είπε χαρακτηριστικά «μέχρι να έχεις κάτι στα χέρια σου κάνε σα να μην το έχεις.» Παρόλα αυτά ο FY ήδη δουλεύει το νέο του album και ευελπιστεί να κυκλοφορήσει εντός της επόμενης χρονιάς. Επιπλέον, όταν ρωτήθηκε για τον πασίγνωστο στίχο του τραγουδιού του <i>Δε με θέλουν</i> που λέει «έχω το νερό στη ζέστη» δήλωσε το εξής: «Τον  Μάρτιο του 2018 που τον έγραψα ούτε ο ίδιος ήξερα τι σημαίνει. Απλά ακουγόταν σωστό.»</p>
      <p>Τέλος  αναφέρθηκε στο γεγονός ότι φοίτησε σε καλλιτεχνικό σχολείο όπου ασχολήθηκε με την υποκριτική, αλλά και τον σύγχρονο χορό και τα εικαστικά!</p>
      <p>Δείτε όλη την συνέντευξη:</p>
      <figure>
        <iframe src="https://www.youtube.com/embed/XqHVKInGd14" width="1102" height="620" data-service="Youtube" scrolling="no"/>
      </figure>
      <h3>Δείτε επίσης: <a href="https://www.neolaia.gr/2019/11/18/oi-largo-miloun-sto-neolaia-gr/">ΛΑΡΓΚΟ: «Οι στίχοι μας δεν είναι τίποτα άλλο από τη συνειδητοποίηση της κατάστασης που όλοι βιώνουμε»</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/22/eortastiko-orario-katastimaton-kiriakes-anoixta-magazia/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/22/sadorini-ieromenos-spaei-poulman-me-siderolosto/"/>
        <a href="https://neolaia.gr/2019/11/22/thessaloniki-diakopi-reumatos/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/22/senses-a-photography-workshop-by-playboy-greece/"/>
        <a href="https://neolaia.gr/2019/11/22/adikapnistikos-nomos-prostima-gia-epihiriseis/"/>
      </related>
    </article>
  </body>
</html>