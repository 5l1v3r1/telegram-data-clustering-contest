<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investor.bg/novini/261/a/obikolkata-na-trymp-i-kuk-publichna-zaiavka-za-blizkite-im-otnosheniia-293638/"/>
    <meta property="og:site_name" content="Investor.bg"/>
    <meta property="article:published_time" content="2019-11-21T17:54:00+00:00"/>
    <meta property="og:title" content="Обиколката на Тръмп и Кук - публична заявка за близките им отношения"/>
    <meta property="og:description" content="Американският президент разгледа звено в Тексас, в което се произвеждат част от компютрите на Apple"/>
  </head>
  <body>
    <article>
      <h1>Обиколката на Тръмп и Кук - публична заявка за близките им отношения</h1>
      <h2>Американският президент разгледа звено в Тексас, в което се произвеждат част от компютрите на Apple</h2>
      <address><time datetime="2019-11-21T17:54:00+00:00">21 Nov 2019, 17:54</time> by <a rel="author">Елена Кирилова</a></address>
      <p>Президентът на САЩ Доналд Тръмп и главният изпълнителен директор на Apple Тим Кук обиколиха завод на американската компания в Тексас, където се сглобяват настолните компютри Mac Pro, пише CNBC.</p>
      <p>Обиколката е публичен символ на близките отношения на Тръмп и Кук. Освен това даде възможност на държавния глава да покаже една водеща американска компания, която произвежда в САЩ, в момент, в който Тръмп се опитва да сключи с Китай първата част от търговското споразумение.</p>
      <p>„Винаги бих говорил за Apple, защото искам да видя как Apple изгражда заводи в САЩ и именно това се случва“, коментира Тръмп в краткия си разговор с репортери след обиколката. „А Тим Кук е някой, който аз много уважавам“, добави той.</p>
      <p>Отношенията между двамата мъже се затвърдиха през последните няколко години чрез вечери, срещи и членството на Кук в консултативните съвети на президента.</p>
      <p>Към обиколката се присъединиха и Иванка Тръмп, както и министърът на финансите Стивън Манучин, въпреки че изслушванията за импийчмънта продължават.</p>
      <p>Заводът, в който Тръмп и Кук се разходиха и е управляван от Flex, сглобява Mac Pro – висок клас компютър, чиято стартова цена е 6000 долара. Предишният модел на компютъра се правеше на същото място от 2013 г. насам. Apple не притежава или управлява собствено производство. Вместо това сключва договори с компании като Flex. Говорител на подизпълнителя не е отговорил на запитванията за коментар.</p>
      <p>
        <i>По статията работиха: <a href="https://www.investor.bg/novini/261/a/obikolkata-na-trymp-i-kuk-publichna-zaiavka-za-blizkite-im-otnosheniia-293638/znvygb:ryran.inygrebin@tznvy.pbz">Елена Кирилова</a>, редактор <a href="https://www.investor.bg/novini/261/a/obikolkata-na-trymp-i-kuk-publichna-zaiavka-za-blizkite-im-otnosheniia-293638/znvygb:ryran.vyvrin@vairfgbe.ot">Елена Илиева</a></i>
      </p>
      <related>
        <h4>Още по темата</h4>
        <a href="https://www.investor.bg/analizi/262/a/tim-kuk-i-cenata-na-blizostta-s-donald-trymp-293162/"/>
        <a href="https://www.investor.bg/novini/261/a/trymp-i-kuk-zatopliat-oshte-poveche-otnosheniiata-si-s-nova-sreshta-293110/"/>
      </related>
      <related>
        <a href="https://www.investor.bg/sasht/337/a/es-ne-viarva-na-zaplahite-na-donald-trymp-293602/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/sasht/337/a/kamarata-v-sasht-odobri-vremenen-biudjet-za-da-ne-blokira-rabotata-na-pravitelstvo-293552/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/sasht/337/a/donald-trymp-sreshtata-s-djerom-pauyl-beshe-dobra-i-syrdechna-293441/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/261/a/kitai-vyzrajda-apetita-si-za-iphone-293386/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/analizi/262/a/tim-kuk-i-cenata-na-blizostta-s-donald-trymp-293162/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/ad-hoc/502/a/apple-obmislia-puskane-na-paketni-uslugi-prez-2020g-293313/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/harduer/459/a/pechalbata-na-foxconn-signalizira-za-silnoto-tyrsene-na-iphone-11-293112/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/novini/261/a/tim-kuk-e-chast-ot-konsultativniia-syvet-na-biznes-uchilishte-v-kitai-291745/?utm_source=internal&amp;utm_medium=article&amp;utm_campaign=tag_box"/>
      </related>
      <related>
        <a href="https://www.investor.bg/harduer/459/a/-apple-shte-proizvejda-noviia-mac-pro-v-teksas-289882/?utm_source=internal&amp;utm_medium=article&amp;utm_campaign=tag_box"/>
      </related>
    </article>
  </body>
</html>