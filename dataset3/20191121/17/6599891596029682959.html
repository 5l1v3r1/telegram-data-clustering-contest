<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ahaber.com.tr/spor/2019/11/21/enver-cenk-sahinin-sozlesmesi-feshedildi"/>
    <meta property="og:site_name" content="A Haber"/>
    <meta property="article:published_time" content="2019-11-21T17:16:15+00:00"/>
    <meta property="og:title" content="Enver Cenk Şahin'in sözleşmesi feshedildi"/>
    <meta property="og:description" content="Son dakika haberine göre; Barış Pınarı Harekatı'na destek verdiği paylaşımdan sonra Almanya İkinci Futbol Ligi ekibi St. Pauli'de kadro dışı bırakılan Enver Cenk Şahin'in, takımdaki sözleşmesi feshedildi."/>
  </head>
  <body>
    <article>
      <h1>Enver Cenk Şahin'in sözleşmesi feshedildi</h1>
      <address>
        <time datetime="2019-11-21T17:16:15+00:00">21 Nov 2019, 17:16</time>
      </address>
      <p>
        <b>Son dakika haberine göre; <a href="https://www.ahaber.com.tr/index/baris-pinari-harekati">Barış Pınarı Harekatı</a>'na destek verdiği paylaşımdan sonra Almanya İkinci Futbol Ligi ekibi St. Pauli'de kadro dışı bırakılan <a href="https://www.ahaber.com.tr/index/enver-cenk-sahin">Enver Cenk Şahin</a>'in, takımdaki sözleşmesi feshedildi.</b>
      </p>
      <p>Alman kulübünden yapılan açıklamaya göre, 25 yaşındaki oyuncu <a href="https://www.ahaber.com.tr/index/enver-cenk-sahin">Enver Cenk Şahin</a>'in 30 Haziran 2021'e kadar geçerli sözleşmesinin feshi için anlaşma sağlandı. Anlaşmanın detaylarıyla ilgili açıklama yapılmaması kararlaştırıldı.</p>
      <p>St. Pauli kulübü yöneticilerinden Andreas Bornemann, iki taraf için de iyi bir karar verildiğini kaydetti.</p>
      <p>Futbolcu Enver Cenk Şahin, Instagram hesabından geçen ay, "Kahraman Mehmetçiğimizin ve ordumuzun yanındayız. Dualarımız sizinle." paylaşımını yaparak, <a href="https://www.ahaber.com.tr/index/turkiye">Türkiye</a>'nin güney sınırında oluşturulmaya çalışılan terör koridorunu yok etmek ve bölgeye barış ve huzuru getirmek amacıyla gerçekleştirilen <a href="https://www.ahaber.com.tr/index/baris-pinari-harekati">Barış Pınarı Harekatı</a>'na desteğini bildirmişti.</p>
      <p>Bu paylaşımın ardından St. Pauli Kulübünden yapılan açıklamada, Enver Cenk'in antrenmanda yer almayacağı ve maçlarda oynamayacağı belirtilmiş, bu karara da kulübün değerlerine aykırı davranış ve oyuncunun korunması gerekçe gösterilmişti.</p>
      <p>Başka takımda antrenman yapma ve takım aramasına izin verilen futbolcu, <a href="https://www.ahaber.com.tr/index/medipol-basaksehir">Medipol Başakşehir</a> ile idmanlara çıkmaya başlamıştı.</p>
      <related>
        <a href="https://www.ahaber.com.tr/spor/2019/10/11/baris-pinari-harekatina-destek-veren-enver-cenk-sahin-almanlari-rahatsiz-etti"/>
      </related>
    </article>
  </body>
</html>