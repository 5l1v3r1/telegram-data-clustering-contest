<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/golova_derzhprykordonsluzhby_pereviryv_umovy_sluzhby_prykordonnykiv_v_oos_331343.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-21T17:05:00+00:00"/>
    <meta property="og:title" content="Голова Держприкордонслужби перевірив умови служби прикордонників в ООС"/>
    <meta property="og:description" content="Як повідомили у прес-службі ДПСУ, сьогодні, 21 листопада, керівник прикордонного відомства Сергій Дейнеко побував на ділянці Краматорського загону."/>
  </head>
  <body>
    <article>
      <h1>Голова Держприкордонслужби перевірив умови служби прикордонників в ООС</h1>
      <h2>Як повідомили у прес-службі ДПСУ, сьогодні, 21 листопада, керівник прикордонного відомства Сергій Дейнеко побував на ділянці Краматорського загону.</h2>
      <address>
        <time datetime="2019-11-21T17:05:00+00:00">21 Nov 2019, 17:05</time>
      </address>
      <slideshow>
        <figure>
          <img src="https://galinfo.com.ua/media/gallery/full/d/e/deynekavoos.jpg"/>
          <figcaption>Фото: ДПСУ</figcaption>
        </figure>
        <figure>
          <img src="https://galinfo.com.ua/media/gallery/full/d/e/deynekavoos1.jpg"/>
          <figcaption>Фото: ДПСУ</figcaption>
        </figure>
        <figure>
          <img src="https://galinfo.com.ua/media/gallery/full/d/e/deynekavoos2.jpg"/>
          <figcaption>Фото: ДПСУ</figcaption>
        </figure>
        <figure>
          <img src="https://galinfo.com.ua/media/gallery/full/d/e/deynekavoos3.jpg"/>
          <figcaption>Фото: ДПСУ</figcaption>
        </figure>
      </slideshow>
      <p>Зважаючи на погіршення погодних умов і наближення зими, Голова Державної прикордонної служби України приділив особливу увагу умовам в оборонних спорудах, так би мовити, на нулі. Часто це укріплення з бетону, дерева та землі, де прикордонники перебувають практично цілодобово. Зокрема, Сергій Дейнеко особисто ознайомився з проблемами бійців на контрольному посту, розташованому на відстані менш ніж півкілометра від позицій проросійських бойовиків. Він перейнявся питаннями забезпечення підлеглих необхідним обмундируванням, можливістю обігріву, забезпечення гарячим харчуванням.</p>
      <p>Крім того, очільник відомства побував у розташуванні підрозділів. Він перевірив умови проживання прикордонників, обговорив з ними буденні питання, з якими стикаються охоронці рубежу в службі та побуті. Також Сергій Дейнеко оглянув робочі місця, умови служби та технічне забезпечення підлеглих на контрольних пунктах в’їзду-виїзду і поспілкувався з людьми, які перетинають лінію розмежування.</p>
      <p>Окремо Голова Держприкордонслужби спілкуючись з прикордонниками розповів про зусилля відомства, які робляться для покращення фінансового та соціального забезпечення військовослужбовців. Також він визначив завдання відповідним керівникам щодо пріоритетного вирішення питань прикордонних підрозділів, які беруть участь в операції Об’єднаних сил, особливо, щоб уникнути проблемних питань, які можуть бути спричинені через зимові морози.</p>
      <figure>
        <iframe src="https://www.youtube.com/embed/6E1WG6_7MtU" width="640" height="360" data-service="Youtube" scrolling="no"/>
      </figure>
      <p>Нагадаємо, як писало <a href="https://galinfo.com.ua/news/prykordonnyky_ukrainy_ta_finlyandii_obminyalysya_dosvidom_roboty_331323.html">Гал-інфо</a>, прикордонники України та Фінляндії обмінялися досвідом роботи.</p>
    </article>
  </body>
</html>