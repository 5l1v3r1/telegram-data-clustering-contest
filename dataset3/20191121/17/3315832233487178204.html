<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/18a936dc17fc7919/o-instanta-din-kiev-a-anulat-ordinul-de-extradare-a-lui-platon-ce-s-ar-putea-intampla-cu-sentintele-din-rm-in-privinta-sa.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-21T17:32:29+00:00"/>
    <meta property="og:title" content="O instanță din Kiev a ANULAT ordinul de extrădare a lui Platon; Ce s-ar putea întâmpla cu sentințele din RM în privința sa"/>
    <meta property="og:description" content="Ordinul de extrădare a lui Veaceslav Platon din Ucraina autorităților din Republica Moldova a fost anulat. Decizia este fără drept de atac și a fost luată de Judecătoria Pecersk din Kiev, scrie Newsmaker."/>
  </head>
  <body>
    <article>
      <h1>O instanță din Kiev a ANULAT ordinul de extrădare a lui Platon; Ce s-ar putea întâmpla cu sentințele din RM în privința sa</h1>
      <address><time datetime="2019-11-21T17:32:29+00:00">21 Nov 2019, 17:32</time> by <a rel="author">Jurnal.md</a></address>
      <p>
        <b>Ordinul de extrădare a lui Veaceslav Platon din Ucraina autorităților din Republica Moldova a fost anulat. Decizia este fără drept de atac și a fost luată de Judecătoria Pecersk din Kiev, scrie <a href="https://newsmaker.md/rus/novosti/ukrainskiy-sud-otmenil-ekstraditsiyu-vyacheslava-platona-chto-eto-znachit/">Newsmaker</a>.</b>
      </p>
      <p>Decizia instanței judecătorești de la Kiev prin care a fost anulat ordinul de extrădare a lui Platon, emis de procurorul general al Ucrainei, a fost pronunțată astăzi.</p>
      <p>Ion Crețu, avocatul lui Platon, afirmă că decizia instanței de la Kiev înseamnă că toate sentințele emise pe numele acestuia de către instanțele judecătorești din Republica Moldova trebuie anulate.</p>
      <p>Potrivit avocatului, deoarece ordinul de extrădare a fost anulat și extrădarea a fost declarată ilegală, iar ancheta ar trebui să revină la stadiul inițial.</p>
      <p>Totodată, Platon ar trebui să fie întors în custodia organelor de drept din Ucraina.</p>
      <p>Avocatul Ion Crețu a adăugat că autoritățile moldovenești ar putea solicita din nou extrădarea lui Platon, dar a subiliniat că clientul său trebuie mai întâi trimis înapoi în Ucraina.</p>
      <p>Decizia de motivare a instanței din Pecersk va fi publicată pe 25 noiembrie.</p>
      <p>Amintim că Veaceslav Platon a fost extradat în Republica Moldova la 29 august 2016, unde a fost condamnat la 25 de ani de închisoare în două cazuri de escrocherie în proporții deosebit de mari. În prezent, la Judecătoria Chișinău este pe rol un al treilea dosar penal împotriva lui Platon, tot pentru acuzații de fraudă.</p>
      <p>Platon se declară nevinovat, iar în privința fraudei bancare, el a afirmat că banii au fost furați de către Vladimir Plahotniuc, acuzații respinse de fostul șef al PD.</p>
      <figure>
        <img src="http://static.cdn.jurnaltv.md/superdesk/20191121191120/e15c6ce041790086fca011ffd148d5ade90e0c3397a01f52dcdd43e576a31c29.jpg"/>
        <figcaption>Platon</figcaption>
      </figure>
    </article>
  </body>
</html>