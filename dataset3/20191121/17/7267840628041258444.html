<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavnoe.ua/news/n357009626-razumkov-vstrecha-v-normandskom-formate-pomozhet-vyjti-iz-zamorozhennoj-situacii-po-donbassu"/>
    <meta property="og:site_name" content="Главное™"/>
    <meta property="article:published_time" content="2019-11-21T17:30:00+00:00"/>
    <meta property="og:title" content="Разумков: встреча в &quot;нормандском формате&quot; поможет выйти из &quot;замороженной&quot; ситуации по Донбассу"/>
    <meta property="og:description" content="Голова Верховної Ради України Дмитро Разумков у рамках регіональної поїздки до міста Маріуполь відвідав Маріупольський морський торговельний порт, де піднявся на борт корабля Морської охорони «Донбас» і поспілкувався з екіпажем судна. Голов..."/>
  </head>
  <body>
    <article>
      <h1>Разумков: встреча в "нормандском формате" поможет выйти из "замороженной" ситуации по Донбассу</h1>
      <address>
        <time datetime="2019-11-21T17:30:00+00:00">21 Nov 2019, 17:30</time>
      </address>
      <p>Голова Верховної Ради України Дмитро Разумков у рамках регіональної поїздки до міста Маріуполь відвідав Маріупольський морський торговельний порт, де піднявся на борт корабля Морської охорони «Донбас» і поспілкувався з екіпажем судна.</p>
      <p>Голова Парламенту висловив подяку військовослужбовцям за непросту службу, яку вони несуть, захищаючи нашу державу.</p>
      <p>«Дуже багато сьогодні робиться нашими військовослужбовцями, Національною гвардією, прикордонними військами для того, щоб нарешті наступив мир і ми повернули свої території. І держава також докладе максимум зусиль для цього», - зазначив він.</p>
      <p>Відповідаючи на запитання журналістів, Дмитро Разумков зауважив, що ключовою проблемою регіону і України загалом є збройний конфлікт. «Це проблема усього цивілізованого світу, який сьогодні розуміє, що фактично ми є форпостом», - зазначив він.</p>
      <p>Голова Парламенту також прокоментував позицію України стосовно стратегії повернення тимчасово окупованих територій:</p>
      <related>
        <h4>Читайте также:</h4>
        <a href="https://glavnoe.ua/news/n357009562-razumkov-nazval-sroki-provedenija-mestnyh-vyborov-v-ukraine"/>
      </related>
      <p>«Для того, аби повернути територію, потрібно спочатку повернути людей. Для того, аби їх повернути фізично, їх необхідно повернути ментально. Сьогодні важливо їм показати, що ми дійсно прагнемо цього - мають бути реалізовані конкретні проекти, зокрема, з інформаційної та економічної політики», - підкреслив Дмитро Разумков.</p>
      <p>Також піднімалося питання розробки законопроекту щодо особливого статусу Донбасу.</p>
      <p>«Часу на його розробку дійсно небагато, але я впевнений, що Верховна Рада докладе максимум зусиль для того, аби цей процес запустити. Саме від Нормандської зустрічі багато хто очікує тих змін, які дозволять вийти з тієї замороженої ситуації, яку ми з вами спостерігаємо і у форматі «Мінська», і у Нормандському форматі вже декілька років», - наголосив Голова Парламенту.</p>
      <related>
        <h4>Читайте также:</h4>
        <a href="https://glavnoe.ua/news/n357008524-razumkov-slozhil-polnomochija-lidera-partii-sluga-naroda"/>
      </related>
    </article>
  </body>
</html>