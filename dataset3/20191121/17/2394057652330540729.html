<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/21/bad-north-za-darmo-w-epic-games-store-przez-najblizszy-tydzien.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-21T17:13:00+00:00"/>
    <meta property="og:title" content="Bad North za darmo w Epic Games Store przez najbliższy tydzień"/>
    <meta property="og:description" content="Dzisiaj w Epic Games Store udostępniono kolejną darmową grę w ramach cotygodniowej promocji – jest nią Bad North."/>
  </head>
  <body>
    <article>
      <h1>Bad North za darmo w Epic Games Store przez najbliższy tydzień</h1>
      <h2>Dzisiaj w Epic Games Store udostępniono kolejną darmową grę w ramach cotygodniowej promocji – jest nią Bad North.</h2>
      <address><time datetime="2019-11-21T17:13:00+00:00">21 Nov 2019, 17:13</time> by <a rel="author">Maria Wawrzyniak</a></address>
      <p><b>Od dzisiaj możecie pobrać nową produkcję w ramach cotygodniowych darmówek dostępnych w Epic Games Store.</b> Kolejnym darmowym tytułem jest <b><i>Bad North</i> – gra będzie dostępna do 29 listopada</b>. Jeżeli więc dodacie ją do swojej biblioteki do tego czasu, zostanie w niej na zawsze. Poznaliśmy również ofertę następnego tygodnia. Wówczas platforma Epic Games Store udostępni za darmo grę <b><i>Rayman Legends</i></b>.</p>
      <figure>
        <img src="https://img6.gram.pl/uwac20191121170649464dfir.jpg"/>
      </figure>
      <p><b><i>Bad North</i> zadebiutowało 20 sierpnia 2018 roku na Nintendo Switch.</b> W kolejnych miesiącach tytuł pojawił się na <b>konsolach PlayStation 4 oraz Xbox One</b>, a także na <b>komputerach osobistych</b>. W tym roku z kolei gra miała swoją premierę na <b>urządzeniach mobilnych z systemami iOS i Android</b>. Jest to debiutancki projekt niezależnego szwedzkiego studia <b>Plausible Concept</b>. <i>Bad North</i> przenosi nas do <b>nordyckiej krainy, która właśnie padła ofiarą najazdu wikingów – jedynie młodemu księciu i księżniczce udało się uciec</b>. Postanowili więc <b>zebrać armię, aby stawić czoła przeciwnikom</b>. Rozgrywa toczy się tutaj na <b>niewielkich wyspach generowanych proceduralnie</b>. Do naszych zadań należy między innymi <b>zbieranie surowców i zdobywanie sprzymierzeńców, który w późniejszym czasie będą mogli pomóc nam podczas odpierania kolejnych ataków</b>. <i>Bad North</i> wyróżnia się na tle innych gier niezależnych przede wszystkim <b>niezwykle przyjemną, utrzymaną w kreskówkowej stylistyce szatą graficzną</b>.</p>
      <hr/>
      <p>
        <a href="https://www.sferis.pl/gry-komputerowe-2263">Pełna oferta gier komputerowych w sklepie Sferis</a>
      </p>
    </article>
  </body>
</html>