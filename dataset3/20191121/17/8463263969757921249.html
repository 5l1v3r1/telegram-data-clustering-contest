<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-reczna/855568/oficjalnie-blaz-janc-opusci-pge-vive-kielce-sigvaldi-gudjonsson-nastepca-slowenc"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-21T17:43:52+00:00"/>
    <meta property="og:title" content="Oficjalnie: Blaż Janc opuści PGE VIVE Kielce. Sigvaldi Gudjonsson następcą Słoweńca"/>
    <meta property="og:description" content="Bez zaskoczenia w PGE VIVE Kielce. Blaż Janc nie przedłuży kontraktu z PGE VIVE Kielce i zwiąże się z Barceloną. Miejsce Słoweńca zajmie Islandczyk Sigvaldi Gudjonsson."/>
  </head>
  <body>
    <article>
      <h1>Oficjalnie: Blaż Janc opuści PGE VIVE Kielce. Sigvaldi Gudjonsson następcą Słoweńca</h1>
      <address><time datetime="2019-11-21T17:43:52+00:00">21 Nov 2019, 17:43</time> by <a rel="author" href="https://sportowefakty.wp.pl/autor/marcin-gorczynski" target="_blank">Marcin Górczyński</a></address>
      <h4>Bez zaskoczenia w PGE VIVE Kielce. Blaż Janc nie przedłuży kontraktu z PGE VIVE Kielce i zwiąże się z Barceloną. Miejsce Słoweńca zajmie Islandczyk Sigvaldi Gudjonsson.</h4>
      <related>
        <a href="https://sportowefakty.wp.pl/pilka-reczna/855549/oczekiwanie-na-werdykt-michal-daszek-niepewny-udzialu-w-me-2020"/>
      </related>
      <p>Te dwie informacje absolutnie nie są zaskoczeniem, bo hiszpańskie (i europejskie media) od dawna łączyły Słoweńca z Barceloną. Kilkadziesiąt godzin temu islandzki dziennik "Visir" napisał, że  ma już gotowego zastępcę,  z Elverum. Mistrzowie Polski właśnie potwierdzili te wieści.</p>
      <p><a href="https://sportowefakty.wp.pl/pilka-reczna/blaz-janc">Blaż Janc</a> po trzech latach opuści Kielce i niemal na pewno zostanie zawodnikiem Barcelony. - Myślę, że za około dwa tygodnie wszystko zostanie ostatecznie dograne i wszyscy się o tym dowiedzą. Na tę chwilę chciałbym jedynie potwierdzić, że odchodzę z Kielc. Długo myślałem, czy zostać, czy odejść, ale przyszedł moment, w którym trzeba było podjąć decyzję. Do końca sezonu gram dla tego klubu i zawsze będę go miło wspominał - przyznał Słoweniec.</p>
      <p>VIVE straci jednego z najlepszych prawoskrzydłowych świata. W jego miejsce na rok zakontraktowano reprezentanta Islandii, który od dwóch lat wyróżnia się w Lidze Mistrzów. Jego dalsza przyszłość zależy od występów w sezonie 2020/21. </p>
      <p>Gudjonsson rzucił w tej edycji Ligi Mistrzów 36 bramek, sprawdza się jako obrońca, co było podstawowym wymaganiem dla nowego prawoskrzydłowego. - Na razie jego umowa będzie obowiązywać jeden sezon, ale mamy nadzieję na szybkie jej przedłużenie, wiążemy z nim duże nadzieje - podkreślił prezes VIVE <a href="https://sportowefakty.wp.pl/pilka-reczna/bertus-servaas">Bertus Servaas</a>.</p>
      <p>Nowy skrzydłowy to trzeci Islandczyk w historii klubu. Wcześniej wspaniałą kartę zapisał <a href="https://sportowefakty.wp.pl/pilka-reczna/thorir-olafsson">Thorir Olafsson</a>, a w sezonie 2020/21 kolegą Gudjonssona z szatni będzie 18-letni <a href="https://sportowefakty.wp.pl/pilka-reczna/haukur-thrastarson">Haukur Thrastarson</a>, uważany za jeden z największych talentów świata wśród środkowych rozgrywających. </p>
      <p>WP SportoweFakty</p>
    </article>
  </body>
</html>