<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/fond-sotsstrahu-pryzupynyv-vyplatu-likarnyanyh-i-dekretnyh.html"/>
    <meta property="og:site_name" content="1NEWS"/>
    <meta property="article:published_time" content="2019-11-21T17:08:05+00:00"/>
    <meta property="og:title" content="Фонд соцстраху призупинив виплату лікарняних і декретних"/>
    <meta property="og:description" content="Фонд соцстраху призупинив виплату лікарняних і декретних"/>
  </head>
  <body>
    <article>
      <h1>Фонд соцстраху призупинив виплату лікарняних і декретних</h1>
      <address>
        <time datetime="2019-11-21T17:08:05+00:00">21 Nov 2019, 17:08</time>
      </address>
      <p>
        <b>20 листопада 2019 року Фондом соціального страхування України вимушено призупинено перерахування коштів для виплати лікарняних, допомоги по вагітності та пологах, інформує <a href="https://1news.com.ua/">1NEWS</a> з посиланням на <a href="http://www.fssu.gov.ua/fse/control/main/uk/publish/article/966633%3Bjsessionid%3D896D6481E0B3D630B3296DE09FEA5C23">пресслужбу</a> Фонду.</b>
      </p>
      <figure>
        <img src="https://1news.com.ua/wp-content/uploads/2019/11/445223.jpg"/>
      </figure>
      <p><b>Причини.</b> Це пов’язано із закінченням коштів, які передбачені бюджетом на 2019 рік.</p>
      <p><b>Пояснення.</b> “За чинним законодавством Фонд не може перерахувати кошти за кожним з напрямів фінансування більше, ніж затверджено в бюджеті Фонду на 2019 рік, прийнятому Кабінетом Міністрів України. За напрямом матеріального забезпечення заплановані на рік видатки було вичерпано 19 листопада”, – прокоментував директор виконавчої дирекції Фонду Євген Баженков.</p>
      <p>Станом на сьогодні загальна сума за заявами-розрахунками, наданими до фінансування у 2019 році з урахування заборгованості на початок року, становить 13,573 млрд гривень, що перевищує кошторисні призначення на рік за відповідною статтею видатків на 1,038 млрд грн.</p>
      <p>
        <b>За загальнообов’язковим державним соціальним страхуванням у зв’язку з тимчасовою втратою працездатності надаються такі види матеріального забезпечення:</b>
      </p>
      <ul>
        <li>допомога по тимчасовій непрацездатності (включаючи догляд за хворою дитиною),</li>
        <li>допомога по вагітності та пологах;</li>
        <li>допомога на поховання.</li>
      </ul>
    </article>
  </body>
</html>