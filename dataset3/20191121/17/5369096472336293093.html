<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/car-n-bikes/carzoneworld/776212/nea-ilektriki-ford-mustang-mach-e/"/>
    <meta property="og:site_name" content="to10.gr"/>
    <meta property="article:published_time" content="2019-11-21T17:44:14+00:00"/>
    <meta property="og:title" content="Νέα, ηλεκτρική Ford Mustang Mach-E"/>
    <meta property="og:description" content="Η Ford επεκτείνει με τη Mustang Mach-E την οικογένεια Mustang, μεταφέροντας το αυτοκίνητο στην ηλεκτρική εποχή."/>
  </head>
  <body>
    <article>
      <h1>Νέα, ηλεκτρική Ford Mustang Mach-E</h1>
      <h2>Η Ford επεκτείνει με τη Mustang Mach-E την οικογένεια Mustang, μεταφέροντας το αυτοκίνητο στην ηλεκτρική εποχή.</h2>
      <address><time datetime="2019-11-21T17:44:14+00:00">21 Nov 2019, 17:44</time> by <a rel="author">to10.gr</a></address>
      <p>Όταν έρθει στην αγορά στα τέλη του 2020, η Mustang Mach-E θα διατίθεται με δύο επιλογές ως προς τη χωρητικότητα της μπαταρίας (standard range και extended range) είτε με κίνηση στους πίσω τροχούς είτε με τετρακίνηση μέσω της χρήσης ηλεκτροκινητήρων σταθερού μαγνήτη. Στην έκδοση extended range και κίνηση στους πίσω τροχούς, η Mustang Mach E αναμένεται να εξασφαλίζει με μια φόρτιση ηλεκτρική αυτονομία έως και 600 χιλιόμετρα, ενώ το μοντέλο με την ίδια μπαταρία και κίνηση σε όλους τους τροχούς αναμένεται να αποδίδει ισχύ 337 ίππων (248 kW) και ροπή 565 Nm.</p>
      <p>Η Mustang Mach-E GT προβλέπεται να ολοκληρώνει την επιτάχυνση 0 -100 χ.α.ω. σε χρόνο μικρότερο των 5δλ., αποδίδοντας προβλεπόμενη ισχύ 465 ίππων (342 kW) και ροπή 830 Nm.</p>
      <p>
        <a href="https://www.to10.gr/podosfero/superleague/776076/gavalas-epistoli-tis-fifa-dikeoni-tis-thesis-tou-olybiakou-gia-tin-epo/">
          <i>Γαβαλάς: «Η επιστολή της FIFA δικαιώνει τις θέσεις του Ολυμπιακού για την ΕΠΟ»</i>
        </a>
      </p>
      <p>Η Mustang Mach-E διαθέτει τρία προφίλ οδήγησης – τα Whisper, Engage και Unbridles – με το καθένα να προσφέρει διαφορετικά χαρακτηριστικά στη συμπεριφορά του οχήματος. Με το λανσάρισμα, η Ford θα προσφέρει στη νέα Mach-E ένα σύστημα 4κίνησης που θα μεταφέρει τη ροπή ανεξάρτητα στον εμπρός και πίσω άξονα εξασφαλίζοντας με τον τρόπο αυτό εντυπωσιακή επιτάχυνση και βελτιωμένο έλεγχο της συμπεριφοράς του οχήματος.</p>
      <p>Η νέα Mustang Mach-E θα διατίθεται με τις νέες, αλουμινένιες δαγκάνες υψηλών επιδόσεων Flexira της Brembo, αλλά και με το σύστημα ανάρτησης MagneRide.</p>
      <p>
        <b>Ενσωματωμένη τεχνολογία που προσαρμόζεται στον τρόπο ζωής του οδηγού</b>
      </p>
      <p>Η οθόνη αφής των 15,5 ιντσών του συστήματος SYNC και η απλή διεπαφή της καταργεί τα περίπλοκα μενού και διευκολύνει την πρόσβαση με λειτουργίες τις οποίες οι χρήστες των smartphone θα βρουν εξαιρετικά άνετες και βολικές στη χρήση. Το σύστημα λανσάρει επίσης ασύρματη συμβατότητα με Apple CarPlay, Android Auto και AppLink από smartphones και άλλες φορητές συσκευές.</p>
      <figure>
        <img src="https://www.to10.gr/wp-content/uploads/2019/11/Ford-Mustang-Mach-E-_2-300x200.jpg"/>
      </figure>
      <p>
        <b>Σχεδιασμός</b>
      </p>
      <p>Η Mustang Mach-E διακρίνεται από το μακρύ καπό, τη σχεδίαση των ώμων του αμαξώματος, τους επιθετικούς προβολείς και τα πίσω φώτα με τα τρία ανεξάρτητα στοιχεία. Η Mustang Mach-E επιφυλάσσει μία ακόμα έκπληξη κάτω από το εμπρός καπό της: πρόκειται για ένα χώρο αποθήκευσης αντικειμένων με σύστημα απορροής υδάτων. Με αποθηκευτική ικανότητα 100 λίτρων, ο εμπρός αποθηκευτικός χώρος είναι αρκετά μεγάλος για τη μεταφορά μιας αντίστοιχου μεγέθους χειραποσκευής.</p>
      <p>
        <b>Εσωτερικό</b>
      </p>
      <p>Εκτός από τον εμπρός αποθηκευτικό χώρο, ο πίσω προσφέρει χωρητικότητα που φτάνει τα 402 λίτρα. Με τα πίσω καθίσματα αναδιπλωμένα, η Mustang Mach-E παρέχει 1.420 λίτρα. Το σύστημα ήχου της Bang &amp; Olufsen περιλαμβάνει ενσωματωμένα ηχεία που μοιάζουν να αιωρούνται πάνω από τους εμπρός αεραγωγούς, ενώ το αναδιπλούμενο υποβραχιόνιο λειτουργεί και ως αποθηκευτικός χώρος για τσάντες ή πορτοφόλια. Η προαιρετική πανοραμική οροφή με σταθερό κρύσταλλο συμβάλει ώστε το εσωτερικό να παραμένει πιο δροσερό το καλοκαίρι και πιο ζεστό το χειμώνα.</p>
      <figure>
        <img src="https://www.to10.gr/wp-content/uploads/2019/11/Ford-Mustang-Mach-E-_1-300x224.jpg"/>
      </figure>
      <p>Μία έκδοση περιορισμένης παραγωγής (First Edition) του μοντέλου θα διατίθεται σε συγκεκριμένες αγορές σε συνδυασμό με τη μεγαλύτερη μπαταρία και 4κίνηση.</p>
      <p>Τέλος, η πρόσβαση στο εσωτερικό του αυτοκινήτου γίνεται εύκολα με την υιοθέτηση της τεχνολογίας Phone As A Key.</p>
      <p>
        <b>Τεχνολογία μπαταριών</b>
      </p>
      <p>Η Mustang Mach-E θα διατίθεται στις εκδόσεις standard-range (μπαταρία ιόντων λιθίου 75,7 kWh) και extended-range (μπαταρία ιόντων λιθίου 98,8 kWh), που προβλέπεται να εξασφαλίζει αυτονομία έως και 600 χιλιόμετρα. Η μπαταρία έχει δοκιμαστεί σε ακραίες θερμοκρασίες, ακόμα και στους -40 βαθμούς Κελσίου και προστατεύεται από έναν κλωβό που απορροφά τις δυνάμεις που αναπτύσσονται σε περίπτωση σύγκρουσης.</p>
      <figure>
        <img src="https://www.to10.gr/wp-content/uploads/2019/11/Ford-Mustang-Mach-E-_3-300x200.jpg"/>
      </figure>
      <p>Η Ford προσφέρει μία λύση επιτοίχιου φορτιστή (Ford Connected Wallbox) με πέντε φορές μεγαλύτερη ισχύ φόρτισης σε σχέση με μία οικιακή πρίζα. Αυτό σημαίνει ότι οι αγοραστές μπορούν να εξασφαλίσουν μέση αυτονομία 62 χιλιόμετρα ανά ώρα φόρτισης στην έκδοση extended-range και κίνηση στους πίσω τροχούς. Το καλώδιο οικιακής φόρτισης της Ford (Home Charge Cable) που περιλαμβάνεται στον στάνταρ εξοπλισμό του οχήματος, μπορεί να προσφέρει, κατά μέσο όρο, αυτονομία της τάξης των 14 χιλιομέτρων ανά ώρα φόρτισης.</p>
      <p>
        <b>Πηγή: Ford</b>
      </p>
      <p>
        <b>
          <a href="https://www.to10.gr/car-n-bikes/carzoneworld/776212/nea-ilektriki-ford-mustang-mach-e/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>