<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904648/belgi-mogelijk-zonder-kompany-naar-het-ek-we-moeten-fair-blijven-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-21T17:43:00+00:00"/>
    <meta property="og:title" content="België mogelijk zonder Kompany naar het EK: &quot;We moeten fair blijven&quot;"/>
    <meta property="og:description" content="België mag zich na een 30 op 30 tijdens de EK-kwalificatiecampagne opmaken voor het EK komende zomer. Mogelijk zonder de ervaren Vincent Kompany. Bondscoach Roberto Martinez dreigt de Rode Duivel thuis te laten. De verdediger keerde afgelopen zomer terug naar zijn jeugdclub RSC Anderlecht. Veel plezier heeft de blessuregevoelige Kompany nog niet beleefd aan zijn terugkeer. De verdediger kwam door blessures amper in actie voor Anderlecht. Dat kan hem nu ook het EK kosten."/>
  </head>
  <body>
    <article>
      <h1>België mogelijk zonder Kompany naar het EK: "We moeten fair blijven"</h1>
      <address>
        <time datetime="2019-11-21T17:43:00+00:00">21 Nov 2019, 17:43</time>
      </address>
      <p>
        <b>België mag zich na een 30 op 30 tijdens de EK-kwalificatiecampagne opmaken voor het EK komende zomer. Mogelijk zonder de ervaren Vincent Kompany. Bondscoach Roberto Martinez dreigt de Rode Duivel thuis te laten.</b>
      </p>
      <p>De verdediger keerde afgelopen zomer terug naar zijn jeugdclub RSC Anderlecht. Veel plezier heeft de blessuregevoelige Kompany nog niet beleefd aan zijn terugkeer. De verdediger kwam door blessures amper in actie voor Anderlecht. Dat kan hem nu ook het EK kosten.</p>
      <p>"We moeten fair blijven tegenover Vinnie – indien hij het komende half jaar niet zijn ritme en speelminuten vindt, zou het unfair zijn om van Kompany te vragen om op een dermate hoog niveau als het EK de ploeg te helpen", vertelt Martinez in <i>Het Laatste Nieuws</i>.</p>
      <p>De Spanjaard wil Kompany toch nog niet helemaal opgeven. "Anderzijds, Vincent is uniek. Net zo goed pikt-ie straks de draad weer op, speelt hij alles tot aan het EK en is hij opnieuw niet meer weg te denken uit de ploeg", vertelt hij.</p>
      <p>Kompany speelde tot dusver enkel zes wedstrijden voor Anderlecht dit seizoen. Hij moest door een blessure al tien wedstrijden aan zich voorbij laten gaan.</p>
    </article>
  </body>
</html>