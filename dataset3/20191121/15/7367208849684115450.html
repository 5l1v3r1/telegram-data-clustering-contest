<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/21/leggi-notizia/argomenti/attualita/articolo/bra-i-carabinieri-hanno-festeggiato-la-virgo-fidelis-nel-70-anniversario-fotogallery.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-21T15:27:53+00:00"/>
    <meta property="og:title" content="Bra, l'Arma dei Carabinieri ha festeggiato la Virgo Fidelis nel 70° anniversario della giornata (FOTOGALLERY)"/>
    <meta property="og:description" content="La messa celebrata questa mattina nel santuario antico della Madonna dei Fiori, presenti i vertici della locale Compagnia e degli otto reparti locali che da questa dipendono. Al loro fianco i rappresentanti delle altre forze di..."/>
  </head>
  <body>
    <article>
      <h1>Bra, l'Arma dei Carabinieri ha festeggiato la Virgo Fidelis nel 70° anniversario della giornata (FOTOGALLERY)</h1>
      <h2>La messa celebrata questa mattina nel santuario antico della Madonna dei Fiori, presenti i vertici della locale Compagnia e degli otto reparti locali che da questa dipendono. Al loro fianco i rappresentanti delle altre forze di polizia e numerose autorità locali</h2>
      <address><time datetime="2019-11-21T15:27:53+00:00">21 Nov 2019, 15:27</time> by <a rel="author">Silvia Gullino</a></address>
      <p>Anche quest’anno, nella ricorrenza della festa della “<b>Virgo Fidelis</b>” i Carabinieri dei Reparti di stanza nella sede di <b>Bra</b>, nella mattinata di giovedì 21 novembre, hanno onorato la propria patrona con una messa celebrata nel <b>Santuario antico della Madonna dei Fiori</b> e officiata dal vicerettore, <b>don Enzo Torchio</b>.<br/>Questa giornata dedicata alla Vergine è stata istituita da <b>papa Pio XII</b> nel 1949. Da allora, i Carabinieri affidano a Lei quotidianamente il loro lavoro, le loro vita e i loro cari.</p>
      <p>Alla funzione sono intervenute numerose autorità civili – le quali il sindaco di Bra, <b>Gianni Fogliato</b>, accompagnato dall'assessore <b>Massimo Borrelli</b>, e diversi altri <b>primi cittadini del territorio</b> –, i rappresentanti degli altri corpi di polizia, una delegazione delle associazioni combattentistiche e d’arma in congedo e in particolare dell’<b>Associazione Nazionale Carabinieri</b>, oltre a una rappresentanza dell’Arma locale agli ordini del <b>capitano Massimo Caputo</b>, <b>comandante della Compagnia di Bra</b>, al quale si sono uniti i comandanti degli <b>otto reparti territoriali dipendenti</b>.</p>
      <p>Agli orfani, amorevolmente assistiti dall’<b>Opera Nazionale Assistenza Orfani Militari Arma Carabinieri</b>, e alle vedove dell’Arma, primi destinatari del dolore per le gravi perdite di affetto, è stata anche dedicata la ricorrenza odierna.</p>
      <p>La scelta di Maria “Virgo Fidelis”, come celeste patrona dei Carabinieri, è ispirata alla fedeltà che è caratteristica dell’Arma al suono del motto: “<b>Nei secoli fedele</b>”.</p>
      <p>Ogni anno, in occasione del 21 novembre, festa di Presentazione della Beata Vergine al Tempio, i Carabinieri, mentre ricordano il sacrificio cruento dell’intero <b>1° Battaglione Mobilitato</b>, massacrato nel 1941 sulle terre africane di <b>Culqualber</b>, si raccolgono intorno a Maria e rinnovano alla “Vergine Fedele” il giuramento solenne di amore e fedeltà alla Patria.</p>
      <p>Custodi dell’immenso patrimonio di valori che orientano la loro vita, prima della solenne benedizione con la recita della preghiera del Carabiniere elevata alla Madonna, i presenti hanno <b>ribadito il loro giuramento</b>.</p>
      <slideshow>
        <figure>
          <img src="http://www.targatocn.it/typo3temp/pics/B_9f0a33c669.jpg"/>
        </figure>
        <figure>
          <img src="http://www.targatocn.it/typo3temp/pics/B_4aa0640873.jpg"/>
        </figure>
        <figure>
          <img src="http://www.targatocn.it/typo3temp/pics/B_94c7930632.jpg"/>
        </figure>
        <figure>
          <img src="http://www.targatocn.it/typo3temp/pics/B_0e1d6ce716.jpg"/>
        </figure>
        <figure>
          <img src="http://www.targatocn.it/typo3temp/pics/B_10e2bf8aec.jpg"/>
        </figure>
        <figure>
          <img src="http://www.targatocn.it/typo3temp/pics/B_5eb8e469e8.jpg"/>
        </figure>
        <figure>
          <img src="http://www.targatocn.it/typo3temp/pics/B_547c5a1a9a.jpg"/>
        </figure>
        <figure>
          <img src="http://www.targatocn.it/typo3temp/pics/B_6fcaf02323.jpg"/>
        </figure>
        <figure>
          <img src="http://www.targatocn.it/typo3temp/pics/B_94da119267.jpg"/>
        </figure>
      </slideshow>
    </article>
  </body>
</html>