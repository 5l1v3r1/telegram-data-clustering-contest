<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/21/nagyot-valtozik-az-kozlekedes-az-m0-son-vasarnaptol"/>
    <meta property="og:site_name" content="infostart"/>
    <meta property="article:published_time" content="2019-11-21T15:01:00+00:00"/>
    <meta property="og:title" content="Nagyot változik a közlekedés az M0-son vasárnaptól"/>
    <meta property="og:description" content="Újabb szakasz készült el az autóút déli szektorában."/>
  </head>
  <body>
    <article>
      <h1>Nagyot változik a közlekedés az M0-son vasárnaptól</h1>
      <address><time datetime="2019-11-21T15:01:00+00:00">21 Nov 2019, 15:01</time> by <a rel="author">Infostart</a></address>
      <h3>Újabb szakasz készült el az autóút déli szektorában.</h3>
      <p>November 24-én, vasárnap a Szigetszentmiklósi csomópont térségében az M1 autópálya felé vezető oldalon két sávon egy közel 2 km-es szakaszt véglegesen visszaadnak a közlekedők részére, ezzel egyidőben az érintett szakaszon a közút kezelője, a Magyar Közút Nonprofit Zrt. megkezdi a Budapest felé vezető oldalon a terelés felszámolását - <a href="https://nif.hu/2019/11/ujabb-szakasz-keszult-el-az-m0-deli-szektoraban/">írja honlapján</a> a Nemzeti Infrastruktúra Fejlesztő Zrt.</p>
      <blockquote>A munkálatok befejezését követően lényegesen gyorsabb és kényelmesebb lesz a csomópontban a fel- és lehajtás.</blockquote>
      <p>A Budapest felé vezető oldalon is szélesebb forgalmi sávokon lehet majd haladni, és leállósáv is rendelkezésére áll majd a műszaki hiba miatt megállni kényszerülőknek.</p>
      <p>A terelések változásáról a szakemberek folyamatos tájékoztatást adnak, az egyes tervezett ütemekről és a várható korlátozásokról, az autóút aktuális forgalmi helyzetéről a közlekedők <a href="https://www.utinform.hu/">az Útinform oldalán</a> tájékozódhatnak.</p>
      <p>
        <i>Nyitókép: nif.hu</i>
      </p>
    </article>
  </body>
</html>