<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/country/news/592781/%E0%A6%B8%E0%A6%BE%E0%A6%A4%E0%A6%95%E0%A7%8D%E0%A6%B7%E0%A7%80%E0%A6%B0%E0%A6%BE%E0%A7%9F-%E0%A7%AF-%E0%A6%AD%E0%A7%81%E0%A7%9F%E0%A6%BE-%E0%A6%AA%E0%A6%B0%E0%A7%80%E0%A6%95%E0%A7%8D%E0%A6%B7%E0%A6%BE%E0%A6%B0%E0%A7%8D%E0%A6%A5%E0%A7%80%E0%A6%B8%E0%A6%B9-%E0%A6%AE%E0%A6%BE%E0%A6%A6%E0%A7%8D%E0%A6%B0%E0%A6%BE%E0%A6%B8%E0%A6%BE%E0%A6%B6%E0%A6%BF%E0%A6%95%E0%A7%8D%E0%A6%B7%E0%A6%95-%E0%A6%86%E0%A6%9F%E0%A6%95"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-21T15:24:00+00:00"/>
    <meta property="og:title" content="সাতক্ষীরায় ৯ ভুয়া পরীক্ষার্থীসহ মাদ্রাসাশিক্ষক আটক"/>
    <meta property="og:description" content="সাতক্ষীরার দেবহাটায় ইবতেদায়ী শিক্ষা সমাপনী পরীক্ষায় জালিয়াতি করে অন্য জনের হয়ে পরীক্ষায় অংশ নেওয়ায় নয় ভুয়া পরীক্ষার্থীসহ এক মাদ্রাসা শিক্ষককে আটক করেছে পুলিশ। বৃহস্পতিবার (২১ নভেম্বর) দুপুরে দেবহাটার সখিপুর দাখিল মাদ্রাসা কেন্দ্র থেকে তাদের আটক করা হয়। দেবহাটা থানার ভারপ্রাপ্ত কর্মকর্তা..."/>
  </head>
  <body>
    <article>
      <h1>সাতক্ষীরায় ৯ ভুয়া পরীক্ষার্থীসহ মাদ্রাসাশিক্ষক আটক</h1>
      <address><time datetime="2019-11-21T15:24:00+00:00">21 Nov 2019, 15:24</time> by <a rel="author">সাতক্ষীরা প্রতিনিধি</a></address>
      <figure>
        <img src="http://cdn.banglatribune.com/contents/cache/images/800x0x1/uploads/media/2015/12/27/65d050c8627d53dd089d78fd9e700883-.jpg"/>
        <figcaption>সাতক্ষীরা জেলা</figcaption>
      </figure>
      <p>সাতক্ষীরার দেবহাটায় ইবতেদায়ী শিক্ষা সমাপনী পরীক্ষায় জালিয়াতি করে অন্য জনের হয়ে পরীক্ষায় অংশ নেওয়ায় নয় ভুয়া পরীক্ষার্থীসহ এক মাদ্রাসা শিক্ষককে আটক করেছে পুলিশ। বৃহস্পতিবার (২১ নভেম্বর) দুপুরে দেবহাটার সখিপুর দাখিল মাদ্রাসা কেন্দ্র থেকে তাদের আটক করা হয়। দেবহাটা থানার ভারপ্রাপ্ত কর্মকর্তা (ওসি) বিপ্লব কুমার সাহা এ তথ্য নিশ্চিত করেন।</p>
      <p>আটক শিক্ষকের নাম নুরুল ইসলাম। তিনি উত্তর পারুলিয়া স্বতন্ত্র ইবতেদায়ী মাদ্রাসার শিক্ষকতা করেন।</p>
      <p>আটক ভুয়া শিক্ষার্থীরা উত্তর পারুলিয়া স্বতন্ত্র ইবতেদায়ী মাদ্রাসার শিক্ষার্থীদের স্থলে পরীক্ষা দিচ্ছিল। তারা উপজেলার বিভিন্ন শিক্ষা প্রতিষ্ঠানের ছাত্র।</p>
      <p>ওসি বিপ্লব কুমার সাহা জানান, আটক শিক্ষার্থীরা শিশু হওয়ায় উপজেলা নির্বাহী কর্মকর্তা সাজিয়া আফরীন মুচলেকা নিয়ে তাদের অভিভাবকদের জিম্মায় দিয়েছেন। আর শিক্ষক নুরুল ইসলামকে ভ্রাম্যমাণ আদালতের মাধ্যমে বিচারিক আদালতে পাঠানোর প্রক্রিয়া চলছে।</p>
      <p> </p>
      <footer>/এমএএ/</footer>
    </article>
  </body>
</html>