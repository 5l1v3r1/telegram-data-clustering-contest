<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/transferi/juventus-zeli-veliku-nadu-spanije-cena-trocifrena-393357.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-21T15:35:00+00:00"/>
    <meta property="og:title" content="Juventus želi veliku nadu Španije, cena trocifrena!"/>
    <meta property="og:description" content="&quot;Slepi miševi&quot; skupo cene svog omladinca."/>
  </head>
  <body>
    <article>
      <h1>Juventus želi veliku nadu Španije, cena trocifrena!</h1>
      <h2>"Slepi miševi" skupo cene svog omladinca.</h2>
      <address><time datetime="2019-11-21T15:35:00+00:00">21 Nov 2019, 15:35</time> by <a rel="author">Stefan Matić</a></address>
      <p>"Bjankoneri" su već razbili jednom magičnu cifru od sto miliona evra kada su dovodili Kristijana Ronalda iz Real Madrida. Deluje da će nekada nedodirljiv broj u bližoj budućnosti postati normalna stvar.<br/><br/>Španski klubovi često pri potpisivanju profesionalnih ugovora sa svojim mlađim igračima znaju da stave visoku otpusnu klauzulu, što je i slučaj Ferana Toresa iz Valensije.<br/><br/>Devetnaestogodišnjak je na skauting listi Juventusa, njegova sloboda košta ravno sto miliona evra. Mladi Španac se početkom prošle godine probio u prvi tim kluba sa "Mestalje", ostavio je i odličan utisak u nastupima sa mladom reprezentacijom.</p>
      <figure>
        <img src="https://www.sportske.net/text_images/201907/velika564368020190727203726.jpg"/>
      </figure>
      <p>Pored šampiona Italije za Ferana se navodno interesuju još Liverpul i Barselone, nema sumnje da Španac predstavlja veliki potencijal na poziciji krila. Ove sezone je standardan u dresu Valensije, ali cenu mu može smanjiti ugovor koji mu ističe za nešto više od godinu i po dana.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/ajaksovo-prokletstvo-suoci-se-sa-ducom-tadicem-i-desice-ti-se-neizbezno-393333.html"/>
        <a href="https://www.sportske.net/vest/medjunarodni-fudbal/rasprava-veka-mesi-je-bio-bolji-ronaldo-lepsi-ali-sve-se-promenilo-ovo-su-stvari-koje-nikad-nisu-ispricane-u-javnosti-393331.html"/>
        <a href="https://www.sportske.net/vest/medjunarodni-fudbal/poketino-ostavio-poruku-igracima-hoce-li-pogaziti-rec-kao-naslednik-murinjo-393330.html"/>
        <a href="https://www.sportske.net/vest/transferi/bivsi-agent-potvrdio-real-zeli-momka-od-100-miliona-393215.html"/>
      </related>
    </article>
  </body>
</html>