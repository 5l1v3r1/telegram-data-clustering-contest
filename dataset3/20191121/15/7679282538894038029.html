<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/astrology/story-these-comman-five-habits-will-make-you-hepatitis-patient-2861692.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-21T15:24:47+00:00"/>
    <meta property="og:title" content="Health Tips : इन 5 बातों पर अमल करके हेपेटाइटिस से बच सकते हैं आप"/>
    <meta property="og:description" content="अक्सर हम सेहतमंद रहने के लिए बड़ी-बड़ी सावधानियां तो रख लेते हैं लेकिन हमारी रोजाना की छोटी-छोटी आदतें बड़ी बीमारियों का कारण बन जाती है. जैसे, हेपेटाइटिस की बीमारी छोटी-छोटी चीजों से फैल सकती है. ऐसे..."/>
  </head>
  <body>
    <article>
      <h1>Health Tips : इन 5 बातों पर अमल करके हेपेटाइटिस से बच सकते हैं आप</h1>
      <address><time datetime="2019-11-21T15:24:47+00:00">21 Nov 2019, 15:24</time> by <a rel="author">लाइव हिन्दुस्तान टीम ,नई दिल्ली</a></address>
      <p>अक्सर हम सेहतमंद रहने के लिए बड़ी-बड़ी सावधानियां तो रख लेते हैं लेकिन हमारी रोजाना की छोटी-छोटी आदतें बड़ी बीमारियों का कारण बन जाती है. जैसे, हेपेटाइटिस की बीमारी छोटी-छोटी चीजों से फैल सकती है. ऐसे में आपको इन आदतों पर ध्यान देना चाहिए-  </p>
      <p><b>क्या है हेपेटाइटिस</b><br/>हेपेटाइटिस सी लिवर से जुड़ी एक बीमारी है जो हेपेटाइटिस सी नामक विषाणु से संक्रमित होने पर पैदा होती है। यह संक्रमण आपके लिवर को क्षतिग्रस्त कर सकता है। हालांकि, शुरूआती संक्रमण के बाद इसके लक्षणों को पहचानना बेहद कठिन है, लेकिन इसके बारे जानकारी होना बेहद आवश्यक है। </p>
      <p>
        <b>इन कारणों से फैलता है हेपेटाइटिस</b>
      </p>
      <p><b>लोकल बाजार से गाजर, मूली या फलों को उठाकर खाना</b><br/>साप्ताहिक बाजार में फल-सब्जियां रेहड़ी पर मिलती हैं। ऐसे में उन्हें ताजा रखने के लिए बार-बार पानी का छिड़काव किया जाता है। ऐसे में ये बहुत जरूरी है कि घर लाकर उन सब्जियों-फलों को धोकर खाया जाए। रेहड़ी से उठाकर कुछ भी खाने से बचें।</p>
      <p><b>सिर्फ पानी से हाथ धोना नहीं है काफी</b><br/>हेपेटाइटिस ए के वायरस शरीर के बाहर भी महीनों तक जी सकते हैं। इसलिए आपको साफ-सफाई का विशेष ध्यान रखना जरूरी है। इसके लिए आपको हाथों को हमेशा ऐंटि-बैक्टीरियल साबुन, लिक्विड हैंडवॉश या सैनिटाइजर से साफ रखना चाहिए</p>
      <p><b>किसी और के मेकअप प्रॉडक्ट के इस्तेमाल से बचें</b><br/>कभी भी दूसरों का मेकअप प्रॉडक्ट नहीं इस्तेमाल करना चाहिए। इसका कारण है कि ये बेहद पर्सनल चीज है और अगर व्यक्ति हेपेटाइटिस का रोगी नहीं भी है मगर उसके शरीर पर इसके वायरस हैं तो उसके मेकअप प्रॉडक्ट्स, शैंपू, क्रीम आदि के जरिए ये वायरस आपको भी प्रभावित कर सकते हैं।</p>
      <p><b>सी फूड पूरी तरह पका ही खाएं</b><br/>कई लोग सी फूड को हल्का सा पानी में नम करके खाते हैं लेकिन ऐसा करना हेपेटाइटिस को बुलावा देना हो सकता है। समुद्र या किसी भी तरह की नदी में काफी मात्रा में बैक्टीरिया मौजूद होते हैं। ऐसे में सी फूड को पूरी तरह पकाकर या अच्छी तरह उबालकर ही खाएं</p>
      <p><b>ट्रिप के दौरान पानी का बदलना </b><br/>अगर आप घूमने-फिरने के शौकीन हैं, तो आपका पानी भी बदलता रहता होगा। कई जगहों पर पानी की गुणवत्ता सही नहीं होती और पानी की वजह से सबसे ज्यादा इंफेक्शन होता है। ऐसे में कहीं बाहर जाएं, तो कोशिश करें कि अपनी बॉटल साथ लेकर जाएं या फिर मिनरल वॉटर ही पिएं।</p>
    </article>
  </body>
</html>