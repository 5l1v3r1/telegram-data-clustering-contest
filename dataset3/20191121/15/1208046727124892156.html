<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/landslag-damer/australien-till-vm-utan-omtalade-storstjarnan/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-21T15:04:22+00:00"/>
    <meta property="og:title" content="Australien till VM – utan omtalade storstjärnan"/>
    <meta property="og:description" content="När det australiensiska landslaget landade i Japan för VM-comeback gjordes det utan Hannah Mouncey. Australien gör sitt första VM sedan 2013 efter att ha fixat en femteplats i de Asiatiska mästerskapen för ett år sedan. En av lagets främsta spelare då var Hannah Mouncey, omtalad efter att ha genomgått ett könsbyte från man till kvinna. […]"/>
  </head>
  <body>
    <article>
      <h1>Australien till VM – utan omtalade storstjärnan</h1>
      <address><time datetime="2019-11-21T15:04:22+00:00">21 Nov 2019, 15:04</time> by <a rel="author" href="https://handbollskanalen.se/author/jimmy-johanssonhandbollskanalen-nu/" target="_blank">Jimmy Grandin</a></address>
      <p>
        <b>När det australiensiska landslaget landade i Japan för VM-comeback gjordes det utan Hannah Mouncey.</b>
      </p>
      <p>Australien gör sitt första VM sedan 2013 efter att ha fixat en femteplats i de Asiatiska mästerskapen för ett år sedan. En av lagets främsta spelare då var Hannah Mouncey, omtalad efter att ha genomgått ett könsbyte från man till kvinna. I turneringen syntes tydliga skillnader i längd och vikt jämfört med spelare från till exempel Iran och Indien.</p>
      <p>När Australien landade i Japan fanns dock inte Hannah Mouncey på plats. Hon finns heller inte med i den officiella truppen som Australien skickat in till IHF inför turneringen.</p>
      <p>Enligt uppgifter till Handbollskanalen ska det helt enkelt handla om att Australien fått tillbaka sina bästa linjespelare efter skadeperioder.</p>
      <p>Allra vassast kan ni annars räkna med att Sally Potocki är. Hon spelar i tyska Bayer Leverkusen och vann skytteligan i Asiatiska mästerskapen på överlägsna 57 mål. Mittnian Madeleine McAfee och rutinerade Emma Guignard kommer också dra ett stort lass.</p>
      <p>Australien spelar i grupp B mot Frankrike, Danmark, Tyskland, Sydkorea och Brasilien. Tufft!</p>
    </article>
  </body>
</html>