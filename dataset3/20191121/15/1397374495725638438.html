<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/transferi/italijanska-formula-florenci-menja-boje-za-mesec-dana-393359.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-21T15:59:00+00:00"/>
    <meta property="og:title" content="Italijanska formula, Florenci menja boje za mesec dana?"/>
    <meta property="og:description" content="Rimljani spremni da prodaju kapitena."/>
  </head>
  <body>
    <article>
      <h1>Italijanska formula, Florenci menja boje za mesec dana?</h1>
      <h2>Rimljani spremni da prodaju kapitena.</h2>
      <address><time datetime="2019-11-21T15:59:00+00:00">21 Nov 2019, 15:59</time> by <a rel="author">Stefan Matić</a></address>
      <p><anchor name=""/><a href="https://www.sportske.net/vest/transferi/na-ovo-od-rome-nismo-navikli-reprezentativac-nakon-17-godina-napusta-rim-393021.html">Već smo pisali,</a> Alesandro Florenci je na pragu napuštanja "Olimpika".<br/><br/>Dete Rome je izgubilo startnu poziciji kod Fonseke, zadnji meč je odigrao još krajem oktobra protiv Udineza i to samo petnaestak minuta da bi naredne tri utakmice "vučice" odgledao sa klupe za rezervne igrače.<br/><br/>Polivalentni reprezentativac Italije ima ugovor do 2023. godine sa Rimljanima, ali će najverovatnije već u januaru promeniti klub.<br/><br/>Prema pisanju italijanskih medija najrealnija opcija ostaje Intera, Konte želi da upotpuni broj svojih igrača, nema sumnje da Alesandro ima kvalitete da se probije u prvoj postavi po desnoj strani.<br/><br/>Formula će biti klasična italijanska, pozajmica sa otkupom po kraju sezone. I dalje se ne zna koja će suma biti u pitanju, vrednost Florencija se trenutno procenjuje na 25 miliona evra.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/italija-drhti-evo-ko-ce-biti-novi-vlasnik-rome-393324.html"/>
        <a href="https://www.sportske.net/vest/medjunarodni-fudbal/junajted-i-roma-u-pregovorima-da-li-samo-oko-stopera-393291.html"/>
        <a href="https://www.sportske.net/vest/transferi/ziru-resio-preko-meace-do-eura-393259.html"/>
        <a href="https://www.sportske.net/vest/medjunarodni-fudbal/zvanicno-roma-je-na-prodaju-393253.html"/>
        <a href="https://www.sportske.net/vest/transferi/bivsi-agent-potvrdio-real-zeli-momka-od-100-miliona-393215.html"/>
      </related>
    </article>
  </body>
</html>