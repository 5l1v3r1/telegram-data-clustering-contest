<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3383697/64-yillik-unlu-firma-konkordatodan-cikamadi-iflas-etti"/>
    <meta property="og:site_name" content="Milli Gazete"/>
    <meta property="article:published_time" content="2019-11-21T15:05:00+00:00"/>
    <meta property="og:title" content="64 yıllık ünlü firma konkordatodan çıkamadı, iflas etti"/>
    <meta property="og:description" content="Rusya’da yapılan &quot;Dünya Kupası&quot;nın lisanslı ürünlerinin bir bölümünü de üreten ünlü firmadan iflas haberi geldi."/>
  </head>
  <body>
    <article>
      <h1>64 yıllık ünlü firma konkordatodan çıkamadı, iflas etti</h1>
      <h2>Rusya’da yapılan "Dünya Kupası"nın lisanslı ürünlerinin bir bölümünü de üreten ünlü firmadan iflas haberi geldi.</h2>
      <address>
        <time datetime="2019-11-21T15:05:00+00:00">21 Nov 2019, 15:05</time>
      </address>
      <p>Geçen yıl Rusya’da yapılan ‘Dünya Kupası’nın lisanslı ürünlerinin bir bölümünü üreten Hakan Çanta, iflas etti.</p>
      <p>Daha önce konkordato talep eden Türkiye’nin en eski çanta üreticilerinden Hakan Çanta'nın borca batın olması nedeniyle resmen iflas etti.</p>
      <p>Bakırköy 1. Asliye Ticaret Mahkemesi tarafından verilen kararda şöyle denildi:</p>
      <p>“…davacı şirket Hakan Çanta Sanayi ve Ticaret Anonim Şirketi’nin konkordato talebinin reddi ile borca batık olması sebebiyle 20.11.2019 günü saat 14.08 itibariyle iflasına karar verilmiştir.” <br/>Konkordatolar yeniden patlak verdi: Ünlü çantacı da konkordato istedi</p>
      <p>
        <b>KONKORDATO İSTEMİŞTİ</b>
      </p>
      <p>Dava geçen 20 Haziran’da Bakırköy Asliye Ticaret Mahkemesi’nde açıldı. Dava dilekçesinde, şirketin mali darboğaz yaşadığı kaydedilerek, konkordato kararı ile zorlu sürecin aşılabileceği kaydedilmişti.</p>
      <p>
        <b>64 YILLIK ÇANTACI</b>
      </p>
      <p>Hakan Çanta’nın temeli 1955’te atıldı. 1980’lerin ikinci yarısıyla bilinirliği arttı. Ahmet Hacısoyu, yeğeni Nedim Ümitvar ile Hakan Çanta’yı yeniden ayağa kaldırdı. Marka, ilk lisans sözleşmesini 1995’te Walt Disney ile imzaladı.</p>
      <p>Hakan Çanta, 2017’de FIFA ile anlaşma imzaladı. Rusya’da düzenlenen ‘Dünya Kupası’nın lisanslı ürünlerinin bir bölümünü üreten şirket, ürün satışını onlarca ülkede yaptı. Av. Şevket Çelik, bir çok şirketin nakit akışının bozulduğunu belirtti. Av. Çelik, 2019’un ikinci yarısının zorlu geçmesini beklediklerini söyledi.</p>
    </article>
  </body>
</html>