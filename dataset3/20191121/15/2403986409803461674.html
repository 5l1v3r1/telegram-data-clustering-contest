<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/silovikam_mozhut_urizati_finansuvannya_yakshho_ne_bude_rezultativ_roboti_n1237370"/>
    <meta property="og:site_name" content="24 Канал"/>
    <meta property="article:published_time" content="2019-11-21T15:37:00+00:00"/>
    <meta property="og:title" content="Силовикам можуть урізати фінансування, якщо не буде результатів роботи"/>
    <meta property="og:description" content="Якщо правоохоронці не працюватимуть ефективно, їхнє фінансування у 2021 році буде скорочене удвічі. Деяким органам загрожує розпуск."/>
  </head>
  <body>
    <article>
      <h1>Силовикам можуть урізати фінансування, якщо не буде результатів роботи</h1>
      <address><time datetime="2019-11-21T15:37:00+00:00">21 Nov 2019, 15:37</time> by <a rel="author" href="https://24tv.ua/nataliya_pristanska_tag7230/" target="_blank">Наталія Пристанська</a></address>
      <p>
        <b>Якщо правоохоронці не працюватимуть ефективно, їхнє фінансування у 2021 році буде скорочене удвічі. Деяким органам загрожує розпуск.</b>
      </p>
      <p>Високий запит суспільства на покарання для винних повинен конвертуватися в ефективну роботу правоохоронців, заявив на брифінгу голова фракції "Слуги народу" у парламенті Давид Арахамія.</p>
      <blockquote>Читайте також: <a href="https://24tv.ua/ivanisova_viklyuchat_z_partiyi_ta_fraktsiyi__slugi_narodu_arahamiya_n1237252">Іванісова виключать з партії та фракції "Слуги народу"</a></blockquote>
      <aside>Всі силовики приходять і хочуть збільшити свій бюджет на 30-40%. І пояснюють, навіщо їм це потрібно. Але якщо немає взагалі розслідування справ, то навіщо їх тоді фінансувати,<cite>– зазначив Арахамія.</cite></aside>
      <p>На думку нардепа, державі необхідно скорочувати або об’єднувати правоохоронні органи. Щоб їх було менше, але працювали вони ефективніше.</p>
      <h3>Інші заяви, які зробив Давид Арахамія на брифінгу</h3>
      <ul>
        <li>Найближчим часом через скандал зі судимістю Романа Іванісова виключать з фракції "Слуги народу" та партії. Якщо його вину не доведуть, то він зможе поновитися.</li>
        <li>Назвав бездоказовим звинувачення екснардепа Ігоря Мосійчука про нібито наявність в Арахамії громадянства США.</li>
        <li>Прокоментував аудіозаписи, на яких нардеп з його фракції Юрій Корявченков та інші мажоритарники нібито проводять співбесіду новому голові поліції Кривого Рогу.</li>
      </ul>
    </article>
  </body>
</html>