<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/21/pinlig-helgheim-lager-hakkemat-av-mdgs-alternative-statsbudsjett/"/>
    <meta property="og:site_name" content="Document"/>
    <meta property="article:published_time" content="2019-11-21T15:30:05+00:00"/>
    <meta property="og:title" content="«Pinlig»: Helgheim lager hakkemat av MDGs alternative statsbudsjett."/>
    <meta property="og:description" content="«En pinlig oppvisning i kunnskapsløs og uansvarlig politikk». Jon Helgheim fra FrP er midt sagt oppgitt over MDGs forsøk på å være et «voksent» parti med eget forslag til statsbudsjett."/>
  </head>
  <body>
    <article>
      <h1>«Pinlig»: Helgheim lager hakkemat av MDGs alternative statsbudsjett.</h1>
      <address><time datetime="2019-11-21T15:30:05+00:00">21 Nov 2019, 15:30</time> by <a rel="author">Tore Kristiansen</a></address>
      <figure>
        <img src="https://www.document.no/wp-content/uploads/2018/05/jon-helgheim.jpg"/>
        <figcaption>
          <i>Foto: Bjørn Inge Bergestuen / Fremskrittspartiet</i>
        </figcaption>
      </figure>
      <p>«En pinlig oppvisning i kunnskapsløs og uansvarlig politikk». Jon Helgheim fra FrP er midt sagt oppgitt over MDGs forsøk på å være et «voksent» parti med eget forslag til statsbudsjett.</p>
      <p>Det er på sin Facebook-side at Jon Helgheim gyver løs på MDGs utkast til alternativt statsbudsjett. MDG har vokst seg såpass stort at man ikke lenger bare kan sitte på sidelinjen og sutre, man må også ha en konkret plan for hvordan landet skal styres.</p>
      <p>I så måte har man muligens tatt på seg litt for store sko.</p>
      <p>I sitt <a href="https://www.dagsavisen.no/nyheter/innenriks/mdgs-klimatiltak-betales-med-31-milliarder-i-okte-skatter-og-avgifter-1.1621502%20">utkast </a>til statsbudsjett har MDG blant annet lagt vekt på utslippskutt og kamp mot barnefattigdom. Det meste skal finansieres ved hjelp av høyere skatter og avgifter.</p>
      <p>Jon Helgheim reagerer sterkt når han ser dette budsjettet:</p>
      <p>
        <b>Nasjonalt sammenbrudd?</b>
      </p>
      <blockquote>«MDG har ikke et statsbudsjett mot barnefattigdom eller bedre miljø. De har et budsjett for nasjonalt sammenbrudd!», var Helgheim oppsiktsvekkende kraftige reaksjon i et innlegg på facebook.</blockquote>
      <p>Han fortsetter:</p>
      <blockquote>«I dag la MDG frem sitt alternative statsbudsjett og Une Bastholm snakket om dette i NRK. Det var en pinlig oppvisning i kunnskapsløs og uansvarlig politikk. MDG mener dette var et budsjett mot barnefattigdom. Men alt de gjør i dette budsjettet, vil øke barnefattigdommen», mener Helgheim.</blockquote>
      <p>Han går spesifikt inn på hvordan MDG ser for seg å håndtere innvandringsspørsmålet, og vet åpenbart ikke helt om han skal le eller gråte over det som legges frem:</p>
      <blockquote>«MDG vil øke antall kvoteflyktninger til 5000 pr år, men dette var ikke Bastholm klar over selv. Innvandring, og spesielt flukt-relatert innvandring, er den soleklart største årsaken til økende barnefattigdom i Norge. Det blir flere som skal dele på tjeneste, dårligere oppfølging av hver enkelt, dårligere integrering og mindre ressurser til de som allerede sliter i landet», resonnerer Helgheim.</blockquote>
      <p>Han refererer videre til intervjuet med MDGs Une Bastholm i NRK:</p>
      <blockquote>« Da programlederen spurte hva som vil skje om vi tar imot 20 000 kvoteflyktninger, hadde hun ikke noe svar. Så spurte programlederen om hva som vil skje om vi tar imot 100 000 kvoteflyktninger. Da trodde Bastholm at vi muligens fikk litt fattigdom kort en periode. At vi raskt ville fått et kulturelt og samfunnsøkonomisk sammenbrudd, ble ikke ofret en tanke.», skriver Helgheim.</blockquote>
      <p>
        <b>Rasert velferdssystem? </b>
      </p>
      <p>Men det stanser ikke der:</p>
      <blockquote>«MDG ønsker også at flere familiemedlemmer skal komme, som om de ikke allerede har rasert velferdssystemet fra før».</blockquote>
      <p>Helgheim er kritisk til det som skal være MDGs resept for å løse en rekke samfunnsproblemer:</p>
      <blockquote>«Medisinen mot fattigdom er høyere trygder og stønader. Allerede i dag kan mange ganske enkelt få mer i stønad og tjenester, enn ved å jobbe. Den eneste måten å komme ut av fattigdom på, er å jobbe. Økte trygder vil holde flere borte fra arbeid, det vil på sikt føre til mer fattigdom,» mener Helgheim.</blockquote>
      <p>Han tar også for seg det han oppfatter som MDGs plan om å dele Norges formue med resten av jordas befolkning:</p>
      <blockquote>«Det er verdt å minne om at MDG i sitt program skriver at «alle mennesker på jorden har samme rett til våre felles naturressurser». Vår oljeformue kan vi altså vinke farvel til om MDG får bestemme, den tilhører alle andre lands innbyggere», skriver Helgheim.</blockquote>
      <p>
        <b>Hvor er pressen? </b>
      </p>
      <p>Avslutningsvis kommer Jon Helgheim med et hjertesukk om pressens rolle overfor det han ser som et uansvarlig og amatørmessig forsøk på å lage budsjett:</p>
      <blockquote>«Mulig det er MDGs høye oppslutning blant journalister som gjør det, men hadde andre lagt frem noe slikt, ville de aldri sluppet unna med det».</blockquote>
      <p>Kanskje noen redaksjoner burde kjenne seg litt truffet av det?</p>
      <p>Eller er «kritisk journalistikk» en gang for alle definert som noe man helst bedriver overfor partier på høyresiden?</p>
      <p>
        <a href="https://www.documentforlag.no/produkt/mot-nasjonalt-sammenbrudd-norge-i-masseinnvandringens-tid/">Forhåndsbestill Halvor Foslis nye bok til spesialpris her!</a>
      </p>
      <figure>
        <a href="https://www.documentforlag.no/produkt/mot-nasjonalt-sammenbrudd-norge-i-masseinnvandringens-tid/">
          <img src="https://www.document.no/wp-content/uploads/2019/11/halvor-fosli-annonse.jpg"/>
        </a>
      </figure>
      <h3>Støtt Document</h3>
      <p>Du kan enkelt sette opp et <b>fast, månedlig trekk med bankkort</b>:</p>
      <p>Eller du kan velge et <b>enkeltbeløp</b>:</p>
      <p>Du kan også overføre direkte til vårt kontonummer <b>1503.02.49981</b></p>
      <p>Vårt Vipps nummer er <b>13629</b></p>
      <p>For Paypal og SMS se vår<a href="https://www.document.no/stott-oss/">Støtt Oss-side.</a></p>
      <related>
        <h4>Les også</h4>
        <a href="https://www.document.no/2019/11/13/ny-mdg-fiasko-arrangerte-klimastreik-foran-stortinget-8-motte-opp/"/>
        <a href="https://www.document.no/2017/11/27/spis-mindre-kjott-og-dropp-sydenturen/"/>
        <a href="https://www.document.no/2019/10/04/det-mektige-fellesforbundet-slenger-dora-i-fjeset-pa-mdg/"/>
        <a href="https://www.document.no/2016/12/08/nar-strammes-pa-trygdesluket/"/>
        <a href="https://www.document.no/2018/02/11/johan-meyer-a-satse-pa-kvoteflyktninger-er-dyrt-og-uhensiktsmessig/"/>
        <a href="https://www.document.no/2013/10/23/solid-begrunnet-diagnose-over-pasienten-norge/"/>
        <a href="https://www.document.no/2015/10/10/mens-orkesteret-fortsetter-a-spille-masseinnvandringen-og-frp/"/>
        <a href="https://www.document.no/2018/12/19/faktisk-no-innvandring-er-den-klart-viktigste-arsaken-til-veksten-i-familier-med-vedvarende-lavinntekt/"/>
        <a href="https://www.document.no/2019/05/27/partiet-fnb-er-et-ekte-folkeparti/"/>
        <a href="https://www.document.no/2018/10/21/nhos-gronne-kortslutning/"/>
      </related>
    </article>
  </body>
</html>