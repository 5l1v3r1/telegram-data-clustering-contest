<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3325112"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-21T15:06:00+00:00"/>
    <meta property="og:title" content="מעטפות כסף בשווי 10,000 שקלים: 5 עובדים משרד הבריאות לשעבר הורשעו בשוחד"/>
    <meta property="og:description" content="החמישי שהועסקו בעבר בשירות המזון של המשרד, הורשעו בלקיחת שוחד מיועצי מזון ויבואנים. אחת מהן אף הודתה כי במשך שנים קיבלה..."/>
  </head>
  <body>
    <article>
      <h1>מעטפות כסף בשווי 10,000 שקלים: 5 עובדים משרד הבריאות לשעבר הורשעו בשוחד</h1>
      <address><time datetime="2019-11-21T15:06:00+00:00">21 Nov 2019, 15:06</time> by <a rel="author">דניאל דולב</a></address>
      <figure>
        <img src="https://img.wcdn.co.il/f_auto,w_700/2/9/5/2/2952486-46.jpeg"/>
        <figcaption>חמישה עובדים לשעבר הורשעו. משרד הבריאות</figcaption>
      </figure>
      <p>חמישה עובדים לשעבר של שירות המזון במשרד הבריאות הורשעו בעבירות שוחד, מרמה והפרת אמונים. שירות המזון מפקח בין היתר המזון המיוצר בישראל ומיובא אליה, ומוסמך לקבוע הנחיות ליבואנים, לבעלי עסקי מזון, ליצרנים ולצרכנים.</p>
      <p>ארבעה מעובדי השירות לשעבר - רות שימברג, ארתור פטחוב, ילנה לבינסקי ודורית עשור, הורשעו בלקיחת שוחד מיועצי מזון ויבואנים. כך למשל, שימברג היתה מנהלת מחלקת הייבוא בשירות. היא הודתה כי במשך שנים קיבלה מיועץ מזון טובות הנאה שונות - כולל מעטפות כסף מזומן - שהגיעו לשווי כולל של 10,000 שקלים. היא הודתה כי קיבלה אותם תמורת פעולות שונות הקשורות לתפקידה, ולכן הורשעה בלקיחת שוחד. היא הורשעה גם בהפרת אמונים בשל יחסיה עם יבואנים ויועצי מזון, מהם קיבלה טובות הנאה כגון כרטיסי מתנה, מוצרים שונים וחופשה בבית מלון.</p>
      <p>פטחוב, שהיה מהנדס מזון האמון על מתן אישורי הייבוא למוצרי מזון, הורשע בכך שבמשך שנים לקח שוחד מיועץ מזון, ותיווך בשוחד בין יבואן לבין מנהלת מחלקת הייבוא בשירות המזון. כמו הורשע כי בהפרת אמונים משום שלקח טובות הנאה משלושה יבואנים נוספים.</p>
      <p>הנאשמת החמישית היא שלומית אור, מזכירה לשעבר בשירות המזון. היא הורשעה בביצוע עבירות הפרות אמונים משום שקיבלה טובות הנאה משני יועצי מזון במקביל לעבודתה בשירות, ולטיפול בבקשותיהם.</p>
      <p>החמישה הורשעו על פי הודאותיהם, לאחר הליך גישור ובמסגרת הסדרי טיעון שנחתמו מול התובעים בתיק - עורכי הדין טל פרג'ון ואלעד אשכנזי מהמחלקה הכלכלית בפרקליטות המדינה. ההסדרים לא כוללים הסכמה לגבי העונשים שיוטלו עליהם, ורק לגבי אור הוסכם כי התביעה לא תדרוש מאסר בפועל.</p>
      <h3>עוד בוואלה! NEWS</h3>
      <p>
        <a href="https://news.walla.co.il/item/3324307">עלייה בבעלי ביטוח משלים, רק 43% במגזר הלא יהודי: דוח משרד הבריאות </a>
        <a href="https://news.walla.co.il/item/3321863"> דיון חירום בעקבות המשבר במערכת הבריאות: "חייבת להיות מהפכה" </a>
        <a href="https://tld.walla.co.il/item/3246825?lm_supplier=16893&amp;lm_bc=18500"> לרזות עם הדיאטה שנבחרה 8 שנים ברציפות לטובה בעולם תוכן מקודם</a>
      </p>
      <p>עורכי הדין אורון שוורץ ויוגב נרקיס ממשרד שוורץ-נרקיס ושות', המייצגים את הנאשמת דורית עשור, מסרו כי "שוחד הנה עבירה חמורה אך ייחודית וגבולותיה לעתים אפורים ולעתים מרחיקי לכת. ואולם בפרשה זו, הצלחנו להוכיח כי משמעותן של מערכות יחסים חבריות בין עובדי ציבור ולבין מקבלי שירות, אסור שיובאו עד לכדי אבסורד משפטי, ולכן אינן בהכרח מגבשות עבירות שוחד. תיק זה ממשיך ומסמן גבולות לעבירה אמורפית זו".</p>
    </article>
  </body>
</html>