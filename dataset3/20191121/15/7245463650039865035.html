<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cdaction.pl/news-58742/gtfo-tworcy-objasniaja-rundown-czyli-najwazniejszy-mechanizm-gry-wideo.html"/>
    <meta property="og:site_name" content="CD-Action"/>
    <meta property="article:published_time" content="2019-11-21T15:59:00+00:00"/>
    <meta property="og:title" content="GTFO: Twórcy objaśniają Rundown, czyli najważniejszy mechanizm gry [WIDEO]"/>
    <meta property="og:description" content="W skrócie? Im głębiej, tym trudniej, a na dodatek z limitem czasowym."/>
  </head>
  <body>
    <article>
      <h1>GTFO: Twórcy objaśniają Rundown, czyli najważniejszy mechanizm gry [WIDEO]</h1>
      <address><time datetime="2019-11-21T15:59:00+00:00">21 Nov 2019, 15:59</time> by <a rel="author" href="https://www.cdaction.pl/autor/cursian.html" target="_blank">Cursian</a></address>
      <p>W skrócie? Im głębiej, tym trudniej, a na dodatek z limitem czasowym.</p>
      <p>O tym, że nadchodząca gra twórców Paydaya będzie <b><a href="https://www.cdaction.pl/news-58516/gtfo-gra-glownego-projektanta-paydaya-nie-bedzie-przeznaczona-dla-mieczakow-wideo.html">przeznaczonym dla twardzieli</a></b> kooperacyjnym shooterem, w którym czwórka zabijaków stara się odzyskać cenne artefakty i nie paść trupem w starciu z pierwszym lepszym wrogiem, wiemy nie od dziś, więc nie ma się co nad tym rozwodzić. W najnowszym filmiku twórcy postanowili objaśnić zasady działania głównego mechanizmu gry, czyli Rundown. Zaczynając sesję, ujrzycie podziemny kompleks, podzielony na misje-piętra. Im niżej uda się wam zejść, tym większe trudności napotkacie. Pomijając fakt, że gra sama w sobie ma być wymagająca, spawy dodatkowo komplikuje limit czasowy. Każdy kompleks będzie dostępny wyłącznie przez określony czas, a później twórcy zastąpią go innym. Okno czasowe ma się zmieniać w zależności od danego wyzwania: raz będzie to krótka wyprawa dostępna przez dwa tygodnie, innym razem potężny moloch, na ukończenie którego dostaniecie dwa miesiące. Aha, zabraknie też lootboksów, elementów pay-to-win i innych „atrakcji”.</p>
      <figure>
        <iframe src="https://www.youtube.com/embed/lJFD5ud0vG4" width="615" height="346" data-service="Youtube" scrolling="no"/>
      </figure>
      <p>Oficjalna data premiery nie została jeszcze podana, ale niedługo gra powinna trafić do wczesnego dostępu.</p>
      <related>
        <h4>Podobne newsy</h4>
        <a href="https://www.cdaction.pl/news-58516/gtfo-gra-glownego-projektanta-paydaya-nie-bedzie-przeznaczona-dla-mieczakow-wideo.html"/>
        <a href="https://www.cdaction.pl/news-55897/gtfo-nowe-fragmenty-rozgrywki-przyblizona-data-premiery-wideo.html"/>
        <a href="https://www.cdaction.pl/news-54426/gtfo-survival-horror-ktory-nie-wybacza-bledow-wideo.html"/>
        <a href="https://www.cdaction.pl/news-53895/gtfo-kooperacyjny-horror-glownego-projektanta-paydaya-w-akcji-wideo.html"/>
        <a href="https://www.cdaction.pl/news-49978/glowny-projektant-paydaya-oglasza-nowa-gre-wideo.html"/>
      </related>
    </article>
  </body>
</html>