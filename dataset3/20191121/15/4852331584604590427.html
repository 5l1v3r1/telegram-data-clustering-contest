<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/21/tcl-plex-disponibile-italia/"/>
    <meta property="og:site_name" content="Webnews"/>
    <meta property="article:published_time" content="2019-11-21T15:16:00+00:00"/>
    <meta property="og:title" content="TCL Plex disponibile in Italia"/>
    <meta property="og:description" content="Il TCL Plex con schermo da 6,53 pollici, fotocamera frontale in-display, 6 GB di RAM e tre fotocamere posteriori è disponibile in Italia a 329,00 euro."/>
  </head>
  <body>
    <article>
      <h1>TCL Plex disponibile in Italia</h1>
      <h2>Il TCL Plex con schermo da 6,53 pollici, fotocamera frontale in-display, 6 GB di RAM e tre fotocamere posteriori è disponibile in Italia a 329,00 euro.</h2>
      <address><time datetime="2019-11-21T15:16:00+00:00">21 Nov 2019, 15:16</time> by <a rel="author" href="https://www.webnews.it/author/lucacolantuoni/" target="_blank">Luca Colantuoni</a></address>
      <p><a href="https://www.webnews.it/recensioni/produttore/tcl">TCL Communication</a> è nota per aver distribuito gli smartphone a marchio Alcatel e BlackBerry. Il produttore cinese ha deciso di entrare direttamente sul mercato con il <b>TCL Plex</b>, <a href="https://www.webnews.it/2019/09/05/ifa-2019-tcl-plex-tripla-camera-e-snapdragon-675/">annunciato</a> all’IFA 2019 di Berlino e ora disponibile anche in Italia.</p>
      <p>Il TCL Plex è uno smartphone di fascia media con cover in <b>vetro</b> dotata di finiture olografiche 3D. Lo schermo da <b>6,53 pollici</b> ha una risoluzione full HD+ (2340×1080 pixel) e un <b>foro</b> nell’angolo superiore sinistro in corrispondenza della fotocamera frontale da 24 megapixel. La tecnologia <b>NXTVISION</b> permette di visualizzare immagini con elevati valori di contrasto, nitidezza e fedeltà cromatica. Un chip dedicato effettua la conversione automatica da SDR a HDR. Altre tre tecnologie (Eye Comfort Mode, Adaptive Tone e Reading Mode) offrono il massimo comfort visivo.</p>
      <p>La dotazione hardware comprende il processore octa core Snapdragon 665, <b>6 GB di RAM</b> e 128 GB di storage, espandibili con schede microSD fino a 256 GB. Le tre fotocamere posteriori, disposte in orizzontale, hanno sensori da <b>48, 16 e 2 megapixel</b> (standard, ultra grandangolare e profondità). Ai lati delle lenti ci sono due flash LED. Non mancano tutte le funzionalità più popolari, tra cui la modalità notturna, la registrazione video 4K e il super slow motion a 960fps (720p).</p>
      <figure>
        <img src="https://www.webnews.it/app/uploads/2019/11/tcl-plex-1.jpg"/>
      </figure>
      <p>La connettività è garantita dai moduli WiFi 802.11ac, Bluetooth 5.0, GPS, Galileo, NFC e LTE (dual SIM). Sono inoltre presenti il lettore di impronte digitali sul retro, la porta USB Type-C e il <b>jack audio</b> da 3,5 millimetri. La batteria ha una capacità di 3.820 mAh. Il sistema operativo è <b>Android 9 Pie</b> con interfaccia TCL UI. Due i colori disponibili: Obsidian Black e Opal White. Il prezzo del TCL Plex è <b>329,00 euro</b>.</p>
      <p>Se vuoi aggiornamenti su <i>TCL Plex disponibile in Italia</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>