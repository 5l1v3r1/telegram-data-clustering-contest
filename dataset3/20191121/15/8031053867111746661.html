<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%ac%cf%81%ce%b5%ce%b9%ce%bf%cf%82-%cf%80%ce%ac%ce%b3%ce%bf%cf%82-%ce%bf%ce%bc%cf%8c%cf%86%cf%89%ce%bd%ce%b1-%ce%bd%ce%b1%ce%b9-%ce%b7-%ce%b4%ce%b9%ce%bf%ce%b9%ce%ba%ce%b7%cf%84%ce%b9%ce%ba.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-21T15:05:31+00:00"/>
    <meta property="og:title" content="Άρειος Πάγος: Ομόφωνα «ναι» η διοικητική Ολομέλεια στο νομοσχέδιο για τη διαμεσολάβηση"/>
    <meta property="og:description" content="Ομόφωνα θετική ήταν η απόφαση της διοικητικής Ολομέλειας του Αρείου Πάγου που αφορά στο νομοσχέδιο για τη διαμεσολάβηση."/>
  </head>
  <body>
    <article>
      <h1>Άρειος Πάγος: Ομόφωνα «ναι» η διοικητική Ολομέλεια στο νομοσχέδιο για τη διαμεσολάβηση</h1>
      <address>
        <time datetime="2019-11-21T15:05:31+00:00">21 Nov 2019, 15:05</time>
      </address>
      <p>
        <b>Ομόφωνα θετική ήταν η απόφαση της διοικητικής Ολομέλειας του Αρείου Πάγου που αφορά στο νομοσχέδιο για τη διαμεσολάβηση.</b>
      </p>
      <p>Πρόκειται για διαδικασία που αφορά, προς το παρόν μεγάλο μέρος των αστικών και εμπορικών υποθέσεων.<br/>Τη γνωμοδότηση της διοικητικής Ολομέλειας του Αρείου Πάγου είχε ζητήσει με έγγραφο από τον πρόεδρο του Αρείου Πάγου, Ιωσήφ Τσαλαγανίδη. Μετά από αυτό συνήλθε σήμερα η η Διοικητική Ολομέλεια του Αρείου Πάγου υπό τον κ.Τσαάγανίδη και με εισηγητή τον Χρήστο Τσανερρίκο, γνωμοδότησε επί της συνταγματικότητας του επίμαχου νομοσχεδίου.Τα 43 μέλη της Διοικητικής Ολομέλειας του Αρείου Πάγου, σύμφωνα με πληροφορίες, έκριναν ομόφωνα συνταγματικές τις ρυθμίσεις του νομοσχεδίου. Μόνο ένα μέλος της Ολομέλειας είχε κάποιες παρατηρήσεις επί ορισμένων άρθρων του νομοσχεδίου, οι οποίες όμως δεν αφορούσαν το ζήτημα της συνταγματικότητας.</p>
      <p>Αντίθετα, πριν από ένα χρόνο περίπου η διοικητική Ολομέλεια του Αρείου Πάγου, κατά πλειοψηφία, με την υπ΄ αριθμόν 34/2018 απόφασή της, είχε κρίνει αντισυνταγματικές τις διατάξεις του προγενέστερου νόμου 4512/2018 ως προς την υποχρεωτικότητα της διαμεσολάβησης.</p>
    </article>
  </body>
</html>