<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/ekonomi/ekonomi-genel/vergi-rekortmenleri-aciklandi-ilk-100de-denizlili-bir-dev-var/"/>
    <meta property="og:site_name" content="Denizli Haber"/>
    <meta property="article:published_time" content="2019-11-21T15:12:00+00:00"/>
    <meta property="og:title" content="Vergi rekortmenleri açıklandı. İlk 100’de Denizlili bir dev var"/>
    <meta property="og:description" content="Gelir İdaresi Başkanlığı, 2018 vergilendirme dönemine ilişkin gelir vergisi ve kurumlar vergisi rakamlarına göre Türkiye’nin ilk 100 ismini açıkladı. Listeye, 18. sıradan Denizlili bir dev girmeyi başardı. Özçınar Mermer sahibi Selahattin Çınar, 17 milyon 242 bin 191 lira net vergi ödeyecek. Çınar, vergi miktarıyla Sabancı, Acun Ilıcalı, Abdülkadir Konukoğlu güçlü isimleri geride bıraktı."/>
  </head>
  <body>
    <article>
      <h1>Vergi rekortmenleri açıklandı. İlk 100’de Denizlili bir dev var</h1>
      <h2>Gelir İdaresi Başkanlığı, 2018 vergilendirme dönemine ilişkin gelir vergisi ve kurumlar vergisi rakamlarına göre Türkiye’nin ilk 100 ismini açıkladı. Listeye, 18. sıradan Denizlili bir dev girmeyi başardı. Özçınar Mermer sahibi Selahattin Çınar, 17 milyon 242 bin 191 lira net vergi ödeyecek. Çınar, vergi miktarıyla Sabancı, Acun Ilıcalı, Abdülkadir Konukoğlu güçlü isimleri geride bıraktı.</h2>
      <address><time datetime="2019-11-21T15:12:00+00:00">21 Nov 2019, 15:12</time> by <a rel="author">Haber Merkezi</a></address>
      <p>Gelir İdaresi Başkanlığı, 2018 faaliyetleri baz alınarak düzenlenen yıllık Gelir Vergisi ve Kurumlar Vergisi beyannamelerinin değerlendirilmesinin ardından ülke genelinde en fazla vergi beyan eden 100 mükellefin isimlerini açıkladı. Listede yer alan 100 mükelleften 57’si isimlerinin açıklanmasını istemezken, Türkiye’nin 100 devi arasına Denizli’nin mermer devlerinden Özçınar Mermer’in sahibi Selahattin Çınar yer aldı.</p>
      <p><b>LİSTEYE 18. SIRADAN GİRDİ</b><br/>Selahattin Çınar, Türkiye’nin en çok vergi veren isimleri listesine 18. sıradan girmeyi başardı. 17 milyon 242 bin 191 lira 60 kuruşluk net vergi beyanı ile Türkiye’nin devleri arasında yer alan Selahattin Çınar, isminin açıklanmasını isteyen çok güçlü isimleri geride bırakmayı başardı.</p>
      <p><b>SABANCI’YI, ACUN ILICALI’YI, ABDÜLKADİR KONUKOĞLU’NU SOLLADI</b><br/>2018 yılı içinde yaptığı faaliyetlerden elde ettiği kazanç ile Türkiye Gelir Vergisi sıralamasının 18. sırasında yer almayı başaran Selahattin Çınar, 17 milyon 242 bin 191 liralık net vergi ile çok önemli isimleri de geride bırakmayı başardı.</p>
      <p>Türkiye’nin devleri arasında yer alan Sabancı Ailesi’nin üyeleri Çiğdem Sabancı Bilen, Suzan Sabancı Dinçer ve Ömer Sabancı listede Selahattin Çınar’ın altında yer aldı.</p>
      <p>Selahattin Çınar, ünlü televizyoncu Acun Ilıcalı ile Abdülkadir Konukoğlu’nu de geride bırakmayı başardı. Sürekli Denizli vergi rekortmenleri arasında yer alan Selahattin Çınar, hayırsever kimliği ile de tanınıyor.</p>
    </article>
  </body>
</html>