<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/sok-sta-patisia-ilikiomeni-pethane-ke-tin-efagan-ta-skilia-tis"/>
    <meta property="og:site_name" content="Metrosport.gr"/>
    <meta property="article:published_time" content="2019-11-21T15:00:00+00:00"/>
    <meta property="og:title" content="ΣΟΚ στα Πατήσια: Ηλικιωμένη πέθανε και την έφαγαν τα σκυλιά της"/>
    <meta property="og:description" content="Η ηλικιωμένη έπασχε από άνοια - Βρέθηκε νεκρή με δαγκωματιές στο πρόσωπο στις 3 Νοεμβρίου - Λίγες ώρες νωρίτερα ο γιος της την είχε καληνυχτίσει"/>
  </head>
  <body>
    <article>
      <h1>ΣΟΚ στα Πατήσια: Ηλικιωμένη πέθανε και την έφαγαν τα σκυλιά της</h1>
      <h2>Η ηλικιωμένη έπασχε από άνοια - Βρέθηκε νεκρή με δαγκωματιές στο πρόσωπο στις 3 Νοεμβρίου - Λίγες ώρες νωρίτερα ο γιος της την είχε καληνυχτίσει</h2>
      <address><time datetime="2019-11-21T15:00:00+00:00">21 Nov 2019, 15:00</time> by <a rel="author">Metrosport.gr Team</a></address>
      <p>Μπροστά σε ένα αποτρόπαιο θέαμα βρέθηκε ένας άνδρας που βρήκε νεκρή τη μητέρα του, μέσα στο σπίτι της στα Πατήσια. Αυτό γιατί τη γυναίκα, που είχε πεθάνει από παθολογικά αίτια, την κατακρεούργησαν στη συνέχεια τα πέντε σκυλιά του σπιτιού της.</p>
      <p>Η απίστευτη ιστορία που προκαλεί σοκ συνέβη σε διαμέρισμα στα Πατήσια στις 3 Νοεμβρίου, όταν ο γιος της ηλικιωμένης την εντόπισε νεκρή στο δωμάτιό της και το πρόσωπό της να έχει πάρα πολλές δαγκωματιές από τα σκυλιά που είχαν στο σπίτι.</p>
      <p>Το βράδυ της 2ας Νοεμβρίου στις 23:00, ο γιος της 84χρονης την καληνύχτισε και την άφησε να πάει στο δωμάτιό της. Ενώ εκείνος πήγε στο δικό του. Κάποια στιγμή γύρω στη μια τα ξημερώματα, δηλαδή μόλις δύο ώρες αργότερα, πήγε να δει πώς είναι η μητέρα του, η οποία έπασχε από άνοια. Σοκαρίστηκε από το θέαμα που αντίκρισε. Η γυναίκα ήταν νεκρή ενώ ήταν καταδαγκωμένη στο πρόσωπο.</p>
      <p>Αμέσως κλήθηκε η αστυνομία και στελέχη του τμήματος Ανθρωποκτονιών. Οι έμπειροι αστυνομικοί που έφθασαν στο σημείο δεν πίστευαν στα μάτια τους μπροστά στο αποτρόπαιο θέαμα. Ο γιος της γυναίκας οδηγήθηκε στο τμήμα για κατάθεση, ενώ γρήγορα αποκλείσθηκε η εγκληματική ενέργεια. Σύμφωνα με τον ιατροδικαστή κ. Σωτήρη Μπουζιάνη ο οποίος εξέτασε το άψυχο κορμί της 84χρονης, υπήρχαν πάρα πολλές κακώσεις εξαιτίας των δαγκωμάτων από τα πέντε σκυλιά που ζούσαν μαζί με την ηλικιωμένη και το γιο της στο σπίτι τους στα Πατήσια.</p>
      <p>protothema.gr</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/keros-ektakto-deltio-emi-ischires-kategides-apo-to-mesimeri"/>
        <a href="http://www.metrosport.gr/article/sovari-alla-statheri-katastasi-igias-tou-manoli-glezou"/>
        <a href="http://www.metrosport.gr/article/ektakto-enopli-listia-sta-elta-ston-lagkada"/>
        <a href="http://www.metrosport.gr/article/live-the-magic-of-christmas-mediterranean-cosmos"/>
        <a href="http://www.metrosport.gr/article/isomat-stin-ekthesi-xenia-2019"/>
        <a href="http://www.metrosport.gr/article/megali-zitisi-ferni-tin-egkatastasi-2ou-aposimpiesti-ston-lagkada"/>
      </related>
    </article>
  </body>
</html>