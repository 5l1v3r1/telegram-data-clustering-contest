<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/na-plivkah-trubi-figuruye-prokuror-koretskiy-eksnardep-lapin-vpiznav-golos/"/>
    <meta property="og:site_name" content="Прямий"/>
    <meta property="article:published_time" content="2019-11-21T15:41:00+00:00"/>
    <meta property="og:title" content="На &quot;плівках Труби&quot; фігурує прокурор Корецький: екснардеп Лапін впізнав голос"/>
    <meta property="og:description" content="На плівках з кабінету директора Державного бюро України Романа Труби фігурує колишній прокурор Олег Корецький. Про це у програмі &quot;Прямий контакт&quot; на"/>
  </head>
  <body>
    <article>
      <h1>На "плівках Труби" фігурує прокурор Корецький: екснардеп Лапін впізнав голос</h1>
      <address>
        <time datetime="2019-11-21T15:41:00+00:00">21 Nov 2019, 15:41</time>
      </address>
      <p>
        <b>На плівках з кабінету директора Державного бюро України Романа Труби фігурує колишній прокурор Олег Корецький.</b>
      </p>
      <p>Про це у програмі <b>"Прямий контакт"</b> на телеканалі<b> "Прямий"</b> заявив народний депутат VIII скликання <b>Ігор Лапін</b>.</p>
      <p>"Я переконаний на 99%, що я впізнав голос іншої людини, яка була на попередніх плівках. І це є теж людина, яка підпадала під люстрацію. Це щодо справ Майдану. Чесно кажучи, це слідчий ДБР, пан Корецький, колишній прокурор. Це той, що безпосередньо веде справу по Порошенку. Це його голос, я його впізнав, він з Волині. Я думаю, що він. Можливо, я помиляюся – нехай експерти встановлюють. Але, пропрацювавши 17 років адвокатом у Волинській області, я дуже добре багатьох прокурорів знаю персонально.<br/>Тому що, коли це стосується справи Майдану, я не буду ховати в кишеню свої здогадки. Я ще раз наголошую: я переконаний, що це саме його голос. Хоча я не експерт і не можу стверджувати на 100%. 99% даю", - заявив Лапін.</p>
      <p>Зазначимо, прокурорську кар'єру Олег Корецький розпочинав із посади старшого слідчого Володимир-Волинської міжрайонної прокуратури Волинської області у 2002 році. Пізніше він працював у Ковельській та Луцькій прокуратурах, а також у Генпрокуратурі. У 2013-му році Олега Павловича наказом Віктора Пшонки призначили на посаду Любомльського міжрайонного прокурора.</p>
      <p>Якщо вірити інформації місцевих ЗМІ, то Олег Корецький підлягав люстрації, адже працював на керівній посаді, очолював Любомльську прокуратуру. Але цйого так і не звільнили.</p>
      <p>Олег Корецький прагнув потрапити в новостворене ДБР, де претендував на посаду керівника Першого управління організації досудових розслідувань. На тестуванні кандидатів на знання законодавства прокурор отримав доволі високий бал – 97 із 100. Однак, посаду Корецькому отримати так і не вдалося.</p>
      <p>Багато запитань викликає і <a href="http://blog.prosud.info/koreckij_oleg_pavlovich.html">декларація про доходи Олега Корецького</a>.</p>
      <figure>
        <iframe src="https://www.youtube.com/embed/?list=PLuFlabNyN8mPH2xwyI69kbXnj56CAiFow" width="640" height="480" data-service="Youtube" scrolling="no"/>
      </figure>
      <p>Нагадаємо, <a href="https://prm.ua/tsya-sprava-dlya-nas-prioritetna-truba-zvituye-pered-bogdanom-shhodo-vikliku-poroshenka-do-dbr/">в інтернеті з'явився аудіозапис, на якому чутно, як глава Державного бюро розслідувань Роман Труба "радиться" з главою офісу президента Андрієм Богданом щодо наступного виклику до ДБР п'ятого президента України Петра Порошенка.</a></p>
      <p>Також раніше <a href="https://prm.ua/u-merezhi-opublikuvali-zapis-de-direktoru-dbr-trubi-radyat-ne-pereymatisya-spravami-maydanu/">в мережі оприлюднили аудіозапис, де очільнику Державного бюро розслідувань (ДБР) Роману Трубі радять не перейматися "справами Майдану".</a></p>
      <p>Крім того, було опубліковано аудіозапис, на якому <a href="https://prm.ua/bogdan-nakazav-trubi-ne-chipati-privatbank-ta-nbu-pid-chas-peregovoriv-z-mvf-audio/">керівник офісу президента України Андрій Богдан наказав Трубі не чіпати Приватбанк та НБУ під час переговорів з МВФ.</a></p>
      <p>Втім попри оприлюднення записів <a href="https://prm.ua/voni-mene-ne-zlamayut-truba-vidmovivsya-komentuvati-skandal-navkolo-audiozapisiv/">Роман Труба відмовився йти у відставку</a>.</p>
      <p>Президент України Володимир <a href="https://prm.ua/a-shho-tam-za-skandal-zelenskiy-prokomentuvav-plivki-trubi/">Зеленський заявив, що "вивчить питання" оприлюднених в Telegram-каналі аудіозаписів розмов нібито директора ДБР Романа Труби з керівником Офісу президента Андрієм Богданом</a>.</p>
      <p>
        <a href="https://prm.ua/trubi-truba-sotsmerezhi-obureni-situatsiyeyu-dovkola-plivkovogo-skandalu/">"ТРУБІ ТРУБА": СОЦМЕРЕЖІ ОБУРЕНІ СИТУАЦІЄЮ ДОВКОЛА "ПЛІВКОВОГО СКАНДАЛУ"</a>
      </p>
      <related>
        <h4>Схожі новини</h4>
        <a href="https://prm.ua/nashi-yevropeyski-partneri-zanepokoyeni-zgortannyam-reform-v-ukrayini-ta-politichnimi-peresliduvannyami-gerasimov/"/>
        <a href="https://prm.ua/lideri-yevropeyskih-krayin-pidtverdili-shho-dveri-yes-vidkriti-dlya-ukrayini-poroshenko/"/>
        <a href="https://prm.ua/u-yevropi-zanepokoyeni-peresliduvannyam-politichnih-oponentiv-v-ukrayini-poroshenko/"/>
      </related>
    </article>
  </body>
</html>