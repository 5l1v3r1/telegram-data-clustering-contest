<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3383727/meteorolojiden-saganak-ve-sis-uyarisi"/>
    <meta property="og:site_name" content="Milli Gazete"/>
    <meta property="article:published_time" content="2019-11-21T15:15:00+00:00"/>
    <meta property="og:title" content="Meteoroloji'den sağanak ve sis uyarısı"/>
    <meta property="og:description" content="Meteoroloji'nin verilerine göre, Türkiye'nin güneyi ve kuzeyi sağanak yağışın etkisi altında girecek. Marmara ve Ege'de ise şiddetli fırtına bekleniyor."/>
  </head>
  <body>
    <article>
      <h1>Meteoroloji'den sağanak ve sis uyarısı</h1>
      <h2>Meteoroloji'nin verilerine göre, Türkiye'nin güneyi ve kuzeyi sağanak yağışın etkisi altında girecek. Marmara ve Ege'de ise şiddetli fırtına bekleniyor.</h2>
      <address>
        <time datetime="2019-11-21T15:15:00+00:00">21 Nov 2019, 15:15</time>
      </address>
      <p>Meteoroloji Genel Müdürlüğü'nden yapılan açıklamaya göre, yarın ülkenin kuzey, iç ve batı kesimleri parçalı ve yer yer çok bulutlu olacak.</p>
      <p>Meteoroloji Genel Müdürü Volkan Mutlu Coşkun, "Yurdumuzun 22 Kasım cuma ve 25 Kasım pazartesi günleri Orta Akdeniz üzerinden gelen yağışlı sistemlerin etkisine gireceği tahmin ediliyor" dedi. <br/>Hava sıcaklığının, uzun süredir ülke genelinde mevsim normallerinin üzerinde seyrettiğini dile getiren Coşkun, yazılı açıklamasında, yağışlı sistemlerin etkisiyle, sıcaklıkların cuma gününden itibaren azalarak mevsim normallerine düşeceğini bildirdi.</p>
      <p>Cuma ve pazartesi günleri yağışlı sistemlerin Türkiye'ye giriş yapacağının altını çizen Volkan Mutlu Coşkun, "22 Kasım cuma ve 23 Kasım cumartesi günleri Marmara, Ege ve Batı Akdeniz bölgelerinde görülecek yağışların 24 Kasım pazar günü etkisini kaybetmesi bekleniyor. 25 Kasım pazartesiden itibaren ise Orta Akdeniz üzerinden gelecek alçak basınç merkezi ve cephe sistemlerinin etkisiyle ülkemizin yeni bir yağışlı sistemin etkisine gireceği ve bu yağışların yurdun büyük bir bölümünde görüleceği tahmin ediliyor" ifadelerini kullandı.</p>
    </article>
  </body>
</html>