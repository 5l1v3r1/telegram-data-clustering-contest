<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/primorska/goriska/drevesa-bodo-sadili-v-nedeljo"/>
    <meta property="og:site_name" content="Primorske novice"/>
    <meta property="article:published_time" content="2019-11-21T15:58:36+00:00"/>
    <meta property="og:title" content="Drevesa bodo sadili v nedeljo"/>
    <meta property="og:description" content="Požar, ki je avgusta divjal po Cerju, je prizadel skoraj sto hektarjev gozda, v celoti del zaščitenega območja Nature 2000 in Parka miru z bogato naravno, kulturno in zgodovinsko dediščino."/>
  </head>
  <body>
    <article>
      <h1>Drevesa bodo sadili v nedeljo</h1>
      <address><time datetime="2019-11-21T15:58:36+00:00">21 Nov 2019, 15:58</time> by <a rel="author">Uredništvo</a></address>
      <p>
        <b>Požar, ki je avgusta divjal po Cerju, je prizadel skoraj sto hektarjev gozda, v celoti del zaščitenega območja Nature 2000 in Parka miru z bogato naravno, kulturno in zgodovinsko dediščino.</b>
      </p>
      <figure>
        <img src="https://static.primorske.si/foto/highres/gorica/720721_216-cerje_pozar1.jpg"/>
        <figcaption>Foto: Alenka Ožbot</figcaption>
      </figure>
      <p><b>CERJE</b> &gt; Iz stiske in nuje se je porodila akcija Drevo za Cerje, v kateri so donatorji v dveh mesecih skupaj zbrali že več kot 800 sadik avtohtonih dreves hrasta, javorja, skvoša, brega in črnega bora, s katerimi bodo s prostovoljci pogozdili del hriba. Akcijo sajenja so morali organizatorji že dvakrat premakniti zaradi neugodne vremenske napovedi, kot kaže pa jim v tretje gre na roko. Z zavodom za gozdove in izvajalci so že pripravili teren, 1. sajenje dreves pa se bo zgodilo to nedeljo. Začelo se bo ob 9. uri, ko se bodo prostovoljci zbrali pred pomnikom na Cerju.</p>
    </article>
  </body>
</html>