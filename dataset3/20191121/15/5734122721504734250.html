<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportinak.sk/benes-predlzil-zmluvu-s-monchengladbachom--oznacili-ho-za-velky-talent"/>
    <meta property="og:site_name" content="Šport.inak"/>
    <meta property="article:published_time" content="2019-11-21T15:25:45+00:00"/>
    <meta property="og:title" content="Bénes predĺžil zmluvu s Mönchengladbachom, označili ho za veľký talent"/>
    <meta property="og:description" content="László Bénes, 22-ročný stredopoliar prišiel do tímu v roku 2016 zo Žiliny, hovorilo sa vtedy o najdrahšom prestupe z najvyššej slovenskej súťaže. Čiastku oficiálne nezverejnili, jeho agent Karol Csontó prezradil, že suma prekročila päť miliónov eur."/>
  </head>
  <body>
    <article>
      <h1>Bénes predĺžil zmluvu s Mönchengladbachom, označili ho za veľký talent</h1>
      <address><time datetime="2019-11-21T15:25:45+00:00">21 Nov 2019, 15:25</time> by <a rel="author">tasr</a></address>
      <p>
        <b>László Bénes, 22-ročný stredopoliar prišiel do tímu v roku 2016 zo Žiliny, hovorilo sa vtedy o najdrahšom prestupe z najvyššej slovenskej súťaže. Čiastku oficiálne nezverejnili, jeho agent Karol Csontó prezradil, že suma prekročila päť miliónov eur.</b>
      </p>
      <p>Slovenský futbalista László Bénes predĺžil s Borussiou Mönchengladbach zmluvu do roku 2024. Oznámil to športový riaditeľ klubu Max Eberl na štvrtkovej tlačovej konferencii. Pôvodný kontrakt platil do leta 2021.</p>
      <figure>
        <iframe data-src="https://twitter.com/dw_sports/status/1197503489397706752?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Bénes: Najdrahší prestup</h3>
      <p>Dvadsaťdvaročný stredopoliar prišiel do tímu v roku 2016 zo Žiliny, hovorilo sa vtedy o najdrahšom prestupe z najvyššej slovenskej súťaže. Čiastku oficiálne nezverejnili, jeho agent Karol Csontó prezradil, že suma prekročila päť miliónov eur.</p>
      <h3>Bénes: Najdrahší prestup</h3>
      <p>Začiatky v Nemecku mu skomplikovali zranenia, minulú sezónu strávil na hosťovaní v Kieli. V úvode tohto ročníka však dostal dôveru a dosiaľ nastúpil na desať ligových zápasov a pripísal si štyri asistencie. "Patrí k veľkým talentom a sme radi, že sme sa dohodli na budúcej spolupráci. Postupne sa vypracoval na člena základnej zostavy, odohral 15 zo 17 súťažných zápasov," povedal Eberl o Bénesovi na oficiálnom klubovom webe. Mönchengladbach figuruje v tabuľke 1. bundesligy so štvorbodovým náskokom pred druhým Lipskom.</p>
    </article>
  </body>
</html>