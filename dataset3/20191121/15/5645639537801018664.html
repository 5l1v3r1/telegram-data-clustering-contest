<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/samsung-galaxy-a71/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-21T15:40:57+00:00"/>
    <meta property="og:title" content="Samsung Galaxy A71 se ukazuje na renderech"/>
    <meta property="og:description" content="Aktualizováno 21. 11. Před dvěma měsíci se objevily první náznaky chystané novinky Samsung Galaxy A71 a nyní zde máme konečně přibližnou podobu. Rendery byly vytvořeny na základě uniklých schémat, takže nemusí být zcela přesné, ale s největší pravděpodobností netřeba očekávat dramatické změny. Jak je vidět na renderu výše, mobil bude vybaven zadní sestavou foťáků v […]"/>
  </head>
  <body>
    <article>
      <h6 class="kicker">aktualizováno</h6>
      <h1>Samsung Galaxy A71 se ukazuje na renderech</h1>
      <address><time datetime="2019-11-21T15:40:57+00:00">21 Nov 2019, 15:40</time> by <a rel="author" href="https://dotekomanie.cz/author/antonin-hornacek/" target="_blank">Antonín Horňáček</a></address>
      <h3>Aktualizováno 21. 11.</h3>
      <p>Před dvěma měsíci se objevily první náznaky chystané novinky Samsung Galaxy A71 a nyní zde máme konečně přibližnou podobu. Rendery byly vytvořeny na základě uniklých schémat, takže nemusí být zcela přesné, ale s největší pravděpodobností netřeba očekávat dramatické změny.</p>
      <p>Jak je vidět na renderu výše, mobil bude vybaven zadní sestavou foťáků v trochu atypickém uspořádání od písmene L. Základní foťák nabídne 48 MPx, širokoúhlý bude mít 12 MPx a další 12MPx poskytne možnost přiblížení. Poslední bude sloužit pro určení hloubky.</p>
      <figure>
        <img src="https://dotekomanie.cz/wp-content/uploads/2019/09/Samsung-Galaxy-A71-render-603x573x.jpg"/>
      </figure>
      <p>Displej by měl mít úhlopříčku 6,7 palců a mělo by se jednat o AMOLED panel s Full HD+ rozlišením. V horní části bude díra pro foťák po vzoru jiných top modelů této značky. Předpokládáme, že v displeji bude ukryta čtečka otisků prstů.</p>
      <p>Sice dřívější informace naznačovaly použití procesoru od společnosti Qualcomm, ale je možné, že se objeví i ve verzi s procesorem <a href="https://dotekomanie.cz/2019/09/samsung-predstavil-procesor-exynos-980/">Exynos 980</a>. Zatím ale není známo, kdy máme novinku očekávat.</p>
      <h3>Původní článek 4. 9.</h3>
      <p>Jen necelých 5 měsíců od spuštění prodeje Galaxy A70 na českém trhu začínají vyplouvat na povrch první informace týkající se jeho nástupce v podobě telefonu s názvem Galaxy A71. Za únikem tentokrát stojí grafický benchmark Geekbench, který přibližuje spíše hardwarovou stránku zařízení. Jihokorejský výrobce by jej klidně mohl poprvé ukázat ještě koncem 4. čtvrtletí tohoto roku.</p>
      <h3>Čeká se minimum změn</h3>
      <p>Mobilní novinka Galaxy A71 nese kódové označení SM-A715F a společně s chystaným modelem Galaxy A91 mohou začátkem příštího roku patřit vůbec mezi první zástupce v Evropě běžící pod systémem Android v připravované verzi 10/Q. To ke všemu potvrzuje odhalený výpis ze zmiňovaného benchmarku, kde se v konečné fázi určitě připojí i uživatelské rozhraní One UI.</p>
      <p>Dále mu připisují osmijádrový procesor Snapdragon 675 od Qualcommu s grafickým čipem Adreno 612 a operační paměť RAM o velikosti 8 GB. Každopádně nesmíme zapomenout ani na Galaxy A70s, z něhož se stane mezi článek, čili musí dorazit před uvedením Galaxy A71. Avšak při srovnání v naměřených hodnotách Galaxy A71 je výkonnějším telefonem. Závěrem lze zmínit, že Galaxy A71 a A91 mají být oficiálně představeni na jaře příštího roku.</p>
      <figure>
        <img src="https://dotekomanie.cz/wp-content/uploads/2019/09/Samsung-Galaxy-A71-771x706x.jpg"/>
      </figure>
      <footer>Zdroje: <a href="https://www.gsmarena.com/samsung_galaxy_a71_pops_up_on_geekbench-news-38954.php#6512b/">gsmarena.com</a>, <a href="https://www.fonearena.com/blog/298556/samsung-galaxy-a71-image-specs-leak.html#6512b/">fonearena.com</a></footer>
    </article>
  </body>
</html>