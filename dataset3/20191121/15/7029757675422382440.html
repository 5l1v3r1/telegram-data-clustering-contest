<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/finance/rosen-bachvarov-okolo-170-mln-leva-sa-godishnite-zagubi-ot-onlayn-targoviyata.html"/>
    <meta property="og:site_name" content="News.bg"/>
    <meta property="article:published_time" content="2019-11-21T15:50:09+00:00"/>
    <meta property="og:title" content="Росен Бъчваров: Около 170 млн. лева са годишните загуби от онлайн търговията"/>
    <meta property="og:description" content="Данъчните вече следят продажбите в социалните мрежи"/>
  </head>
  <body>
    <article>
      <h1>Росен Бъчваров: Около 170 млн. лева са годишните загуби от онлайн търговията</h1>
      <address>
        <time datetime="2019-11-21T15:50:09+00:00">21 Nov 2019, 15:50</time>
      </address>
      <p><b>Около 170 млн. лева са годишните загуби от онлайн търговията</b>. Това стана ясно от думите на говорителя на НАП Росен Бъчваров по време на семинар със счетоводители и представители на бизнеса във Велико Търново, цитиран от "24 часа".</p>
      <p>"<b>Те не са загуби на НАП и на Министерство на финансите</b>, а те са загуби на всички хора, след като не постъпят в бюджета и не могат и да бъдат разходвани за обществени цели", каза Бъчваров. </p>
      <p>По думите му <b>данъчните вече следят продажбите в социалните мрежи и електронните сайтове през куриерските компании</b>.</p>
      <p>"<b>Електронната търговия у нас е електронна само наполовина, за доставката се изисква куриер и плащането за нея е чрез наложен платеж</b>. А ние имаме пълна и подробна информация за <b>всички наложени платежи и в последните 4</b> г. сме направили хиляди порверки и ревизии и сме установили <b>укрити приходи в размер над 300 млн. лв.</b>", каза Бъчваров. </p>
      <p>Според него спорната Наредба Н - 18, която налага на търговците да въведат и <b>да използват само лицензирания софтуер на приходната агенция</b>, изсветлява онлайн бизнеса. Тя дава допълнителни гаранции на потребителите, защото <b>те имат право да знаят кой стои зад определен уебсайт</b>, коментира Бъчваров.</p>
      <p>"<b>Електронната </b><b>т</b><b>ърговия не е по-различна от офлайн търговията, но в последните 10 г. тя е била напълно сива територия</b>, генерираща стотици милиони загуби за бюджета", заяви Росен Бъчваров.</p>
    </article>
  </body>
</html>