<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/pashinskogo-dopitali-u-spravi-pro-rozstrili-na-maydani-novini-ukrajini-50054952.html"/>
    <meta property="og:site_name" content="НВ"/>
    <meta property="article:published_time" content="2019-11-21T15:45:00+00:00"/>
    <meta property="og:title" content="«На Майдані не було смотрящих». Пашинський з СІЗО дав свідчення у справі про розстріли на Інститутській"/>
    <meta property="og:description" content="Заарештований екс-нардеп Сергій Пашинський дав свідчення у справі про розстріли на Інститутській в центрі Києва 20 лютого 2014 року."/>
  </head>
  <body>
    <article>
      <h1>«На Майдані не було смотрящих». Пашинський з СІЗО дав свідчення у справі про розстріли на Інститутській</h1>
      <h2>Заарештований екс-нардеп Сергій Пашинський дав свідчення у справі про розстріли на Інститутській в центрі Києва 20 лютого 2014 року.</h2>
      <address>
        <time datetime="2019-11-21T15:45:00+00:00">21 Nov 2019, 15:45</time>
      </address>
      <p>Як повідомляє <a href="https://interfax.com.ua/">Інтерфакс-Україна</a>, його допитали в режимі відеоконференції, оскільки він перебуває у слідчому ізоляторі.</p>
      <p>Під час допиту Пашинський запевнив, що ніхто не давав команди протестувальникам на штурм міліціонерів о 6 ранку 20 лютого.</p>
      <p>«Думаю, що ніякої команди на штурм не було, це був стихійний рух», - сказав він.</p>
      <p>За словами екс-нардепа, йому також нічого «невідомо про зброю в Пасажі» між вулицями Хрещатик та Заньковецької, а також хто контролював будівлю консерваторії.</p>
      <p>«На Майдані не було головних і смотрящих», - заявив Пашинський.</p>
      <p>18-20 лютого 2014 року під час кривавого протистояння силовиків і активістів на вулиці Інститутській і Майдані Незалежності в Києві загинуло понад 100 осіб.</p>
      <p>Щонайменше трьох активістів Майдану, які були вбиті на вулиці Інститутській 20 лютого, застрелили з вікон готелю Україна або з будівлі консерваторії.</p>
      <p>Загиблих активістів згодом стали називати Небесною Сотнею.</p>
    </article>
  </body>
</html>