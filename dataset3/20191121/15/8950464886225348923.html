<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techbyte.sk/2019/11/apple-smart-battery-case-iphone-11/"/>
    <meta property="og:site_name" content="TECHBYTE.sk"/>
    <meta property="article:published_time" content="2019-11-21T15:00:49+00:00"/>
    <meta property="og:title" content="Chcete dlhšiu výdrž na iPhone 11? Pripravte si 120 € na nové puzdro"/>
    <meta property="og:description" content="Spoločnosť Apple práve predstavila nové púzdra s bezdrôtovým nabíjaním, ktoré sú určené pre najaktuálnejšiu sériu iPhonov."/>
  </head>
  <body>
    <article>
      <h1>Chcete dlhšiu výdrž na iPhone 11? Pripravte si 120 € na nové puzdro</h1>
      <h2>Výdrž telefónov predĺžia až o 50 %.</h2>
      <address><time datetime="2019-11-21T15:00:49+00:00">21 Nov 2019, 15:00</time> by <a rel="author" href="https://www.techbyte.sk/author/roman/" target="_blank">Roman Drexler</a></address>
      <p>
        <b>Spoločnosť <a href="https://www.techbyte.sk/2019/11/apple-app-store-vapovacie-aplikacie/">Apple</a> predstavila nové puzdrá s bezdrôtovým nabíjaním určené pre najaktuálnejšiu sériu <a href="https://www.techbyte.sk/2019/11/iphone-11-pro-max-neskoncil-prvom-mieste-fanusikovia-apple-stazuju/">iPhonov</a>. Cena je pre všetky modely rovnaká, no zrovna nízka nie je.</b>
      </p>
      <p>Ako píše web <a href="https://www.engadget.com/2019/11/20/apple-iphone-11-pro-smart-battery-cases/">engadget.com</a>, kryty, ktorých cena by sa mala pohybovať okolo <b>120 EUR</b>, majú byť dostupné už od <b>26. novembra</b>. Okrem integrovanej dodatočnej batérie však prinášajú aj podporu pre bezdrôtové nabíjanie. Ďalej sú vybavené aj <b>tlačidlom</b>, ktoré dokáže spustiť aplikáciu fotoaparátu, fotiť a pri dlhšom podržaní aj natáčať videá.</p>
      <p>Podľa zdroja by kryty mali predĺžiť výdrž telefónu na jedno nabitie až o <b>50 %</b>, no táto hodnota sa môže meniť v závislosti od toho, ako často a na čo ho využívate. Presná kapacita batérie v puzdrách zatiaľ nie je známa.</p>
      <p>Spomenieme však ešte prítomnosť <b>USB-PD</b>, vďaka ktorému si dokážete nabiť iPhone aj kryt súčasne.</p>
      <p>Produkty, ktoré sa budú predávať za niečo vyše stovky, dorazia v <b>čiernej</b>, <b>bielej</b> a (pre 11 Pro/Pro Max)<b> ružovej</b>.</p>
    </article>
  </body>
</html>