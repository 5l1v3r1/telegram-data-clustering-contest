<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zita.be/nieuws/anticonceptie-voor-mannen-komt-binnenkort-op-de-markt"/>
    <meta property="og:site_name" content="Zita"/>
    <meta property="article:published_time" content="2019-11-21T15:00:47+00:00"/>
    <meta property="og:title" content="Anticonceptie voor mannen komt binnenkort op de markt"/>
    <meta property="og:description" content="Met onder meer de pil, het spiraaltje en de ring beschikken vrouwen over verschillende methodes om zich te beschermen tegen zwangerschap. Het was dan ook wachten op de eerste niet permanente anticonceptie voor mannen. Die komt er nu aan. Voor mannen is het condoom vandaag de dag vrijwel de enige manier van anticonceptie. Uiteraard kunnen"/>
  </head>
  <body>
    <article>
      <h1>Anticonceptie voor mannen komt binnenkort op de markt</h1>
      <address>
        <time datetime="2019-11-21T15:00:47+00:00">21 Nov 2019, 15:00</time>
      </address>
      <p>
        <b>Met onder meer de pil, het spiraaltje en de ring beschikken vrouwen over verschillende methodes om zich te beschermen tegen zwangerschap. Het was dan ook wachten op de eerste niet permanente anticonceptie voor mannen. Die komt er nu aan.</b>
      </p>
      <p>Voor mannen is het condoom vandaag de dag vrijwel de enige manier van anticonceptie. Uiteraard kunnen mannen ook kiezen voor een vasectomie, maar dat is een onherroepelijke ingreep en bijgevolg geen optie voor heren met een kinderwens.</p>
      <h3>Tijdelijk alternatief voor sterilisatie</h3>
      <p>Indiase wetenschappers hebben nu een middel ontwikkeld dat mannen gedurende dertien jaar lang onvruchtbaar maakt. Het gaat om het allereerste tijdelijke alternatief voor sterilisatie. De substantie wordt onder narcose geïnjecteerd in de zaadleider. Daar houdt het het sperma tegen zodat het niet naar buiten kan.</p>
      <h3>Binnen half jaar op de markt</h3>
      <p>Het nieuwe anticonceptiemiddel werd getest op 303 proefpersonen en haalde een slaagpercentage van 97,3%. Er traden geen bijwerkingen op. “Het product is klaar en wacht nu op goedkeuring van de Drugs Controller General India (DCGI). We schatten dat het binnen een half jaar beschikbaar wordt. Het mag het eerste mannelijke anticonceptiemiddel ter wereld genoemd worden”, vertelt dokter R.S. Sharma van de Indian Council of Medical Research.</p>
      <figure>
        <img src="https://www.zita.be/wp-content/uploads/2019/11/anticonceptiefoto.jpg"/>
        <figcaption>Bloomberg</figcaption>
      </figure>
      <related>
        <h4>Lees ook :</h4>
        <a href="https://nl.metrotime.be/2019/09/03/must-read/nieuw-anticonceptiemiddel-zonder-hormonen-op-komst/"/>
      </related>
      <footer>Het bericht <a href="https://nl.metrotime.be/2019/11/21/must-read/anticonceptie-voor-mannen-komt-binnenkort-op-de-markt/">Anticonceptie voor mannen komt binnenkort op de markt</a> verscheen eerst op <a href="https://nl.metrotime.be/">Metro</a>.</footer>
    </article>
  </body>
</html>