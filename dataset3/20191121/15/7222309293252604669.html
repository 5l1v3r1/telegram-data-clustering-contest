<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/mera-pengar-till-fredsorganisationer/"/>
    <meta property="og:site_name" content="HBL"/>
    <meta property="article:published_time" content="2019-11-21T15:42:00+00:00"/>
    <meta property="og:title" content="Mera pengar till fredsorganisationer"/>
    <meta property="og:description" content="Regeringen höjer anslagen till fredsorganisationerna. Därmed stiger det totala beloppet tillnära den nivå som rådde före år 2016."/>
  </head>
  <body>
    <article>
      <h1>Mera pengar till fredsorganisationer</h1>
      <h2>Regeringen höjer anslagen till fredsorganisationerna. Därmed stiger det totala beloppet tillnära den nivå som rådde före år 2016.</h2>
      <address><time datetime="2019-11-21T15:42:00+00:00">21 Nov 2019, 15:42</time> by <a rel="author">SPT</a></address>
      <p>Regeringen föreslår att verksamhetsunderstöden till fredsorganisationerna ska höjas med 200 000 euro i den kompletterande budgetpropositionen för år 2020. Genom höjningen skulle understödet vara på samma nivå som under tidigare år.</p>
      <p>Understöden till de riksomfattande fredsorganisationerna överförs vid ingången av 2020 från Undervisnings- och kulturministeriet till Justitieministeriet. Med det understödsanslag på 300 000 euro som hittills har överförts till Justitieministeriet i budgetpropositionen för nästa år ärdet inte möjligt att bevilja fredsorganisationer verksamhetsunderstöd på samma nivå som tidigare år.</p>
      <p>Det tillägg som nu föreslås återställer understödet till fredsorganisationerna till ett belopp av sammanlagt 500 000 euro, det vill säga nära nivån före år 2016.</p>
      <p>– Jag anser att det är nödvändigt att hålla understöden på samma nivå som tidigare. Det riksomfattande fredsarbetet främjar demokratin och de mänskliga rättigheterna. Genom att stödja fredsorganisationerna uppfyller vi regeringsprogrammets löfte om icke-diskriminering, som betyder att de mänskliga rättigheterna och människovärdet tillkommer oss alla, betonar justitieminister <b>Anna-Maja Henriksson</b> (SFP) i ett pressmeddelande.</p>
      <p>Statsunderstöden är avsedda för de riksomfattande frivilligorganisationer som har till uppgift att främja fredsarbetet i Finland.</p>
    </article>
  </body>
</html>