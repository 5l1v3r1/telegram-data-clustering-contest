<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-21/porzucona-w-reklamowce-zosia-odzyskuje-sily-do-szpitala-zglaszaja-sie-ludzie-ktorzy-chca-pomoc/"/>
    <meta property="og:site_name" content="Polsat News"/>
    <meta property="article:published_time" content="2019-11-21T15:20:00+00:00"/>
    <meta property="og:title" content="Porzucona w reklamówce Zosia odzyskuje siły. Do szpitala zgłaszają się ludzie, którzy chcą pomóc"/>
    <meta property="og:description" content="Zosia przebywa w Szpitalu Bródnowskim w Warszawie. Tuż po narodzeniu porzuciła ją matka, na stołecznych działkach, w reklamówce. Lekarze mówią, że odbierają setki telefonów od ludzi z ofertą wparcia materialnego, ale również psychicznego. Część osób deklaruje, że może wziąć wolne w pracy, aby przyjść na oddział i przytulić Zosię."/>
  </head>
  <body>
    <article>
      <h1>Porzucona w reklamówce Zosia odzyskuje siły. Do szpitala zgłaszają się ludzie, którzy chcą pomóc</h1>
      <address>
        <time datetime="2019-11-21T15:20:00+00:00">21 Nov 2019, 15:20</time>
      </address>
      <p>
        <b>Zosia przebywa w Szpitalu Bródnowskim w Warszawie. Tuż po narodzeniu porzuciła ją matka, na stołecznych działkach, w reklamówce. Lekarze mówią, że odbierają setki telefonów od ludzi z ofertą wparcia materialnego, ale również psychicznego. Część osób deklaruje, że może wziąć wolne w pracy, aby przyjść na oddział i przytulić Zosię.</b>
      </p>
      <related>
        <a href="https://www.polsatnews.pl/wiadomosc/2019-11-07/porzucony-noworodek-na-warszawskich-ogrodkach-dzialkowych-ledwo-co-sie-urodzil/"/>
      </related>
      <p>Maleńką dziewczynkę, tuż po narodzinach, porzuciła matka. W reklamówce w ogródkach działkowych na warszawskim Targówku odnalazł ją bezdomny, który usłyszał płacz dziecka. Udało się udzielić pomocy na czas. Dziewczynka jest zdrowa i czuje się coraz lepiej.  </p>
      <p>
        <a href="https://www.polsatnews.pl/wiadomosc/2019-11-09/warszawa-36-latka-ktora-porzucila-dziecko-na-dzialkach-uslyszala-zarzuty/">
          <b>ZOBACZ: Porzucone dziecko na działkach. 36-latka usłyszała zarzuty</b>
        </a>
      </p>
      <p>Szpital Bródnowski, w którym przebywa dziecko, zaczął odbierać setki telefonów i wiadomości. - Odzew jest ogromny, gigantyczny - mówi w rozmowie z reporterem TOK FM Dyrektor Śródmiejskiego Centrum Klinicznego Piotr Gołaszewski.</p>
      <p>Jak dodaje, osoby, którym nie jest obojętny los dziewczynki proponują przekazanie ubranek, kocyków. Zdarzają się również wzruszające pomysły, jak wesprzeć Zosię - dzwonią mężczyźni, którzy mówią, że sami są ojcami. - Proponują, że przytulą małą – mówi dyrektor placówki.</p>
      <p>Rozgłośnia podaje, że takich telefonów są dziesiątki.</p>
      <p>
        <b>Matka Zosi w areszcie</b>
      </p>
      <p>Na razie nie wiadomo czy matka dziewczynki, podobnie jak w przypadku dwójki poprzednich dzieci, zrzeknie się praw rodzicielskich.</p>
      <p>Kobieta obecnie przebywa w areszcie - usłyszała zarzut usiłowania dzieciobójstwa. - Czyn taki zagrożony jest karą pozbawienia wolności do lat 5 - wyjaśnił prok. Marcin Saduś, rzecznik Prokuratury Okręgowej Warszawa-Praga Północ.</p>
      <p>
        <a href="https://www.polsatnews.pl/wideo/jak-po-20-latach-klamstwa-tuszowania-i-manipulacji-mozna-mowic-o-oczyszczeniu-kosciola_6760134/">WIDEO - "Jak po 20 latach kłamstwa, tuszowania i manipulacji można mówić o oczyszczeniu Kościoła?"</a>
      </p>
      <figure>
        <img src="https://r.dcs.redcdn.pl/http/o2/redefine/cp/2c/2cjp86okhqi5refsdkvyic1gwjma3e3n.jpg"/>
      </figure>
    </article>
  </body>
</html>