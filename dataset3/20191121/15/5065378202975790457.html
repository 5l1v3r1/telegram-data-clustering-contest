<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/kairos/story/1031372/kairos-tora-deite-poy-vrexei-ayti-ti-stigmi"/>
    <meta property="og:site_name" content="Newsbomb"/>
    <meta property="article:published_time" content="2019-11-21T15:55:51+00:00"/>
    <meta property="og:title" content="Καιρός ΤΩΡΑ: Δείτε πού βρέχει αυτή τη στιγμή"/>
    <meta property="og:description" content="Καιρός: Σε κλοιό κακοκαιρίας σήμερα, Πέμπτη (21/11) μεγάλο μέρος της χώρας -   Πολλά προβλήματα από τα έντονα καιρικά φαινόμενα"/>
  </head>
  <body>
    <article>
      <h1>Καιρός ΤΩΡΑ: Δείτε πού βρέχει αυτή τη στιγμή</h1>
      <h2>Καιρός: Σε κλοιό κακοκαιρίας σήμερα, Πέμπτη (21/11) μεγάλο μέρος της χώρας -   Πολλά προβλήματα από τα έντονα καιρικά φαινόμενα</h2>
      <address><time datetime="2019-11-21T15:55:51+00:00">21 Nov 2019, 15:55</time> by <a rel="author">Newsroom</a></address>
      <p>Με νεότερο <a href="https://www.newsbomb.gr/tags/tag/68942/ektakto-deltio-epideinwshs-kairoy">έκτακτο δελτίο</a> που εξέδωσε το πρωί της Πέμπτης (21/11), η <a href="https://www.newsbomb.gr/tags/tag/36939/ethnikh-metewrologikh-yphresia">Εθνική Μετεωρολογική Υπηρεσία</a> προειδοποιεί για ραγδαία επιδείνωση του καιρού.</p>
      <p>
        <b>Αναλυτικά αναφέρει:</b>
      </p>
      <p>Σε συνέχεια του προηγούμενου Έκτακτου Δελτίου Επιδείνωσης Καιρού (α.α 26/2019), οι κατά διαστήματα ισχυρές βροχές και καταιγίδες που συνοδεύονται πρόσκαιρα από χαλαζοπτώσεις και ισχυρούς ανέμους, θα συνεχιστούν και θα επηρεάσουν:</p>
      <p>
        <b>1. Σήμερα Πέμπτη (21/11/2019),</b>
      </p>
      <p><b>α.</b> Τα ανατολικά τμήματα της κεντρικής Μακεδονίας (περιοχή Χαλκιδικής), την ανατολική Μακεδονία, τη Θράκη, το βόρειο Αιγαίο και μέχρι το βράδυ τα νησιά του ανατολικού Αιγαίου.</p>
      <p><b>β.</b> Από τις απογευματινές ώρες την Πελοπόννησο, τη δυτική Κρήτη και μέχρι το βράδυ τις δυτικές Κυκλάδες, την ανατολική Στερεά (συμπεριλαμβανομένης της Αττικής) και τα νότια τμήματα της Εύβοιας.</p>
      <p>Τη νύχτα τα φαινόμενα σταδιακά θα εξασθενήσουν.</p>
      <p>
        <b>2. Αύριο Παρασκευή (22/11/2019)</b>
      </p>
      <p>Μέχρι τις πρώτες πρωινές ώρες την ανατολική Κρήτη και τις ανατολικές Κυκλάδες, μέχρι το μεσημέρι τα νησιά του ανατολικού Αιγαίου και τα Δωδεκάνησα και μέχρι αργά το απόγευμα τα ανατολικά τμήματα της κεντρικής Μακεδονίας (περιοχή Χαλκιδικής), την ανατολική Μακεδονία, τη Θράκη, τα νησιά του βόρειου Αιγαίου και πιθανώς πρόσκαιρα τις Σποράδες.</p>
      <h3>
        <a href="http://www.meteo.gr/israiningnow.cfm">ΔΕΙΤΕ ΜΕ ΕΝΑ ΚΛΙΚ ΠΟΥ ΒΡΕΧΕΙ ΤΩΡΑ</a>
      </h3>
      <p><i><b>Δείτε όλες τις τελευταίες</b></i> <a href="https://www.newsbomb.gr/oles-oi-eidhseis"><i><b>Ειδήσεις</b></i></a> <i><b>από την Ελλάδα και τον Κόσμο, τη στιγμή που συμβαίνουν, στο </b></i><i><b>Newsbomb</b></i><i><b>.</b></i><i><b>gr</b></i></p>
      <related>
        <a href="https://www.newsbomb.gr/ellada/ethnika/story/1031356/21-noemvrioy-giortazoyn-oi-enoples-dynameis-to-minyma-toy-nikoy-panagiotopoyloy"/>
        <a href="https://www.newsbomb.gr/ellada/story/1031359/klirosi-tzoker-21-11-ora-gia-ta-2-500-000-eyro"/>
        <a href="https://www.newsbomb.gr/ellada/story/1031344/nea-ypothesi-exapatisis-sti-fthiotida-31xroni-efage-100-000-eyro-apo-ilikiomeni"/>
      </related>
    </article>
  </body>
</html>