<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904639/wijnaldum-hielp-willems-bij-keuze-voor-newcastle-ik-ben-aan-het-genieten-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-21T15:56:00+00:00"/>
    <meta property="og:title" content="Wijnaldum overtuigde Willems om voor Newcastle United te kiezen"/>
    <meta property="og:description" content="Jetro Willems geniet met volle teugen van zijn uitleenbeurt aan Newcastle United. De Oranje-international wordt door Eintracht Frankfurt uitgeleend aan de Engelse club. Daar beleeft hij een bijzonder goede periode. De verdediger onthult in AD dat het Georginio Wijnaldum was die Willems afgelopen zomer kon overtuigen om naar Newcastle United te trekken. &quot;Ik sprak toen met Gini&quot;, zegt Willems. Willems speelt zich in de kijker bij Oranje: 'Ronald Koeman was positief over hem'"/>
  </head>
  <body>
    <article>
      <h1>Wijnaldum overtuigde Willems om voor Newcastle United te kiezen</h1>
      <address>
        <time datetime="2019-11-21T15:56:00+00:00">21 Nov 2019, 15:56</time>
      </address>
      <p>
        <b>Jetro Willems geniet met volle teugen van zijn uitleenbeurt aan Newcastle United. De Oranje-international wordt door Eintracht Frankfurt uitgeleend aan de Engelse club. Daar beleeft hij een bijzonder goede periode.</b>
      </p>
      <p>De verdediger onthult in <i>AD</i> dat het Georginio Wijnaldum was die Willems afgelopen zomer kon overtuigen om naar Newcastle United te trekken. "Ik sprak toen met Gini", zegt Willems.</p>
      <p>"Hij zei: ‘Geloof me, Jetro. Ga lekker naar Newcastle. Een goede stad, warme mensen. Een geweldige sfeer. Doe gewoon je ding en dan komt het wel goed’. Daar vertrouwde ik op", aldus Willems.</p>
      <p><b>Genieten<br/></b>Zijn beslissing om voor Newcastle te kiezen, heeft hem geen windeieren gelegd. "Ik ben aan het genieten. Dat is het allerbelangrijkste. Soms vergeet je te genieten van het talent dat je hebt meegekregen, en de mogelijkheden die je krijgt. Nu doe ik dat weer. Ik denk dat je dat terugziet in mijn spel", klinkt het bij Willems.</p>
      <p>De verdediger heeft ook nog bijzonder vaak contact met zijn 'raadgever' Wijnaldum. "Soms spelen we PlayStation. Of we facetimen. Natuurlijk is hij een voorbeeld. Gini heeft de Cham­pions League ­gewonnen. Dat wil iedere voetballer", besluit Willems.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/903367/willems-speelt-zich-in-de-kijker-bij-oranje-ronald-koeman-was-positief-over-hem-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>