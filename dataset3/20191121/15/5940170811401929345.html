<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/ispania/primera-ntibizion/mpartselona/neos-mnistiras-gia-poketino"/>
    <meta property="og:site_name" content="24sports.com.cy"/>
    <meta property="article:published_time" content="2019-11-21T15:44:00+00:00"/>
    <meta property="og:title" content="Νέος μνηστήρας για Ποκετίνο!"/>
    <meta property="og:description" content="Ο Μαουρίτσιο Ποτσετίνο έχει μείνει χωρίς δουλειά και οι ομάδες που φέρονται να τον έχουν στο στοχαστρό τους συνεχώς αυξάνονται. Σημερινό δημοσίευμα του Skysports αναφέρει ότι η Μπάγερν Μονάχου η οποία αναζητά προπονητή εδώ και μεγάλο χρονικό διάστημα φέρεται να έχει τοποθετήσει τον πρώην της Τότεναμ ως τον κύριο υποψήφιο."/>
  </head>
  <body>
    <article>
      <h1>Νέος μνηστήρας για Ποκετίνο!</h1>
      <h2>Μετά την Μπάγερν μπαίνει στο παιχνίδι άλλη μια μεγάλη ομάδα</h2>
      <address>
        <time datetime="2019-11-21T15:44:00+00:00">21 Nov 2019, 15:44</time>
      </address>
      <p>Ο Μαουρίτσιο Ποτσετίνο έχει μείνει χωρίς δουλειά και οι ομάδες που φέρονται να τον έχουν στο στοχαστρό τους συνεχώς αυξάνονται. Σημερινό δημοσίευμα του Skysports αναφέρει ότι η Μπάγερν Μονάχου η οποία αναζητά προπονητή εδώ και μεγάλο χρονικό διάστημα φέρεται να έχει τοποθετήσει τον πρώην της Τότεναμ ως τον κύριο υποψήφιο.</p>
      <p>Δεν έχει γίνει κάποια επαφή μεταξύ ομάδας και της πλευράς του προπονητή αλλά εκτιμάται ότι κάτι τέτοιο δεν είναι απίθανο να συμβεί τις επόμενες ημέρες.</p>
      <p>Την ίδια στιγμή το Radio Monte Carlo αναφέρει ότι η Μπάγερν Μονάχου αλλά και η Μπαρτσελόνα έχουν αποφασίσει να προσεγγίσουν τον Αργεντινό τεχνικό και είναι έτοιμες να κονταροχτυπηθούν για να συμφωνήσουν μαζί του.</p>
      <p>Βέβαια στα όσα μετέφεραν ως ρεπορτάζ στον ραδιοφωνικό σταθμό για την περίπτωση του Ποτσετίνο αφήνεται ανοικτό το ενδεχόμενο η συμφωνία να κλείσει τώρα αλλά η συνεργασία να ξεκινήσει το ερχόμενο καλοκαίρι.</p>
    </article>
  </body>
</html>