<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/ivan-svejna-es-ondrejcsak-robert-nem-indul-parlamenti-valasztason"/>
    <meta property="og:site_name" content="Paraméter"/>
    <meta property="article:published_time" content="2019-11-21T15:48:00+00:00"/>
    <meta property="og:title" content="Ivan Švejna és Ondrejcsák Róbert nem indul a parlamenti választáson"/>
    <meta property="og:description" content="Ivan Švejna (Híd), a munkaügyi minisztérium államtitkára nem indul a jövő évi parlamenti választáson."/>
  </head>
  <body>
    <article>
      <h1>Ivan Švejna és Ondrejcsák Róbert nem indul a parlamenti választáson</h1>
      <h2>Ivan Švejna (Híd), a munkaügyi minisztérium államtitkára nem indul a jövő évi parlamenti választáson.</h2>
      <address>
        <time datetime="2019-11-21T15:48:00+00:00">21 Nov 2019, 15:48</time>
      </address>
      <p>A nyugdíjpolitikai intézetben akar tevékenykedni – tette közzé a közösségi hálón. Ondrejcsák Róbert, a védelmi minisztérium államtitkára is úgy döntött, hogy nem jelölteti magát. A TASR hírügynökségnek úgy nyilatkozott, hogy bár a választáson nem indul, a közéletből nem vonul ki.</p>
      <blockquote>„Szakirányú tevékenységet szeretnék végezni, ezért döntöttem úgy, hogy nem indulok. Ha letelt a mandátumom, az újonnan alakult nyugdíjpolitikai intézetben folytatom a munkát, amelynek feladata a nyugdíjrendszer szakszerű felépítése lesz“</blockquote>
      <p>– írta Švejna a közösségi hálón.</p>
      <p>Ondrejcsák úgy tájékoztatta a TASR-t, hogy a parlamenti politikában már nem, de a közéletben továbbra is tevékenykedni akar. Hozzátette, úgy érzi, az utóbbi években sikerült formálnia a politikát és a közbeszédet Szlovákia külpolitikáját, valamint a védelmi és a biztonsági kérdéseket illetően.<br/> </p>
      <p>A Híd politikusai közül Gál Gábor igazságügyi miniszter sem indul a választáson, amit politikai és egyéb okokkal indokolt. Nem lesz rajta a párt listáján Pfundtner Edit igazságügyi államtitkár sem. Andrej Hrnčiar viszont megerősítette, hogy indul.</p>
      <p>A Híd listavezetője Érsek Árpád közlekedésügyi miniszter lesz, a második Bugár Béla, a párt elnöke, őt követi Sólymos László, a környezetvédelmi tárca vezetője. A választás előtti lépésekről szombaton tárgyal a párt országos tanácsa. Bugár csütörtökön úgy tájékoztatott, hogy a parlamenten kívüli MKDSZ-en kívül a Šanca politikai párttal is megegyeztek az együttműködésről. A párt a Most-Híd listáján indul.</p>
      <p>2020. február 29-én tartják a parlamenti választást. A kampány már elkezdődött. A politikai pártok és mozgalmak december 1-jéig kötelesek leadni a választási listát.</p>
      <p>TASR</p>
    </article>
  </body>
</html>