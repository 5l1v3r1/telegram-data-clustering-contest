<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/temida/2019/11/21/otriazaha-manolova-niama-da-se-broiat-rychno-biuletini.430394"/>
    <meta property="og:site_name" content="Dnes.bg"/>
    <meta property="article:published_time" content="2019-11-21T15:51:00+00:00"/>
    <meta property="og:title" content="Отрязаха Манолова, няма да се броят ръчно бюлетини"/>
    <meta property="og:description" content="Следващото съдебно заседание ще е на 2 декември | Dnes.bg"/>
  </head>
  <body>
    <article>
      <h1>Отрязаха Манолова, няма да се броят ръчно бюлетини</h1>
      <h2>Следващото съдебно заседание ще е на 2 декември</h2>
      <address><time datetime="2019-11-21T15:51:00+00:00">21 Nov 2019, 15:51</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <p>Няма да има ръчно преброяване на бюлетините за втория тур от изборите за кмет на София, реши Административният съд в София град.</p>
      <p>Решението е по повод искането за обжалване на изборните резултати, подадено от щаба на Мая Манолова.</p>
      <p>На 11 ноември Мая Манолова внесе 14 тома доказателства за манипулиране на изборните резултати, като посочи близо 900 протокола и изборни книжа с установени закононарушения и други факти, компрометиращи вота.<br/><br/>Следващото съдебно заседание ще се проведе на 2 декември, съобщи  DarikNews.bg.</p>
      <p>Според данните на ЦИК на втория тур на местния вот в София 45,13% от отишлите до урните са пуснали бюлетина за Манолова, а 49,98% за съперничката й от ГЕРБ Йорданка Фандъкова.<br/><br/>Манолова и инициативният комитет, който е издигна за кандидат за столичен градоначалник, обявиха веднага след втория тур, че имат доказателства за груби нарушения на изборните правила.<br/><br/> </p>
      <related>
        <h4>Още по темата</h4>
        <a href="https://www.dnes.bg/mestni-izbori-19/2019/11/11/manolova-s-14-klasiora-s-dokazatelstva-za-narusheniia.429268"/>
        <a href="https://www.dnes.bg/mestni-izbori-19/2019/11/10/maia-manolova-vnasia-jalba-za-kasirane-na-izborite-v-sofiia.429150"/>
      </related>
    </article>
  </body>
</html>