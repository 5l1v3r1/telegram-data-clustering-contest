<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zivot/kultura/predstava-fine-mrtve-djevojke-premijerno-na-sceni-bdp-a/"/>
    <meta property="og:site_name" content="Krstarica"/>
    <meta property="article:published_time" content="2019-11-21T15:39:00+00:00"/>
    <meta property="og:title" content="Predstava „Fine mrtve đevojke“ premijerno na sceni BDP-a"/>
    <meta property="og:description" content="BEOGRAD - Predstava &quot;Fine mrtve đevojke&quot; prema tekstu Mate Matišića i u režiji Patrika Lazića biće premijerno odigrana 23. novembra na Maloj sceni"/>
  </head>
  <body>
    <article>
      <h1>Predstava „Fine mrtve đevojke“ premijerno na sceni BDP-a</h1>
      <address><time datetime="2019-11-21T15:39:00+00:00">21 Nov 2019, 15:39</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/520834-750x430.jpg"/>
        <figcaption>Foto: Tanjug/printskrin</figcaption>
      </figure>
      <p>BEOGRAD – Predstava „Fine mrtve đevojke“ prema tekstu Mate Matišića i u režiji Patrika Lazića biće premijerno odigrana 23. novembra na Maloj sceni Beogradskog dramskog pozorišta.</p>
      <p>Priča je bazirana na istoimenom filmu iz 2002. godine o dve lezbejke koje se doseljavaju u novu zgradu, a glavne uloge u predstavi poveren su glumicama Ivi Ilinčić i Ivani Nikolić.</p>
      <p>Ova drama otkriva nam likove komšija koji su redom velike patriote i vernici koji ubijaju, siluju i abortiraju, brižni roditelji koji podižu frustriranu decu, kao i oni retki „dobri“ koji uvek ćute…</p>
      <p>Reč je o priči o mržnji i frustracijama pri nedostatku ljubavi.<br/>„Postoji jedan društveni paradoks koji je po meni duboko pogrešan i nastran i o kojem sam hteo da napravim predstavu. To je činjenica da je društveno prihvatljivije mrziti bilo koga, nego voleti. Ovo nije još jedna gay-friendly predstava, mi čak i nismo politički korektni u njoj, nema crnih i belih, svi su u najmanju ruku sivi i ogrezli u mržnju. Zato mislim da se ova predstava bavi puno širim problemom od toga ko sa kime spava“, Izjavio je reditelj predstave Patrik Lazić.<br/>U predstavi igra mnogobrojna glumačka ekipa, a među njima su Milena Predić Ilinčić, Ivana Nikolić, Jadranka Selec, Milan Zarić, Paulina Manov, Ivan Tomić…</p>
      <p>(Tanjug)</p>
    </article>
  </body>
</html>