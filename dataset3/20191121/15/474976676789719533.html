<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121191/cba-zatrzymalo-doradce-ds-marketingu-politycznego-w-tle-duze-pieniadze.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-21T15:25:00+00:00"/>
    <meta property="og:title" content="CBA zatrzymało doradcę ds. marketingu politycznego. W tle duże pieniądze"/>
    <meta property="og:description" content="CBA prowadzi śledztwo ws. funkcjonowania Fundacji Grupy Azoty na rzecz rozwoju piłki siatkowej kobiet. Badane są także nieprawidłowości w zakresie wydatkowania środków uzyskanych w wyniku umów sponsoringu zawartych w 2015 roku, których stroną był Klub Piłki Siatkowej Chemik Police S.A."/>
  </head>
  <body>
    <article>
      <h1>CBA zatrzymało doradcę ds. marketingu politycznego. W tle duże pieniądze</h1>
      <address>
        <time datetime="2019-11-21T15:25:00+00:00">21 Nov 2019, 15:25</time>
      </address>
      <h4>CBA prowadzi śledztwo ws. funkcjonowania Fundacji Grupy Azoty na rzecz rozwoju piłki siatkowej kobiet. Badane są także nieprawidłowości w zakresie wydatkowania środków uzyskanych w wyniku umów sponsoringu zawartych w 2015 roku, których stroną był Klub Piłki Siatkowej Chemik Police S.A.</h4>
      <p>Funkcjonariusze CBA zatrzymali do tej sprawy dwie osoby: byłą prezes KPS Chemik Police S.A. i warszawskiego doradcę ds. marketingu politycznego. Według CBA, zatrzymani przywłaszczyli ponad 180 tys. zł z Klubu Piłki Siatkowej Chemik Police S.A., a część z tych środków wydatkowano na zakup powierzchni reklamowych – bilbordy i plakaty związane z kampanią wyborczą. Dokonano także przeszukania nieruchomości zajmowanych przez zatrzymanych.</p>
      <p>Osoby zatrzymane zostaną doprowadzone do Prokuratury Regionalnej w Szczecinie, gdzie usłyszą zarzuty przywłaszczenia mienia. Wcześniej agenci CBA zatrzymali w tej sprawie 19 osób.</p>
      <footer>/ Źródło: <a href="http://www.cba.gov.pl/">Centralne Biuro Antykorupcyjne<br/></a>/ kga</footer>
    </article>
  </body>
</html>