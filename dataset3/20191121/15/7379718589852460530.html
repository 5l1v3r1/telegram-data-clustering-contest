<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/21/la-fenice-risorge-dalle-acque-confermata-domenica-la-prima-di-don-carlo"/>
    <meta property="og:site_name" content="euronews"/>
    <meta property="article:published_time" content="2019-11-21T15:38:32+00:00"/>
    <meta property="og:title" content="La Fenice risorge dalle... acque. Confermata la prima di Don Carlo"/>
    <meta property="og:description" content="I vigili del fuoco hanno dato il via libera per la riapertura del teatro, colpito dall'alluvione la scorsa settimana"/>
  </head>
  <body>
    <article>
      <h1>La Fenice risorge dalle... acque. Confermata la prima di Don Carlo</h1>
      <address><time datetime="2019-11-21T15:38:32+00:00">21 Nov 2019, 15:38</time> by <a rel="author">Cinzia Rizzi</a></address>
      <figure>
        <img src="https://static.euronews.com/articles/stories/04/31/40/40/1280x720_cmsv2_b1ba6dca-7978-5d1d-bcf5-73348cb08b34-4314040.jpg"/>
      </figure>
      <p><b>Venezia prova a ritornare alla normalità</b>. I turisti riempiono le vie della città lagunare, i commercianti tornano a lavorare a pieno ritmo, una settimana dopo l'acqua alta che ha creato non pochi danni e paure. <b><a href="https://it.euronews.com/2019/11/17/emergenza-maltempo-acqua-alta-a-venezia-paura-per-i-fiumi-in-toscana-ed-emilia">L'alta marea di martedì 12 novembre</a> aveva allagato anche l'area sotterranea del teatro La Fenice</b>, mettendo fuori uso l'impianto elettrico e anti incendio. Dopo giorni di lavoro, per ripristinare tutto, finalmente è arrivato il via libera da parte dei vigili del fuoco e la conferma: questa domenica la prima di <a href="https://www.teatrolafenice.it/event/don-carlo-carsen/">Don Carlo, l'opera di Giuseppe Verdi</a>, si farà.</p>
      <figure>
        <iframe data-src="https://twitter.com/euronewses/status/1197420891447185409" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Il sovrintendente e direttore artistico del teatro veneziano, tira un sospiro di sollievo.</p>
      <blockquote>Scusate... è stata una settimana molto dura, con la partecipazione di tutti. Veramente ringrazio tutti. Tutti quelli che hanno lavorato, che ci hanno sostenuto, che hanno fatto veramente di tutto per consentirci di riprendere l'attività in questi giorni<cite>Fortunato Ortombina <br/>Sovrintendente e direttore artistico de La Fenice</cite></blockquote>
      <p>Per riuscire a proseguire le prove, cast e maestranze, nei giorni scorsi si erano trasferiti temporaneamente al teatro comunale di Treviso.</p>
      <p><b>Il regista del Don Carlo, il canadese Robert Carsen, ci spiega la sua visione dell'opera</b>: "Siamo in un mondo in cui il futuro, sembra quasi impossibile. Sono tutti incastrati tra i problemi, che divengono peggio nella storia dell'opera".</p>
      <figure>
        <iframe data-src="https://twitter.com/euronewses/status/1197172252493721601" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>La première del Don Carlo va in scena questa domenica, alle 19.00 CET.</p>
    </article>
  </body>
</html>