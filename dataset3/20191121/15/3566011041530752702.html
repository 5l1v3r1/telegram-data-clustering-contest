<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1548798.html/%D8%B1%D9%88%D8%A7%DB%8C%D8%AA-%D9%85%D8%B5%D8%AF%D9%88%D9%85%D8%A7%D9%86-%D8%A7%D8%BA%D8%AA%D8%B4%D8%A7%D8%B4%D8%A7%D8%AA-98-%D8%A7%D8%B2-%D8%AD%D8%B6%D9%88%D8%B1-%D8%A8%D8%B1%D9%86%D8%A7%D9%85%D9%87-%D8%B1%DB%8C%D8%B2%DB%8C-%D8%B4%D8%AF%D9%87-%D8%A7%D8%B4%D8%B1%D8%A7%D8%B1-%D8%AF%D8%B1-%D9%85%D8%B4%D9%87%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-21T15:53:00+00:00"/>
    <meta property="og:title" content="روایت مصدومان اغتشاشات 98 از حضور برنامه‌ریزی شده اشرار در مشهد"/>
    <meta property="og:description" content="یکی از مصدومان اغتشاشات 98 مشهد گفت: اگر بحث از اعتراض خارج شود و تبدیل به اغتشاشات شد عوامل ضد انقلاب مدیریت کار را در اختیار خواهند گرفت لذا عوامل اتفاقات و مشکلات اخیر، مردم نیستند بلکه افرادی هستند که در دل مردم نفوذ کردند و قصد تخریب اموال عمومی را داشتند."/>
  </head>
  <body>
    <article>
      <h1>روایت مصدومان اغتشاشات 98 از حضور برنامه‌ریزی شده اشرار در مشهد</h1>
      <h2>اغتشاش‌ با ماموریت تخریب اموال عمومی؛</h2>
      <address>
        <time datetime="2019-11-21T15:53:00+00:00">21 Nov 2019, 15:53</time>
      </address>
      <p>یکی از مصدومان اغتشاشات 98 مشهد گفت: اگر بحث از اعتراض خارج شود و تبدیل به اغتشاشات شد عوامل ضد انقلاب مدیریت کار را در اختیار خواهند گرفت لذا عوامل اتفاقات و مشکلات اخیر، مردم نیستند بلکه افرادی هستند که در دل مردم نفوذ کردند و قصد تخریب اموال عمومی را داشتند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://sobhtoos.ir/">صبح توس</a>؛ ماجرا از جمعه 24 آبان شروع شد که با وجود گذراندن روزهای سخت و ناآرام در حافظه مردم شهرهای مختلف کشور مانده است.</p>
      <p>روز اعلام سهمیه‌بندی بنزین اگر چه ابتدا اعتراضات آرام بود اما برخی به منظور ایجاد ناآرامی به میدان آمدند؛ تمهیدات و برنامه ریزی همه چیز چیده شده بود تا با نفوذ در میان مردم معترض، حوادثی را رقم بزنند.</p>
      <p>بعد از جولان اشرار در همان روزهای ابتدایِ گرانی بنزین، مدافعان وطن نیز از نقاط مختلف شهر و با سنین مختلف برای حفظ امنیت و آرامش مردم در صحنه حاضر شدند و جان فشانی کردند.</p>
      <p>پس از گذران روزهای سخت و پرحادثه در این شهر سراغ دو تن از بسیجیان مدافع وطن رفتیم که بدون هیچ ادعایی از مصاحبه پرهیز می کردند اما بالاخره توانستیم به گفتگو با آنها  بپردازیم.</p>
      <figure>
        <img src="http://newsroom.dana.ir/content/upload/53509efa-6e50-4d82-ac9a-b65f5aaec5ed.jpg"/>
      </figure>
      <p>جواد قدوسی، سی ساله یکی از مصدومان اغتشاشات 98 مشهد در گفت‌وگو با <a href="http://sobhtoos.ir/">صبح توس</a> اظهار کرد: باتوجه به گرانی های اخیر، شرایط اقتصادی برای مردم رنج آور شده بود البته موضوع اعتراضات و اغتشاشات از هم جداست، ماجرای شب اغتشاشات در مشهد از اعتراض گذشته بود.</p>
      <p>وی افزود: رهبر معظم انقلاب می فرمایند مطالبه گری حق مردم است به شرطی که مسالمت آمیز و در چارچوب قانون باشد؛ کسی با اعتراض مشکلی ندارد و باید حرف ها به گوش نمایندگان مردم برسد تا در تصمیم گیری های مسئولان اثرگذار باشد.</p>
      <p>از مصدومان اغتشاشات 98 مشهد گفت: اگر بحث از اعتراض خارج شود و تبدیل به اغتشاشات شد عوامل ضد انقلاب مدیریت کار را در اختیار خواهند گرفت و عامل اتفاقات و مشکلات اخیر، مردم نیستند بلکه افرادی هستند که در دل مردم نفوذ کردند و قصد تخریب اموال عمومی و وجهه مردم شهر را داشتند.</p>
      <p>وی با بیان اینکه خسارات به اموال عمومی کار مردم نیست افزود: با توجه به صحنه های مختلفی که در دی ماه 96 در مشهد شاهد بودیم در آنجا نیز بسیجیان برای حفظ ارزشهای انقلاب آسیب دیدند  و این افراد سودجوی اغتشاشگر، اجیر شده بیگانگان و دشمنان انقلاب هستند که با برنامه ریزی حضور داشتند.</p>
      <p>قدوسی تصریح کرد: مواردی را که در آذر98 به بهانه بنزین شاهد هستیم نتیجه اتاق فکرهای دشمن است تا بتوانند کارشکنی کنند و به بانک، پل‌ها، مراکز خرید و درخت‌ها آسیب رساندند.</p>
      <p>وی با اشاره به اینکه بسیج در همه عرصه ها حضور دارد افزود: جمعه شب به مسجد امام حسن مجتبی(ع) اعزام شدیم که در معبر ورودی بلوار وکیل آباد است و باتوجه به جمعیت زیاد، عوامل ناجا از دودزا استفاده کردند و جمعیت در کوچه سرازیر شد. ما که قصد دور کردن افراد را از پایگاه و مسجد داشتیم با تعداد زیادی معترض مواجه شدیم؛ اشرار پنهان شده در میان مردم دارای ابزار مختلی مانند شوکر و افشانه فلفل بودند و در جیب هایشان سنگ داشتند.</p>
      <p>از مصدومان اغتشاشات 98 مشهد خاطرنشان کرد: اغتشاشگران یکی از موتورسواران بسیجی را با اسپری فلفل زمین گیر کردند. در همین لحظه از میان جمعیت سنگ بزرگی به پیشانی من خورد و همه جا برایم تار شد و با اضافه شدن نیروهای کمکی جمعیت به عقب رانده شد؛ در بیمارستان فارابی پانسمان و مداوای سرپایی انجام دادند.</p>
      <p>قدوسی ادامه داد: دوستان دیگرم نیز اسپری خورده بودند و اشرار با سلاح سرد در پی زخمی کردن بسیجیان بودند.</p>
      <p>وی با بیان اینکه جمعیت حمله کننده به سمت پایگاه و مسجد زیاد بود گفت:  جمعیت نزدیک به 20 برابر نیروهای ما بود و قصد آتش زدن موتورها را داشتند.</p>
      <p>قدوسی خاطر نشان کرد: می توان به صورت مسالمت آمیز حرف ها و اعتراضات را به گوش مسئولان رساند چرا که آسیب رسانی به بانک ها و مراکز دولتی و وسایل حمل و نقل از هزینه مردم و بیت المال است.</p>
      <figure>
        <img src="http://newsroom.dana.ir/content/upload/c6cd0d12-59d6-4a0e-b097-f809583b39fc.jpg"/>
      </figure>
      <p>در ادامه محمدرضا امینی، دانشجوی رشته حقوق و از مصدومان حوادث اخیر در آبان 98 مشهد گفت: روز جمعه در پی اعلام ناآرامی در مشهد از طرف بسیج در بلوار وکیل آباد و امامت حضور یافتیم و در ساعت یک بامداد مطلع شدیم که یکی از درخت های کنار پل هوایی کوثر را آتش زده بودند و با کمک مردم آتش را خاموش کردیم.</p>
      <p>وی افزود: پل هوایی در این محدوده توسط اغتشاشگران تصرف شده بود و سنگ پرانی داشتند. پس از مدتی با جمعیت زیادی از روی پل حرکت کردند و بدلیل اینکه تجهیزاتی نداشتیم بسیجیان مقداری عقب نشینی کردند و بعد از خاموش شدن درخت ها نیروی انتظامی جمعیت را متفرق کردند.</p>
      <p>از مصدومان حوادث اخیر در آبان 98 مشهد اظهار کرد: اغتشاشگران بلوکه های سنگی را در خیابان گذاشته بودند که مخل رفت و آمد مردم شده بود و در زمان برداشتن سنگ ها و باز کردن مسیر مردم سنگی از طرف اغتشاشگران به سر من اصابت کرد؛ به کمک مردم وارد آمبولانس شدیم و برای ادامه مداوا به پزشک مراجعه کردیم و پس از نماز صبح از مسجد خارج شدیم.</p>
      <p>امینی تصریح کرد: در این منطقه دو نفر از بسیجیان نیز در شب اول اغتشاشات مجروح شدند و در مقایسه جمعیتی، اغتشاشگران دو برابر نیروها بودند.</p>
      <p>وی در پایان با اشاره به اینکه هدف ما برقراری امنیت شهر و کشور است تا مردم در آرامش باشند افزود: اوضاع اقتصادی روی مردم فشار آورده است ولی ادامه آن و خط دهی آن و سوء استفاده از این وضعیت توسط دشمن صورت می گیرد، لذا به منظور مقابله با اغتشاشگران حضور یافتیم تا از این قضایا بهره برداری نشود.</p>
      <p>انتهای پیام/</p>
    </article>
  </body>
</html>