<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/showbizz/royalty/pizzarestaurant-waar-prins-andrew-at-verwijdert-recensies~a8118163/"/>
    <meta property="og:site_name" content="HLN"/>
    <meta property="article:published_time" content="2019-11-21T15:05:00+00:00"/>
    <meta property="og:title" content="Pizzarestaurant waar prins Andrew at, verwijdert recensies"/>
    <meta property="og:description" content="Gasten kunnen op website TripAdvisor niet langer recensies achterlaten over hun ervaringen bij PizzaExpress in het Britse Woking, zo’n 35 kilometer ten zuidwesten van Londen. De website heeft de mo..."/>
  </head>
  <body>
    <article>
      <h1>Pizzarestaurant waar prins Andrew at, verwijdert recensies</h1>
      <address><time datetime="2019-11-21T15:05:00+00:00">21 Nov 2019, 15:05</time> by <a rel="author">mvdb</a></address>
      <p>
        <b>Gasten kunnen op website TripAdvisor niet langer recensies achterlaten over hun ervaringen bij PizzaExpress in het Britse Woking, zo’n 35 kilometer ten zuidwesten van Londen. De website heeft de mogelijkheid offline gehaald nadat prins Andrew in zijn omstreden interview vertelde dat hij er ooit pizza had gegeten, bevestigt een woordvoerster van TripAdvisor aan de BBC.</b>
      </p>
      <p>De tweede zoon van koningin Elizabeth zei in het omstreden vraaggesprek met BBC Newsnight dat hij zich niets kan herinneren van ontmoetingen met de destijds minderjarige Virginia Giuffre, met wie hij meerdere keren seks zou hebben gehad. <br/><br/>Een van deze ontmoetingen zou hebben plaatsgevonden op 10 maart in 2001, maar dat zou volgens Andrew (59) niet kunnen omdat hij toen met dochter Beatrice bij PizzaExpress (een keten met 470 filialen in Groot-Brittannië, red.) was. De prins kon zich het uitje zo goed herinneren omdat hij de ervaring "heel bijzonder" vond.</p>
      <related>
        <h4>Lees ook</h4>
        <a href="https://www.hln.be/showbizz/royalty/-het-was-een-kwestie-van-tijd-waar-het-fout-liep-voor-feestprins-andrew~a4e562ba/"/>
      </related>
      <h3>Neprecensies</h3>
      <p>Andrews enthousiasme over het restaurant zorgde voor een stortvloed aan grappige recensies op TripAdvisor, maar daar zat de website niet op te wachten. "De recente media-aandacht resulteerde in een enorme toename aan neprecensies die niet passen binnen onze richtlijnen en daarom hebben we besloten tijdelijk de mogelijkheid om recensies achter te laten uit te schakelen."<br/><br/>Het interview van de prins zorgde voor flink wat commotie. Andrew sprak hierin over zijn banden met de voor seksueel misbruik van minderjarigen veroordeelde Jeffrey Epstein, die in augustus zelfmoord pleegde in de gevangenis. Vooral dat de hertog van York weinig empathie toonde voor Epsteins slachtoffers werd hem niet in dank afgenomen.</p>
      <p>Andrew liet woensdag weten zijn openbare functies neer te leggen vanwege het interview. Ook zei hij opsporingsinstanties die de affaire-Epstein onderzoeken, indien gewenst, medewerking te verlenen. En zei hij mee te voelen met de slachtoffers van de Amerikaanse zedendelinquent en miljardair.</p>
      <p>
        <sub>Op Twitter circuleren nog enkele ‘recensies’ .</sub>
      </p>
      <figure>
        <iframe data-src="https://twitter.com/Lynnesy1/status/1195997854281666561" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <img src="https://images4.persgroep.net/rcs/Nj8BQpFeWj1vk5i_bKN2XdF5yXs/diocontent/161147118/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>Prins Andrew met zijn twee dochters prinses Eugenie (midden) en prinses Beatrice (rechts). Foto uit 2016.<cite>© AFP</cite></figcaption>
      </figure>
      <figure>
        <iframe data-src="https://twitter.com/rdaborn/status/1196137801743585280" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/maisiethetortie/status/1195822153133907968" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>