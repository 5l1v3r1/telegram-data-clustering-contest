<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/entertainment/news_538013/"/>
    <meta property="og:site_name" content="INNnews"/>
    <meta property="article:published_time" content="2019-11-21T15:31:41+00:00"/>
    <meta property="og:title" content="ปั้นจั่น แจงภาพคอลสาวแค่เพื่อน ไม่เกี่ยวอันฟอลโลว์ ฐิสา"/>
    <meta property="og:description" content="ออกมาเคลียร์หลังมือลั่นโพสต์ภาพวิดิโอคอลสาวปริศนาที่คนเ…"/>
  </head>
  <body>
    <article>
      <h1>ปั้นจั่น แจงภาพคอลสาวแค่เพื่อน ไม่เกี่ยวอันฟอลโลว์ ฐิสา</h1>
      <h2>ปั้นจั่น แจงภาพวิดิโอคอลสาวเพื่อน ไม่เกี่ยวอันฟอลโลว์ ฐิสา โอดโดนด่ายับจนท้อ ยังไม่คิดออกวงการ โต้บวชหนีปัญหา ยันไม่ใช่พระรองอดีตนักรเองเคาะห้องนักข่าวหวังกินตับ</h2>
      <address>
        <time datetime="2019-11-21T15:31:41+00:00">21 Nov 2019, 15:31</time>
      </address>
      <p>ออกมาเคลียร์หลังมือลั่นโพสต์ภาพวิดิโอคอลสาวปริศนาที่คนเดาว่าเป็นมือที่3 ที่ทำให้หนุ่มปั้นจั่น ปรมะ อันฟอลโลว์ฐิสา วริฏฐิสา ไป โดยในงานเปิดตัว อาดิดาส แบรนด์ เซ็นเตอร์ สยามพารากอน หนุ่มปั้นจั่นเผยสาวในภาพเป็นเพียงแค่เพื่อนกัน ซึ่งได้มีการขอโทษไปแล้ว ยันไม่เกี่ยวถอยห่างสัมพันธ์ ฐิสา โอดปัญหารุมเร้า โดนโซเชียลถล่มจนท้อ แต่ยังไม่คิดออกจากวงการ เพราะยังรักการแสดง ลั่นไม่ได้บวชหนีปัญหา</p>
      <p>ถามถึงรูปวิดิโอคอลกับสาวปริศนา?</p>
      <p>“อันนั้นเป็นอุบะติเหตุ เพราะว่าตอนนั้นผมจำได้ตอนนั้นผมตีกอล์ฟอยู่กำลังจะโพสต์รูปรูปหนึ่งแล้วมันดันไปมือลั่น ก็กลายเป็นรูปนั้น แล้วผมเป็นคนที่วิดิโอคอลคุยกับเพื่อนอยู่แล้ว ไม่ว่าจะเป็นเพื่อนผู้ชายหรือผู้หญิง บางคนอยู่อเมริกาบางคนอยู่ไทย ก็รีบลบเลย เพราะว่าเดี๋ยวเพื่อนจะเดือดร้อนด้วย เราจะเดือดร้อนด้วย ก็ขอโทษเพื่อนไปเรียบร้อยแล้วครับ”</p>
      <figure>
        <img src="https://www.innnews.co.th/wp-content/uploads/2019/11/B16212C8-BFA8-4FF6-911D-3BFE998F026A.jpeg"/>
      </figure>
      <p>ยืนยันสาวคนนั้นไม่ใช่มือที่ 3 ?</p>
      <p>“อ๋อ มันไม่มีมือที่3อยู่แล้วครับ มันไม่มีทางเป็นไปได้”</p>
      <p>คนคิดว่สคนนี้คือสาวคนใหม่?</p>
      <p>“คือต้องบอกว่ามือที่3 มันไม่เกิดขึ้นเพราะว่าผมยังไม่ได้มีแฟนหรือคบกับใคร”</p>
      <p>คนที่จีบอยู่ยังไม่ตกลง?</p>
      <p>“ที่จริงต้องบอกว่ามันเป็นเวลาที่ดีนะครับ สิ่งที่ผมพูดไปทั้งหมดตั้งแต่ตอนแรก ผมพูดด้วยความจริงใจและผมรู้สึกอย่างนั้นจริงๆมาโดยตลอด แต่เมื่อเวลาผ่านไป เรารู่จักกันมากขึ้น เรียนรู้กันมากขึ้น ด้วยหน้าที่การงาน อาจจะเวลาหรือจังหวะไม่พอดี ทำให้เราไม่ค่อยได้คุยกัน ห่างกันไปบ้าง ถามว่ามิตรภาพความเป็นพี่น้องยังอยู่ไหม แน่นอนผมยังหวังดีกับน้องเขา รู้สึกว่าไม่ว่าจะเป็นข่าวอะไรก็ยังเป็นกำลังใจและคอยติดตามอยู่ตลอด”</p>
      <p>ตอนนี้ไม่ได้จีบเป็นแฟนแล้ว?</p>
      <p>“คือเราไม่ได้คุยกันมาสักพักแล้วนะครับ ต่างคนต่างยุ่งด้วย ผมก็กำลังเตรียมตัวเรื่องงานบวชด้วย ก็เหมือนยิ่งใกล้บวชยิ่งมีปัญหามารุมเร้า ผมก็ไม่ทราบเหมือนกัน เพราะผมเองก็มีปัญหาของผมเหมือนกันในเรื่องที่ผมต้องจัดระบบความคิดของตัวเอง แต่มันเป็นสิ่งที่มันไม่จำเป็นต้องเช่าให้แฟนๆหรือคนข้างนอกรู้ว่าตัวเราเองรู้สึกยังไง ผมอยากพูดมานานแล้ว คือผมไม่เคยออกมาพูดแก้ตัวอะไร เพราะผมรู้ว่าการแก้ตัวมันไม่ใช่การทำให้คนที่เขาไม่ชอบเรากลับมาชอบเราได้ ฉะนั้นไม่ว่าผมจะทำอะไรก็แล้วแต่ มันก็เป็นข่าว และมันก็ถูกว่า ถูกโยงอะไร ฉะนั้นสิ่งที่ผมทำได้ก็คือทำใจและเข้าใจมันให้มากที่สุด ผมไม่ติดค้างอะไรเลยสำหรับคนที่ว่าผม ผมไม่เคยโกรธด้วย เพราะสุดท้ายแล้วเขาก็ไม่ได้รู้จักผมถึงครึ่งด้วยซ้ำ หรือว่าใครที่ว่าผมหรือไปว่าน้องหรืออะไรก็แล้วแต่ ไม่มีใครรู้จักเรา ตอนเราคุยกันไม่มีใครรู้ว่าเราคุยกันยังไง ฉะนั้นไม่มีใครมาตัดสินเราได้ว่าเราผิดหรือถูก ไม่มีใครรู้ความจริง มันเป็นแค่เรื่องของคนสองคนที่รู้กันเท่านั้น ฉะนั้นถ้าผลสรุปมันจะเป็นยังไง แต่มิตรภาพมันยังคงอยู่นั่นคือผลลัพท์ที่ดีที่สุดของความสัมพันธ์”</p>
      <p>อะไรที่ทำให้เราเลิกคุยกัน?</p>
      <p>“อันนั้นขอเป็นเรื่องส่วนตัวและเป็นสิ่งที่เราเข้าใจกันและกัน แต่เอาเป็นว่าทุกอย่างมันเป็นเรื่องของมิตรภาพทีาดี เป็นพี่น้องที่ดีต่อกัน”</p>
      <figure>
        <img src="https://www.innnews.co.th/wp-content/uploads/2019/11/F92D5F6C-35B2-44E8-A883-1B3C45B2277C.jpeg"/>
      </figure>
      <p>ความรักมันเคยเกิดขึ้นไหม?</p>
      <p>“เราอย่าไปเจาะถึงขั้นนั้นเลยครับ เดี๋ยวเป็นประเด็นเปล่าๆ แต่อย่างที่บอกไปทุกครั้งเราก็ทำเต็มที่ เราทุกคนทำเต็มที่และคาดหวังให้มันดี แต่เมื่อมันไม่ใช่ มันไม่ดีหรือมันจะเปลี่ยนไปในแง่มุมไกนเราแค่ต้องยอมรับมัน และคนอื่นก็ควรจะยอมรับกับเราด้วย ไม่ใช่มานั่งว่าเราหรือว่าใคร”</p>
      <p>ความรู้สึกเหมือนคนอกหักไหม?</p>
      <p>“ผมว่าทุกคนมันมีจะให้ผมมานั่งหัวเราะยิ้มแย้มหรืออะไร แต่ เดอะโชว์ มัช โก ออน ไง ผมต้องทำงาน ต้องเดินออกไปและยิ้มให้กับทุกคน แฟนๆคนทำงาน ผมว่าตอนนี้ประเด็นใหญ่ที่สุดของการทำงานในวงการ สิ่งที่เหนื่อยที่สุดคือข่าวการที่ถูกคนอื่นคอมเมนต์ ผมกล้าพูดเลยว่า ณ ตอนนี้ไม่ว่าใครสะดุด ไม่ว่าใครล้มนิดหนึ่งก็โดนถล่ม ฉะนั้นผมไม่พูดถึงคนอื่นดีกว่า คนที่เป็นนักแสดงอดทนมากนะ ถึงแม้ว่าโอเคมันเป็นอาชีพของประชาชน เป็นบุคคลสาธารณะ ถ้าเกิดว่ามองในมุมหนึ่งก็ต้องเห็นใจเราสักนิดหนึ่ง คนคนหนึ่งมันก็เป็นคนธรรมดาเนาะ บางทีมันก็เป็นตัวตลกของคนอื่นบางทีก็ถูกคนอื่นว่าด่าทอทั้งๆทีทเขาไม่ได้รู้จักเราถึงครึ่งหนึ่ง ฉะนั้นบางทีจะว่าหรือจะพิจารณาใครไปรู้จักเขาก่อนไหม”</p>
      <p>แสดงว่าเราไม่โอเคกับกระแสที่ตีกลับมา?</p>
      <p>“มันไม่เกี่ยวกับกระแสบูลลี่หรอกแต่ผมโดนมาตลอดในปีนี้ เข้าใจไหมหน้ามือเป็นหลังมือ ทำอะไรก็ผิด จากสามีแห่งชาติกลายเป็นไอ้ปั้นไปแล้ว บางทีคำหยาบก็มากกว่านี้ด้วยซ้ำ จนผมเลิกอ่าน บางทีก็มีแวะเข้าไปท่องเน็ตบ้าง แต่ว่าก็เข้าใจ แต่ตอนนี้เวลาเราเห็นข่าวคนอื่นที่โดนหรือเพื่อนคนอื่นที่โดน เราจะมองย้อนกลับมาดูว่าอีกหน่อยคงไม่มีใครกล้าพูด กล้าทำอะไร ไม่มีใครกล้าสร้างสรรอะไร คือมองให้มันเป็นเรื่องวาไรตี้ มองให้มันเป็นเรื่องสนุก คนในวงการเขาก็ไม่อยากจะซีเรียส แต่พอพวกคุณทำให้มันซีเรียส บางทีผมก็พูดตรงๆว่ากำแพงมันมีเกิดขึ้น ตัวผมเองไม่อยากเป็นข่าวเลย อยากจะทำงานแล้วเดินกลับบ้านด้วยซ้ำ ทำงานสร้างสรรผลงานให้คนที่ชอบดูผลงานผม ดูละครผม ดูรายการผม แล้วผมก็กลับบ้าน ผมไม่อยากพูดอะไรทั้งนั้น แต่ในเมื่อวงจรมันเป็นแบบนี้ ดาราก็ต้องมากับสื่อ มาพูดนั่นนี่ มันก็ยังจำเป็นที่ต้องอยู่ต้องพูด วันนี้ถ้าผมกลับบ้านไม่พูดไม่อะไร ก็เขียนไปอีกว่าปั้นจั่นหนี หรืออะไร แต่เราไม่หหนีหรอก เราก็มาพูดความจริง”</p>
      <p>ท้อหรือเหนื่อยบ้างไหม?</p>
      <p>“เหนื่อยครับ พอตอนนี้คิดอยู่อย่างเดียวคือทำงานเพื่อครอบครัวและมันเป็นอาชีพที่เราถนัดที่สุด เราทำงานในตรงนี้มาทั้งชีวิตแล้ว ถ้ายังมีคนดู มีคนรัก มีแฟนละครที่ดูอยู่ ผมก็ยังทำงานต่อไป”</p>
      <p>ยังไม่ถึงขั้นคิดพักงานในวงการหรือออกจากวงการ?</p>
      <p>“ใครก็อยากมาอยู่ในจุดนี้นะ ฉะนั้นเราก้าวมาทั้งตัวแล้ว เราก็ต้องคุมพื้นที่ของเราให้ดี สุดท้ายแล้วผมยังรักในการแสดงอยู่ ความเหนื่อยมันมี แต่เวลามันจะช่วยเยียวยาทุกอย่าง คือบวชทุกคนก็มาบอกว่าบวชหนีปัญหาหรือเปล่าไม่ใช่นะ ผมเตรียมบวชตั้งแต่ต้นปีแล้ว ผมไม่ได้หนีปัญหา”</p>
      <p>สาเหตุที่หยุดความสัมพันธ์ทำให้ต้องอันฟอลโลว์ไอจีฐิสาหรือเปล่า?</p>
      <p>“ไม่เกี่ยวครับ ที่ผมอันฟอลโลว์เพราะผมไม่ต้องการที่จะเสพข่าวในวงการบันเทิงอะไรให้มากนัก ผมไม่ได้ติดต่อกับเพื่อนในวงการเลยสักคน ผมไม่ได้เรียกว่าตัดขาด คือผมรักวงการนี้ ชอบอาชีพนี้ แต่บางทีผมรู้สึกว่าผมอาจจะอยู่กับมันไม่ได้ แต่ผมก็ต้องอยู่ เพราะพ่อแม่ผมก็ยังต้องกิน และผมยังมีแฟนๆที่รักผม”</p>
      <p>เลิกเสพสื่อทางโซเชียลไป?</p>
      <p>“ผมก็เลิกเสพสื่อทางโซเชียล ผมพูดตรงๆอย่างเรื่องพลาด ผมก็อยากนบกบาลตัวเอง อยากชกหน้าตัวเองให้ปากแตกไปเลย แต่ว่ามันพลาดอ่ะ และให้เขาด่าอีกแล้ว มันเหนื่อย ผมท้อนะ ผมพูดจริงๆ เดี๋ยวปีหน้าค่อยทำกันใหม่แล้วกัน แต่ปีนี้เป็นปีที่แบบแย่มาก เรื่องโลกซึมเศร้าโรคอะไร ไม่ต้องมานั่งอ้างกันแล้ว เพราะไม่มีใครเขาเลื่อหรอก ถึงพูดไปใครก็ไม่เชื่อ ไม่ต้องถามว่าเข้าข่ายเลย พูดไปเดี๋ยวเขาก็หาว่าสำออยอีก ฉะนั้นสิ่งที่ต้องทำได้สำหรับคนในวงการนะครับแข็งแกร่งที่สุด อดทนที่สุด และระวังที่สุด ระวังแล้วระวังอีก ระวังจนผมก็พูดตรงๆว่าผมเองก็ปิดช่องทางทุกอย่างยกเว้นไอจี ถ้าเกิดว่าไม่มีลูกค้า ผมลบแอ็คเคาท์ไปแล้ว ผมพอแล้วจริงๆ ผมไม่ได้เข็ด ผมเพลียกับโซเชียล ความบูลลี่ที่มันหนักหนาสาหัสมาก คุณเป็นใครก็ไม่รู้”</p>
      <figure>
        <img src="https://www.innnews.co.th/wp-content/uploads/2019/11/7FAEA667-BA80-4CCC-8671-6FD53E9C9405.jpeg"/>
      </figure>
      <p>พระเอกพระรองอดีตเป็นนักร้องไปเคาะห้องนักข่าวหวังจะกินตับ?</p>
      <p>“อันนี้ที่จริงยังไงดีอ่ะ เขาเรียกว่าความวัวยังไม่ทันหายความควายเข้ามาแทรก คือประเด็นคือมันตลกมาก มันไม่มีเค้าทีทจะเป็นเรา แต่สุดท้ายผมคงเป็นประเด็นหรือเป็นที่รักของชาวเน็ตมั้ง ก็คงไปเขียน ปจ. ก็มีอยู่คนเดียวก็คือปั้นจั่น ที่หลังไม่ต้อง ปจ. เขียน ปั้นจั่น ปรมะ อิ่มอโณทัยไปเลย ให้แม่กูรู้ไปเลย ว่ากูไปขึ้นห้องนักข่าว แล้วไปเจอมันตั้มกับฝรั่งแต่ทั้งหมดทั้งมวลเอาเป็นว่าข่าวอะไรก็ไม่รู้ ถ้าเกิดว่ามีข้อมูลของผมจริงก็พูดได้เลย มีรูปหรืออะไรก็มาพูดได้เลยเพราะข่าวนี้มั่วมากๆ ผมไม่ได้ขึ้นห้องใครทั้งนั้น ถ้าผมจะไปจบอย่างนั้นนะ ผมไปอาบอบนวดดีกว่า ผมพูดตรงๆ นักแสดงนะครับ อาบอบนวดผลอดภัยที่สุดครับ”</p>
      <p>อยากตีปากคนที่ปล่อยข่าวลือไหม?</p>
      <p>“ไม่ตีปากหรอกครับ เพราะเอาจริงๆดาราก็กลัวทุกคนแหละ เพราะเดี๋ยวนี้ทั้งกล้องทั้งอะไร”</p>
      <p>ต้องเช็คดวงตัวเองไหม เพราะเราโดนเกี่ยวกับโซเชียลเยอะ?</p>
      <p>“ที่จริงเขาบอกว่าตุลาคมก็จะพ้นแล้วนะ แต่ว่ามันก็ยังมาตลอด กลับบ้านกินยานอนแล้วกัน ตอนนี้ก็สวดมนต์ สุดท้ายแล้วความฟุ้งซ่านมันก็ยังมีอยู่ แต่ว่ารู้ตัวว่าต้องทำอะไร ณ วันนี้โตขึ้น จากประสบการณ์ โดนด่ามาเยอะก็โตขึ้น ระวังขึ้น นี่ขนาดระวังแล้วก็ยังซวย”</p>
      <figure>
        <img src="https://www.innnews.co.th/wp-content/uploads/2019/11/ADF89489-AD15-4789-B277-370D8490515D.jpeg"/>
      </figure>
      <figure>
        <img src="https://www.innnews.co.th/wp-content/uploads/2019/11/7FAEA667-BA80-4CCC-8671-6FD53E9C9405.jpeg"/>
      </figure>
    </article>
  </body>
</html>