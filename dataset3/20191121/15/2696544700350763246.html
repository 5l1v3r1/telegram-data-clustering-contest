<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/tudomany/20191121_kerekesszek_mozgasserult_aranyhal"/>
    <meta property="og:site_name" content="HVG.hu"/>
    <meta property="article:published_time" content="2019-11-21T15:03:00+00:00"/>
    <meta property="og:title" content="“Kerekesszéket” kapott egy mozgássérült hal"/>
    <meta property="og:description" content="Az akvárium-rajongó Henry Kim egyik aranyhala súlyos betegségben szenvedett, és nem úgy úszott, mint a többi. A férfi ötletes módon orvosolta a gondot."/>
  </head>
  <body>
    <article>
      <h1>“Kerekesszéket” kapott egy mozgássérült hal</h1>
      <address><time datetime="2019-11-21T15:03:00+00:00">21 Nov 2019, 15:03</time> by <a rel="author">hvg.hu</a></address>
      <p>
        <b>Az akvárium-rajongó Henry Kim egyik aranyhala súlyos betegségben szenvedett, és nem úgy úszott, mint a többi. A férfi ötletes módon orvosolta a gondot.</b>
      </p>
      <p>A 32 esztendős Henry Kim néhány hala korábban úszóhólyag-gyulladásban pusztult el, így volt alkalma megtanulni, melyek a betegség jelei. A koreai férfi egyik nap arra figyelt fel, hogy egy másik hala is ezzel küzdhet, és végül igaza is lett.</p>
      <p>Az úszóhólyaggal kapcsolatos betegség egyik tipikus következménye, hogy a hal elveszíti az egyensúlyát, és fejjel lefelé vagy oldalazva úszik. Miután bizonyítást nyert, hogy Kim hala is ilyen beteg, a férfi egy direkt neki kitalált „kerekesszéket” készített. Az <i><a href="https://www.ubergizmo.com/2019/11/man-builds-wheelchair-goldfish/?fbclid=IwAR0pvNhtzHyaN8G2PPXPni5hkAaEeMWqn2rwpkiPkD1ZCtHM9mgdVjFQyRk">Ubergizmo</a></i> szerint</p>
      <blockquote>a műanyagból álló eszköz segít az állatnak, hogy egyenesben tudjon maradni.</blockquote>
      <figure>
        <iframe src="https://www.youtube.com/embed/lAXnaJMR030" width="640" height="360" data-service="Youtube" scrolling="no"/>
      </figure>
      <p>Az úszóhólyag szállítás, verekedés vagy sza­porodás közben történt sérülés miatt is begyulladhat, de gyakori kiváltója lehet például a rossz vízminőséggel kapcsolatos baktériumfertőzés is.</p>
    </article>
  </body>
</html>