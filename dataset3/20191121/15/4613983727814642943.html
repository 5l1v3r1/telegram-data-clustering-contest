<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/economics/pred-svetovnata-ikonomika-stoi-po-golyam-problem-ot-eventualna-retsesiya.html"/>
    <meta property="og:site_name" content="Money.bg"/>
    <meta property="article:published_time" content="2019-11-21T15:55:23+00:00"/>
    <meta property="og:title" content="Пред световната икономика стои по-голям проблем от евентуална рецесия"/>
    <meta property="og:description" content="Предупреждението идва от ОИСР"/>
  </head>
  <body>
    <article>
      <h1>Пред световната икономика стои по-голям проблем от евентуална рецесия</h1>
      <address>
        <time datetime="2019-11-21T15:55:23+00:00">21 Nov 2019, 15:55</time>
      </address>
      <p>Световната икономика се намира в дупка, от която няма да излезе, освен ако правителствата не променят конренно своите политики и начините, по които инвестират, казват от Организацията за икономическо сътрудничество и развитие (ОИСР).</p>
      <p>Последната прогноза на парижката група повтаря и обичайните заплахи в последните месеци: търговската война, слабите инвестиции и търговия. Те остават, но сега на преден план групата поставя и систематични проблеми като климатични промени, технологията и факта, че търговската война е само част от по-голяма промяна в световния ред.</p>
      <p>Според главния икономист на ОИСР Лорънс Бун основното притеснение трябва да е, че светът ще продължи да страда и през следващите десетилетия, ако властите предлагат всеки път краткосрочни фискални и монетарни решения за всеки проблем.</p>
      <p>Песимизмът относно дълбоко вкоренените проблеми на световната икономика контрастира рязко с по-радостните сигнали, които капиталовите пазари изпращат. Инвеститорите залагат активно на повишение на растежа през следващата година.</p>
      <p>Morgan Stanley също вижда повишение на растежа през следващата година. ОИСР предвижда растеж от 2,9 процента през 2020 г. и 3 процента през 2021 г.</p>
      <p>Сред другите предизвикателства, които ОИСР отбелязва, е промяната на китайската икономика. Тя се ориентира все повече към услугите, което означава, че търсенето на вносни стоки за индустрията няма да расте силно в бъдеще.</p>
    </article>
  </body>
</html>