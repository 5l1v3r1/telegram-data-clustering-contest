<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ahaber.com.tr/yasam/2019/11/21/son-dakika-meteoroloji-ve-afaddan-kritik-uyari"/>
    <meta property="og:site_name" content="A Haber"/>
    <meta property="article:published_time" content="2019-11-21T15:40:52+00:00"/>
    <meta property="og:title" content="Son dakika: Meteoroloji ve AFAD'dan kritik uyarı!"/>
    <meta property="og:description" content="Meteoroloji Genel Müdürlüğü ve AFAD'dan kritik uyarı geldi. Gece saatlerinden itibaren Kıyı Ege'de görülecek olan sağanak ve gök gürültülü sağanakların, İzmir'in ve Muğla'nın batı, Aydın'ın ise kıyı ilçelerinde kuvvetli olması bekleniyor."/>
  </head>
  <body>
    <article>
      <h1>Son dakika: Meteoroloji ve AFAD'dan kritik uyarı!</h1>
      <address>
        <time datetime="2019-11-21T15:40:52+00:00">21 Nov 2019, 15:40</time>
      </address>
      <p>
        <b>Meteoroloji Genel Müdürlüğü ve <a href="https://www.ahaber.com.tr/index/afad">AFAD</a>'dan kritik uyarı geldi. Gece saatlerinden itibaren Kıyı Ege'de görülecek olan sağanak ve gök gürültülü sağanakların, <a href="https://www.ahaber.com.tr/index/izmir">İzmir</a>'in ve <a href="https://www.ahaber.com.tr/index/mugla">Muğla</a>'nın batı, Aydın'ın ise kıyı ilçelerinde kuvvetli olması bekleniyor.</b>
      </p>
      <p>Meteoroloji Genel Müdürlüğünden yapılan uyarıya göre, gece saatlerinden itibaren <a href="https://www.ahaber.com.tr/index/izmir">İzmir</a>'in batısı (Çeşme, Karaburun, Urla, Menderes, Seferihisar, Torbalı, Selçuk), Aydın'ın kıyısı (Söke, Kuşadası, Didim) ve <a href="https://www.ahaber.com.tr/index/mugla">Muğla</a>'nın batısında (Datça, <a href="https://www.ahaber.com.tr/index/bodrum">Bodrum</a>, Milas ve <a href="https://www.ahaber.com.tr/index/marmaris">Marmaris</a>) kuvvetli (21-50 kg/metrekare) gök gürültülü sağanak olacağı tahmin ediliyor.</p>
      <p>Ege'de görülecek yağışların, <a href="https://www.ahaber.com.tr/index/canakkale">Çanakkale</a>'nin batı ilçelerinde de (Gökçeada, Bozcaada, Ezine ve <a href="https://www.ahaber.com.tr/index/ayvacik">Ayvacık</a>) kuvvetli (30-60 kg/metrekare) olması beklendiğinden, ani <a href="https://www.ahaber.com.tr/index/sel">sel</a>, su baskını, yıldırım, yağış anında kuvvetli rüzgar ve küçük çaplı dolu gibi olumsuzluklara karşı dikkatli ve tedbirli olunması gerekiyor.</p>
      <figure>
        <a href="https://www.ahaber.com.tr/hava-durumu">
          <img src="https://i.tmgrup.com.tr/i/havadurumu2_b.png"/>
        </a>
      </figure>
      <p>
        <b>AFAD DA UYARDI</b>
      </p>
      <p>Konuyla ilgili, <a href="https://www.ahaber.com.tr/index/afad">AFAD</a> da Twitter hesabından şu açıklamayı yaptı:</p>
      <p>İzmir'in batı, Aydın'ın kıyı ve Muğla'nın batı kesimlerinde kuvvetli sağanak yağışlar beklenmektedir</p>
      <p>Ani sel, su baskını ve yıldırım düşmesi gibi olumsuzluklara karşı tedbirli olun.</p>
    </article>
  </body>
</html>