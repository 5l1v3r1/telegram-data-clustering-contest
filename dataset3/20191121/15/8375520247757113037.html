<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/u-kvartiri-na-pechersku-kiyanin-oblashtuvav-narkolaboratoriyu-foto-video-641457.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-21T15:46:15+00:00"/>
    <meta property="og:title" content="У квартирі на Печерську киянин облаштував нарколабораторію (фото, відео)"/>
    <meta property="og:description" content="Зловмисник виготовляв наркотичні речовини та збував їх у подальшому шляхом продажу «із рук в руки»"/>
  </head>
  <body>
    <article>
      <h1>У квартирі на Печерську киянин облаштував нарколабораторію (фото, відео)</h1>
      <address>
        <time datetime="2019-11-21T15:46:15+00:00">21 Nov 2019, 15:46</time>
      </address>
      <h4>Зловмисник виготовляв наркотичні речовини та збував їх у подальшому шляхом продажу «із рук в руки»</h4>
      <p>У Києві правоохоронці викрили чоловіка, який виготовляв та розповсюджував наркотики.</p>
      <p>Протиправні дії зловмисника викрили співробітники Печерського управління поліції під процесуальним керівництвом Київської місцевої прокуратури № 6. У рамках реалізації матеріалів кримінального провадження правоохоронці провели два етапи оперативних закупок, а відтак задокументували факти збуту амфетаміну на території Печерського та інших районів Києва. Про це <a href="https://kyiv.npu.gov.ua/news/protidiya-narkozlochinnosti/u-kijevi-pravooxoronczi-vikrili-cholovika-yakij-vigotovlyav-ta-rozpovsyudzhuvav-narkotiki/">повідомляє</a> пресслужба столичної поліції.</p>
      <p>Зловмисника затримали відразу після проведення другого етапу оперативної закупки, де останній збув порошкоподібну речовину білого кольору за 2000 гривень. За його словами, це амфетамін.</p>
      <p>Під час санкціонованого обшуку у квартирі затриманого правоохоронці виявили та вилучили декілька поліетиленових пакетів з амфетаміном, металеві ваги, гроші, отримані від збуту психотропних речовин, а також пристрої для вживання наркотиків та приладдя для їх виготовлення. Вилучені речові докази направили на експертне дослідження.</p>
      <p>Фігуранта затримали у порядку статті 208 Кримінального процесуального кодексу України. Це - 36-річний киянин, який раніше вже притягувався до кримінальної відповідальності за аналогічні злочини.</p>
      <p>1 з 4<br/><a href="https://glavcom.ua/kyiv/news/u-kvartiri-na-pechersku-kiyanin-oblashtuvav-narkolaboratoriyu-foto-video-641457.html#">на весь екран згорнути</a></p>
      <figure>
        <img src="https://glavcom.ua/img/gallery/6414/57/674034_big.jpg"/>
      </figure>
      <figure>
        <img src="https://glavcom.ua/img/gallery/6414/57/674035_big.jpg"/>
      </figure>
      <figure>
        <img src="https://glavcom.ua/img/gallery/6414/57/674036_big.jpg"/>
      </figure>
      <p>
        <a href="https://glavcom.ua/photo.html">Всі фоторепоратажі</a>
      </p>
      <p>Чоловікові повідомлено про підозру у скоєнні злочину, передбаченого ч. 2 ст. 307 (Незаконне виробництво, виготовлення, придбання, зберігання, перевезення, пересилання чи збут наркотичних засобів, психотропних речовин або їх аналогів) Кримінального кодексу України. Санкція статті передбачає до десяти років позбавлення волі з конфіскацією майна.</p>
      <figure>
        <iframe src="https://www.youtube.com/embed/xuulNcjJZvs" width="580" height="390" data-service="Youtube" scrolling="no"/>
      </figure>
      <p>Слідчі подали клопотання до суду про обрання йому запобіжного заходу у вигляді тримання під вартою. </p>
      <related>
        <a href="https://glavcom.ua/country/criminal/sbu-vikrila-torgovciv-metadonom-yaki-do-biznesu-zaluchili-ditey--641190.html"/>
        <a href="https://glavcom.ua/kyiv/news/v-irpeni-narkoman-za-godinu-vchiniv-dva-rozbiyni-napadi-na-zhinok-foto-640896.html"/>
        <a href="https://glavcom.ua/kyiv/news/na-kijivshchini-pravoohoronci-vikrili-narkolaboratoriyu-foto-640883.html"/>
      </related>
    </article>
  </body>
</html>