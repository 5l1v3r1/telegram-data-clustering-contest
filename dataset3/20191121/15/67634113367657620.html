<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151304/"/>
    <meta property="og:site_name" content="AgroNews"/>
    <meta property="article:published_time" content="2019-11-21T15:27:00+00:00"/>
    <meta property="og:title" content="Площі під озимим ріпаком на 5% перевищують минулорічні"/>
    <meta property="og:description" content="Станом на 20 листопада українські аграрії зібрали зернові та зернобобові культури з площі 14,9 млн га або 98% до прогнозу та зібрали 73 млн тонн зерна при середній врожайності 48,9 ц/га. Про це повідомляє Міністерство розвитку економіки, торгівлі та сільського господарства Зокрема, кукурудзи..."/>
  </head>
  <body>
    <article>
      <h1>Площі під озимим ріпаком на 5% перевищують минулорічні</h1>
      <address><time datetime="2019-11-21T15:27:00+00:00">21 Nov 2019, 15:27</time> by <a rel="author">agronews.uaode/author</a></address>
      <p>
        <b>Станом на 20 листопада українські аграрії зібрали зернові та зернобобові культури з площі 14,9 млн га або 98% до прогнозу та зібрали 73 млн тонн зерна при середній врожайності 48,9 ц/га. Про це повідомляє Міністерство розвитку економіки, торгівлі та сільського господарства</b>
      </p>
      <p>Зокрема, кукурудзи зібрано 33 млн тонн з площі 4,7 млн га, або 94% до прогнозу при врожайності 70,7 ц/га; гречки – 89 тис. тонн з площі 67 тис. га, або 99% до прогнозу при урожайності 13,4 ц/га; проса – 159 тис. тонн з 88 тис. га або 98% до прогнозу при урожайності 18,2 ц/га.</p>
      <p>Крім того, соняшнику обмолочено на площі 5,81 млн га або 99% та зібрано 14,5 млн тонн зерна при середній урожайності 25,0 ц/га. Сої обмолочено на площі 1,56 млн га або 99% до прогнозу та зібрано 3,7 млн га зерна при середній урожайності 23,4 ц/га. Цукрових буряків зібрано 9,5 млн тонн з площі 214 тис. га або 97% до прогнозу при середній урожайності 443 ц/га.</p>
      <p>За даними областей, озимий ріпак посіяно на площі близько 1,1 млн га, або 101% до прогнозу, що на 5% більше, ніж торік.</p>
      <p>Також під урожай 2020 року озимі культури на зерно посіяні на площі 6,96 млн га або 96% до прогнозу. З них озимої пшениці – 5,9 млн га, або 95% до прогнозу; жита – 123 тис. га або 100% до прогнозу; озимого ячменю – 916 тис. га або 100% до прогнозу.</p>
    </article>
  </body>
</html>