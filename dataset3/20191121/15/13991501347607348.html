<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dynamomania.com/news/501885-dinamo-reshenie-kdk-uaf---yarkij-primer-vyborochnogo-futbolnogo-pravosudiya-ono-budet-obzhalovano"/>
    <meta property="og:site_name" content="Dynamomania.com"/>
    <meta property="article:published_time" content="2019-11-21T15:23:00+00:00"/>
    <meta property="og:title" content="&quot;Динамо&quot;: &quot;Решение КДК УАФ - яркий пример выборочного футбольного правосудия. Оно будет обжаловано&quot;"/>
    <meta property="og:description" content="Рішенням КДК УАФ від 21.11.2019 ФК «Динамо» (Київ) покарано грошовим штрафом у розмірі 500 000 грн. та проведенням наступного домашнього матчу без присутності глядачів."/>
  </head>
  <body>
    <article>
      <h1>"Динамо": "Решение КДК УАФ - яркий пример выборочного футбольного правосудия. Оно будет обжаловано"</h1>
      <address>
        <time datetime="2019-11-21T15:23:00+00:00">21 Nov 2019, 15:23</time>
      </address>
      <p>Рішенням КДК УАФ від 21.11.2019 ФК «Динамо» (Київ) покарано грошовим штрафом у розмірі 500 000 грн. та проведенням наступного домашнього матчу без присутності глядачів.</p>
      <p>Зазначене рішення є яскравим прикладом вибіркового футбольного правосуддя, оскільки воно було прийнято всупереч принципам повноти, об’єктивності та всебічності розгляду справ і в порушення усталеної дисциплінарної практики органів УАФ та УЄФА.<br/><br/>До цих пір не закінчено розслідування кримінального провадження за фактами подій на ОСК «Металіст», що унеможливлює визначення винуватості або невинуватості осіб – ймовірних порушників.<br/><br/>На наші неодноразові усні та письмові запити на адресу команди-господаря матчу та офіційного телемовника ТРК «Футбол» щодо надання відео- та аудіоматеріалів матчу, жодних відповідей не надійшло. Більше того, при розгляді справи КДК УАФ проігнорував дану аргументацію нашого клубу та відмовив у клопотанні про витребування доказів, чим грубо порушив принцип повноти розгляду.<br/><br/>Окрім того, рішення про покарання у вигляді проведення домашнього матчу без глядачів за ймовірні порушення, які могли мати місце під час виїзної гри – є безпрецедентним, оскільки практика вітчизняних та європейських дисциплінарних органів свідчить про застосування подібних санкцій винятково щодо наступних виїзних матчів.<br/><br/>Безсумнівно, таке неправомірне рішення буде оскаржене нашим клубом у визначені регламентні строки. Це буде зроблено з єдиною метою – встановлення істини у цій непростій справі, оскільки неможливо прийняти об’єктивне рішення про винуватість або невинуватість клубу та інших осіб без повного та всебічного розслідування обставин інциденту.<br/><br/>Вкотре наголошуємо на нашій непохитній позиції нульової толерантності до будь-яких проявів насильства, расизму та інших проявів нетерпимості на вітчизняних стадіонах, засвідчуємо готовність співпраці з правоохоронними органами та медійною спільнотою.</p>
      <footer>Источник: <a href="http://www.fcdynamo.kiev.ua/">Официальный сайт "Динамо" Киев</a></footer>
    </article>
  </body>
</html>