<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/economia/2019/11/21/fca-elkann-causa-gm-non-ci-preoccupa_720450bc-2ed6-4113-b6dd-0ebf28aad959.html"/>
    <meta property="og:site_name" content="ANSA.it"/>
    <meta property="article:published_time" content="2019-11-21T15:22:46+00:00"/>
    <meta property="og:title" content="Fca: Elkann, causa Gm non ci preoccupa"/>
    <meta property="og:description" content="&quot;Affronteremo nei luoghi adeguati la causa intentata da Gm, che non ci preoccupa. Mi dispiace che uno faccia accuse false a una persona come Marchionne che non si può difendere&quot;. (ANSA)"/>
  </head>
  <body>
    <article>
      <h1>Fca: Elkann, causa Gm non ci preoccupa</h1>
      <h2>Dispiace falsa accusa a Marchionne. Con Psa intesa a fine anno</h2>
      <address><time datetime="2019-11-21T15:22:46+00:00">21 Nov 2019, 15:22</time> by <a rel="author">Redazione ANSA</a></address>
      <p>(ANSA) - "Affronteremo nei luoghi adeguati la causa intentata da Gm, che non ci preoccupa. Mi dispiace che uno faccia accuse false a una persona come Marchionne che non si può difendere". Lo ha affermato il presidente di Fca e di Exor, John Elkann, in un incontro con i giornalisti in occasione dell'Investor day di Exor, la holding del gruppo Agnelli.<br/>    Dopo l'attacco di General Motors, un portavoce di Torino ha voluto precisare che, nonostante le accuse di corruzione, i colloqui tra Fca e Psa in vista della fusione "procedono bene".<br/>    Rassicurazione arrivata indirettamente anche da Elkann: "Da come stanno lavorando le nostre squadre sono incoraggiato a pensare che a fine anno avremo il memorandum d'intesa", ha spiegato.<br/>    Questa mattina in una nota ufficiale Fca aveva respinto le accuse, definendole sconcertanti e mirate a mettere in difficoltà l'operazione con Peugeot.</p>
      <p>Il titolo ha reagito male in Borsa a Milano, arrivando a perdere fino al 5% per poi ridurre il rosso a circa il 2%.</p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>