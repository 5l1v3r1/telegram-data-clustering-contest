<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/lideri-yevrosoyuzu-vislovili-pidtrimku-reform-yaki-mi-p-yat-rokiv-robili-v-ukrayini-poroshenko/"/>
    <meta property="og:site_name" content="Прямий"/>
    <meta property="article:published_time" content="2019-11-21T15:03:00+00:00"/>
    <meta property="og:title" content="Лідери Євросоюзу висловили підтримку реформ, які ми п'ять років робили в Україні - Порошенко"/>
    <meta property="og:description" content="Під час численних зустрічей із лідерами європейських країн, єврокомісарами та керівництвом Європейської народної партії, які провів Петро Порошенко у"/>
  </head>
  <body>
    <article>
      <h1>Лідери Євросоюзу висловили підтримку реформ, які ми п'ять років робили в Україні - Порошенко</h1>
      <address>
        <time datetime="2019-11-21T15:03:00+00:00">21 Nov 2019, 15:03</time>
      </address>
      <p>
        <b>Під час численних зустрічей із лідерами європейських країн, єврокомісарами та керівництвом Європейської народної партії, які провів Петро Порошенко у рамках саміту ЄНП, партнери одностайно наголошували на підтримці масштабних реформ, що проводилися протягом 5 попередніх років.</b>
      </p>
      <p>Про це лідер "Європейської Солідарності", п'ятий президент України заявив у коментарі журналістам з кулуарів саміту.</p>
      <p>"Ті реформи, які були здійснені за останні 5 років в Україні у співпраці з Європейською комісією – а це і реформа децентралізації, і реформа енергетичної незалежності, і реформа освіти, і медична реформа і багато інших реформ, де радники Єврокомісії нам допомагали – включно з Венеціанською комісією – мають бути продовжені", – зазначив Порошенко.</p>
      <p>"Фактично тут перебувала більша частина Єврокомісії включно з новообраним президентом пані Урсулою фон дер Ляєн. Це була велика кількість єврокомісарів, віце-президентів Європейської комісії. Дуже важливою була зустріч із Президентом Європейської Ради Дональдом Туском, якого було обрано Президентом Європейської народної партії. Були зустрічі з членами ЄПН – канцлером Австрії Себастіаном Курцем, прем’єрміністром Болгарії Бойко Борісовим, з лідерами держав і урядів країн членів Європейського Союзу – і не тільки. Ми мали можливіcть узгодити партійну і державну співпрацю з віце-прем’єр-міністром Лівану, домовились щодо його візиту до нашої держави", – повідомив Петро Порошенко.</p>
      <p>"Найбільша європейська партія, яка твердо стоїть на позиціях європейського вибору України, яка допомагала нам у найбільш складні часи в сучасній українській історії сьогодні є надійним другом і партнером України", – переконаний лідер "Європейської Солідарності".</p>
      <p>Нагадаємо, раніше Порошенко повідомляв, що <a href="https://prm.ua/lideri-yevropeyskih-krayin-pidtverdili-shho-dveri-yes-vidkriti-dlya-ukrayini-poroshenko/">лідери європейських країн, члени Європейської народної партії підтвердили, що двері Європейського Союзу відкриті для України.</a></p>
      <p>Також <a href="https://prm.ua/nimechchina-bude-nagoloshuvati-na-prodovzhenni-sanktsiy-proti-rosiyi-poroshenko-pro-rozmovu-z-merkel/">на зустрічі конгресу "Європейської народної партії" у Загребі п'ятий президент України, лідер "Європейської Солідарності" обговорив з канцлером Німеччини Ангелою Меркель</a> майбутню зустріч у нормандському форматі та необхідність збереження санкцій проти Росії.</p>
      <related>
        <h4>Схожі новини</h4>
        <a href="https://prm.ua/lideri-yevropeyskih-krayin-pidtverdili-shho-dveri-yes-vidkriti-dlya-ukrayini-poroshenko/"/>
        <a href="https://prm.ua/u-yevropi-zanepokoyeni-peresliduvannyam-politichnih-oponentiv-v-ukrayini-poroshenko/"/>
        <a href="https://prm.ua/nimechchina-bude-nagoloshuvati-na-prodovzhenni-sanktsiy-proti-rosiyi-poroshenko-pro-rozmovu-z-merkel/"/>
      </related>
    </article>
  </body>
</html>