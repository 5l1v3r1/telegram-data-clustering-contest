<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/bana-paraci-diyenler-ulkeyi-soyuyor-21111943.html"/>
    <meta property="og:site_name" content="OdaTV"/>
    <meta property="article:published_time" content="2019-11-21T15:43:00+00:00"/>
    <meta property="og:title" content="Şenol Güneş’ten zehir zemberek çıkış: &quot;Bana 'paracı' diyenler ülkeyi soyuyor&quot;"/>
    <meta property="og:description" content="Türkiye A Milli Futbol Takımı Teknik Direktörü Şenol Güneş, zehir zemberek açıklamalarda bulundu."/>
  </head>
  <body>
    <article>
      <h1>Şenol Güneş’ten zehir zemberek çıkış: "Bana 'paracı' diyenler ülkeyi soyuyor"</h1>
      <h2>Türkiye A Milli Futbol Takımı Teknik Direktörü Şenol Güneş, zehir zemberek açıklamalarda bulundu.</h2>
      <address>
        <time datetime="2019-11-21T15:43:00+00:00">21 Nov 2019, 15:43</time>
      </address>
      <p>Türkiye A Milli Futbol Takımı Teknik Direktörü Şenol Güneş, zehir zemberek açıklamalarda bulundu.</p>
      <p>A Spor'da Uluslararası Ekonomi Forumu'nda soruları yanıtlayan Güneş, paranın her şey olmadığının altını çizerken, <b>"Benim elimden paramı da aldılar, 2 yılımı da aldılar ama ben işime devam ettim. En iyi paramı da şimdi alıyorum. Şimdi bana 'paracı' diyenler ülkeyi soyuyor"</b> dedi.</p>
      <p>Medipol Başakşehir'de forma giyen Arda Turan'ın zirveden dibi gördüğünü de ifade eden Güneş,<b> "Türk futbolunun en iyi oyuncularından birisi Arda'ydı. 10-15 yılda ürettiğimizi 2 yılda tükettik. Arda Turan kendi kendine bitmedi, biz hep beraber, el birliği ile dünya markası olan Arda Turan'ı bitirdik, tükettik. Evet hataları var, sizin hatalarınız yok mu? Barcelona'da Arda'nın evine gidip yatan kalkanlar, bugün başka şeyler söylüyor"</b> diye belirtti.</p>
      <p>
        <b>Şenol Güneş'in açıklamalarından satırbaşları şu şekilde:</b>
      </p>
      <p>Bana bu görevi layık gördükleri için ülkeme, halkıma ve cumhurbaşkanıma teşekkür ediyorum.</p>
      <p>Bizde gönül sevdası var, saygı var, samimiyet var. Biz bunları vermeye çalışacağız. 52 senedir bu işin içerisindeyim. Çok kulüpte çalıştım. Bana bazen 'paracı' diyenler oldu. Burada hep beraberiz. Eğer borcum olan biri varsa ödeyeyim. Bana borcu olan varsa hakkımı helal ediyorum.</p>
      <p>Bizim asıl hedefimiz 2022 Dünya Kupası'na katılmak, oradaki finallere gitmek. Milli Takımın başarısı hepimizin başarısıdır. Başarı için adam aranıyor. Hep birlikte başardık. Eskiden futbolculara değer verilmiyordu, kız bile verilmiyordu. Şimdi ise tam tersi oldu. Madem herkes futboldan anlamıyor ama konuşuyor. Ben de ekonomiden anlamıyorum ama konuşayım bari. Türk insanına imkan ve zaman verirseniz her şeyi başarır.</p>
      <p>
        <b>"BANA 'PARACI' DİYENLER ÜLKEYİ SOYUYOR"</b>
      </p>
      <p>Para insanı bozar. Milli takımda çocuklara keyif almaya bakın dedik önce, sonuç ortada. Siz eğer keyif alacak bir oyun ortaya koyarsanız para sonuçtur, para gelir. Gariban biri varsa onu iyi dinlemek lazım. Sosyal sorumluluk projemi de böylece yerine getirmiş oluyorum. Benim elimden paramı da aldılar, 2 yılımı da aldılar ama ben işime devam ettim. En iyi paramı da şimdi alıyorum. Şimdi bana 'paracı' diyenler ülkeyi soyuyor. Nerede yaşıyoruz biz? Platini de bu talihsizliğe düştü. 'Para araç olmalı' dedi. Daha sonra para yüzünden içeri girdi. Futbolu zenginleştirmek lazım ama sadece parayla değil. Değer kazanmak lazım. Değer kazanınca para zaten geliyor. Bazen hızlı konuşuyorum, farklı konuşuyorum. Beni anlamadıklarını söylüyorlar. Anlamayanların bazıları 5 yıl sonra anlıyorlar ama anlamadıkları halde yorumluyorlar. Beni anlamıyorsanız nasıl yorumluyorsunuz? Bunu da ben anlamıyorum.</p>
      <p>Şenol mu yaptı, Fatih mi yaptı, Lucescu mu yaptı? Milli takımda bir başarı varsa ben yaptım değil biz yaptık. Lucescu'ya teşekkür ediyorum. Ettim ama bir kez daha edeyim. Etmeyenler de vardı. Milli Takımın başarısı hepimizin başarısıdır.</p>
      <p>Futbolculara yanlış paralar veriyoruz, kulüpler batmış. Ekonomik düzen bizim futbolu bozuyor. Kulüplerin ekonomik olarak iyi yönetildiğini düşünmüyorum. İnsan bulunduğu yerde mutluysa orada başarılı olur. Ben şu an mutlu olarak çalışıyorum.</p>
      <p>Türk futbolunun en iyi oyuncularından birisi Arda'ydı. 10-15 yılda ürettiğimizi 2 yılda tükettik. Arda Turan kendi kendine bitmedi, biz hep beraber, el birliği ile dünya markası olan Arda Turan'ı bitirdik, tükettik. Evet hataları var, sizin hatalarınız yok mu? Barcelona'da Arda'nın evine gidip yatan kalkanlar, bugün başka şeyler söylüyor.</p>
      <p>Beni hiç tanımayan adam bana hakaret ediyor</p>
      <p>Yabancı futbolcu Türkiye'ye neden geliyor? Armayı öpmek için mi? Paralar zamanında ödenmediğinde dengeler bozuluyor. Pochettino'nun Tottenham'dan neden ayrıldığını ben biliyorum, siz de araştırın, bulursunuz.</p>
      <p>
        <b>Odatv.com</b>
      </p>
      <figure>
        <a href="https://www.odakitap.com/futbol-kitabi-sema-tugce-dikici">
          <img src="https://odatv.com/images2/2019_02/2019_02_12/futbol-tribn-ve-siyaset-uzerine.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>16,117 Bu habere tepkiniz:</p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/fransiz-gazetecilerin-operasyon-sorusuna-yanit-verdi-13101949.html"/>
        <a href="https://odatv.com/senol-gunes-ne-diledi-01061954.html"/>
        <a href="https://odatv.com/turkiyenin-dort-bir-yaninda-1-mayis-manzaralari-01051916.html"/>
        <a href="https://odatv.com/turkiyenin-cogu-neden-oluyor-26041927.html"/>
        <a href="https://odatv.com/senol-hocanin-erdogan-sifreleri-02041948.html"/>
        <a href="https://odatv.com/turkiye-hangi-konuda-birinci-cikti-16061817.html"/>
        <a href="https://odatv.com/turkleri-olduren-irkci-cetenin-dosyalari-selde-kayboldu-1105161200.html"/>
        <a href="https://odatv.com/turkiye-sinirinda-bombali-saldiri-1310141200.html"/>
        <a href="https://odatv.com/o-proje-yeniden-basliyor-1210141200.html"/>
        <a href="https://odatv.com/yabanci-ordular-turkiyeye-geliyor-3009141200.html"/>
        <a href="https://odatv.com/bu-belge-ortaligi-karistiracak-3009141200.html"/>
        <a href="https://odatv.com/turkiyeye-sok-cihatci-suclamasi-2409141200.html"/>
        <a href="https://odatv.com/mehmetcik-sen-degil-turkiye-utansin-2009141200.html"/>
        <a href="https://odatv.com/turkiye-bu-yarayi-nasil-saracak-1709141200.html"/>
        <a href="https://odatv.com/turkiyenin-yuzde-40inin-catisi-akiyor-1105141200.html"/>
        <a href="https://odatv.com/turkiye-bu-konuda-da-avrupanin-zirvesinde-1005141200.html"/>
        <a href="https://odatv.com/turkiyenin-kovdugu-gazeteci-tutuklandi-2404141200.html"/>
        <a href="https://odatv.com/turkiye-bu-savasa-hazir-mi-2103141200.html"/>
        <a href="https://odatv.com/turkiyede-islami-diktatorluk-var-1103141200.html"/>
        <a href="https://odatv.com/turkiye-hezimete-ugradi-1202141200.html"/>
      </related>
    </article>
  </body>
</html>