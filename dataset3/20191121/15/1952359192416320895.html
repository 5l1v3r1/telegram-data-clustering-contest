<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191121_04728978?utm_source=feedburner&amp;utm_medium=feed&amp;utm_campaign=Feed%3A+nieuws%2Fsnelnieuws+%28Nieuwsblad.be%3A+Snelnieuws%29"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-21T15:47:00+00:00"/>
    <meta property="og:title" content="Hein Vanhaezebrouck: “Toen ik de hype was in België, kon ik elders meer dan 3 à 4 miljoen per jaar verdienen”"/>
    <meta property="og:description" content="Hein Vanhaezebrouck heeft veel geld laten schieten. Dat zegt de ex-trainer van onder meer AA Gent en Anderlecht in T1, het nieuwe programma van Play Sports..."/>
  </head>
  <body>
    <article>
      <h1>Hein Vanhaezebrouck: “Toen ik de hype was in België, kon ik elders meer dan 3 à 4 miljoen per jaar verdienen”</h1>
      <address>
        <time datetime="2019-11-21T15:47:00+00:00">21 Nov 2019, 15:47</time>
      </address>
      <p>
        <b>Hein Vanhaezebrouck heeft veel geld laten schieten. Dat zegt de ex-trainer van onder meer AA Gent en Anderlecht in T1, het nieuwe programma van Play Sports. “Drie à vier miljoen per jaar? Ja, dan spreek je zeker over die cijfers, en zelfs nog iets meer.”</b>
      </p>
      <p>“Ik heb de kans gehad om héél veel geld te verdienen”, aldus Vanhaezebrouck. “Bedragen die geen één trainer in België verdient. Of heel veel geld drie à vier miljoen (<i>per jaar, nvdr.</i>) is? Ja, dan spreken we zeker over die cijfers, en zelfs nog iets meer. Ik kon naar het Midden-Oosten op het moment dat ik de hype was in België. Champions League-overwintering met een Belgische club, het jaar erna Tottenham uitschakelen dat tweede stond in de Premier League… Dan spring je in het oog bij die clubs.”</p>
      <p>‘T1’ is de nieuwe docureeks van betaalzender Play Sports. Daarin interviewt presentator en commentator Bart Raes acht gewezen en actieve toptrainers in België: Philippe Clement, Hein Vanhaezebrouck, Yves Vanderhaeghe, Bob Peeters, Glen De Boeck, Georges Leekens, Ariël Jacobs en Jacky Mathijssen. Zij geven een inkijk in de onderbelichte aspecten die komen kijken bij hun job. ‘T1’ is vanaf 22 november in zes wekelijkse afleveringen te zien, elke vrijdagavond om 22u45 op Play Sports.</p>
    </article>
  </body>
</html>