<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/21/mercatini-natale-zurigo-2019-dove-andare/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-21T15:07:26+00:00"/>
    <meta property="og:title" content="Mercatini di Natale a Zurigo 2019: date di apertura"/>
    <meta property="og:description" content="Idee di viaggio per l'Avvento: i mercatini di Natale a Zurigo 2019: date di apertura e programmi. Dove andare e cosa fare"/>
  </head>
  <body>
    <article>
      <h1>Mercatini di Natale a Zurigo 2019: date di apertura</h1>
      <address><time datetime="2019-11-21T15:07:26+00:00">21 Nov 2019, 15:07</time> by <a rel="author">Valeria Bellagamba</a></address>
      <figure>
        <img src="https://www.viagginews.com/wp-content/uploads/2017/10/zurigo_mercatino_iStock-482064880-e1540979542399.jpg"/>
        <figcaption>Mercatino di Natale di Zurigo (iStock)</figcaption>
      </figure>
      <p>
        <b>Mercatini di Natale a Zurigo 2019: date di apertura. Dove andare, tutte le informazioni utili.</b>
      </p>
      <p>Ci avviciniamo a una nuova stagione di <b>mercatini di Natale</b> con i loro <b>pittoreschi stand</b> allestiti nelle piazze e lungo le vie delle principali città d’Europa e nei borghi storici. Una meraviglia per grandi e piccini che in ogni luogo assume caratteristiche proprie con le tradizioni del posto per gli addobbi, i prodotti e le celebrazioni. Bellissimo è andare alla scoperta di ognuno. Noi qui vi segnaliamo i più belli e imperdibili. Per questa occasione vi portiamo a <b>Zurigo</b>, la città svizzera organizza tanti mercatini, tutti da visitare.</p>
      <p><b>Leggi anche –&gt;</b> <a href="https://www.viagginews.com/2019/11/12/mercatini-natale-europa-2019-dove-andare/"><b>Mercatini di Natale in Europa 2019: i più belli da visitare</b></a></p>
      <h3>Mercatini di Natale a Zurigo 2019: le aperture</h3>
      <p>La tradizione del <b>mercatino di Natale</b> viene dalla <b>Germania</b>. e dai paesi di lingua tedesca o influenzati da questa cultura. Già intorno al 1400, nelle piazze del mercato delle città storiche tedesche facevano la loro comparsa durante il periodo dell’Avvento le bancarelle di fiere chiamate <b>Mercato di San Nicola</b>, il 6 dicembre, nel giorno dedicato al santo. Il primo mercatino di cui si ha attestazione è quello di <b>Dresda</b>, dove nel<b> 1434</b> fu autorizzato un mercato all’aperto, che nel tempo è diventato un vero e proprio mercato di Natale, chiamato<i><b> Striezelmarkt</b></i> per la vendita del tipico dolce natalizio locale, chiamato <i>Strüzel </i>or <i>Stroczel</i>, oggi <b>Stollen</b>.</p>
      <p>Dopo la riforma luterana del 1517, il Mercato di San Nicola cambiò nome in<i> Christkindlmarkt </i>o <i>Christkindlesmarkt</i>, <b>mercato del Bambino Gesù</b>, e con questa forma si diffuse in tutta la Germania, arrivando poi nel <b>1570</b> a <b>Strasburgo</b> e nel <b>1628</b> a <b>Norimberga</b> e in altre città del Paese.</p>
      <p>Come la Germania e l’Austria, anche la <b>Svizzera</b> ha ha una importante tradizione di <b>mercatini di Natale</b> e tra le tante città che organizzano mercatini, <a href="https://www.viagginews.com/2016/11/24/guida-di-zurigo-tutto-quello-che-ce-da-sapere-sulla-citta-svizzera/"><b>Zurigo</b></a> è una delle più importanti. La città svizzera di antiche tradizioni e dalla cultura secolare, ma aperta ai cambiamenti e alle innovazioni, ospita <b>diversi mercatini di Natale</b>. Durante il periodo dell’<b>Avvento</b>, Zurigo si trasforma in una vera e propria <b>città del Natale</b>, con tante casette in legno che propongono i prodotti dell’artigianato tipico e della gastronomia locale, idee regalo originali e addobbi natalizi. L’atmosfera è avvolta dalla luce calda delle luminarie, dal profumo del vin brulè, dalla musica e dai cori natalizi che risuonano per le strade. I visitatori possono assistere a numerosi spettacoli a tema, i bambini si divertiranno con tanti giochi e giostre.</p>
      <figure>
        <img src="https://www.viagginews.com/wp-content/uploads/2016/11/zurigo_mercatini_iStock-523877832-e1541174517621.jpg"/>
        <figcaption>Mercatino di Natale a Zurigo (iStock)</figcaption>
      </figure>
      <h4>I mercatini natalizi a Zurigo in dettaglio</h4>
      <p>Ecco i mercatini di Natale da visitare quest’anno a Zurigo.</p>
      <p><b>Wienachtsdorf davanti al Teatro dell’Opera</b>. Vicino al Lago di Zurigo, sulla Sechseläutenplatz, davanti al Teatro dell’Opera, si trova <b>uno dei mercatini di Natale più grandi della città</b>. Si tratta di un vero e proprio villaggio natalizio, con casette di legno con prodotti tipici e la pista di pattinaggio su ghiaccio. Il mercatino propone oggetti di artigianato artistico, gioielli, prodotti di design, articoli regalo originali e insoliti. Tante le attività e animazioni per bambini. Varia e ampia è l’offerta gastronomica, con tante prelibatezze e vin brulè.<br/><b>Periodo</b>: <b>dal 21 novembre al 23 dicembre 2019</b>. Orari: lun-sab 11.00 – 22.00; dom 11.00 – 20.00. Orario prolungato per gli stand gastronomici: lun-gio fino alle 23.00; ven e sab fino alle 24.00; dom fino alle 22.00. La pista di pattinaggio su ghiaccio apre da lun a ven alle 11.00 del mattino.</p>
      <p><b>Mercatino del centro storico, Niederdorf</b>. Questo è il <b>mercatino più antico di Zurigo</b> e si svolge nel cuore del “<b>Niederdorf</b>“, come viene chiamata una parte del centro storico della città. Bancarelle e casette in legno sono distribuite tra la Niederdorfstrasse, la Hirschenplatz e un cortile interno, il Rosenhof. Un mercatino da visitare anche solo per una passeggiata tra gli stand addobbati a festa. Qui troverete tante idee regalo, dagli oggetti di artigianato all’abbigliamento. Non mancano il vin brulé e le altre golosità enogastronomiche.<br/><b>Periodo</b>: <b>dal 21 novembre al 23 dicembre 2019</b>. Orari: lun-sab 11.00 – 21.00; domenica 11.00 – 19.00.</p>
      <p><b>Mercatino di Werdmühleplatz</b>. Il mercatino di Natale della Werdmühleplatz si trova a pochi passi dalla Stazione centrale ed è chiamato anche “<b><i>The Singing Christmas Tree</i></b>“, per la sua caratteristica originale dei <b>cori di natalizi tradizionali</b> messi in scena su <b>un grande palco a forma di albero di Natale</b>, dove i cantanti si dispongono su diversi piani proprio come in un coro in chiesa. L’albero-palcoscenico è addobbato con luci e festoni ed è alto quasi quanto una casa. Questo luogo è molto amato dagli abitanti di Zurigo. Un mercatino ideale per famiglie, con giostre per bambini e vin brulè per i genitori.<br/><b>Periodo</b>:<b> dal 21 novembre al 23 dicembre 2019</b>. Orari mercatino: lun-gio 16.00 – 21.00; ven 16.00 – 22.00; sab 13.00 – 22.00; dom 13.00 – 21.00. Orari esibizioni coro: lun-ven 17.30 e 18.30; sab e dom 14.30 e 15.30 / 17.30 e 18.30.</p>
      <figure>
        <img src="https://www.viagginews.com/wp-content/uploads/2018/10/mercatino_natale_zurigo_iStock-482064762-min.jpg"/>
        <figcaption>Mercatino di Natale a Zurigo (iStock)</figcaption>
      </figure>
      <p><b>Christkindlimarkt in Stazione Centrale</b>. Nella Stazione Centrale (Hauptbahnhof) di Zurigo si tiene un <b>mercatino al coperto</b>, uno dei mercatini natalizi coperti più grandi d’Europa. Il Christkindlimarkt ospita 150 bancarelle con tanti prodotti di artigianato, giocattoli, idee regalo, addobbi natalizi e golosità gastronomiche, come i dolci alla cannella. Il profumo di vin brulè avvolge i visitatori appena scendono dal treno. Al centro del mercatino c’è il grande albero di Natale, alto 15 metri, addobbato con migliaia di scintillanti cristalli Swarovski.<br/><b>Periodo</b>: <b>dal 21 novembre al 24 dicembre 2019</b>. Orari: dom-mer 10.30 – 21.00; gio-sab 10.30 – 22.00; il 24 dicembre fino alle 16.00.</p>
      <p><b>Mercatino di Natale nella City</b>. Questo mercatino è allestito tra i grandi magazzini Jelmoli e Globus, sulla Lintheschergasse, vicino alla Bahnhofstrasse. È il mercatino ideale per una pausa tradizionale, in un’atmosfera magica, dallo shopping nei negozi del centro commerciale. Qui si trovano prodotti tipici di artigianato e tante prelibatezze gastronomiche. Gli artigiani espongono le loro creazioni su bancarelle graziosamente addobbate e scambiano volentieri delle chiacchierate con i clienti sul loro lavoro.<br/><b>Periodo</b>: <b>dal 21 novembre al 23 dicembre 2019</b>. Orari: lun a sab 10.00 – 20.00; dom 11.00 – 19.00.</p>
      <p><b>Mercatino di Natale sul Münsterhof</b>. Questo mercatino, allestito a Münsterhof, circondato dalla chiesa di Fraumünster e dalle case delle corporazioni dei dintorni. Offre prodotti locali di pregio dei negozi della città, come lo storico “Tirggel” zurighese del panificio St. Jakob, le salse “Tsüri Saucen”, le calze “DillySocks” e gli strumenti di scrittura dell’antico Landolt-Arbenz. L’atmosfera di questo mercatino è moderna ed elegante, ideale per incontrare persone che amano il Natale. Il mercatino ospita anche un tendone culturale, che propone concerti, letture e workshop per bambini e adulti. Inoltre, vengono organizzate anche visite guidate incentrate sul Münsterhof.<br/><b>Periodo</b>: <b>dal 21 novembre al 24 dicembre 201</b>9</p>
      <p>Per ulteriori informazioni: <a href="https://www.zuerich.com/it/visitare/natale-a-zurigo/mercatini-di-natale">www.zuerich.com/it/visitare/natale-a-zurigo/mercatini-di-natale</a></p>
      <h4>Altri mercatini di Natale da visitare</h4>
      <ul>
        <li>
          <a href="https://www.viagginews.com/2019/11/16/mercatini-natale-low-cost-2019-dove-andare/">
            <b>Mercatini di Natale low cost 2019: dove andare, le mete belle ed economiche</b>
          </a>
        </li>
        <li>
          <a href="https://www.viagginews.com/2019/11/06/mercatini-natale-italia-2019-date-apertura/">
            <b>I Mercatini di Natale in Italia 2019: luoghi e date di apertura</b>
          </a>
        </li>
        <li>
          <a href="https://www.viagginews.com/2019/11/14/mercatini-natale-berlino-2019-dove-andare-apertura/">
            <b>Mercatini di Natale a Berlino 2019: quali visitare, le date di apertura</b>
          </a>
        </li>
        <li>
          <a href="https://www.viagginews.com/2019/10/16/mercatini-di-natale-vienna-2019-date-consigli/">
            <b>Mercatini di Natale di Vienna 2019: programma e date</b>
          </a>
        </li>
        <li>
          <a href="https://www.viagginews.com/2019/10/29/lisbona-mercatini-natale-2019-quali-vedere/">
            <b>I Mercatini di Natale 2019 a Lisbona: quali vedere</b>
          </a>
        </li>
        <li>
          <a href="https://www.viagginews.com/2019/10/20/natale-2019-mercatini-olanda/">
            <b>Mercatini di Natale sotterranei: una magia tutta olandese</b>
          </a>
        </li>
        <li>
          <a href="https://www.viagginews.com/2019/10/16/natale-2019-francoforte-mercatini/">
            <b>Mercatini di Natale a Francoforte 2019: cosa sapere</b>
          </a>
        </li>
      </ul>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/20/gubbio-albero-natale-grande-mondo-2019/"/>
        <a href="https://www.viagginews.com/2019/11/20/natale-gubbio-mercatini-albero-grande-mondo/"/>
        <a href="https://www.viagginews.com/2019/11/19/mercatini-natale-a-monaco-baviera-2019/"/>
      </related>
    </article>
  </body>
</html>