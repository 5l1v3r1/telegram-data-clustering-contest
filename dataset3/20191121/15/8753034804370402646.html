<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/sport/i/GGJ194/talentet-forlenger-med-rosenborg-jeg-har-mye-aa-revansjere"/>
    <meta property="og:site_name" content="Aftenbladet"/>
    <meta property="article:published_time" content="2019-11-21T15:10:43+00:00"/>
    <meta property="og:title" content="Talentet forlenger med Rosenborg: – Jeg har mye å revansjere"/>
    <meta property="og:description" content="Erik Botheim (19) har forlenget kontrakten med klubben ut 2022."/>
  </head>
  <body>
    <article>
      <h1>Talentet forlenger med Rosenborg: – Jeg har mye å revansjere</h1>
      <h2>Erik Botheim (19) har forlenget kontrakten med klubben ut 2022.</h2>
      <address><time datetime="2019-11-21T15:10:43+00:00">21 Nov 2019, 15:10</time> by <a rel="author">Petter Fløttum</a></address>
      <p>– Jeg har mye å revansjere fra denne sesongen og gleder meg til fortsettelsen. Jeg har troen på det som skal skje her fremover og tror jeg kan utvikle meg og bidra i Rosenborg de neste sesongene, sier Botheim til <a href="https://www.rbk.no/nyheter/ny-kontrakt-for-botheim">RBK.no</a>.</p>
      <p>Botheim kom til Rosenborg fra Lyn i 2016, og ble i 2017 tatt opp i klubbens A-stall.</p>
      <p>Kontrakten han varte opprinnelig til sommeren 2020, men er altså nå forlenget til slutten av 2022.</p>
      <ul>
        <li>
          <b>LES OGSÅ: <a href="https://www.aftenbladet.no/article/sa-JowWo6.html">Var en av arkitektene bak ansettelsen av Horneland – nå vil Fredrik Winsnes fortsette</a></b>
        </li>
      </ul>
      <p>Selv om han kun startet fire seriekamper i år, rakk Botheim å gjøre seg bemerket. Da han i august <a href="https://www.aftenbladet.no/article/sa-8mjn8x.html">scoret hat trick mot Tromsø</a>, var Rosenborg-trener Eirik Horneland lite imponert over måten unggutten feiret på.</p>
      <p>– Det raskeste løpet han gjør er jo da han løper fra lagkameratene sine for å vise seg frem selv. Vi ønsker å være et kollektiv. Da feirer vi med lagkompisene, sa treneren etter kampen.</p>
      <p>Nå roser sjefen Botheim.</p>
      <p>– Vi er glade for å ha landet denne avtalen. Erik er en spiller vi har stor tro på kan utvikle seg til å bli en topp Rosenborg-spiss. Personligheten og ferdighetene til Erik gjør han til et meget spennende Rosenborg-prospekt, sier Horneland til RBK.no.</p>
      <ul>
        <li>
          <b>De Lanlay reagerte da han så Horneland-sitat. <a href="https://www.aftenbladet.no/article/sa-kJKql6.html">Nå har han snakket med sjefen</a>.</b>
        </li>
      </ul>
    </article>
  </body>
</html>