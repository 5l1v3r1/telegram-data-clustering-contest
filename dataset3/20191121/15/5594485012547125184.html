<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/bg-futbol/atanas-furnadzhiev-otgovori-na-manipulatsiite-na-btv_443639.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-21T15:46:00+00:00"/>
    <meta property="og:title" content="Атанас Фурнаджиев отговори на манипулациите на bTV"/>
    <meta property="og:description" content="Вижте позицията на силния човек в БФС"/>
  </head>
  <body>
    <article>
      <h1>Атанас Фурнаджиев отговори на манипулациите на bTV</h1>
      <h2>Вижте позицията на силния човек в БФС</h2>
      <address>
        <time datetime="2019-11-21T15:46:00+00:00">21 Nov 2019, 15:46</time>
      </address>
      <figure>
        <img src="https://static.blitz.bg/documents/thumbnails/sport/780/201911/1574343990610.jpg"/>
        <figcaption>LAP.bg</figcaption>
      </figure>
      <p>Уважаваният бизнесмен и управител на автомобилния гигант „Мото Пфое” в България Атанас Фурнаджиев излезе с открито писмо по повод манипулативни твърдения по негова адрес в bTV.<br/><br/><b>Позицията на г-н Фурнаджиев:</b><br/><br/>ПРАВО НА ОТГОВОР</p>
      <p>от Атанас Фурнаджиев</p>
      <p>във връзка с материал, излъчен в централната новинарска емисия</p>
      <p>на телевизия БТВ, на 20.11.2019 г</p>
      <p>Уважаеми дами и господа,  използвам законовото си право на отговор на материал разпространен от БТВ, в който беше замесено и моето име. Правя конкретни уточнения към свързаните с мен твърдения:<br/><br/>1.Излъченият материал е подготвян повече от 6 месеца. В този период аз като публична личност съм присъствал на множество събития, на които е присъствал и екип на БТВ. Учудва ме твърдението на журналист в национална телевизия, че не е успял да ме намери в рамките на цели 6 месеца, цитирам: : <i>„Без успех останаха опитите ни да се свържем с Атанас Фурнаджиев”.</i> Настоявам за отговор - кога точно ме потърсихте и по какъв начин, за да изтъквате в ефир безуспешни опити да се свържете с мен. Дори на служебната ми поща, която е публична, няма пристигнало запитване по разработваната тема. Нито съм получил SMS на телефона си от Вас.<br/><br/>2.Дружеството „КП Имобилиен” ЕООД, чийто собственик съм, наистина е основният инвеститор в „Белведере Холидей Клуб”, Банско и се занимава с продажбата на апартаменти в него. Към днешна дата над 80% от наличните в сградата имоти са собственост на частни лица – български и чуждестранни граждани. Дружеството „КП Имобилиен” ЕООД не се занимава с хотелиерска дейност и не е бенефициент на БФС.</p>
      <p>  3.Аз - Атанас Фурнаджиев, по никакъв начин не съм участвал пряко или косвено във вземането на решения къде и кога да бъдат тренировъчните лагери на отборите в детско-юношестките школи. По програмата за детско-юношески спорт в БФС има комисия с председател Емил Костадинов и членове проф. Лъчезар Димитров и Антон Петров. Те се спират на туроператорска фирма, която на свой ред избира и предлага подходящи за целите на тренировъчни лагери хотели. Всеки треньор сам решава, в кой хотел да проведе подготовката на своя футболен отбор. В момента туроператорската агенция е предложила хотели в Сливен, Боровец, Говедарци и Банско.<br/><br/><a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/"><b>Winbet - победата е на върха на пръстите! (18+)</b></a><br/><br/>4. За информация, „Белведере Холидей Клуб”е единственият хотел на територията на Банско, който има собствен стадион и това го прави предпочитана дестинация за тренировъчни лагери на множество спортни клубове, както български, така и чуждестранни.<br/><br/>5.Относно изнесената в материала на БТВ цена за тренировъчен лагер от 75 лева на човек, уточнявам, че нетната цена, която хотелът получава на човек, след приспадане на ДДС и комисионна на туроператора е 56 лева. Срещу нея се предоставят следните услуги по време на тренировъчен лагер: нощувка, закуска, обяд, вечеря, транспорт, пране, ползване на стадион, наличие на линейка с медицински екип, както и ползване на външен басейн, вътрешен басейн и СПА-център. Възможно е, както се цитира в материала, в базите на НОИ цената да бъде 50 – 60 лв. на човек, но тя е само за закуска, обяд, вечеря и нощувка и то в хотели от 1 или 2 звезди, без всички гореизброени допълнителни условия, които предлага един 4-звезден хотел.<br/><br/>6.И последно, смятам, че за всеки родител, какъвто съм и аз, и то на 4 деца, е изключително важно детето ми да бъде на тренировъчен лагер с адекватни условия и качество на услугата, отговарящи пълноценно на нуждите на един младеж, занимаващ се интензивно със спорт и подготовка за състезания.</p>
      <p>Уважаеми, дами и господа, това са фактите, които бихте научили от първа ръка, ако наистина ме бяхте потърсили. В заключение добавям, че на 28.11.2019 г. ще присъствам на Изпълкома на БФС, както и на пресконференцията след това и ще бъда на разположение за отговор на всички журналистически въпроси.<br/><b>Атанас Фурнаджиев<br/>21.11.2019 г.</b></p>
    </article>
  </body>
</html>