<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/meniuri-de-post-cele-mai-bune-mancaruri-pentru-postul-craciunului-20097103"/>
    <meta property="og:site_name" content="Cancan.ro"/>
    <meta property="article:published_time" content="2019-11-21T15:56:10+00:00"/>
    <meta property="og:title" content="Meniuri de post. Cele mai bune mâncăruri pentru Postul Craciunului"/>
    <meta property="og:description" content="De multe ori, în post poți rămâne fără inspirație. Iată idei de meniuri de post, ușor de preparat și absolut delicioase. Meniuri de post pot fi"/>
  </head>
  <body>
    <article>
      <h1>Meniuri de post. Cele mai bune mâncăruri pentru Postul Craciunului</h1>
      <address><time datetime="2019-11-21T15:56:10+00:00">21 Nov 2019, 15:56</time> by <a rel="author">Alina S.</a></address>
      <p>
        <b>De multe ori, în post poți rămâne fără inspirație. Iată idei de meniuri de post, ușor de preparat și absolut delicioase.</b>
      </p>
      <p>Meniuri de post pot fi nenumărate, este important însă să alegi variante pe cât de sănătoase, pe atât de gustoase.</p>
      <h3>Meniuri de post – ce să mănânci în Postul Crăciunului</h3>
      <p>Specialiștii în nutriție recomandă celor care țin <b><a href="https://www.cancan.ro/postul-craciunului-2019-cand-incepe-si-ce-nu-ai-voie-sa-faci-in-postul-craciunului-20085762">postul Crăciunului</a></b> să fie cumpătați din punct de vedere alimentar,  să continue să consume alimente sănătoase, bogate în vitamine. și înlocuirea cărnii cu soia. Aceasta poate fi folosită pentru chifteluţe, pentru sărmăluţe vegetale sau pentru şniţele. O pungă de soia costă mai puţin de 2 lei în magazine. Tot pe soia pun bază şi cei care vor lactate. Extrasul din boabe de soia este un bun înlocuitor al laptelui,  iar brânza tofu se poate găsi în supermarketuri, dar şi în magazinele care comercializează produse naturale.</p>
      <p>Ca mâncăruri de post pot fi alese pastele cu legume proaspete trase la tigaie, iar pentru preparatele româneşti putem mânca tocăniţă de ciuperci cu mămăliguţă, ciulama de ciuperci cu mămăliguţă, ciorbă de fasole, fără carne, bineînţeles.</p>
      <p>La dispoziţia celor ce postesc mai sunt o multitudine de legume de toamnă cu care se pot prepara tot felul de tocăniţe sau salate. Ciuperci gătite în toate felurile, cartofi,  fasole sau varză sunt numai câteva dintre legumele care îi vor ajuta pe cei ce postesc să treacă postul Crăciunului fără înfometare. De asemenea, fructele asigură necesarul de energie.</p>
      <h3>Meniu de post pentru parastas</h3>
      <p>
        <b>Iată câteva idei de meniu de post pentru parastas: </b>
      </p>
      <ul>
        <li>Zacusca</li>
        <li>Ardei umplut cu vinete<br/>· Fasole batuta<br/>· Salata orientala<br/>· Ciuperci umplute<br/>· Masline<br/>· Sarmale de post<br/>· Mămaligă<br/>· Ardei iute<br/>· Paine</li>
      </ul>
      <p>
        <b>Meniu de post pentru parastas, când este dezlegare la pește: </b>
      </p>
      <ul>
        <li>Zacusca</li>
        <li>Ardei umplut cu vinete</li>
        <li>Fasole batuta</li>
        <li>Salata orientala</li>
        <li>Masline</li>
        <li>Ciorba de peste</li>
        <li>Crap prajit cu mujdei</li>
        <li>Mamaliga</li>
      </ul>
      <h3>Aperitive de post</h3>
      <p>Chifteluțele cu ciuperci sunt delicioase atunci când vrei aperitive de post.</p>
      <h4>Chifteluțe cu ciuperci</h4>
      <figure>
        <img src="https://www.cancan.ro/wp-content/uploads/2019/11/aperitiv_de_post_chiftele.jpg"/>
        <figcaption>Meniuri de post- Chiftelute de post cu ciuperci</figcaption>
      </figure>
      <ul>
        <li>15 ciuperci mai mari</li>
        <li>2 felii de pâine</li>
        <li>2 cepe</li>
        <li>4 căţei de usturoi</li>
        <li>1 frunză dafin</li>
        <li>3 linguri făină</li>
        <li>3 linguri orez</li>
        <li>piper</li>
        <li>sare</li>
        <li>cimbru</li>
        <li>oregano</li>
        <li>ulei</li>
      </ul>
      <h4>Mod de preparare:</h4>
      <p>Fierbem orezul în apă sărată vreme de 20 minute. Curățăm ciupercile și le fierbem 10 minute împreună cu câteva boabe de piper, sare, oregano și 1 frunză de dafin. După ce le-am scurs de apă, le tocam mărunt. Adăugăm peste ele ceapă și usturoiul tocate, orezul și le pasăm cu blenderul. Adăugăm feliile de pâine înmuiate în apă și stoarse, făină și condimentăm după gust cu piper, sare și cimbru. Omogenizăm compoziția, formăm chiftelele, le dăm prin făină și le prăjim în ulei încins. Nu faceți chiftelele prea mari, pentru a nu rămâne necoapte la mijloc. După ce s-au rumenit, le scoatem pe șervețele absorbante pentru a elimina excesul de ulei. Se pot servi cu hrean.</p>
      <h3>Meniu de post pentru petreceri</h3>
      <p>Pizza de post este ideală atunci când vrei să dai o petrecere.</p>
      <h4>Ingrediente:</h4>
      <p><b>Pentru blatul de pizza de post:</b> 300 g făină; 3 linguri ulei de măsline; 1 lingură zahăr; 1 plic drojdie uscată; 1 praf de sare;</p>
      <p><b>Pentru umplutură pizza de post:</b> sos marinara; legume la alegere: porumb, ceapă, ardei, roșii, măsline, ciuperci; brânză tofu; Oregano.</p>
      <h4>Mod de preparare:</h4>
      <p>Amestecă făina și sarea cu uleiul şi zahărul. Diluează drojdia uscată cu puţină apă caldă şi pune-o peste făină. Frământă bine totul până obţii un aluat omogen, apoi presară puțină făină deasupra aluatului de pizza şi lasă-l la crescut într-un vas acoperit cu un prosop de bucătărie curat. Când a crescut îndeajuns, aluatul se întinde cu sucitorul și se taie după cum dorești. Sosul este extrem de important pentru reușita gustului final. Așa că e de preferat să nu pui ketchup sau bulion pe pizza de post. Încinge uleiul de măsline într-o cratiță. Adaugă usturoiul tăiat/tocat și sotează-l 1 minut., amestecând continuu. Adaugă roșiile tocate bine, sare, oregano, piper, praf de ardei iute și amestecă bine. Pune crenguța de busuioc la suprafața sosului și împinge-o cu lingura înăuntru. Atenție, nu o tăia/toca, deoarece o vei scoate la final. Când clocotește ușor sosul, redu focul la mediu spre mic și lasă-l așa pentru încă 10-15 minute, să se îngroașe. Scoate crenguța de busuioc și mai asezonează, dacă simți nevoia. Pentru umplutură poți folosi absolut orice legumă îți place și ai prin casă, nu doar cele enumerate mai sus. Fără teamă, nu are cum să nu fie gustos! Întinde blatul și pune sosul deasupra. Pune legumele dorite peste. Brânza tofu o poți fie da pe răzătoare, fie pusă felii/cubulețe. Nu are același gust cu brânza normală, desigur, dar aroma ei ajută la savoarea finală a rețetei de pizza de post.</p>
      <h3>Meniu de post dietetic/ sănătos</h3>
      <figure>
        <img src="https://www.cancan.ro/wp-content/uploads/2019/11/meniuri_de_post_cu_peste.jpg"/>
        <figcaption>Meniuri de post cu peste</figcaption>
      </figure>
      <h4>Aperitiv de post cu somon și avocado</h4>
      <ul>
        <li>200 g de somon afumat</li>
        <li>2 avocado copti</li>
        <li>1 lamaie</li>
      </ul>
      <h4>Mod de preparare: </h4>
      <p>Cureți avocado. Tai pâinea în bucăți mici, pătrate sau rotunde. Renunță la coajă. Faci o pastă din avocado și zeamă de lămâie, astfel te asiguri că avocado nu se oxidează. Pui pe feliuțele de pâine pastă de avocado, somon și gata! Un deliciu!</p>
      <h3>Când este dezlegare la pește în postul Crăciunului</h3>
      <p>Prima zi de <b><a href="https://www.cancan.ro/postul-craciunului-2019-zilele-cu-dezlegare-la-peste-si-vin-20092521">dezlegare la peşte în Postul Crăciunului 2019</a></b>  este 21 noiembrie, de sărbătoarea Intrării Maicii Domnului în Biserică. Urmează 30 noiembrie, de sărbătoarea Sfântului Andrei, 6 decembrie de sărbătoarea Sfântului Nicolae, 13 decembrie de sărbătoarea Sfântului Ierarh Dosoftei, mitropolitul Moldovei. Ultima zi în care se mănâncă peşte în postul Crăciunului este 18 decembrie.</p>
      <p>Tot în post, în zilele de marți și joi se face dezlegare la untdelemn și vin, iar în sâmbetele și duminicile, până pe data de 20 decembrie inclusiv, se dezleagă la untdelemn, pește și vin.</p>
      <p>Dacă în zilele de luni, miercuri și vineri Biserica Ortodoxă prăznuiește vreun sfânt mare, însemnat în calendar cu cruce neagră, creștinii pot consuma untdelemn și vin; iar dacă hramul bisericii sau vreo sărbătoare însemnată în calendar cu cruce roșie, atunci se face dezlegarea și la pește. În zilele de marți și joi, credincioșii pot consuma pește, vin sau untdelemn.</p>
      <p>În ziua de Ajun se mănâncă abia seara și doar grâu fiert îndulcit cu miere, covrig, turte din făină și poame, deoarece cu semințe a ajunat și Daniil proorocul și cei trei tineri din Babilon, care au prevestit și așteptat Nașterea Mântuitorului. De Crăciun, indiferent de ziua în care cade, se mănâncă de dulce.</p>
      <p> </p>
    </article>
  </body>
</html>