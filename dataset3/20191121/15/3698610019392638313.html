<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/u-zhitomiri-zatrimali-boyovika-idil-vin-ye-gromadyaninom-rosiyi-330439_.html"/>
    <meta property="og:site_name" content="DT.ua"/>
    <meta property="article:published_time" content="2019-11-21T15:17:00+00:00"/>
    <meta property="og:title" content="У Житомирі затримали бойовика ІДІЛ, він є громадянином Росії"/>
    <meta property="og:description" content="Зараз вирішується питання щодо його екстрадиції."/>
  </head>
  <body>
    <article>
      <h1>У Житомирі затримали бойовика ІДІЛ, він є громадянином Росії</h1>
      <h2>Зараз вирішується питання щодо його екстрадиції.</h2>
      <address>
        <time datetime="2019-11-21T15:17:00+00:00">21 Nov 2019, 15:17</time>
      </address>
      <p>Співробітники Національної поліції України в Житомирі в четвер затримали 30-річного громадянина Росії, який перебуває в міжнародному розшуку за вчинення вбивства і був членів терористичного угруповання "Ісламська держава", повідомляється на сайті Нацполіціїї.</p>
      <p>"За наявною інформацією, затриманий є членом терористичної радикальної організації "Ісламська держава" і навіть керівником однієї з її груп, - йдеться в повідомленні.</p>
      <p>Поліцейські розповіли, що в Україні терорист переховувався , щоб уникнути відповідальності за скоєння вбивства.</p>
      <p>Зараз вирішується питання про екстрадицію затриманого.</p>
      <p>Раніше СБУ відзвітувала про <a href="https://dt.ua/UKRAINE/u-peredmisti-kiyeva-zatrimali-odnogo-z-klyuchovih-vatazhkiv-idil-329848_.html"><b>затримання під Києвом одного з ватажків терористичного угруповання "Ісламська держава"</b></a> Аль Бара Шишані. Операцію провели силами оперативників СБУ за сприяння МВС Грузії і ЦРУ.</p>
      <p>Детальніше про угруповання "ІДІЛ" і стратегію боротьби з нею читайте в матеріалі Олександра Коренькова "<b><a href="https://dt.ua/international/druge-vidrodzhennya-islamskoyi-derzhavi-320879_.html">Друге відродження "Ісламської держави"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a> / <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>