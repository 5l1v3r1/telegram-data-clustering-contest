<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://plejada.pl/newsy/ksiezniczka-anna-od-40-lat-nosi-te-same-ubrania-wszystko-o-corce-elzbiety-ii/1bc5ble"/>
    <meta property="og:site_name" content="Plejada.pl"/>
    <meta property="article:published_time" content="2019-11-21T15:00:00+00:00"/>
    <meta property="og:title" content="Obraża fotoreporterów i od 40 lat nosi te same ubrania. Co wiemy o córce Elżbiety II?"/>
    <meta property="og:description" content="Od lat żyje w cieniu dramatów miłosnych księcia Karola i seksafer, w które przed laty wplątywał się Andrzej. Mimo to dała się poznać jako buntowniczka, która do perfekcji opanowała popełnianie modowych gaf. Kim jest księżniczka Anna, najmniej popularne dziecko królowej Elżbiety II?"/>
  </head>
  <body>
    <article>
      <h1>Obraża fotoreporterów i od 40 lat nosi te same ubrania. Co wiemy o córce Elżbiety II?</h1>
      <address><time datetime="2019-11-21T15:00:00+00:00">21 Nov 2019, 15:00</time> by <a rel="author">Karolina Chibowska</a></address>
      <p>
        <b>Od lat żyje w cieniu dramatów miłosnych księcia Karola i seksafer, w które przed laty wplątywał się Andrzej. Mimo to dała się poznać jako buntowniczka, która do perfekcji opanowała popełnianie modowych gaf. Kim jest księżniczka Anna, najmniej popularne dziecko królowej Elżbiety II?</b>
      </p>
      <p>Księżniczka Anna, nazywana w Wielkiej Brytanii "Królewską księżniczką" [ang. "Princess Royal"] to najmniej popularne dziecko Elżbiety II i księcia Filipa. <b>Od lat żyje w cieniu kontrowersyjnego rodzeństwa i skandali z udziałem monarchii</b>, a Brytyjczycy twierdzą, że jest... nijaka.</p>
      <p>Nie porywa tłumów jak Diana Spencer, przez jej gust (a raczej jego brak), wolą skupić się na stylowej Kate Middleton, w przeciwieństwie do swojego brata, księcia Karola, od lat wierna jest jednemu mężczyźnie i... <b>piastuje odległe, czternaste miejsce w kolejce do tronu</b>. Co wiemy o córce królowej Wielkiej Brytanii?</p>
      <anchor name="image_f74c337e-5caa-4798-a91f-0bda47b3f21b">
        <figure>
          <img src="https://ocdn.eu/pulscms-transforms/1/OqNktkpTURBXy85NjY1MzYxMWM2MjRkNGMxY2U5YzA1MmNkYjhlZDVhOC5qcGeSlQLNAxQAwsOVAgDNAvjCww"/>
          <figcaption>księżniczka Anna<cite>Foto: Getty Images</cite></figcaption>
        </figure>
        <h3>Wyzywa media i od 40 lat nie zmienia garderoby. Kim jest księżniczka Anna?</h3>
        <p>Anna stroni od mediów. Z prasą kontaktuje się jedynie wtedy, gdy wymaga tego sytuacja. Okazuje się jednak, że jest typową "cichą wodą". Córka królowej <b>dała się bowiem poznać brytyjskiej prasie jako... specjalistka od kontrowersyjnych wypowiedzi</b>. Jedna z nich, która na lata zapisała się w historii monarchii, mówiła o tym, że "<b>dzieci stanowią zagrożenie dla małżeństwa, dlatego nie trzeba ich kochać, tylko się nimi opiekować</b>". Nie bała się też użyć "soczystych" epitetów i <b>wyzwisk, które skierowała do fotoreporterów</b>, gdy przeszkodzili jej w treningach jazdy konnej. Dziennikarze nie zostają dłużni księżniczce Annie. Do dziś, w zamian za to nie pozostawiają na niej suchej nitki na łamach swoich pism.</p>
        <anchor name="image_5963606b-6a4f-463a-bb77-8ff29b3f0885">
          <figure>
            <img src="https://ocdn.eu/pulscms-transforms/1/C30ktkpTURBXy8yN2EyOTlhMjNlZTkwMzQ1Njc3MmMxMGFmYTk4ZWUzMS5qcGeSlQLNAxQAwsOVAgDNAvjCww"/>
            <figcaption>księżniczka Anna<cite>Foto: Getty Images</cite></figcaption>
          </figure>
          <p>Pierwszy zarzut dotyczy jej wizualnej prezencji. <b>Mówi się, że Anna nie sprawdza się w roli reprezentantki brytyjskiej rodziny królewskiej</b>. Jej nadąsana mina i ewidentna niechęć do publicznych wystąpień nie przypadło do gustu mieszkańcom Wielkiej Brytanii. Co więcej, <b>nie może pochwalić się wyczuciem stylu</b>. Przeciwnie, mimo sztabu profesjonalistów, jej wygląd nie zmienił się od niemal pół wieku. <b>Anna nosi te same ubrania od... 40 lat</b>. Poniżej przedstawiamy małe zestawienie stylizacji, do których od dekad przywiązana jest "Princess Royal".</p>
          <p>Kremowo-żółty komplet przetrwał wiele. Elegancki strój, arystokratka założyła po raz pierwszy w 1987 roku, kiedy wraz z rodziną królewska pojawiła się na balkonie Pałacu Buckingham.</p>
          <anchor name="image_6ca542eb-7617-4ebc-9cc5-c2fae43ec41a">
            <figure>
              <img src="https://ocdn.eu/pulscms-transforms/1/V3GktkpTURBXy9iMGEzZTk2NjFlMzA5YzZjZDEyNmNiZDJjMWEwZDUwMC5qcGeSlQLNAxQAwsOVAgDNAvjCww"/>
              <figcaption>księżniczka Anna, 1987 rok<cite>Foto: Getty Images</cite></figcaption>
            </figure>
            <p>Czy stylizacja "Princess Royal" z 2008 roku coś wam przypomina?</p>
            <anchor name="image_3b0e48d7-cfd9-4dbb-aeb0-74e4275fb4b4">
              <figure>
                <img src="https://ocdn.eu/pulscms-transforms/1/NljktkpTURBXy80N2NmNTU2YjFjN2VlOWE3ZTllMjJlODNmY2NjNjJkOC5qcGeSlQLNAxQAwsOVAgDNAvjCww"/>
                <figcaption>księżniczka Anna, 2008 rok<cite>Foto: Getty Images</cite></figcaption>
              </figure>
              <p>Rok 2012. Księżniczka Anna znów pojawiła się w tym samym stroju podczas oficjalnej podróży do RPA. Zmienił się jedynie kapelusz.</p>
              <anchor name="image_cca947c8-8bd9-46ae-a34b-c4aebf91d3b8">
                <figure>
                  <img src="https://ocdn.eu/pulscms-transforms/1/fesktkpTURBXy81ODZiNTAxMzhiZDI3YjU4NGMyNTBkMGE4YjQ3YjkyMS5qcGeSlQLNAxQAwsOVAgDNAvjCww"/>
                  <figcaption>księżniczka Anna, 2012 rok<cite>Foto: East News</cite></figcaption>
                </figure>
                <p>Czerwiec 2015. Księżniczka słynny kostium założyła ponownie po 28 latach w Royal Albert Hall.</p>
                <anchor name="image_bd87ac94-18d3-4f6f-a823-8c1fd4748dbf">
                  <figure>
                    <img src="https://ocdn.eu/pulscms-transforms/1/YPQktkpTURBXy8yODM5MjU1Y2ZmNzBiZDQ4YjNmYWUyZmY0ZmZhOTBlZi5qcGeSlQLNAxQAwsOVAgDNAvjCww"/>
                    <figcaption>księżniczka Anna, 2015 rok<cite>Foto: Getty Images</cite></figcaption>
                  </figure>
                  <p>Rok 2014: biały płaszcz to prawdziwy weteran. Księżniczka Anna ma go w swojej szafie od... 40 lat.</p>
                  <anchor name="image_a9d65fdd-05dd-4dc6-865a-7763e9375085">
                    <figure>
                      <img src="https://ocdn.eu/pulscms-transforms/1/fiTktkpTURBXy80MjVkMGFmMDU5OTUwMGJiMmRmYjcxZTM5ZTYzNTUxMC5qcGeSlQLNAxQAwsOVAgDNAvjCww"/>
                      <figcaption>księżniczka Anna<cite>Foto: East News</cite></figcaption>
                    </figure>
                    <p>Po raz pierwszy pojawiła się w nim w 1980 roku.</p>
                    <anchor name="image_f21b136c-ff9f-4658-862d-28f14a4d06d5">
                      <figure>
                        <img src="https://ocdn.eu/pulscms-transforms/1/w9lktkpTURBXy9kMTQxNjM5ZjU4MTQyMzMxZWM4M2U5NzVkYmJjYTcwZC5wbmeSlQLNAxQAwsOVAgDNAvjCww"/>
                        <figcaption>księżniczka Anna, 1980 rok<cite>Foto: East News</cite></figcaption>
                      </figure>
                      <p>Osobista stylistka córki królowej Elżbiety II od lat czuwa nad tym, aby jej ubrania były przechowywane w odpowiednich warunkach, tak, by wyglądały świetnie przez wiele lat. Sukienki, płaszcze, czy kreacje balowe są katalogowane, a później trafiają do specjalnego pomieszczenia, gdzie kompletuje się z konkretnymi dodatkami, obuwiem i nakryciami głowy. Na koniec pakuje się je w folię. Oczywiście wszystko po to, by ubrania się nie wybrudziły. Jak udało się dowiedzieć brytyjskim dziennikarzom, nawet <b>temperatura powietrza w garderobie księżniczki Anny jest odpowiednia dla tkanin</b>.</p>
                      <anchor name="image_9dcb810f-82c3-4ed4-a067-f77dfb9f46be">
                        <figure>
                          <img src="https://ocdn.eu/pulscms-transforms/1/4BEktkpTURBXy8yNzlmNTUyOTg1M2YyZjVlMzYwYzUwNTBjYzQ1NmYyZi5qcGeSlQLNAxQAwsOVAgDNAvjCww"/>
                          <figcaption>księżniczka Anna i królowa Elżbieta II<cite>Foto: Getty Images</cite></figcaption>
                        </figure>
                        <h3>"Księżniczka Anna spadła z konia"</h3>
                        <p>Mimo wieloletniej krytyki dotyczącej wizualnych kwestii księżniczka nie przejmuje się docinkami. <b>W pełni poświęciła się działalności charytatywnej</b>. W 1970 roku założyła fundację "Save the children", wspierającą potrzebujące dzieci na całym świecie. Uczestniczy też w wielu spotkaniach, podróżuje i spotyka się z przedstawicielami innych krajów. Robi to w ciszy, <b>bez obecności mediów</b>.</p>
                        <anchor name="image_71ea4f4a-f57f-4ce2-a496-1f8d29bc6a90">
                          <figure>
                            <img src="https://ocdn.eu/pulscms-transforms/1/xfgktkpTURBXy9iNTZkNDM1MWQxZjI1MzM5YjgzY2FlZmUyOGJjMTQ2YS5qcGeSlQLNAxQAwsOVAgDNAvjCww"/>
                            <figcaption>księżniczka Anna, książę Karol i Camilla Parker-Bowles<cite>Foto: Getty Images</cite></figcaption>
                          </figure>
                          <p><b>Jako pierwsza członkini brytyjskiej rodziny królewskiej wystąpiła na... igrzyskach olimpijskich</b>. Od lat 70. reprezentowała kraj we Wszechstronnym Konkursie Konia Wierzchowego, startując na Mistrzostwach Europy w Kijowie i Niemczech. Zajęła wtedy 2. miejsce indywidualnie i 2. miejsce drużynowo. Jej słynny, nieudany start w Kijowie, gdzie <b>niefortunnie złamała obojczyk, stał się inspiracją do napisania piosenki</b>. O tym, że "księżniczka Anna spadła z konia" śpiewały m.in. <b>Maryla Rodowicz i Ewa Bem</b>.</p>
                          <anchor name="image_d1b8b439-cfd7-4d40-9487-898398cc700a">
                            <figure>
                              <img src="https://ocdn.eu/pulscms-transforms/1/lL3ktkpTURBXy82OTdjNWJlMGIxNTZjMzc0Njg3NWQ1NjEyODE2ZWEzNi5qcGeSlQLNAxQAwsOVAgDNAvjCww"/>
                              <figcaption>księżniczka Anna<cite>Foto: Getty Images</cite></figcaption>
                            </figure>
                            <p>Prywatnie Anna jest szczęśliwą żoną, matką i babcią. W 1973 roku wyszła za Marka Philippsa, z którym wychowała dwoje dzieci: syna Petera i córkę Zarę. W 1992 <b>związek zakończył się rozwodem</b>, a księżniczka wyszła ponownie za mąż za komandora Timothy’ego Laurence’a. <b>Z drugim mężem nie ma dzieci</b>.</p>
                            <anchor name="image_c91294ba-69cb-4390-933f-c7e8ab62b84f">
                              <figure>
                                <img src="https://ocdn.eu/pulscms-transforms/1/WbWktkpTURBXy81ZjJiZGI5YWQ0YzRmZDk0ZDBjOGE1NDJhZGJkY2Y5Mi5qcGeSlQLNAxQAwsOVAgDNAvjCww"/>
                                <figcaption>księżniczka Anna<cite>Foto: Getty Images</cite></figcaption>
                              </figure>
                              <p>
                                <i>Dziękujemy, że przeczytałaś/eś nasz artykuł do końca. Jeśli chcesz być na bieżąco z życiem gwiazd, zapraszamy do naszego serwisu ponownie!</i>
                              </p>
                              <footer>Źródło: <a href="https://plejada.pl/"><u/>Plejada.pl</a></footer>
                            </anchor>
                          </anchor>
                        </anchor>
                      </anchor>
                    </anchor>
                  </anchor>
                </anchor>
              </anchor>
            </anchor>
          </anchor>
        </anchor>
      </anchor>
    </article>
  </body>
</html>