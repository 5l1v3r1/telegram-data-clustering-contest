<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/dunya/israil-cumhurbaskani-devreye-girdi-yeni-basbakan-secin"/>
    <meta property="og:site_name" content="CNN Türk"/>
    <meta property="article:published_time" content="2019-11-21T15:30:25+00:00"/>
    <meta property="og:title" content="İsrail Cumhurbaşkanı devreye girdi: Yeni başbakan seçin"/>
    <meta property="og:description" content="İsrail Cumhurbaşkanı Reuven Rivlin, Başbakan..."/>
  </head>
  <body>
    <article>
      <h1>İsrail Cumhurbaşkanı devreye girdi: Yeni başbakan seçin</h1>
      <h2>İsrail Cumhurbaşkanı Reuven Rivlin, Başbakan Benjamin Netanyahu ve rakibi Benny Gantz’ın hükümet oluşturma girişimlerinin başarısız olmasının ardından, üçüncü defa seçime gidilmesini önlemek için parlamentodan yeni bir başbakan seçilmesini istedi.</h2>
      <address><time datetime="2019-11-21T15:30:25+00:00">21 Nov 2019, 15:30</time> by <a rel="author">DHA</a></address>
      <p>Rivlin, konuyla ilgili yaptığı açıklamada, “Bugünden itibaren 21 gün boyunca bir <a href="https://www.cnnturk.com/haberleri/hukumet">hükümet</a> kurma görevi atanacak olan yeni başbakan seçme sorumluluğu Knesset’e (İsrail parlamentosu) verilmiştir” dedi. Parlamentonun 11 Aralık’a kadar bir başbakan seçmesi beklenirken, bunun sağlanamaması durumunda 2020’de genel seçime gidilecek.</p>
      <p>Söz konusu politik çıkmazın çözülmesi için bir süredir çağrıda bulunan Rivlin, parlamento başkanı Yuli Edelstein’a tasarıyı teslim etti. İkili arasında gerçekleştirilen görüşme sonrasında Edelstein, hiçbir tarafın seçime gitmek istemediğini belirtirken, şu yorumu yaptı:</p>
      <p>“Gelecek üç hafta içinde güçlü bir hükümet kuracak ve İsrail halkı için yeniden göreve dönecek bir koalisyon kurulmasını sağlayabilmek amacıyla elimden geleni yapacağım.”</p>
      <related>
        <h4>ilgili haberler</h4>
        <a href="https://www.cnnturk.com/dunya/abd-disisleri-bakani-pompeodan-bolivyaya-secim-cagrisi"/>
        <a href="https://www.cnnturk.com/dunya/trumptan-acik-hamle-dusunduklerinden-daha-zengin-oldugumu-gorecekler"/>
        <a href="https://www.cnnturk.com/dunya/netanyahuya-kotu-haber"/>
      </related>
    </article>
  </body>
</html>