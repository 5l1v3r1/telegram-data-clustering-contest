<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/vseohoplyuyuchu-strategiyu-sfz-oficzijno-shvaleno/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-21T15:00:00+00:00"/>
    <meta property="og:title" content="Всеохоплюючу Стратегію СФЗ офіційно схвалено"/>
    <meta property="og:description" content="18 листопада 2019 року в м. Брюссель (Королівство Бельгія) відбулось четверте засідання Підкомітету Україна-ЄС з управління санітарними та фітосанітарними"/>
  </head>
  <body>
    <article>
      <h1>Всеохоплюючу Стратегію СФЗ офіційно схвалено</h1>
      <address>
        <time datetime="2019-11-21T15:00:00+00:00">21 Nov 2019, 15:00</time>
      </address>
      <figure>
        <img src="https://infoindustria.com.ua/wp-content/uploads/2019/11/sfz.jpg"/>
      </figure>
      <p>
        <b>18 листопада 2019 року в м. Брюссель (Королівство Бельгія) відбулось четверте засідання Підкомітету Україна-ЄС з управління санітарними та фітосанітарними заходами Комітету асоціації в торговельному складі.</b>
      </p>
      <p>До складу української делегації були увійшли т. в. о. Голови Держпродспоживслужби Ольга Шевченко, начальник Управління міжнародного співробітництва Держпродспоживслужби Олена Курята, представники Мінекономрозвитку, Кабінету Міністрів України, Урядового офісу координації європейської та євроатлантичної інтеграції, Представництва України при ЄС.</p>
      <p>У рамках засідання сторони обговорили поточні питання у сфері СФЗ, у тому числі наближення законодавства, епізоотичну ситуацію, питання двосторонньої торгівлі, технічної допомоги.</p>
      <p>Разом з цим, сторони підписали рішення Підкомітету стосовно схвалення Всеохоплюючої Стратегії СФЗ, яка оновить Додаток V Угоди про асоціації з ЄС «Всеохоплююча стратегія імплементації Глави IV (санітарні та фітосанітарні заходи)».</p>
      <p>З матеріалами засідання можна буде ознайомитись найближчим часом після узгодження зі Стороною ЄС в розділі «Міжнародне співробітництво» — «Європейська інтеграція».</p>
      <p>Інфоіндустрія за матеріалами Держпродспоживслужби</p>
    </article>
  </body>
</html>