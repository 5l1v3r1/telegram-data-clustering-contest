<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/cumhurbaskanimizin-boyle-bir-gorusmeyle-ilgisi-yoktur-257367h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-21T15:20:00+00:00"/>
    <meta property="og:title" content="&quot;Cumhurbaşkanımızın böyle bir görüşmeyle ilgisi yoktur&quot;"/>
    <meta property="og:description" content="AKP Genel Başkanvekili Numan Kurtulmuş, Cumhurbaşkanı Erdoğan'ın CHP'li bir siyasetçi ile görüştüğü iddiasıyla ilgili &quot;Cumhurbaşkanımızın asla böyle bir görüşmeyle ilgisi yoktur. Biz siyasi hayatımız boyunca rakip partilerin ne yaptığıyla ilgilenmedik&quot; dedi."/>
  </head>
  <body>
    <article>
      <h1>"Cumhurbaşkanımızın böyle bir görüşmeyle ilgisi yoktur"</h1>
      <address><time datetime="2019-11-21T15:20:00+00:00">21 Nov 2019, 15:20</time> by <a rel="author">Yeni Çağ Gazetesi</a></address>
      <p>
        <b>AKP Genel Başkanvekili Numan Kurtulmuş, Cumhurbaşkanı Erdoğan'ın CHP'li bir siyasetçi ile görüştüğü iddiasıyla ilgili "Cumhurbaşkanımızın asla böyle bir görüşmeyle ilgisi yoktur. Biz siyasi hayatımız boyunca rakip partilerin ne yaptığıyla ilgilenmedik" dedi.</b>
      </p>
      <p>AKP Genel Başkanvekili Numan Kurtulmuş, Cumhurbaşkanı Erdoğan'ın, Cumhurbaşkanlığı Külliyesi'nde CHP'li bir siyasetçi ile görüştüğü iddialarıyla ilgili, "CHP, başından beri birtakım kendi iç hizipleşmeleriyle meşgul olan bir partidir. Biz bununla ilgilenmeyiz" ifadelerini kullandı.</p>
      <p>Kurtulmuş sözlerine şöyle devam etti:</p>
      <p>"Cumhurbaşkanımızın bu tür tartışmalara çekilmesini son derece yakışıksız ve çirkin buluruz. Cumhurbaşkanımızın asla böyle bir görüşmeyle ilgisi yoktur. Biz siyasi hayatımız boyunca rakip partilerin ne yaptığıyla ilgilenmedik. Benim çocukluğumdan beri 'CHP' denince benim aklıma kongreler, iç çekişmeler gelir. CHP ya da başka bir siyasi partinin nasıl gelişeceği bizi ilgilendirmez. Bu son derece yanlıştır. 'Başka bir partinin zaafı bizim için güç olur' diye hiç düşünmedik. Son derece yakışıksız bir iddiadır. Cumhurbaşkanımızın ismi üzerinden mevzi kazanmak gibi pozisyonlar olabilir. AK Parti’nin ve Cumhurbaşkanımızın bir başka partinin zaafları üzerinden içişleri ile uğraşması söz konusu değil" dedi.</p>
      <related>
        <a href="https://www.yenicaggazetesi.com.tr/buyuksun-reisim-diyen-baris-saylak-mudurluge-atandi-255989h.htm"/>
        <a href="https://www.yenicaggazetesi.com.tr/kemal-kilicdaroglu-erdogan-turkiyenin-cikarlarini-savunmuyor-255821h.htm"/>
        <a href="https://www.yenicaggazetesi.com.tr/erdogan-rahatca-secilsin-diye-uzlasi-olmaz-251097h.htm"/>
      </related>
    </article>
  </body>
</html>