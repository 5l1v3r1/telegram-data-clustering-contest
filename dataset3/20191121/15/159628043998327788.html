<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/yasam/insan/muftu-ahmet-hulusi-efendi-88-olum-yildonumunde-anildi/"/>
    <meta property="og:site_name" content="Denizli Haber"/>
    <meta property="article:published_time" content="2019-11-21T15:24:00+00:00"/>
    <meta property="og:title" content="Müftü Ahmet Hulusi Efendi 88. Ölüm yıldönümünde anıldı"/>
    <meta property="og:description" content="Türkiye Cumhuriyeti’nin Kurucusu Gazi Mustafa Kemal Atatürk önderliğinde başlatılan Milli Mücadele’nin Denizli’de bayraktarlığını yapan Müftü Ahmet Hulusi Efendi, vefatının 88. yıldönümünde kabri başında anıldı."/>
  </head>
  <body>
    <article>
      <h1>Müftü Ahmet Hulusi Efendi 88. Ölüm yıldönümünde anıldı</h1>
      <h2>Türkiye Cumhuriyeti’nin Kurucusu Gazi Mustafa Kemal Atatürk önderliğinde başlatılan Milli Mücadele’nin Denizli’de bayraktarlığını yapan Müftü Ahmet Hulusi Efendi, vefatının 88. yıldönümünde kabri başında anıldı.</h2>
      <address><time datetime="2019-11-21T15:24:00+00:00">21 Nov 2019, 15:24</time> by <a rel="author">Haber Merkezi</a></address>
      <p>Müftü Ahmet Hulusi Efendi, vefatının 88. yıldönümünde kabri başında anıldı. Yapılan anma programına Pamukkale Kaymakamı Hayrettin Balcıoğlu, Büyükşehir Belediyesi Kültür ve Sosyal İşler Daire Başkanı Hüdaverdi Otaklı, Pamukkale İlçe Milli Eğitim Müdürü Reşat Erdoğan, Müftü Ahmet Hulusi Efendinin yakınları ile Pamukkale İlçesi okullarını temsilen Müftü Ahmet Hulusi İlkokulu, Ahmet Nuri Erikoğlu Ortaokulu, Kezban Ali Çınar İman Hatip Ortaokulu, Lütfi Ege Ortaokulu, Bağbaşı Anadolu İmam Hatip Lisesi, Gülay Kaynak Mesleki ve Teknik Anadolu Lisesi ve Hasan Tekin Ada Anadolu Lisesi öğrencileri katıldı.</p>
      <p>Anma programında, Müftü Ahmet Hulusi Efendi’nin Milli Mücadele zamanında yaptığı önderlik anlatılarak Bayramyeri Meydanı’nda Denizli halkına vermiş olduğu fetvası okundu. Müftü Ahmet Hulusi Efendi’nin torunu Ahmet Müftüler de kendisine aktarılan hatıralarını ve bilgilerini paylaştı.</p>
      <p>Anma programı, öğrenciler tarafından okunan Kuran-ı Kerim ve Pamukkale İlçe Müftülüğü Yatılı Kuran Kursu ile Pamukkale İlçesi İmam Hatip okulları öğrencileri tarafından okunan hatmi şeriflerin duası yapılarak sona erdi.</p>
    </article>
  </body>
</html>