<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549015.html/%D9%86%D8%A7%DA%A9%D8%A7%D9%85%DB%8C-%D8%A2%D9%85%D8%B1%DB%8C%DA%A9%D8%A7-%D9%88-%D9%85%D8%AA%D8%AD%D8%AF%D8%A7%D9%86%D8%B4-%D8%AF%D8%B1-%D9%86%D8%A7%D8%A2%D8%B1%D8%A7%D9%85%DB%8C-%D9%87%D8%A7%DB%8C-%D8%A7%D8%AE%DB%8C%D8%B1-%D8%AF%D8%B1-%D8%A7%DB%8C%D8%B1%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-21T15:48:00+00:00"/>
    <meta property="og:title" content="ناکامی آمریکا و متحدانش در ناآرامی های اخیر در ایران"/>
    <meta property="og:description" content="کارشناس سیاسی روس گفت: ناآرامی های اخیر در ایران که با حمایت‌های آمریکا و متحدانش و با بهانه افزایش قیمت سوخت اتفاق افتاد، به صراحت ناکامی و شکست سناریوی تهدید و تحریم‌های آمریکا و متحدانش علیه تهران را به نمایش گذاشت."/>
  </head>
  <body>
    <article>
      <h1>ناکامی آمریکا و متحدانش در ناآرامی های اخیر در ایران</h1>
      <address>
        <time datetime="2019-11-21T15:48:00+00:00">21 Nov 2019, 15:48</time>
      </address>
      <p>کارشناس سیاسی روس گفت: ناآرامی های اخیر در ایران که با حمایت‌های آمریکا و متحدانش و با بهانه افزایش قیمت سوخت اتفاق افتاد، به صراحت ناکامی و شکست سناریوی تهدید و تحریم‌های آمریکا و متحدانش علیه تهران را به نمایش گذاشت.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛  «سرگئی کوژمیاکین» تحلیلگر سیاسی روس در یادداشتی که در اختیار خبرنگار خبرگزاری فارس در دوشنبه قرار داد، دیدگاه های خود را در خصوص ناآرامی های اخیر که با حمایت‌های آمریکا و متحدانش اتفاق افتاد، مطرح کرده است.<br/>در این یادداشت آمده است: ناآرامی های اخیر در ایران یک رویداد نگران کننده ولی در عین زمان کاملاً قابل پیش بینی بود. زیرا طی چهار دهه گذشته ایران همواره مورد فشارها و تحریم‌های متنوع و گسترده بی وقفه تعدادی از کشورهای غربی در رأس آمریکا بوده و از این طریق هدف ایجاد بی ثباتی در داخل جمهوری اسلامی را دنبال کرده اند.</p>
      <p>اما ناآرامی های که این بار با حمایت و هدایت خارجی و با بهانه افزایش قیمت سوخت اتفاق افتاد، به صراحت ناکامی و شکست سناریوی تهدید و تحریم های آمریکا و متحدانش علیه ایران را به نمایش گذاشت.</p>
      <p>علی رغم فشارهای بی سابقه، تهران هرگز به فکر گذشت یا عقب نشینی در مقابل دشمنان خود نیست. ادعاهای مکرر «ترامپ» و «پومپئو» مبنی بر اینکه «ایران متحمل خسارات عظیمی از ناحیه تحریم ها شده و اقتصاد آن در حال فروپاشی است» هیچ ارتباطی با واقعیت ندارد.</p>
      <p>تلاش های آمریکا و متحدانش برای به صفر رساندن صادرات نفت ایران به نتیجه نرسیده و پیشرفت های سریع جمهوری اسلامی در سایر بخش های اقتصادی و صنعتی منجر به کاهش پیامدهای منفی اقدامات دشمنان تهران شده است.</p>
      <p>یکی از شواهد روشن این است که کاهش ارزش ریال در برابر دلار آمریکا نه تنها متوقف شد بلکه حتی بالا رفت. طی یک سال اخیر ارزش پول ملی ایران بیش از 20 درصد افزایش یافت.<br/>به معنای واقعی کلمه، هر روز اخباری درباره افتتاح تولیدات جدید در بخش های مختلف صنایع مانند متالورژی، پتروشیمی، داروسازی، مهندسی و غیره منتشر می شود.</p>
      <p>دانش ایران به موفقیت های عظیمی دست یافته است که این واقعیت را حتی غربی ها مجبورند بپذیرند. با توجه به چنین دستاوردها چگونه می توان به حرف های توخالی مقامات سیاسی آمریکا و متحدانش در خصوص «بحران عمیق اقتصادی» باور کرد؟</p>
      <p>با وجود اقدامات متعدد ضد ایرانی (از خروج آمریکا از برجام گرفته تا توطئه های نظیر اتهام حمله تهران به نفتکش ها و تاسیسات نفتی آمریکا)، جمهوری اسلامی همچنان در عرصه بین‌الملل نیز ایران از مواضع خود عقب نشینی نکرده است.</p>
      <p>بنابراین دشمنان به فکر تضعیف ایران از داخل از راه ایجاد آشوب و ناآرامی ها برآمدند تا توسط دستگاه های تبلیغاتی خود و به خصوص رسانه های بین المللی از آن «عزم مردم برای سرنگونی نظام و پیروزی دموکراسی» ترسیم کنند. قبلا چنین یک سناریویی را در لبنان و عراق پیاده کردند.</p>
      <p>خواسته های مسالمت آمیز مردم جهت بالا بردن سطح زندگی شان به طور بسیار سریع علیه نیروهای دوست ایران هدایت و تبدیل به آشوب های خونین (در عراق) و حمله به نمایندگی‌های دیپلماتیک جمهوری اسلامی، پایگاه های نظامی، بنادر و غیره شد.</p>
      <p>ناآرامی های اخیر ایران نسخه ای از این سناریو می باشد. البته مردم ایران در گذشته نیز از راه های قانونی و مسالمت آمیز تقاضای اصلاح و بازنگری در تصمیماتی و یا مهار کردن پدیده های منفی در زمینه های اقتصادی و اجتماعی را مطرح می کردند. مقامات نیز با برگزاری چنین برنامه های مسالمت آمیز مخالفت نکرده و با توجه به امکانات و ظرفیت های موجود، اقدام به برآورده کردن بخش زیادی از خواسته های مردم می کردند.</p>
      <p>اما اتفاقات اخیر تفاوت اساسی داشتند. اعتراضات مسالمت آمیز توسط توطئه گران خارجی و عوامل داخلی در مسیر آشوب مسلحانه قرار داده شد.</p>
      <p>شواهد بسیار زیادی این واقعیت را تائید می کند. به عنوان مثال در کرمانشاه یک گروه مسلح به یکی از مراکز پلیس حمله برده و یک نفر افسر را به شهادت رساندند. در یزد ترور یک امام جمعه مسجد جامع دنبال شد و در خوزستان شبه نظامیان مسلح به طرف غیرنظامیان و افسران پلیس شلیک کردند.</p>
      <p>اینکه آمریکا بلافاصله از آشوب های اخیر در ایران حمایت کرد جای برای تعجب ندارد، زیرا بدون تردید در این اتفاقات غیر انسانی و دشمنانه خود «واشنگتن» دست دارد. شکی نیست که در اقدامات مخرب اخیر همچنین سرویس های جاسوسی رژیم صهیونیستی و پادشاهی‌های عربی نقش آفرینی کرده اند. این موضوع را تشدید تعاملات بین سازمان های اطلاعاتی اسرائیل، عربستان سعودی و امارات متحده عربی تائید می کند.</p>
      <p>«یوسی کوهن» رئیس «موساد» نیز برگزاری چند دور رایزنی ها با نمایندگان سرویس های مربوطه کشورهای عربی حاشیه خلیج فارس را تائید کرده و گفت که «موساد به فرصتی منحصر به فرد و ظاهراً برای اولین بار در تاریخ خاورمیانه برای دستیابی به تفاهم منطقه ای نایل شد».</p>
      <p>ماهیت برنامه ریزی شدن ناآرامی های اخیر را همچنین رفتار رسانه ای عربستان سعودی و چند کشور دیگر تائید می کند. آنها اقدام به انتشار تعداد بسیار بالای مطالب تحریک آمیز همراه با اتهامات علیه تهران در «سرکوب بی رحمانه» از «راهپیمایی های مسالمت آمیز»  و غیره کردند.</p>
      <p>علاوه بر این همه تعداد زیادی از حساب های شبکه های اجتماعی و پیام رسان های سریع که به دنبال گسترش دامنه ناآرامی ها بودند، دقیقاً در پادشاهی های خلیج فارس به ثبت رسیده‌اند. ضمنا در مورد عراق و لبنان نیز همین اتفاق به مشاهده می رسد.</p>
      <p>انتظار می رود که همانند اتفاقات سال های قبل، رهبری ایران گام های دقیقا قاطع و حساب شده خواهد برداشت. از یک سو، نهادهای انتظامی و امنیتی باید در برابر گروه های خرابکار عکس العمل کاملا جدی نشان داده و آنها را از جمع تظاهرات کنندگان جدا کنند تا فرآیند به سوی هرج و مرج سوق نیابد.</p>
      <p>از طرف دیگر دولت ایران باید اقدام به اصلاح اشتباهات احتمالی در حوزه اجتماعی کند و پیامدهای منفی افزایش قیمت سوخت را به حداقل رسانده و از اقشار آسیب پذیر جامعه حمایت به عمل آورد.</p>
      <p>مسلما حمایت از توده ها بهترین دفاع در برابر اقدامات خصمانه جمهوری اسلامی خواهد بود.</p>
      <p>انتهای پیام/</p>
    </article>
  </body>
</html>