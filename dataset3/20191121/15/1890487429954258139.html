<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520844-silnicari-ukonci-modernizaci-na-d1-na-ridice-ceka-o-vikendu-zatezkavaci-zkouska/"/>
    <meta property="og:site_name" content="KurzyCZ"/>
    <meta property="article:published_time" content="2019-11-21T15:40:43+00:00"/>
    <meta property="og:title" content="Silničáři ukončí modernizaci na D1, na řidiče čeká o víkendu zatěžkávací zkouška"/>
    <meta property="og:description" content="Řidiče na dálnici D1 čeká v příštích třech dnech zatěžkávací zkouška. Před zimou na posledních třech modernizovaných úsecích finišují práce. Omezení při jejich otevírání, ale budou doprovázet velké dopravní komplikace."/>
  </head>
  <body>
    <article>
      <h1>Silničáři ukončí modernizaci na D1, na řidiče čeká o víkendu zatěžkávací zkouška</h1>
      <address><time datetime="2019-11-21T15:40:43+00:00">21 Nov 2019, 15:40</time> by <a rel="author">TNBiz</a></address>
      <p>
        <b>Řidiče na <a href="https://www.kurzy.cz/doprava/aktualne/D1/">dálnici D1</a> čeká v příštích třech dnech zatěžkávací zkouška. Před zimou na posledních třech modernizovaných úsecích finišují <a href="https://www.kurzy.cz/prace/">práce</a>. Omezení při jejich otevírání, ale budou doprovázet velké <a href="https://www.kurzy.cz/doprava/">dopravní</a> komplikace.</b>
      </p>
      <p>V okolí Humpolce, Velkého <a href="https://www.kurzy.cz/obec/mezirici/">Meziříčí</a> a Brna ještě stále musejí řidiči na <a href="https://www.kurzy.cz/doprava/aktualne/D1/">dálnici D1</a> projíždět omezenými úseky maximálně osmdesáti kilometrovou rychlostí. Už brzy se to však změní. <i>"O tomto víkendu ukončíme veškeré pracovní činnosti na <a href="https://www.kurzy.cz/doprava/aktualne/D1/">dálnici D1</a>," </i>prozradil mluvčí Ředitelství <a href="https://www.kurzy.cz/doprava/silnice/">silnic</a> a <a href="https://www.kurzy.cz/doprava/dalnice/">dálnic</a> (ŘSD) Jan Rýdl.</p>
      <p>
        <b><a href="https://www.kurzy.cz/prace/">Práce</a> před zimou už finišují i na nechvalně proslulém úseku mezi Humpolcem a Větrným Jeníkovem. I ten by měl být po víkendu už průjezdný.</b>
      </p>
      <p>S ukončením <a href="https://www.kurzy.cz/prace/">prací</a> před zimou ale na řidiče čeká od pátku pořádné peklo. Při zprůjezdnění modernizovaných úseků se bude provoz na <a href="https://www.kurzy.cz/doprava/dalnice/">dálnici</a> omezovat. Řidiči musejí počítat s kolonami a zdržením. <i>"Likvidace dopravního značení a dopravního omezení vždycky znamená vstoupit do plynulého provozu <a href="https://www.kurzy.cz/doprava/dalnice/">dálnice</a>. To znamená, že někde <a href="https://www.kurzy.cz/doprava/">dopravu</a> omezíme na jeden jízdní pruh," </i>dodal Rýdl.</p>
      <p>
        <b>Plně průjezdná by <a href="https://www.kurzy.cz/doprava/aktualne/D1/">dálnice D1</a> měla být podle plánů nejpozději v pondělí ráno, kromě úseku před Brnem. Tam sice <a href="https://www.kurzy.cz/prace/">práce</a> skončí také v neděli večer, ale úsek se kvůli přesunování provozu uvolní až ve středu ráno.</b>
      </p>
      <related>
        <h4>Příbuzné stránky</h4>
        <a href="https://www.kurzy.cz/zpravy/480795-uzavreni-d1-silnicari-musi-opravit-spadle-vedeni-hrozi-tvorba-kolon/"/>
        <a href="https://www.kurzy.cz/tema/detail/na-modernizaci-dalnice-d1-se-bude-pracovat-16-hodin-denne-993552.html"/>
        <a href="https://video.kurzy.cz/y/lpChrut_0pM/"/>
        <a href="https://www.kurzy.cz/tema/detail/tendr-na-modernizaci-dalnice-d1-se-opet-posouva-986848.html"/>
        <a href="https://tema.kurzy.cz/detail/na-modernizaci-dalnice-d1-vyclenilo-rsd-236-miliardy-korun-838024.html"/>
        <a href="https://www.kurzy.cz/zpravy/490381-d1-ranni-kolony-na-d1-pred-prahou-nehoda-opet-zastavila-provoz-na-d1-v-praze-video/"/>
        <a href="http://kurzy.cz/doprava/aktualne/D1/"/>
        <a href="https://oz.kurzy.cz/d1-oils-trading-limited/d1-pz4151213o.htm"/>
        <a href="https://www.kurzy.cz/zpravy/418253-d1-stavari-se-po-zimni-pauze-vraceji-na-d1-i-nektere-silnice/"/>
        <a href="https://www.kurzy.cz/zpravy/488106-kamion-smetl-silnicare-skoncil-ve-svodidlech-nehod-pribyva/"/>
        <a href="https://www.kurzy.cz/tema/5259499.html"/>
        <a href="https://www.kurzy.cz/tema/5213561.html"/>
      </related>
    </article>
  </body>
</html>