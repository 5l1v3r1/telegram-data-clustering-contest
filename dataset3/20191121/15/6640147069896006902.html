<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/joker-ricevera-sequel/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-21T15:30:00+00:00"/>
    <meta property="og:title" content="Joker riceverà un sequel? Sì, a quanto pare! | Cultura Pop"/>
    <meta property="og:description" content="Secondo voci di corridoio abbastanza insistenti, sarebbe in lavorazione il sequel di Joker, il cinecomic di Todd Philips e Joaquin Phoenix."/>
  </head>
  <body>
    <article>
      <h1>Joker riceverà un sequel? Sì, a quanto pare! | Cultura Pop</h1>
      <address><time datetime="2019-11-21T15:30:00+00:00">21 Nov 2019, 15:30</time> by <a rel="author">https://www.facebook.com/phrancesco.cap</a></address>
      <p><b>Joker</b>, il cinecomic con <b>Joaquin Phoenix</b>, ha recentemente superato <b>il miliardo di dollari al botteghino internazionale.</b> In queste ultime ore, stando a quanto dichiarato da <a href="https://www.hollywoodreporter.com/heat-vision/joker-sequel-works-as-todd-phillips-eyes-more-dc-origin-movies-1256255?">Hollywood Reporter</a> e <a href="https://deadline.com/2019/11/joker-sequel-no-discussions-yet-todd-phillips-no-dc-origin-villian-films-planned-1202790774/">Deadline</a>, <b>Warner Bros. avrebbe iniziato a lavorare al sequel</b> della pellicola di Todd Philips.</p>
      <p>Leggi anche: <a href="https://www.tomshw.it/culturapop/joker-batte-avengers-endgame/">Joker batte Avengers: Endgame con un utile da record!</a></p>
      <p>Come in molti si aspettano, <b>il sequel di Joker vedrà come protagonista ancora una volta Joaquin Phoenix</b>, che ha già incantato tutti gli spettatori e la critica lo scorso 3 ottobre con un’ottima performance. A dirigere la pellicola, ci sarà con ogni probabilità <b>Todd Philips</b>.</p>
      <p>Come se non bastasse, i<b>l report pubblicato da Hollywood Reporter afferma che lo stesso Philips starebbe pensando di portare nelle sale cinematografiche altri celebri villain della DC Comics</b>, come Lex Luthor – acerrimo nemico di Superman – e Darkseid – personaggio creato da Jack Kirby e Al Plastino.</p>
      <p>Ritornando a <a href="https://toms.it/Reh1M">Joker</a>, questa pellicola ha riscosso un gran successo, tanto da garantirgli <b>un record come primo film Rated-R a superare la mastodontica cifra di un miliardo al botteghino</b>. Oltre a questo, la creatura di Philips potrebbe anche portare a casa qualche statuetta alla prossima cerimonia degli Oscar.</p>
      <figure>
        <img src="https://www.tomshw.it/images/images/2019/09/joker-warner-bros-51739.768x432.jpg"/>
      </figure>
      <p>Prima di concludere, <b>vi comunichiamo che le informazioni contenute in questo articolo sono frutto di speculazioni</b>, e di conseguenza è doveroso prenderle con le dovute precauzioni, nonostante esse fossero molto attendibili. Vi consigliamo, infine, di continuare a seguirci per ulteriori novità a riguardo.</p>
      <blockquote>Siete interessati a qualche gadget di Joker? Potete trovare la nostra selezione al <a href="https://toms.it/Reh1M">seguente indirizzo</a>.</blockquote>
    </article>
  </body>
</html>