<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641212/120-%D9%87%D8%B2%D8%A7%D8%B1-%D8%AF%D8%A7%D9%86%D8%B4%E2%80%8C%D8%A2%D9%85%D9%88%D8%B2-%DA%A9%D8%B1%D8%AF%D8%B3%D8%AA%D8%A7%D9%86-%D8%AA%D8%AD%D8%AA-%D9%BE%D9%88%D8%B4%D8%B4-%D8%A8%D8%B1%D9%86%D8%A7%D9%85%D9%87-%D9%88%DB%8C%DA%98%D9%87-%D9%85%D8%AF%D8%B1%D8%B3%D9%87-%D9%87%D8%B3%D8%AA%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T15:33:00+00:00"/>
    <meta property="og:title" content="120 هزار دانش‌آموز کردستان تحت پوشش برنامه ویژه مدرسه هستند"/>
    <meta property="og:description" content="معاون آموزش ابتدای آموزش و پرورش استان کردستان گفت: چهار هزار کلاس درس با 120 هزار دانش‌آموز کردستان تحت پوشش برنامه‌ ویژه مدرسه‌(بوم) هستند."/>
  </head>
  <body>
    <article>
      <h1>
        <a href="https://www.bultannews.com/fa/news/641212/120-%D9%87%D8%B2%D8%A7%D8%B1-%D8%AF%D8%A7%D9%86%D8%B4%E2%80%8C%D8%A2%D9%85%D9%88%D8%B2-%DA%A9%D8%B1%D8%AF%D8%B3%D8%AA%D8%A7%D9%86-%D8%AA%D8%AD%D8%AA-%D9%BE%D9%88%D8%B4%D8%B4-%D8%A8%D8%B1%D9%86%D8%A7%D9%85%D9%87-%D9%88%DB%8C%DA%98%D9%87-%D9%85%D8%AF%D8%B1%D8%B3%D9%87-%D9%87%D8%B3%D8%AA%D9%86%D8%AF">120 هزار دانش‌آموز کردستان تحت پوشش برنامه ویژه مدرسه هستند</a>
      </h1>
      <h2>معاون آموزش ابتدای آموزش و پرورش استان کردستان گفت: چهار هزار کلاس درس با 120 هزار دانش‌آموز کردستان تحت پوشش برنامه‌ ویژه مدرسه‌(بوم) هستند.</h2>
      <address><time datetime="2019-11-21T15:33:00+00:00">21 Nov 2019, 15:33</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، صدیقه عبداللهی بعدازظهر امروز در نشست ستاد استانی نظام راهبری مدرسه محوری که با هدف بررسی آخرین وضعیت اجرای برنامه‌های این بخش برگزار شد، با اشاره به برگزاری دوره آموزشی و تربیت مدرسان استانی، اظهار کرد: دوره‌های آموزشی مدیران و معاونین برنامه ویژه مدرسه در سطح شهرستان‌ها و مناطق برگزار و دوره آموزشی معلمان مدارس مجری برنامه بوم نیز در دست پیگیری و اجرا است.</p>
      <p>وی با ارائه گزارشی از پوشش برنامه بوم در سطح استان با بیان اینکه حدود 800 مدرسه دوره دوم ابتدایی و دوره اول متوسطه استان مجری <b>برنامه ویژه مدرسه</b> ( بوم ) هستند، اظهار داشت: در سطح استان بیش از 4 هزار کلاس با 120 هزار دانش‌آموز تحت پوشش این برنامه قرار دارند.</p>
      <p>وی روند اجرا و پیگیری برنامه‌های <b>نظام راهبری</b> <b>مدرسه</b> محوری را در سطح استان مطلوب دانست و نظارت بر اجرای برنامه‌های این حوزه را یکی دیگر از اولویت‌های کاری برشمرد.</p>
      <p>معاون آموزش ابتدایی استان <b>کردستان</b> همچنین به اجرای برنامه تدبیر در 520 مدرسه ابتدایی و برنامه تعالی در مدارس متوسطه اول و دوم نیز اشاره کرد و گفت: در راستای توانمندسازی و آموزش نیروی انسانی، کارگاه‌های آموزشی نیز در حال برگزاری است و کار ارزیابی و ثبت برنامه تدبیر انجام شده و فرم‌های مربوطه در سامانه ثبت شده است.</p>
      <p>وی با اشاره به دوره‌های ده‌گانه برگزار شده در استان، خواستار برگزاری دوره‌های باقی مانده، توجیه مدیران مدارس برای شرکت و برگزاری دوره‌ها تا آخر اسفند ماه سال جاری شد و با اشاره به موثر و مفید بودن دوره‌ها، گفت: تا کنون 945 نفر از مدیران مدارس استان با گذراندن تمامی دوره‌ها موفق به اخذ ID کارت شده‌اند و باید ضمن اطلاع رسانی و پیگیری، کلیه مدیران بتوانند ID کارت را دریافت کنند.</p>
      <p>معاون آموزش ابتدایی استان همچنین خواستار ارزیابی نتایج اقدامات و فعالیت‌های نظام راهبری مدرسه محوری در سطح شهرستان‌ها و مناطق تابعه استان بر اساس تعریف آیتم‌هایی از طریق کارگروه‌های استانی شد و گفت: بعد از بررسی وضعیت، نتایج استخراج و به مدیران و روسای آموزش و پرورش شهرستان‌ها ابلاغ خواهد شد.</p>
      <p>گفتنی است در این نشست گزارش آخرین اقدامات توانمندسازی مدیران و برگزاری دوره‌های آموزشی و انتخاب و انتصاب مدیران مدارس و صدور ابلاغ مدیران جدید الانتصاب توسط مسوولین کارگروه‌های مربوطه ارائه شد.        </p>
      <p>انتهای پیام/</p>
    </article>
  </body>
</html>