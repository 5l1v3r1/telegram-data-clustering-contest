<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1548972.html/%D8%A8%D8%B1%D9%BE%D8%A7%DB%8C%DB%8C-%D9%85%DB%8C%D8%B2-%D8%AE%D8%AF%D9%85%D8%AA-%D8%AF%D8%B1-%D9%85%D8%B5%D9%84%D8%A7%D9%87%D8%A7%DB%8C-%D9%86%D9%85%D8%A7%D8%B2-%D8%AC%D9%85%D8%B9%D9%87-%DA%A9%D8%B1%D9%85%D8%A7%D9%86%D8%B4%D8%A7%D9%87-%D8%AA%D9%88%D8%B3%D8%B7-%D8%A8%D8%B3%DB%8C%D8%AC-%DA%A9%D8%A7%D8%B1%D9%85%D9%86%D8%AF%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-21T15:55:00+00:00"/>
    <meta property="og:title" content="برپایی میز خدمت در مصلاهای نماز جمعه کرمانشاه توسط بسیج کارمندی"/>
    <meta property="og:description" content="مسئول بسیج کارمندی سپاه حضرت نبی اکرم(ص) استان کرمانشاه از برپایی میز خدمت در مصلی های نماز جمعه این استان توسط بسیج کارمندی خبر داد."/>
  </head>
  <body>
    <article>
      <h1>برپایی میز خدمت در مصلاهای نماز جمعه کرمانشاه توسط بسیج کارمندی</h1>
      <h2>مسئول بسیج کارمندی سپاه نبی اکرم(ص) کرمانشاه:</h2>
      <address>
        <time datetime="2019-11-21T15:55:00+00:00">21 Nov 2019, 15:55</time>
      </address>
      <p>مسئول بسیج کارمندی سپاه حضرت نبی اکرم(ص) استان کرمانشاه از برپایی میز خدمت در مصلی های نماز جمعه این استان توسط بسیج کارمندی خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ برزو شریفی در گفتگو با خبرنگار <a href="http://www.mersadnews.ir/news/387497/%D8%A8%D8%B1%D9%BE%D8%A7%DB%8C%DB%8C-%D9%85%DB%8C%D8%B2-%D8%AE%D8%AF%D9%85%D8%AA-%D8%AF%D8%B1-%D9%85%D8%B5%D9%84%DB%8C-%D9%87%D8%A7%DB%8C-%D9%86%D9%85%D8%A7%D8%B2-%D8%AC%D9%85%D8%B9%D9%87-%DA%A9%D8%B1%D9%85%D8%A7%D9%86%D8%B4%D8%A7%D9%87-%D8%AA%D9%88%D8%B3%D8%B7-%D8%A8%D8%B3%DB%8C%D8%AC-%DA%A9%D8%A7%D8%B1%D9%85%D9%86%D8%AF%DB%8C">شبکه اطلاع رسانی مرصاد</a> ، اظهار داشت: بسیج کارمندی سپاه به مناسبت چهلمین سال تشکیل بسیج با همکاری حوزه ها و پایگاه های کارمندی برگزاری میزهای خدمت جهادی در حاشیه شهرها، روستاها و مناطق کم برخوردار با اولویت مدیران خدمات رسان در دستور کار قرار دارد.</p>
      <p>وی افزود: در این راستا میز خدمت با حضور 12 مدیرکل ادارات خدمات رسان استان در محل مصلی نماز جمعه کرمانشاه و همچنین در سطح شهرستان ها نیز همین برنامه در روز جمعه اجرا خواهد شد.</p>
      <p>مسئول بسیج کارمندی سپاه حضرت نبی اکرم(ص) استان کرمانشاه برگزاری مسابقات فرهنگی ، ورزشی ، قرآنی ، غبارروبی و عطر افشانی مزار شهدا ، دیدار با نماینده ولی فقیه در استان، برگزاری مجمع عالی بسیج کارمندی و کارگری، برگزاری یادواره شهدای کارگری و کارمندی را از دیگر برنامه های هفته بسیج اعلام کرد.</p>
      <p>شریفی هچنین از برپایی ایستگاه صلواتی، برگزاری نشست های روشنگری و بصیرت افزایی، تجلیل از خادمینی که در برگزاری میزهای خدمت بیشترین رضایتمند را کسب کردند، خبر داد.</p>
      <p>وی با بیان اینکه بسیجیان در عضویت های فعال ، عادی و کادر عضویت دارند، افزود: 90 درصد از بسیجیان جامعه هدف عضو بسیج کارمندی و 50 درصد نیز عضو بسیج کارگری هستند.</p>
      <p>مسئول بسیج کارگری سپاه حضرت نبی اکرم(ص) استان کرمانشاه عنوان کرد: برگزاری میزهای خدمت جهادی به مناسبت های مختلف از جمله دهه فجر ، برگزاری هیات اندیشه ورز کارمندی و کارگری ، برگزاری جشنواره نخبگان کارگری در دهه فجر از شاخص ترین برنامه های بسیج کارمندی و کارگری تا پایان سال جاری است.</p>
      <p>شریفی از اجرای طرح ایران یار با همکاری بسیج دانش آموزی، هنرمندان و رسانه خبر داد و  گفت: این طرح از هفته بسیج سال گذشته با هدف آشنایی همه اقشار بسیجی جامعه به ویژه دانش آموزان با ظرفیتهای کارخانه جات ابلاغ شد که طی آن از صنایع تولیدی ، غذایی و کارخانه جات بازدید و کیفیت تولید کالاها و محصولات داخلی مشاهده می شود.</p>
      <p>وی افزود: همچنین طرح شیفت ایثار در کار خانهجات با حضور کارگران بسیجی با هدف ترویج فرهنگ بسیجی و ایثارگری به صورت انجام مجانی کارهای عمرانی و خدماتی کارخانه جات برگزار می شود.</p>
      <p>مسئول بسیج کارمندی سپاه حضرت نبی اکرم(ص) استان کرمانشاه از برگزا ر ی جلساتهیئت اندیشه ورز با موضوع رونق تولید و کیفیت کالاهای ایرانی خبر داد و گفت: این طرح سبب افزایش اشتغال پایدار وآشنایی دانش آموزان ، فرهنگیان و اقشار مختلف مردم با کیفیت کالای ایرانی می شود.</p>
      <p>شریفی خاطرنشان کرد: در جلسات هیئت اندیشه ورز با استفاده از ظرفیت مدیران مرتبط با صنعت استان ، مشکلات و معایب واحدهای تولیدی و صنعتی بررسی و در همین راستا در ستاد تسهیل استانداری و خانه صنعت نیز مشکلات واحدهای صنعتی بررسی در نتیجه با مطالبه گری بسیج کارگری درصدی از مشکلات کارخانه جات با این هم افزایی و اخوت حل می شود.</p>
      <p>انتهای پیام/</p>
    </article>
  </body>
</html>