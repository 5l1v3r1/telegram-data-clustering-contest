<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legia.net/news/trenowali-przed-pogonia-w-pelnym-zestawieniu/75824"/>
    <meta property="og:site_name" content="Legia.Net"/>
    <meta property="article:published_time" content="2019-11-21T15:05:00+00:00"/>
    <meta property="og:title" content="Trenowali przed Pogonią w pełnym zestawieniu"/>
    <meta property="og:description" content="Piłkarze Legii Warszawa trenowali w czwartek przez prawie 1,5 godziny. Na boisku pojawili się już wszyscy gracze, którzy w ostatnich dniach przebywali na zgrupowaniach reprezentacji."/>
  </head>
  <body>
    <article>
      <h1>Trenowali przed Pogonią w pełnym zestawieniu</h1>
      <address><time datetime="2019-11-21T15:05:00+00:00">21 Nov 2019, 15:05</time> by <a rel="author">Marcin Szymczyk</a></address>
      <p>
        <b>Piłkarze Legii Warszawa trenowali w czwartek przez prawie 1,5 godziny. Na boisku pojawili się już wszyscy gracze, którzy w ostatnich dniach przebywali na zgrupowaniach reprezentacji.</b>
      </p>
      <figure>
        <a href="https://legia.net/galeria/3786">
          <img src="https://legia.net/uploads/base/1/9/191121msz002.jpg"/>
        </a>
        <figcaption>Galerie (22)<cite>Marcin Szymczyk</cite></figcaption>
      </figure>
      <p>Legia trenowała już praktycznie w komplecie. Wszyscy gracze, którzy przebywali na zgrupowaniach drużyn narodowych, pojawili się na boisku treningowym. W środę do Warszawy wrócili <b>Cezary Miszta, Michał Karbownik, Dominik Nagy, Marko Vesović </b>oraz <b>Walerian Gwilia. </b>Dla nich, jak i dla <b>Jose Kante, </b>czwartek był dniem pierwszych treningów po zgrupowaniach. Karbo, Veso i Gwilia pracowali nieco krócej od pozostałych. - Jestem z siebie zadowolony, zagrałem dobre mecze w kadrze. Z Anglią niestety przegraliśmy dość znacząco, ale osobiście dobrze się czułem w tym meczu i nie mam sobie wiele do zarzucenia - podsumował swoje mecze w reprezentacji Czarnogóry "Veso".</p>
      <p>Wciąż indywidualnie pracowali <b>Cafu </b>oraz <b>Ivan Obradović</b>. Portugalczyk zwiększa obciążenia, ćwiczy już z piłką. Na boisku zabrakło <b>Vamary Sanogo</b><b>. </b>Na murawie nie pojawił się także <b>Wojciech Muzyk</b>, który zmaga się z bólem pleców. Pod okiem <b>Krzysztofa Dowhania </b>i <b>Jana Muchy </b>pracowało w czwartek trzech golkiperów: <b>Radosław Majecki, Radosław Cierzniak</b> oraz <b>Cezary Miszta</b>.</p>
      <p>Po rozgrzewce legioniści wzięli się za ćwiczenia z piłkami. Stołeczna drużyna wymieniała podania. Pracowano m.in. nad schematami rozegrania stałych fragmentów gry z naciskie na rzuty rożne. Graczy podzielono wtedy na grupy. </p>
      <p>Od poniedziałku do czwartku, treningi były otwarte dla przedstawicieli mediów. Piątkowe zajęcia będą już zamknięte, za to trener <b>Aleksandar Vuković </b>spotka się z dziennikarzami na konferencji prasowej. "Wojskowi" będą trenowali przy Łazienkowskiej o godzinie 15.</p>
      <h3>QUIZ Historia Legii: Co wiesz o początkach klubu</h3>
      <figure>
        <img src="https://legia.net/uploads/news/370x240/1544608658_160421msz015.jpg"/>
      </figure>
      <p>Sprawdź swoją wiedzę w quizie, a następnie podziel się swoim wynikiem ze znajomymi żeby również mogli sprawdzić swoją wiedzę o Legii!</p>
      <h3>Pytania: 14/ Trudność: 4/5</h3>
      <p>
        <a href="https://legia.net/quiz/historia-legii-co-wiesz-o-poczatkach-klubu/14">Rozpocznij quiz</a>
      </p>
      <figure>
        <img src="https://legia.net/uploads/base/1/9/191121msz002.jpg"/>
      </figure>
      <figure>
        <img src="https://legia.net/uploads/base/1/9/191121msz007.jpg"/>
      </figure>
      <figure>
        <img src="https://legia.net/uploads/base/1/9/191121msz015.jpg"/>
      </figure>
      <figure>
        <img src="https://legia.net/uploads/base/1/9/191121msz020.jpg"/>
      </figure>
    </article>
  </body>
</html>