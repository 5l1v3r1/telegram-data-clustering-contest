<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/inrikes/16-personer-hittade-i-container-pa-fartyg-fran-stena-line"/>
    <meta property="og:site_name" content="SVT Nyheter"/>
    <meta property="article:published_time" content="2019-11-21T15:24:09+00:00"/>
    <meta property="og:title" content="16 personer hittade i container – på fartyg från Stena Line"/>
    <meta property="og:description" content="Sky News rapporterar att 16 personer har hittats i en stängd lastbilscontainer ombord på svenska Stena Lines fartyg Horizon. Enligt rederiet ska samtliga vara vid god hälsa."/>
  </head>
  <body>
    <article>
      <h1>16 personer hittade i container – på fartyg från Stena Line</h1>
      <address><time datetime="2019-11-21T15:24:09+00:00">21 Nov 2019, 15:24</time> by <a rel="author">Dante Thomsen</a></address>
      <p>
        <b>Sky News rapporterar att 16 personer har hittats i en stängd lastbilscontainer ombord på svenska Stena Lines fartyg Horizon. Enligt rederiet ska samtliga vara vid god hälsa.</b>
      </p>
      <p>Enligt <a href="https://news.sky.com/story/16-people-discovered-in-trailer-on-cherbourg-rosslare-ferry-11866381">Sky News</a> går Stena Horizon mellan Cherbourg i Frankrike och Rosslare i Irland. De 16 personerna upptäcktes av en anställd på färjan när denne hörde hur det bankade inifrån lastbilsutrymmet i samband med en rutinkontroll.</p>
      <p>Männen, som man tror har har asiatiskt ursprung, är mellan 20 och 40 år gamla och ska vara vid god hälsa.</p>
      <p>”De har flyttats till ett privat passagerarutrymme på skeppet och våra anställda fokuserar på deras välbefinnande”, skriver Stena Line i ett uttalande.</p>
      <h3>Har kontaktat myndigheterna</h3>
      <p>Rederiet fortsätter:</p>
      <p>”Stena Line har meddelat säkerhets- och immigrationsmyndigheter i Rosslare så att nödvändiga åtgärder kan vidtas för gruppen när skeppet anländer”.</p>
      <p>Nyheten kommer bara ett dygn efter att 25 fripassagerare upptäcktes på en färja mellan Nederländerna och Felixstowe i Storbritannien.</p>
      <p>Förra månaden upptäcktes 39 kroppar i ett lastbilsutrymme i Essex. Samtliga omkomna misstänks vara vietnameser.</p>
      <related>
        <h4>Relaterat</h4>
        <a href="https://www.svt.se/nyheter/utrikes/atta-gripna-i-vietnam-efter-lastbilstragedi"/>
        <a href="https://www.svt.se/nyheter/31-migranter-hittade-i-lastbilscontainer"/>
      </related>
    </article>
  </body>
</html>