<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-politic-23505414-victor-rebengiuc-rfi-dezbaterea-vioricai-dancila-fost-revarsare-mahalagism-tatism-minciuna-dusa-pana-capatul-capatului.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-21T15:24:00+00:00"/>
    <meta property="og:title" content="Victor Rebengiuc, la RFI: Dezbaterea Vioricăi Dăncilă a fost „o revărsare de mahalagism, de țățism, de minciună dusă până la capătul capătului”"/>
    <meta property="og:description" content="Actorul Victor Rebengiuc a declarat, la RFI, că prestația Vioricăi Dăncilă la conferința maraton de marți a fost „o revărsare de mahalagism, de țățism, de minciună dusă până la capătul"/>
  </head>
  <body>
    <article>
      <h1>Victor Rebengiuc, la RFI: Dezbaterea Vioricăi Dăncilă a fost „o revărsare de mahalagism, de țățism, de minciună dusă până la capătul capătului”</h1>
      <address><time datetime="2019-11-21T15:24:00+00:00">21 Nov 2019, 15:24</time> by <a rel="author">C.D.</a></address>
      <p><b>Actorul Victor Rebengiuc a declarat, la </b><a href="https://www.rfi.ro/politica-116167-victor-rebengiuc-dezbatere-viorica-dancila-mahalagism">RFI</a><b>, că prestația Vioricăi Dăncilă la conferința maraton de marți a fost „o revărsare de mahalagism, de țățism, de minciună dusă până la capătul capătului”. El a adăugat că duminică toată lumea trebuie să facă un efort minimal și să meargă la vot în turul al doilea al alegerilor prezidențiale. <br/></b><br/>”Mi-am dat seama de ce președintele Iohannis nu a vrut să aibă o discuție în doi cu doamna Dăncilă, pentru că un asemenea lucru nu era cu putință. A fost ceva, o revărsare de mahalagism, de țățism, de minciună dusă până la capătul capătului, n-am văzut atâtea minciuni spuse cu seninătate, cu credință, cu siguranță, așa cum ne spune doamna Dăncilă”, a spus Victor Rebengiuc la <a href="https://www.rfi.ro/politica-116167-victor-rebengiuc-dezbatere-viorica-dancila-mahalagism">RFI</a>.<br/><br/>„Menținerea la Putere a Partidului Social Democrat este garanția sigură a distrugerii acestei țări. De aceea, toată lumea trebuie să facă acest efort minimal să meargă la vot, pentru a înlătura pentru totdeauna acest pericol, care a fost în permanență până acuma deasupra noastră”, a mai spus actorul.</p>
    </article>
  </body>
</html>