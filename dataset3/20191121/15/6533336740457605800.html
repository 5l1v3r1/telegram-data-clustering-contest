<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/neanche-rsquo-sceso-campo-gia-rsquo-calenda-incassa-prime-219683.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-21T15:45:58+00:00"/>
    <meta property="og:title" content="Il logo del partitino ''azione'' di carlo calenda ha copiato quello degli avengers"/>
    <meta property="og:description" content="NEANCHE E’ SCESO IN CAMPO E GIA’ CALENDA INCASSA LE PRIME PERNACCHIE - IL LOGO DEL SUO PARTITINO “AZIONE” HA COPIATO QUELLO DEGLI AVENGERS - E COME MAI LA PAGINA FACEBOOK HA GIÀ 29 MILA FAN? SEMPLICE, ERA LA VECCHIA PAGINA DI “SIAMO EUROPEI” CHE E’ STATA RICICLATA PER PORTARE UN PO’ DI FOLLOWER…"/>
  </head>
  <body>
    <article>
      <h1>Il logo del partitino ''azione'' di carlo calenda ha copiato quello degli avengers</h1>
      <address>
        <time datetime="2019-11-21T15:45:58+00:00">21 Nov 2019, 15:45</time>
      </address>
      <p>
        <b>
          <b>NEANCHE E’ SCESO IN CAMPO E GIA’ CALENDA INCASSA LE PRIME PERNACCHIE - IL LOGO DEL SUO PARTITINO “AZIONE” HA COPIATO QUELLO DEGLI AVENGERS - E COME MAI LA PAGINA FACEBOOK HA GIÀ 29 MILA FAN? </b>
          <b>SEMPLICE, ERA LA VECCHIA PAGINA DI “SIAMO EUROPEI” CHE E’ STATA RICICLATA PER PORTARE UN PO’ DI FOLLOWER…</b>
        </b>
      </p>
      <hr/>
      <p>
        <b>David Puente per <a href="https://www.open.online/">https://www.open.online/</a></b>
      </p>
      <figure>
        <a href="https://www.dagospia.com/mediagallery/Dago_fotogallery-256108/1241561.htm">
          <img src="https://cdn-static.dagospia.com/img/foto/11-2019/il-logo-di-azione-di-calenda-e-quello-degli-avengers-1241561.jpg"/>
        </a>
        <figcaption>IL LOGO DI AZIONE DI CALENDA E QUELLO DEGLI AVENGERS</figcaption>
      </figure>
      <p>Il logo di Azione, il nuovo movimento politico di Carlo Calenda, assomiglia molto a qualcosa di abbastanza noto. Infatti qualcuno dei miei contatti se ne era reso conto stamattina pubblicando questo post Facebook: Ma Calenda con “Azione” ha copiato gli Avengers o sbaglio?</p>
      <p>Sempre questa mattina ricevo una segnalazione curiosa riguardo la pagina Facebook certificata del movimento politico: Buongiorno David, mi è successa una cosa strana. Ho letto stamattina l’annuncio di Carlo Calenda riguardo al suo nuovo movimento politico. Ho aperto la pagina linkata e risulta che io abbia già messo “mi piace”. Ha utilizzato una pagina già esistente? Grazie</p>
      <figure>
        <a href="https://www.dagospia.com/mediagallery/Dago_fotogallery-256108/1234167.htm">
          <img src="https://cdn-static.dagospia.com/img/foto/11-2019/carlo-calenda-1234167.jpg"/>
        </a>
        <figcaption>CARLO CALENDA</figcaption>
      </figure>
      <p>Niente di nuovo! Semplicemente la pagina esisteva anche prima ed era stata creata il 18 gennaio 2019, ma è stata modificata: prima si chiamava «Siamo Europei». Nella stessa pagina trovate l’area «Trasparenza della Pagina» e nella sezione «Cronologia della Pagina» potete osservare le modifiche e in che data sono state fatte:</p>
      <p>Non risultano violazioni in merito alle regole di Facebook, il soggetto politico è sempre lo stesso e non siamo passati da una pagina di «Gattini» a quella di un movimento politico di punto in bianco. Chi era fan prima delle politiche di Calenda continua ad esserlo ora (a meno che non decida di togliere il like).</p>
      <figure>
        <a href="https://www.dagospia.com/mediagallery/Dago_fotogallery-256108/1241560.htm">
          <img src="https://cdn-static.dagospia.com/img/foto/11-2019/il-logo-di-azione-di-calenda-copia-gli-avengers-1241560.jpg"/>
        </a>
        <figcaption>IL LOGO DI AZIONE DI CALENDA COPIA GLI AVENGERS</figcaption>
      </figure>
    </article>
  </body>
</html>