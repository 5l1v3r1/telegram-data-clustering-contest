<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/lyka-teatur-banya-1618523.html"/>
    <meta property="og:site_name" content="Cross"/>
    <meta property="article:published_time" content="2019-11-21T15:46:00+00:00"/>
    <meta property="og:title" content="&quot;Кръговрат&quot; отнесе всички награди от KESTENBURG - Баня Лука, Босна и Херцеговина"/>
    <meta property="og:description" content="/КРОСС/ С шест награди ще се завърне класът на проф. Жени Пашова от НАТФИЗ от Международния фестивал на студентския театър KESTENBURG, Баня Лука, Босна и Херцеговина. Бронзов за трето, Сребърен за второ и Златен кестен за първо място, заедно с двете специални награди и награда за колектив отнесоха възпитаниците на НАТФИЗ за постановката &quot;Кръговрат&quot;."/>
  </head>
  <body>
    <article>
      <h1>"Кръговрат" отнесе всички награди от KESTENBURG - Баня Лука, Босна и Херцеговина</h1>
      <address>
        <time datetime="2019-11-21T15:46:00+00:00">21 Nov 2019, 15:46</time>
      </address>
      <p>/КРОСС/ <i>С шест награди ще се завърне класът на проф. Жени Пашова от НАТФИЗ от Международния фестивал на студентския театър KESTENBURG, Баня Лука, Босна и Херцеговина. Бронзов за трето, Сребърен за второ и Златен кестен за първо място, заедно с двете специални награди и награда за колектив отнесоха възпитаниците на НАТФИЗ за постановката "Кръговрат".</i></p>
      <p>"Кръговрат" e спектакъл, изграден от миниатюри, които проследяват развитието на човечеството и дават прогноза за евентуалния му край.</p>
      <figure>
        <img src="http://www.cross.bg/../../../photo_new_gallery/2019/11/21/0df34d1d14d190c58fb9260d506c5ec7.jpg"/>
      </figure>
      <p>Чрез нестандартни средства и метафорични знаци се разкриват взаимоотношенията на хората в различните етапи от тяхното развитие. Представлението поставя въпроси за смисъла на живота и дава отговори, които вълнуват всеки.</p>
      <p>Международният фестивал на студентския театър KESTENBURG е платформа за сътрудничество между училища по изкуства от целия свят, която се организира на всеки две години от Студентския театър в Баня Лука. Всяко издание неизбежно събира студенти и преподаватели от 20 до 30 международни академии, а също самодейни театрални групи и компании от Европа. Фестивалът представя атрактивно разнообразие от студентски театрални практики.</p>
    </article>
  </body>
</html>