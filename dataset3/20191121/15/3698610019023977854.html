<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/CULTURE/kinoprem-yeri-tizhnya-krizhane-serce-2-ta-idealna-brehnya-330438_.html"/>
    <meta property="og:site_name" content="DT.ua"/>
    <meta property="article:published_time" content="2019-11-21T15:16:00+00:00"/>
    <meta property="og:title" content="Кінопрем'єри тижня: &quot;Крижане серце 2&quot; та &quot;Ідеальна брехня&quot;"/>
    <meta property="og:description" content="У прокат також виходить драма, трилер, бойовик і комедія."/>
  </head>
  <body>
    <article>
      <h1>Кінопрем'єри тижня: "Крижане серце 2" та "Ідеальна брехня"</h1>
      <h2>У прокат також виходить драма, трилер, бойовик і комедія.</h2>
      <address>
        <time datetime="2019-11-21T15:16:00+00:00">21 Nov 2019, 15:16</time>
      </address>
      <p>У четвер, 21 листопада, в український прокат виходить шість <a href="https://dt.ua/CULTURE/opublikovano-drugiy-treyler-filmu-koti-330300_.html"><b>фільмів</b></a>, серед яких кожен знайде собі щось до смаку. Отже, з цього тижня в кіно продовження історії сестер Ельзи і Анни "Крижане серце 2", драма "Ідеальна брехня", військовий фільм "Мідвей", комедія "Готель Едельвейс", трилер "Зворотний відлік" і драма "Історія Лізи".</p>
      <p>
        <b>"Крижане серце 2"</b>
      </p>
      <p><b>Режисери</b>: Кріс Бак, Дженніфер Лі</p>
      <p><b>У ролях:</b> Крістен Белл, Джош Гад, Ідіна Мензел</p>
      <p>Анна, Ельза, Крістоф, його вірний олень Свен і сніговик Олаф повинні будуть покинути затишне королівство Еренделл і відправитися ще далі на північ, в подорож, яка приведе їх до джерел древніх легенд і допоможе розкрити таємниці, що стосуються минулого їхньої рідної країни.</p>
      <figure>
        <iframe src="https://www.youtube.com/embed/YEUKHmXd7QQ" width="640" height="360" data-service="Youtube" scrolling="no"/>
      </figure>
      <p>
        <b>"Ідеальна брехня"</b>
      </p>
      <p><b>Режисер</b>: Білл Кондон</p>
      <p><b>У ролях:</b> Хелен Міррен, Іен МакКеллен, Йоханнес Хокур Йоханнессон, Рассел Тові, Джим Картер</p>
      <p>Професійний шахрай Рой Кортні ледь вірить своїй удачі, коли знайомиться в мережі з багатою вдовою Бетті Макліш. Зачарувавши вдову і отримавши доступ до всіх її ресурсів, Рой ловить себе на тому, що вона йому небайдужа.</p>
      <figure>
        <iframe src="https://www.youtube.com/embed/yM5nPjGbcNo" width="640" height="360" data-service="Youtube" scrolling="no"/>
      </figure>
      <p>
        <b>"Мідуей"</b>
      </p>
      <p><b>Режисер</b>: Роланд Еммеріх</p>
      <p><b>У ролях:</b> Патрік Вілсон, Люк Еванс, Вуді Харрельсон, Денніс Куейд, Олександр Людвіг, Менді Мур, Ед Скрейн</p>
      <p>Історію Перл-Харбор весь світ знає як найгучніший провал американської розвідки не тільки часів Другої Світової Війни, а й у всій історії країни. Але для них це був лише початок війни, попереду ще буде багато важливих битв... Однією з найбільш важливих подій в історії варто вважати стратегічну битву на Тихому океані між японцями і американцями під назвою "Мідуей". Саме в цій битві флот США під командуванням адмірала Честера Німіца здобув таку важливу і важку перемогу біля атола Мідвей, що змінила хід історії. Весь світ знає про цю подію, але які люди за нею стоять мало хто знає.</p>
      <figure>
        <iframe src="https://www.youtube.com/embed/Ld8nnuH0_NA" width="640" height="360" data-service="Youtube" scrolling="no"/>
      </figure>
      <p>
        <b>"Готель Едельвейс"</b>
      </p>
      <p><b>Режисер:</b> Юрій Рудий</p>
      <p><b>У ролях</b>: Сергій Комаровський, Василь Вірастюк, Анна Кузіна, Катерина Рубашкіна, Вікторія Булітко</p>
      <p>Цинічний і амбітний молодий олігарх Алекс поселяється в забутому Богом готелі, щоб за тиждень завоювати серце Ірит - доньки власника готелю, і отримати право на розробку золотого родовища, що знаходиться на цій землі. Але зробити це виявляється не так просто, адже Ірит таємно заручена, про золото знаєш не ти єдиний, а на шляху до мільйонам стає любов.</p>
      <figure>
        <iframe src="https://www.youtube.com/embed/gUePkjA0UNA" width="640" height="360" data-service="Youtube" scrolling="no"/>
      </figure>
      <p>
        <b>"Зворотний відлік"</b>
      </p>
      <p><b>Режисер:</b> Джастін Дек</p>
      <p><b>У ролях:</b> Елізабет Леїл, Чарлі МакДермотт, Пітер Фачінеллі, Джордан Келлоуей, Діллон Лейн, Тичина Арнольд</p>
      <p>Молода медсестра встановлює на телефон додаток, який точно пророкує дату смерті людини. Згідно з додатком, медсестрі залишилося жити три дні. Поки час не минув, вона повинна знайти спосіб врятувати своє життя — а таємничий незнайомець вже почав переслідувати її.</p>
      <figure>
        <iframe src="https://www.youtube.com/embed/S6O4iy3Twwo" width="640" height="360" data-service="Youtube" scrolling="no"/>
      </figure>
      <p>
        <b>"Історія Лізи"</b>
      </p>
      <p><b>Режисер:</b> Олександр Жовна</p>
      <p>Це історія про дві закохані пари. Одна з них не зовсім звичайна, але все ж мало чим відрізняється від багатьох інших. І вони взяли на свої плечі нелегку ношу – турботу про пару людей з синдромом Дауна. На жаль, суспільство ще не навчилося приймати всіх людей однаково, тому таким милим і доброзичливим "сонячним людям" доводиться не так вже й яскраво в житті.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <figure>
        <iframe src="https://www.youtube.com/embed/cqjCXqs6W4w" width="640" height="360" data-service="Youtube" scrolling="no"/>
      </figure>
      <footer>За матеріалами: <a href="https://dt.ua/go/aHR0cDovL3d3dy5va2luby51YS8=">okino.ua</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>