<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/podosfairo/superleague/article/74082/gavalas-h-epistoli-tis-fifa-stin-epo-dikaiose-ton-olympiako"/>
    <meta property="og:site_name" content="ΦΩΣ"/>
    <meta property="article:published_time" content="2019-11-21T15:19:57+00:00"/>
    <meta property="og:title" content="Γαβαλάς: Η επιστολή της FIFA στην ΕΠΟ δικαίωσε τον Ολυμπιακό"/>
    <meta property="og:description" content="Ο διευθυντής επικοινωνίας της πειραϊκής ΠΑΕ αναφέρθηκε στα όσα «ανακάλυψε» και η Διεθνής Ομοσπονδία Ποδοσφαίρου για την οικονομική κατάσταση της ΕΠΟ."/>
  </head>
  <body>
    <article>
      <h1>Γαβαλάς: Η επιστολή της FIFA στην ΕΠΟ δικαίωσε τον Ολυμπιακό</h1>
      <h2>Ο διευθυντής επικοινωνίας της πειραϊκής ΠΑΕ αναφέρθηκε στα όσα «ανακάλυψε» και η Διεθνής Ομοσπονδία Ποδοσφαίρου για την οικονομική κατάσταση της ΕΠΟ.</h2>
      <address><time datetime="2019-11-21T15:19:57+00:00">21 Nov 2019, 15:19</time> by <a rel="author">ΦΩΣ TEAM</a></address>
      <p>Ο <b>Νίκος Γαβαλάς</b> έδωσε συνέντευξη στον ραδιοφωνικό σταθμό «Sport FM 94,6» και μεταξύ άλλων αναφέρθηκε στην επιστολή της FIFA προς την ΕΠΟ, μέσω της οποίας εκφράζει την ανησυχία της για την οικονομική διαχείριση της ελληνικής Ομοσπονδίας. Μεταξύ άλλων ο διευθυντής επικοινωνίας της ΠΑΕ Ολυμπιακός αναφέρθηκε και στη διαμάχη Κόκκαλη – Μαρινάκη, αλλά και στους αγώνες που έχει μπροστά της η ομάδα του Πειραιά.</p>
      <p>
        <b>Αναλυτικά:</b>
      </p>
      <p>«Διαβάζω στην ανακοίνωση της ΕΠΟ ότι τα “μέλη της Εκτελεστικής Επιτροπής ενημερώθηκαν για το περιεχόμενο των επιστολών των FIFA και UEFA οι οποίες ανακοίνωσαν την απόφασή τους να ελευθερώσου κεφάλαια για την ανάπτυξη του ελληνικού ποδοσφαίρου καθώς και για τις προϋποθέσεις που θα πρέπει να ολοκληρωθούν εφεξής ώστε να πραγματοποιηθεί η εκταμίευση των χρημάτων”».</p>
      <p>«<b>Αυτό είναι το “κλειδί” διότι πλέον δεν μπορεί να λειτουργεί ανεξέλεγκτα η ΕΠΟ και ουσιαστικά δικαιώνονται οι θέσεις του Ολυμπιακού για την επιστολή που έχουμε αποστείλει τόσο στον Υφυπουργό, με τον οποίο η συνάντηση θα γίνει την επόμενη εβδομάδα, και σε UEFA και FIFA».</b></p>
      <p>«Ήταν το έσχατο μέσο καθώς εδώ και τρία χρόνια ως Ολυμπιακός ζητάμε τα οικονομικά της ΕΠΟ. Σε αντίθεση με άλλες χώρες που τα χρήματα δόθηκαν για γήπεδα και άλλες εγκαταστάσεις, εδώ από την ΕΠΟ δόθηκαν για λειτουργικές δαπάνες οι οποίες υπερδιπλασιάστηκαν. Εκφράζει την ανησυχία της για τη διαχείριση από τη διοίκηση του κ.Γραμμένου. Αποδεικνύει ότι θα υπάρχει έλεγχος από FIFA και UEFA στην ΕΠΟ».</p>
      <p>
        <b>«Σε ετήσια βάση η ΕΠΟ εισπράττει 10 εκατομμύρια. Τα 4 εκατομμύρια είναι από τον Ολυμπιακό από πωλήσεις παικτών, συμβολαίων, τηλεοπτικά δικαιώματα και άλλα. Είναι ένα μεγάλο νούμερο. Ήταν το τελευταίο μέσο που είχε ο Ολυμπιακός για να μάθει που καταλήγουν τα χρήματα αυτά».</b>
      </p>
      <p>«Μισθοί πολλών χιλιάδων ευρώ προκαλούν μεγάλο προβληματισμό. Η ΕΠΟ από τους 70 υπαλληλους έφτασε στους 120. Είναι ξεκάθαρες οι θέσεις του Ολυμπιακού σχετικά με τα οικονομικά θέματα που έχουν σχέση με την ΕΠΟ».</p>
      <p>
        <b>«Αντιλαμβάνομαι το πολύ σοβαρό ζήτημα που έχει προκύψει και που απασχολεί έντονα τους φίλους της ομάδας (σ.σ. διαμάχη Κόκκαλη – Μαρινάκη). Έχει προκαλέσει προβληματισμός η θέση του Σωκράτη Κόκκαλη, γιατί όχι και οργή να αφαιρέσει ένα μέρος του Ρέντη».</b>
      </p>
      <p>«Ως Ολυμπιακός και εγώ θέλω να διαβεβαιώσω τους οπαδούς ότι δεν αποπροσανατολίζεται κανείς στο ποδοσφαιρικό τμήμα. Θέλω με τον πλέον ξεκάθαρο τρόπο να μεταφέρω αυτό, ότι δεν αποπροσανατολίζεται κανείς από τις επιλογές του Σωκράτη Κόκκαλη. Η ομάδα έχει μπροστά της μεγάλες προκλήσεις. Και στο πρωτάθλημα και στο Champions League».</p>
      <p><b>«Αισιοδοξούμε ότι ο Ολυμπιακός θα συνεχίσει στην Ευρώπη και τον χειμώνα και προς όφελος και της Ελλάδας για να μην συνεχιστεί η πτώση της χώρας στη λίστα της UEFA. Αντιλαμβάνονται όλοι πόσο σημαντικό είναι να συνεχίσει ο Ολυμπιακός την εφετινή ευρωπαϊκή του πορεία»</b>.</p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/podosfairo/diethni/article/74078/o-gnostos-moyrinio-tha-kano-nea-lathi-vid"/>
        <a href="https://www.fosonline.gr/basket/article/74077/o-mpalntgoyin-allazei-tin-eikona-toy-olympiakoy"/>
        <a href="https://www.fosonline.gr/basket/ellada/article/74076/eok-panathinaikos-pitino-kai-i-kolotoympa-paei-synnefo"/>
        <a href="https://www.fosonline.gr/basket/euroleague/article/74074/volleyleague-mvp-tis-tritis-agonistikis-o-gkergki-toy-olympiakoy"/>
        <a href="https://www.fosonline.gr/podosfairo/article/74071/to-programma-toy-olympiakoy-gia-totenam"/>
        <a href="https://www.fosonline.gr/podosfairo/champions-league/article/74069/oxi-tis-totenam-ston-olympiako"/>
      </related>
    </article>
  </body>
</html>