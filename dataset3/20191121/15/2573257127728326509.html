<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/21/cala-la-fiducia-nelle-news-secondo-gli-italiani-le-fake-news-cresceranno-628234"/>
    <meta property="og:site_name" content="tecnoandroid"/>
    <meta property="article:published_time" content="2019-11-21T15:08:28+00:00"/>
    <meta property="og:title" content="Cala la fiducia nelle News: secondo gli italiani le fake news cresceranno"/>
    <meta property="og:description" content="Il 74% dei giovani (18-34 anni) nel nostro Paese è preoccupato per la crescente esposizione alle fake news; solo uno su 100 ritiene di esserne indenne. Ma la metà dei giovani verifica personalmente la veridicità delle notizie."/>
  </head>
  <body>
    <article>
      <h1>Cala la fiducia nelle News: secondo gli italiani le fake news cresceranno</h1>
      <address><time datetime="2019-11-21T15:08:28+00:00">21 Nov 2019, 15:08</time> by <a rel="author">Dario DOrazi</a></address>
      <p>
        <i>Il 74% dei giovani (18-34 anni) nel nostro Paese è preoccupato per la crescente esposizione alle fake news; solo uno su 100 ritiene di esserne indenne. Ma la metà dei giovani verifica personalmente la veridicità delle notizie.</i>
      </p>
      <figure>
        <img src="https://t4m7p5j6.stackpathcdn.com/wp-content/uploads/2019/11/fakenews-780x405.jpg"/>
      </figure>
      <p>La difficoltà di accedere a informazione di qualità sembra preoccupare gran parte degli europei: il 59% di essi è infatti preoccupato per la diffusione delle fake news. Lo rivelano i dati dell’indagine sulla fiducia nell’informazione commissionata a livello europeo da Readly[1], dai quali emerge anche che <b>il 63% degli italiani teme di non poter accedere a un’informazione veritiera</b> – contro il 56% degli intervistati in Germania e il 48% in Svezia.</p>
      <p>In particolare, <b>il 33% degli italiani intervistati ritiene di essere esposta “spesso” a notizie false</b>; il 12% “molto spesso”. Queste percentuali aumentano tra i giovani tra i 18 e i 34 anni: il 41% di essi si ritiene “spesso” esposto alle fake news; il 19% dei ragazzi tra i 18 e i 24 anni ritiene di esserlo “molto spesso”. Nella fascia di età tra i 18 e i 34 anni <b>solo 1 giovane su 100 ritiene di non essere in alcun modo esposto alle fake news</b>.</p>
      <h3>Che cosa fanno i lettori italiani per arginare il fenomeno delle fake news</h3>
      <p>Secondo la ricerca commissionata da Readly, la fiducia nell’informazione appare compromessa a livello globale: gli intervistati, tuttavia sembrano avere a cuore la ricerca di fonti di qualità per garantire che ciò che stanno leggendo sia veritiero.</p>
      <p><b>Oltre un terzo dei lettori (38%) ha dichiarato di verificare personalmente la veridicità delle notizie, e questa percentuale sale al 49% tra i giovani dai 18 ai 24 anni</b>. Il 40% degli italiani intervistati afferma di ritenere che una notizia sia vera se riportata da una piattaforma affidabile, come un’app di riviste, o da un autorevole organo di stampa (38%); la percentuale sale al 42% tra i giovani dai 18 ai 24 anni. In media, infine, un quarto degli intervistati ritiene di essere sicuro che il contenuto sia attendibile se è firmato da un giornalista noto (24%).</p>
      <p>Marie-Sophie von Bibra, Head of Growth per l’Italia di Readly, ha commentato: “<i>Le fake news continuano a essere un problema, ma – soprattutto i giovani – sembrano sempre più attenti a selezionare e a verificare le notizie. I nostri lettori stanno mettendo in atto misure intelligenti per riconoscere e selezionare i contenuti: questo potrebbe spiegare perché anche in Italia, come in Europa, stiamo assistendo a una fruizione delle riviste digitali sempre più ampia e con cadenza regolare sulla piattaforma Readly</i>”.</p>
      <p>Nel considerare l’approccio all’informazione, il 9% degli italiani intervistati ha dichiarato di avere attualmente accesso a un giornalismo verificato e di qualità tramite servizi a pagamento; il 35% ritiene di essere disposto a pagare in futuro per accedere a contenuti editoriali garantiti da un editore ed evitare di incappare in notizie false. Questa percentuale sale al 40% tra i giovani dai 18 ai 24 anni, così come nella fascia di età tra i 45 e i 50 anni.</p>
      <p>
        <b>Le attese per il futuro</b>
      </p>
      <p>La ricerca commissionata da Readly ha dimostrato che le aspettative future in termini di veridicità dell’informazione sono basse: quasi i due terzi (63%) degli italiani intervistati ritengono che le notizie false aumenteranno nei prossimi due anni. Tre su quattro giovani nella fascia d’età tra i 18 e i 34 anni (74%) affermano di essere preoccupati per la difficoltà nell’accedere a contenuti verificati. Il 17% degli intervistati ritiene che non sia possibile smascherare una fake news.</p>
      <p><b>Readly </b>è un servizio di abbonamento digitale che consente di avere accesso illimitato “<i>all you can read</i>” a migliaia di riviste nazionali e internazionali in una app, sia in streaming che in assenza di internet.</p>
      <p>Readly è stata lanciato in Svezia nel 2013 e l’app è disponibile a livello globale; è attualmente attivamente commercializzata in Svezia, Regno Unito, Germania, Austria, Svizzera, Paesi Bassi, Stati Uniti, Irlanda e Italia. Il servizio è ultrarapido, facile da usare e conveniente: ogni abbonato può accedere alle riviste su un massimo di 5 dispositivi. Oltre ai vantaggi per il lettore, Readly offre una nuova possibilità per il mercato editoriale, potente e priva di rischi per gli editori.</p>
    </article>
  </body>
</html>