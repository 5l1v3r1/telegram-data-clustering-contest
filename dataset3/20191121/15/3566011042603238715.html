<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1548924.html/%D9%82%DB%8C%D9%85%D8%AA--%D8%B1%D9%88%D8%B2-%D8%A8%D8%B1%D9%86%D8%AC--%D9%82%D9%86%D8%AF-%D9%88-%D8%B4%DA%A9%D8%B1--%D9%85%D8%BA%D8%A7%DB%8C%D8%B1%D8%AA-%D9%82%DB%8C%D9%85%D8%AA-%DA%A9%D8%A7%D9%84%D8%A7-%D8%AF%D8%B1-%D9%81%D8%B1%D9%88%D8%B4%DA%AF%D8%A7%D9%87-%D9%87%D8%A7-%D8%A8%D8%A7-%D9%82%DB%8C%D9%85%D8%AA-%D9%85%D8%B5%D9%88%D8%A8--%D8%AA%D8%AE%D9%84%D9%81-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-21T15:19:00+00:00"/>
    <meta property="og:title" content="قیمت‌ روز برنج، قند و شکر/ مغایرت قیمت کالا در فروشگاه‌ها با قیمت مصوب، تخلف است"/>
    <meta property="og:description" content="همه روزه قیمت‌های مصوب کالاهای اساسی اعلام می‌شود و شهروندان محترم می‌توانند جهت گزارش تخلف و گران‌فروشی در فروشگاه‌ها با 124 تماس بگیرند."/>
  </head>
  <body>
    <article>
      <h1>قیمت‌ روز برنج، قند و شکر/ مغایرت قیمت کالا در فروشگاه‌ها با قیمت مصوب، تخلف است</h1>
      <h2>دیدبان اقتصادی شهرتان باشید؛</h2>
      <address>
        <time datetime="2019-11-21T15:19:00+00:00">21 Nov 2019, 15:19</time>
      </address>
      <p>همه روزه قیمت‌های مصوب کالاهای اساسی اعلام می‌شود و شهروندان محترم می‌توانند جهت گزارش تخلف و گران‌فروشی در فروشگاه‌ها با 124 تماس بگیرند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://sobhtoos.ir/">صبح توس</a>؛ پس از اعمال سهمیه بندی بنزین بیشترین دغدغه جامعه در مورد افزایش قیمت کالاهای اساسی خانوار است.</p>
      <p>هر چند در اخبار شنیده شده مسئولان قول عدم افزایش قیمت ها و کنترل بازار را به مردم داده اند، اما در برخی نقاط شهری شاهد تخلفات صنوف مختلف ارائه دهنده کالا هستیم.</p>
      <p>قطعا تخلفات صورت گرفته در این زمینه نیاز به پیگیری جدی مسئولان نظارتی و تنظیم بازار دارد، لذا مردم نیز می توانند به منظور رصد هر چه بهتر قیمت ها و سطح عرضه کالا تأثیرگذار باشند.</p>
      <p>قیمت مصوب روز شکر سفید فله ۴۷۰۰ تومان، برنج داخلی طارم اعلا کیلویی ۲۰۰۰۰ تومان، ماکارونی بسته ۵۰۰ گرمی ۳۷۰۰ تومان، روغن مایع سرخ کردنی ۶۱۵۰ تومان و قند شکسته کیلویی ۵۸۰۰ تومان است.</p>
      <figure>
        <img src="http://newsroom.dana.ir/content/upload/2503f5dd-01f5-4c24-8a27-2bd9bfba7b04.png"/>
      </figure>
      <p>مسئولان اعلام کردند با توجه به اصلاح نرخ بنزین هیچ کالایی نباید با افزایش قیمت روبه‌رو باشد، لذا در صورت لزوم با متخلفان برخورد خواهد شد.</p>
      <p>سرپرستان خانوار می توانند قیمت مصوب انواع کالاها را در سایت رسمی 124.ir مشاهده و در صورت هر گونه مغایرت با قیمت عرضه در فروشگاه ها، تخلفات مربوط به افزایش غیرقانونی قیمت کالاها و خدمات را به منظور پیگیری مسئولان گزارش کنند.</p>
      <p>انتهای پیام/</p>
      <p> </p>
      <p> </p>
    </article>
  </body>
</html>