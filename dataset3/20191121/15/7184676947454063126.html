<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/21/zustrich-zelenskogo-z-putinim-ekspert-nazvav-vazhlivij-moment-dlya-uspihu-ukrayini/"/>
    <meta property="og:site_name" content="Народна Правда"/>
    <meta property="article:published_time" content="2019-11-21T15:47:39+00:00"/>
    <meta property="og:title" content="Зустріч Зеленського з Путіним: експерт назвав важливий момент для успіху України"/>
    <meta property="og:description" content="На саміті в Парижі може бути вирішена доля Мінських домовленостей - президент Володимир Зеленський зможе поліпшити позиції України по Донбасу у порівнянні з нині існуючими Мінськими угодами"/>
  </head>
  <body>
    <article>
      <h1>Зустріч Зеленського з Путіним: експерт назвав важливий момент для успіху України</h1>
      <h2>На саміті в Парижі може бути вирішена доля Мінських домовленостей</h2>
      <address>
        <time datetime="2019-11-21T15:47:39+00:00">21 Nov 2019, 15:47</time>
      </address>
      <p>Якщо президент України Володимир Зеленський за результатами<a href="https://narodna-pravda.ua/2019/11/19/zelenskij-ziznavsya-chogo-chekaye-vid-zustrichi-z-putinim/"> зустрічі в “нормандському форматі”</a>, яка запланована на 9 грудня, зможе  поліпшити позиції України по Донбасу у порівнянні з нині існуючими Мінськими угодами, це можна буде вважати успішним результатом.</p>
      <p>Як передає НАРОДНА ПРАВДА, про це сайту “<a href="https://www.segodnya.ua/politics/vstrecha-zelenskogo-i-putina-ekspert-rasskazal-chto-mozhno-schitat-pobedoy-ukrainy-1363262.html">Сьогодні</a>” розповів асоційований експерт Міжнародного центру перспективних досліджень Микола Капітоненко.</p>
      <p>Loading...</p>
      <p>На його думку, якщо Києву вдасться залишити “Мінськ” хоча б у такому ж вигляді, а ще краще, трохи змінити на нашу користь, то це можна вважати перемогою.</p>
      <p>“Якщо росіяни нам нав’яжуть більш жорсткий варіант, залишать нам менше вибору, наполягатимуть на своїй послідовності виконання “Мінська” і зможуть це зробити, це буде ослабленням позиції в результаті переговорів, але це все одно може вести до реінтеграції Донбасу. Насправді ця зустріч у Парижі потрібна росіянам, щоб підтвердити готовність України виконувати “Мінськ”. Вся підготовка, переговори щодо обміну, розведення військ, “формула Штайнмаєра”, повернення кораблів – все це вкладається в одну траєкторію. Росіяни хочуть підкріпити бажання команди Зеленського продовжувати з ними переговори. Для них це дуже важливо. Вони розуміють, що Зеленському потрібно демонструвати результат, щоб в Україні його кроки сприймалися нормально, і вони допомагають йому це робити. У будь-якому випадку, навіть якщо не буде досягнуто будь то відразу вигідний або потрібний росіянам результат в Парижі, ця практика буде продовжена”, – сказав Капітоненко.</p>
      <p>Нагадаємо, раніше <a href="https://narodna-pravda.ua/2019/11/20/putin-zagovoryv-pro-osoblyvyj-status-donbasu/">президент Російської Федерації Володимир Путін знову заговорив про особливий статус Донбасу і перегляд Мінських домовленостей</a>. Він переконаний, що існуючий закон про особливий статус Донбасу неприйнятний і повинен бути замінений. На що саме, президент РФ не уточнив. При цьому він зазначив, що будь-які закони повинні бути узгоджені з «Л/ДНР». Без такого узгодження вони не будуть діяти.</p>
      <p>Раніше нардеп “Слуги народу” Ірина Верещук висловила думку, що на даний момент найкращим виходом було би <a href="https://narodna-pravda.ua/2019/11/18/osoblyvyj-status-donbasu-u-sluzi-narodu-zrobyly-zayavu/">пролонгування закону щодо особливого статусу Донбасу</a>, який діє до грудня 2019 року.</p>
      <p>Додамо, <a href="https://narodna-pravda.ua/2019/11/19/zakon-pro-osoblyvyj-status-donbasu-z-yavylysya-vazhlyvi-podrobytsi/">новий закон про особливий статус Донбасу</a> парламент розгляне лише після зустрічі президента України Володимира Зеленського із главою Кремля Володимиром Путіним у форматі саміту «нормандської четвірки», який запланований на 9 грудня у Парижі.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>