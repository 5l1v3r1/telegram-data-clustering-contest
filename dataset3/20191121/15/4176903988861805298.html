<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/region/borisov-upozorio-makedonce-bez-antibugarske-retorike/"/>
    <meta property="og:site_name" content="Krstarica"/>
    <meta property="article:published_time" content="2019-11-21T15:54:00+00:00"/>
    <meta property="og:title" content="Borisov upozorio Makedonce, bez antibugarske retorike"/>
    <meta property="og:description" content="SKOPLJE - Bugarski premjer Bojko Borisov upozorio je Severnu Makedoniju da antibugarska regorika u toj zemlji mora biti zabranjena, a svako ko Bugarsku"/>
  </head>
  <body>
    <article>
      <h1>Borisov upozorio Makedonce, bez antibugarske retorike</h1>
      <address><time datetime="2019-11-21T15:54:00+00:00">21 Nov 2019, 15:54</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/520838-750x430.jpg"/>
        <figcaption>Foto: Tanjug</figcaption>
      </figure>
      <p>SKOPLJE – Bugarski premjer Bojko Borisov upozorio je Severnu Makedoniju da antibugarska regorika u toj zemlji mora biti zabranjena, a svako ko Bugarsku nazove fašističkim okupatorom ne može se nadati podršci i pomoći, prenela je skopska televizija Kanal 5.</p>
      <p>To je, kako se navodi, prvi put nakon francuskog odbijanja da Severna Makedonija dobije datum za otvaranje pristpnih pregovora za članstvo u EU, da zvanicna Sofija podseća na zahteve Bugarske, šta je njihiov uslov za članstvo Makedonije u EU.</p>
      <p>Borisov je to rekao na marginama kongresa Evropske narodne partije u Zagrebu.</p>
      <p>„Anti-bugarska retorika ne samo da mora biti zabranjena, već bi trebalo shvatiti i da ona nije u redu. Nisam im slučajno rekao da kada neki od vas kažu da je Bugarska fašistički okupator, to u Bugarskoj znači da ni zbog toga ne bi trebalo da vam pomognemo na bilo koji način“, rekao je Borisov.</p>
      <p>Navodi se da se Borisov u Zagrebu sastao sa liderom opozicionog VMRO-DPMNE Hristijanom Mickovskim, kojeg je podsetio na bugarske uslove za jasnu podršku evroatlantskim integracijama Makedonije, kao i na sporazum o prijateljstvu i dobrosusedskim odnosima sa Bugarskom.</p>
      <p>„Da li podržavate dobrosusedski sporazum između Bugarske i Makedonije? Veoma je važno znati, da bude jasno, to je demokratija“, rekao je Borisov.</p>
      <p>(Tanjug)</p>
    </article>
  </body>
</html>