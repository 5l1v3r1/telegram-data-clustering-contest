<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/video-thierry-baudet-grijpt-partijkartel-om-kopschoppers-geweld-in-het-algemeen-ammehoela-dit-is-tribaal/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-21T15:00:48+00:00"/>
    <meta property="og:title" content="Video! Thierry Baudet grijpt partijkartel om kopschoppers: ‘Geweld ‘in het algemeen’? Ammehoela: dit is tribaal!’"/>
    <meta property="og:description" content="Forum voor Democratie-leider Thierry Baudet heeft hard uitgehaald naar de gevestigde politieke partijen vanwege hun wegkijken van het geweld tegen de kopschoppers van Gorinchem, die gisteravond via een schokkend filmpje ineens ‘beroemd’ werden. In een gesprek zegt Baudet dat dit een voorbeeld is van racistisch, tribaal geweld. En dat het partijkartel dat ten onrechte veralgemeniseert naar een soort vaag geweldprobleem van heel Nederland. Daar gaat ons land aan ten onder, aldus de FVD-voorman. FVD-aanvoerder Thierry Baudet is fel nadat Nederland gisteravond en vanochtend viel over een ronduit schokkend filmpje, waarin een stel jongeren met een migratieachtergrond een blanke Nederlandse jongen compleet in elkaar trappen. Ze stampen op z’n hoofd, en gaan zelfs door als hij hulpeloos en kennelijk uitgeschakeld in de bosjes ligt. Volgens Baudet is het een voorbeeld van tribaal geweld van een groep ‘samengeklitte’ Marokkaanse probleemjongeren. Een poging hier een apart debat over te houden werd door de Tweede Kamer…"/>
  </head>
  <body>
    <article>
      <h1>Video! Thierry Baudet grijpt partijkartel om kopschoppers: ‘Geweld ‘in het algemeen’? Ammehoela: dit is tribaal!’</h1>
      <address><time datetime="2019-11-21T15:00:48+00:00">21 Nov 2019, 15:00</time> by <a rel="author">Tim Engelbart</a></address>
      <p>
        <b>Forum voor Democratie-leider Thierry Baudet heeft hard uitgehaald naar de gevestigde politieke partijen vanwege hun wegkijken van het geweld tegen de kopschoppers van Gorinchem, die gisteravond via een schokkend filmpje ineens ‘beroemd’ werden. In een gesprek zegt Baudet dat dit een voorbeeld is van racistisch, tribaal geweld. En dat het partijkartel dat ten onrechte veralgemeniseert naar een soort vaag geweldprobleem van heel Nederland. Daar gaat ons land aan ten onder, aldus de FVD-voorman.</b>
      </p>
      <figure>
        <iframe src="https://www.youtube.com/embed/qZdhoqNgK0U" width="560" height="315" data-service="Youtube" scrolling="no"/>
      </figure>
      <p>FVD-aanvoerder Thierry Baudet is fel nadat Nederland gisteravond en vanochtend viel over een ronduit schokkend filmpje, waarin een stel jongeren met een migratieachtergrond een blanke Nederlandse jongen compleet in elkaar trappen. Ze stampen op z’n hoofd, en gaan zelfs door als hij hulpeloos en kennelijk uitgeschakeld in de bosjes ligt. Volgens Baudet is het een voorbeeld van tribaal geweld van een groep ‘samengeklitte’ Marokkaanse probleemjongeren. Een poging hier een apart debat over te houden werd door de Tweede Kamer voorkomen, omdat ze het hooguit alleen wilden hebben over een probleem met ‘geweld’ van ‘jongeren’, ‘in het algemeen’.</p>
      <p>In een gesprek met de onafhankelijke parlementaire verslaggever Ernst Lissauer zegt Baudet dat ons land <a href="https://www.youtube.com/watch?v=qZdhoqNgK0U"><b>ten onder gaat aan dit soort wegkijkgedrag</b></a>:</p>
      <blockquote>“‘Tribaal geweld’ zo noemt fractievoorzitter Thierry Baudet (FvD) de jacht die een groep allochtone jongeren in Gorinchem heeft uitgevoerd op een puber. De beelden van de mishandeling schokten iedereen, maar slechts weinige Kamerleden voelden ervoor de achtergrond van de daders te benoemen. Tot ergernis van Baudet spreekt men van ‘jongeren’. FvD meent een racistisch patroon te herkennen in dit soort geweld naar de autochtone bevolking.”</blockquote>
      <p>Voor Baudet is het grote wachten dus op het partijkartel dat eindelijk wakker wordt uit hun winterslaap. We hopen dat hij flink wat eelt op zijn zitvlees heeft…</p>
    </article>
  </body>
</html>