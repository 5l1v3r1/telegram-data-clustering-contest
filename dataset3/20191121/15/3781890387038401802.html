<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742915"/>
    <meta property="og:site_name" content="เดลินิวส์"/>
    <meta property="article:published_time" content="2019-11-21T15:55:00+00:00"/>
    <meta property="og:title" content="โชคดีกระเด็นออกนอกรถ คนขับรอด-เก๋งไหม้วอดทั้งคัน"/>
    <meta property="og:description" content="หนุ่มวัย 21 ซิ่งเก๋งจากนครสวรรค์ ไปหาแฟนที่คลอง 8 ปทุมธานี แหกโค้งตกร่องกลางถนน ช็อกไฟลุกท่วมวอดทั้งคัน โชคดีร่างกระเด็นออกนอกรถรอดปาฏิหาริย์"/>
  </head>
  <body>
    <article>
      <h1>โชคดีกระเด็นออกนอกรถ คนขับรอด-เก๋งไหม้วอดทั้งคัน</h1>
      <address>
        <time datetime="2019-11-21T15:55:00+00:00">21 Nov 2019, 15:55</time>
      </address>
      <figure>
        <img src="https://www.dailynews.co.th/admin/upload/20191121/news_HyPsEyLfBo230649_533.jpg?v=20191122064"/>
      </figure>
      <p>
        <b>หนุ่มวัย 21 ซิ่งเก๋งจากนครสวรรค์ ไปหาแฟนที่คลอง 8 ปทุมธานี แหกโค้งตกร่องกลางถนน ช็อกไฟลุกท่วมวอดทั้งคัน โชคดีร่างกระเด็นออกนอกรถรอดปาฏิหาริย์</b>
      </p>
      <p>เมื่อช่วงเวลา 21.30 น. ของวันที่ 21 พ.ย. ร.ต.อ.ธราธร เที่ยงธรรม รอง.สว.สภ.วังน้อย รับแจ้งว่ามีอุบัติเหตุรถเก๋งแหลกโค้ง ตกร่องกลาง บริเวนถนนโรจนะตัดกับถนนพหลโยธิน มุ่งหน้าต่างระดับธัญญะ หมู่ที่ 5 ต.บ่อตาโล่ อ.วังน้อย จ.พระนครศรีอยุธยา ไฟลุกท่วมรถทั้งคัน จึงรุดไปตรวจสอบยังที่เกิดเหตุ พร้อมเจ้าหน้าที่มูลนิธิพุทไธสวรรย์ (จุดวังน้อย) รถดับเพลิงจากเทศบาลเมืองลำตาเสา ระดมฉีดน้ำดับไฟที่กำลังลุกไหม้อย่างรุนแรงนานกว่า 20 นาทีเพลิงจึงสงบ ทำให้รถเสียหายทั้งคัน</p>
      <figure>
        <img src="https://www.dailynews.co.th/admin/upload/20191121/news_ugWzaJuJrl230651_533.jpg?v=20191122064?v=6787"/>
      </figure>
      <p> <br/>จากการสอบถาม นายวีระชัย เหล่าอินทร์ อายุ 21 ปี บ้านเลขที่ 165/1 ต.บ้านไร่ อ.ลาดยาว จ.นครสวรค์ เปิดเผยว่า ตนได้ขับรถเก๋งโตโยต้า วีออส สีแดง ทะเบียน ฌศ 4889 กรุงเทพฯ จากตัวเมืองนครสวรรค์ ในเวลาประมาณ 19.30 น. จุดหมายไปที่คลอง 8 จ.ปทุมธานี เพื่อไปหาแฟน โดยใช้เส้นทางสายเซีย-มุ่งหน้าถนนโรจนะ ต่างระดับธัญญะ ขณะขับรถมาถึงที่เกิดเหตุ ซึ่งเป็นทางโค้งประกอบกับ ขับรถมาด้วยความเร็ว เกิดเสียหลักแหกโค้งตกไปในร่องกลาง จู่ ๆ ไฟเกิดลุกท่วมทันที โชคดีที่ตนกระเด็นออกมาจากตัวรถ ทำให้รอดตายราวปาฏิหาริย์.</p>
      <figure>
        <img src="https://www.dailynews.co.th/admin/upload/20191121/news_OlCCleDbDK230650_533.jpg?v=20191122064?v=5995"/>
      </figure>
      <figure>
        <img src="https://www.dailynews.co.th/admin/upload/20191121/news_ftCWkyuhTX230650_533.jpg?v=20191122064?v=8696"/>
      </figure>
    </article>
  </body>
</html>