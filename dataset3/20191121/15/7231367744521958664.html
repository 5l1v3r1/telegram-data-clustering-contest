<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/finanza-borsa/bce-nessuna-novita-rilevante-dallultimo-meeting-convergono-le-opinioni-del-board/"/>
    <meta property="og:site_name" content="InvestireOggi"/>
    <meta property="article:published_time" content="2019-11-21T15:20:55+00:00"/>
    <meta property="og:title" content="BCE: nessuna novità rilevante dall’ultimo meeting, convergono le opinioni del board"/>
    <meta property="og:description" content="La convergenza di opinioni si riscontra in particolare sulla ripresa del QE (con acquisti al ritmo di €20 mld mensili dal 1°) e del tiering (ossia il sistema di remunerazione a due livelli). Il Board concorda quindi di mantenere inalterata la politica monetaria precedentemente attuata."/>
  </head>
  <body>
    <article>
      <h1>BCE: nessuna novità rilevante dall’ultimo meeting, convergono le opinioni del board</h1>
      <h2>La convergenza di opinioni si riscontra in particolare sulla ripresa del QE (con acquisti al ritmo di €20 mld mensili dal 1°) e del tiering (ossia il sistema di remunerazione a due livelli). Il Board concorda quindi di mantenere inalterata la politica monetaria precedentemente attuata.</h2>
      <address><time datetime="2019-11-21T15:20:55+00:00">21 Nov 2019, 15:20</time> by <a rel="author" href="https://www.investireoggi.it/finanza-borsa/author/danilofieni/" target="_blank">Danilo Fieni</a></address>
      <p>Dall’ultimo meeting della BCE non emerge nessuna novità importante, con il costo del denaro confermato sugli attuali livelli.</p>
      <p>Ciò che però è possibile riscontrare si rileva nel fatto che il pacchetto di misure espansive varato a settembre, il quale è stato oggetto di critiche, sembra ora incontrare maggiore approvazione fra i banchieri della Zona Euro.</p>
      <p>In particolare c’è ampio consenso sul fatto che le suddette misure abbiano “fornito un notevole stimolo monetario”, concordando sulla valutazione fornita dal membro irlandese  Philip Lane.</p>
      <p>La convergenza di opinioni si riscontra in particolare sulla ripresa del QE (con acquisti al ritmo di €20 mld mensili dal 1°) e del tiering (ossia il sistema di remunerazione a due livelli). Premesso ciò il board concorda sul fatto che la politica monetaria debba restare invariata su quanto stabilito in precedenza, considerando il lag temporale che intercorre fra introduzione di nuove misure e il dispiegamento dei relativi effetti sull’economia.</p>
    </article>
  </body>
</html>