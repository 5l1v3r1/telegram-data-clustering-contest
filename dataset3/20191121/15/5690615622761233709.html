<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837064-u-derzhstati-pokazali-yak-schoroku-rostut-tsini"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T15:55:00+00:00"/>
    <meta property="og:title" content="У Держстаті показали, як щороку ростуть ціни"/>
    <meta property="og:description" content="КИЇВ. 21 листопада. УНН. У жовтні 2019 року, у порівнянні із аналогічним періодом 2016 року, ціни на комунальні послуги в Україні зросли на 26%. Про це …"/>
  </head>
  <body>
    <article>
      <h1>У Держстаті показали, як щороку ростуть ціни</h1>
      <address><time datetime="2019-11-21T15:55:00+00:00">21 Nov 2019, 15:55</time> by <a rel="author">Петро Івасюк</a></address>
      <p><b>КИЇВ. 21 листопада. УНН.</b> У жовтні 2019 року, у порівнянні із аналогічним періодом 2016 року, ціни на комунальні послуги в Україні зросли на 26%. Про це свідчать дані Державної служби статистики, передає <b>УНН</b>.</p>
      <p>Йдеться про ціни на житло, воду, електроенергію, газ та інші види палива.</p>
      <p>Також повідомляється, що за останні два роки ціни на комунальні послуги зросли на 10,8%, а за останній рік — на 4,3%.</p>
      <p>За останні 9 років (жовтень 2019 у порівнянні із груднем 2010 рр), ціни на житло, воду, електроенергію, газ та інші види палива зросли у 5,3 рази.</p>
      <p>Відповідно, ростуть ціни там, де комунальні послуги закладені у собівартість, зокрема продукти харчування і безалкогольні напої. З 2016 рік в середньому вони здорожчали на 16,5%.</p>
      <p>Раніше в Асоціації “Союз птахівників” порахували, що на здорожчання цін на курятину в 2017 році вплинуло також:<br/>— зростання цін на корми на 17%;<br/>— зростання цін на комунальні послуги на 10%;<br/>— зростання цін на паливно-мастильні матеріали на 30%;<br/>— підвищення заробітних плат в секторі більш ніж на 25%;<br/>— знецінення національної валюти щодо євро більш ніж на 20% (а це прямий вплив на вартість ветеринарних препаратів, вітамінів, кормових добавок, обладнання, що закуповується переважно в європейських виробників).</p>
      <p>Водночас, нагадаємо, курятина на сьогодні залишається <a href="https://www.unn.com.ua/uk/news/1836515-myaso-ptitsi-v-ukrayini-mayzhe-vdvichi-deshevshe-za-svininu">найдешевшим м’ясним продуктом</a> в Україні.</p>
    </article>
  </body>
</html>