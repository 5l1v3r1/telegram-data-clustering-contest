<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/u-kremenchuckiy-ieparhiyi-zatverdili-ieparhialnu-radu"/>
    <meta property="og:site_name" content="Кременчугская газета"/>
    <meta property="article:published_time" content="2019-11-21T15:45:00+00:00"/>
    <meta property="og:title" content="У Кременчуцькій єпархії затвердили Єпархіальну раду"/>
    <meta property="og:description" content="У підсумкових зборах взяли участь понад 90 осіб духовенства."/>
  </head>
  <body>
    <article>
      <h1>У Кременчуцькій єпархії затвердили Єпархіальну раду</h1>
      <address>
        <time datetime="2019-11-21T15:45:00+00:00">21 Nov 2019, 15:45</time>
      </address>
      <p>
        <b>У підсумкових зборах взяли участь понад 90 осіб духовенства.</b>
      </p>
      <p>Днями в актовій залі Кременчуцького єпархіального управління відбулися щорічні загальні підсумкові збори за 2019 рік духовенства Кременчуцької єпархії. У зборах, під головуванням архієпископа Кременчуцького і Лубенського Миколая, взяло участь понад 90 осіб духовенства єпархії, серед яких благочинні єпархії, настоятелі храмів, керівники єпархіальних відділів і служб. Секретар єпархії, протоієрей Віктор Капертєхов, оголосив порядок денний. На зборах зачитали звіти голів єпархіальних відділів про діяльність у 2019 році та розглянуті питання стосовно створювання єпархіальної ради - повідомляє прес-служба <a href="http://kremen-eparh.org/news/18112019r-pidsumkovi-zbori-duhovenstva-kremenchuckoyi-ieparhiyi">Кременчуцької єпархії</a>.</p>
      <p>Цього інформаційно-насиченого дня духовенство заслухало змістовні звіти голови єпархіального відділу освіти протоієрея Євгена Паламаря, в.о. голови єпархіального відділу по Взаємодії зі Збройними Силами України протоієрея Костянтина Маслова, голови єпархіального місіонерського відділу протоієрея Ігоря Матвієнко, голови єпархіального відділу благодійності та гуманітарної допомоги вимушеним переселенцям протодиякона Віктора Дудніченко, голови єпархіального відділу з питань охорони здоров’я та пастирської опіки медичних закладів протоієрея Іоанна Вус, голови єпархіального історико-краєзнавчого відділу протоієрея Георгія Бруско, голови єпархіального юридичного відділу протоієрея Віктора Капертєхова, голови єпархіального відділу у справах сім’ї протоієрея Георгія Гербика, у якому, зокрема, було підкреслено про необхідність обов’язкової катехизації перед Таїнствами Хрещення та Вінчання.</p>
      <p>Звіт голови єпархіального відділу у справах молоді протоієрея Романа Кулініча, у зв’язку с хворобою, було зачитано протодияконом Віктором Дудніченко, а звіт в.о. голови єпархіального відділу по роботі в пенітенціарних установах протоієрея Миколая Богайчика - зачитано протоієреєм Ігорем Матвієнко.</p>
      <p>Архієпископом Кременчуцьким і Лубенським Миколаєм була дана оцінка роботи єпархіальних відділів та підняті ряд актуальних питань, серед яких – питання стосовно створювання Єпархіальної ради. Відповідно до Розділу VII.B пункту 2. СТАТУТУ про управління УПЦ Єпархіальна рада створюється за благословенням єпархіального архієрея, половина з яких призначається єпархіальним архієреєм, а інші обираються Єпархіальними зборами на один рік. До складу Єпархіальної ради було призначено секретаря єпархії протоієрея Віктора Капертєхова, протоієрея Олександра Юрковського, архімандрита Петра (Багаудинов). Єпархіальними зборами священників до складу Єпархіальної ради одноголосно було обрано протоієрея Євгена Паламаря, протоієрея Костянтина Бондаренко, протоієрея Сергія Коваленко.</p>
      <p> </p>
      <p> </p>
      <p>За матерілами джерела</p>
    </article>
  </body>
</html>