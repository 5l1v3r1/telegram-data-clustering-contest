<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/21/oral-b-genius-x-il-primo-spazzolino-dotato-di-intelligenza-artificiale-628242"/>
    <meta property="og:site_name" content="tecnoandroid"/>
    <meta property="article:published_time" content="2019-11-21T15:40:49+00:00"/>
    <meta property="og:title" content="Oral-B Genius X, il primo spazzolino dotato di intelligenza artificiale"/>
    <meta property="og:description" content="Oral-B porterà all'Amazon Loft For Xmas, pop-up Store che aprirà a Milano dal 27 Novembre al 1 Dicembre, il suo Genius X: il primo spazzolino al mondo dotato di intelligenza artificiale."/>
  </head>
  <body>
    <article>
      <h1>Oral-B Genius X, il primo spazzolino dotato di intelligenza artificiale</h1>
      <h2>Oral-B porterà all'Amazon Loft For Xmas, pop-up Store che aprirà a Milano dal 27 Novembre al 1 Dicembre, il suo Genius X: il primo spazzolino al mondo dotato di intelligenza artificiale.</h2>
      <address><time datetime="2019-11-21T15:40:49+00:00">21 Nov 2019, 15:40</time> by <a rel="author">Raffaella Papa</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Untitled-design-2019-11-21T151437.842.png"/>
      </figure>
      <p>In occasione del <b>Black Friday</b> prima, e del Natale poi, <b>Amazon</b> aprirà a Milano il suo pop-up store: <b>Loft For Xmas</b>. Un grande lotto che verrà allestito in <b>zona San Babila dal 27 Novembre al 1 Dicembre</b>, e che consentirà ai visitatori di scoprire i prodotti tecnologici più in voga del momento.</p>
      <p>Tra i partecipanti ci sarà anche<b> Oral-B</b>, azienda leader nel settore dell’igiene orale, che porterà all’Amazon Loft For Xmas il suo <b>Genius X</b>, il <b>primo spazzolino al mondo dotato di intelligenza artificiale</b>.</p>
      <h3>Genius X, il primo spazzolino al mondo dotato di intelligenza artificiale</h3>
      <p>Sfruttando le più moderne tecnologie realizzate per migliorare l’igiene orale delle persone, <b>Genius X combina</b>, studia ed analizza le <b>diverse modalità di spazzolamento</b> (Pulizia Quotidiana, Protezione Gengive, Denti Sensibili, Pro Clean, Sbiancante e Nettalingua) fino ad offrire un <b>feedback personalizzato</b> volto a perfezionare le abitudini di spazzolamento per una <b>migliore salute del cavo orale</b>.</p>
      <p>Per accedere alle informazioni relative allo stato della salute del proprio cavo orale, è necessario scaricare l’<b>app Oral-B 5.0</b>, disponibile gratuitamente sia per gli smartphone ed i tablet Android che per gli iPhone. Disponibile nelle colorazioni bianco, nero e oro rosa, <b>Genius X</b> è dotato di un <b>triplo sensore di pressione</b> che<b> protegge le gengive riducendo automaticamente la velocità della testina</b> ed un <b>timer</b> che segnala quando è giunto il momento di smettere di spazzolare i denti, per p<b>assare poi alla pulizia della bocca</b>.</p>
      <p>Oral-B <b>Genius X</b> possiede una batteria che assicura fino a <b>14 giorni di autonomia</b> con una singola carica, e <b>può essere ricaricato mediante l’apposita custodia</b> anche mentre si è in viaggio, così da avere il prodotto sempre carico e pronto all’uso. Lo spazzolino smart di Oral-B potrà essere acquistato ad un <a href="https://amzn.to/36LjK2a"><b>prezzo promozionale su Amazon</b></a> in occasione del Black Friday.</p>
    </article>
  </body>
</html>