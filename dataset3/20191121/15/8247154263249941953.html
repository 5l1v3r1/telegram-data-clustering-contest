<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/mandrivna-filosofiya-u-kremenchuci-druga-vistavka-v-ramkah-mizhnarodnogo-triienale"/>
    <meta property="og:site_name" content="Кременчугская газета"/>
    <meta property="article:published_time" content="2019-11-21T15:15:00+00:00"/>
    <meta property="og:title" content="«Мандрівна філософія» - у Кременчуці друга виставка в рамках Міжнародного трієнале"/>
    <meta property="og:description" content="Минулого року відбулась виставка «Ню-арт», наступного року – «У краю сірих перлин»."/>
  </head>
  <body>
    <article>
      <h1>«Мандрівна філософія» - у Кременчуці друга виставка в рамках Міжнародного трієнале</h1>
      <address>
        <time datetime="2019-11-21T15:15:00+00:00">21 Nov 2019, 15:15</time>
      </address>
      <figure>
        <img src="https://kg.ua/sites/default/files/styles/news_style_3/public/news3/1_vistavka0.jpg?itok=HTvLFxEv"/>
      </figure>
      <p>
        <b>Минулого року відбулась виставка «Ню-арт», наступного року – «У краю сірих перлин».</b>
      </p>
      <p>22 листопада о 15.00 в Кременчуцькій міській художній галереї відкривається всеукраїнська виставка живопису, графіки, скульптури, декоративно-прикладного мистецтва «Мандрівна філософія».</p>
      <p>Про це повідомила директорка Кременчуцької міської художньої галереї <a href="https://www.facebook.com/oksana.boiko.14?__tn__=%2CdC-R-R&amp;eid=ARAEhEOrEudtanYa9V8HLhSmbvMJ1U8r663lec3lekHv0RpeLTHBmZSUOqpndD57Ma68tq7JUuK4kdLx&amp;hc_ref=ARRoKhQVsCn61XM1KqEsTorujs5nuZcfD7l3movDL8KZ9_NpFnZ85eHwI1dmP2PIl6k&amp;fref=nf">Oksana Boiko</a></p>
      <figure>
        <img src="https://kg.ua/sites/default/files/inline/images/1_vistavka_shche_0.jpg"/>
      </figure>
      <p>Понад 100 авторів з усієї України та з Німеччини, Франції, Швейцарії, Індії відкривають власний світ творчої свободи, щастя і життєвого шляху. Назва І міжнародного трієнале пов’язана з філософією геніального українського мислителя 18 ст. Григорієм Сковородою. Тема свободи та щастя позачасова і актуальна, саме митці все своє життя вирішують їх власним творчим шляхом, шукаючи і виловлюючи істини в потоках буття. В експозиції твори відомих авторів, навіть лауреатів Шевченківської премії, але поруч і невідомі майстри,студенти, чиї імена ми тільки відкриваємо. Глядач побачить традиційні мистецькі практики і сучасні новаторські ремінісценції.<br/>Проект-конкурс «ART NOVA» триває вже 2 рік і результатом його буде нагородження переможців та видання кольорового каталогу. Минулого року відбулась виставка «Ню-арт», наступного року – «У краю сірих перлин».</p>
      <p>Виставка діє від 22 листопада 2019 року по 15 січня 2020 року.</p>
      <p>Художня галерея працює:<br/>середа - п’ятниця від 10.00 до 16.00<br/>Субота, неділя від 10.00 до 16.30<br/>Понеділок, вівторок - вихідні</p>
      <p> </p>
      <p> </p>
      <p>Світлана Павленко</p>
      <p> </p>
    </article>
  </body>
</html>