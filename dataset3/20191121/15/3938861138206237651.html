<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_minyust-vitrativ-na-sudi-z-kolomojskim-24-mln/939229"/>
    <meta property="og:site_name" content="Gazeta.ua"/>
    <meta property="article:published_time" content="2019-11-21T15:58:00+00:00"/>
    <meta property="og:title" content="Мін'юст витратив на суди з Коломойським $24 млн"/>
    <meta property="og:description" content="Міністерство юстиції вже витратило $24 млн (580 млн грн) на адвокатів проти групи &quot;Приват&quot; олігарха Ігоря Коломойського. З 2015 року Міністерство витратило на юридичні послуги $23,14 млн, послуги деяких залучених британських адвокатів сягають понад $1000 за годину, повідомляють &quot;Наші ..."/>
  </head>
  <body>
    <article>
      <h1>Мін'юст витратив на суди з Коломойським $24 млн</h1>
      <address><time datetime="2019-11-21T15:58:00+00:00">21 Nov 2019, 15:58</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939229_w_300.jpg?v=0"/>
        <figcaption>Послуги деяких адвокатів сягають понад $1 тис. за годину. Фото: УНІАН</figcaption>
      </figure>
      <p>Міністерство юстиції вже витратило <b>$24 млн (580 млн грн)</b> на адвокатів проти групи "Приват" олігарха <b>Ігоря Коломойського</b>.</p>
      <p>З 2015 року Міністерство витратило на юридичні послуги $23,14 млн, послуги деяких залучених британських адвокатів сягають понад $1000 за годину, повідомляють <a href="http://nashigroshi.org/2019/11/21/na-brytans-kykh-advokativ-dlia-zakhystu-ukrainy-vid-kolomoys-koho-pishlo-vzhe-24-mil-yony/">"Наші гроші"</a></p>
      <p>13 листопада Мін'юст уклав угоду з міжнародною юридичною фірмою "Latham &amp; Watkins (London) Llp" (Британія) про додаткові послуги на $593 тис.</p>
      <p>Цьогоріч фірма представлятиме Україну в Арбітражному інституті Торгової палати міста Стокгольм (Швеція) у справі за позовами міноритарних акціонерів "Укрнафти" – кіпрських компаній "Littop Enterprises Limited", "Bridgemont Ventures Limited" та "Bordo Management Limited", пов'язаних з групою "Приват".</p>
      <p>Сума позовних вимог становить близько $5 млрд. Остаточне рішення буде винесено не раніше 2020 року.</p>
      <p>Загалом із 2015 року Мін'юст уклав угод щодо цієї справи з "Latham &amp; Watkins (London) Llp" на суму $21,39 млн. Також юрпослуги по цій справі надавала інша фірма "Hogan Lovells" (Британія), з якою Мінюст з 2017 року підписав дві угоди на $2,75 млн.</p>
      <p>Таким чином,<b> усього на юрпослуги обом підрядникам</b> відписали $24,14 млн.</p>
      <p>Найдорожчими є послуги партнерів "Latham &amp; Watkins (London) Llp" Себастьяна Зеельмана-Еггеберта і Чарльза Клейпула – <b>$1085 за годину</b>.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_vidvernutis-vid-zahodu-i-pozichiti-u-rosiyi-100-mlrd-kolomojskij-shokuvav-novoyu-zayavoyu/937970"/>
      </related>
      <blockquote>Колишніх власників Приватбанку Ігоря Коломойського та Геннадія Боголюбова <a href="https://gazeta.ua/articles/economics/_kolomojskij-poverne-privatbanku-kruglu-sumu-rishennya-sudu/934404">зобов'язали виплатити 10,9 млн фунтів стерлінгів</a>, або $14,01 млн судових витрат. Рішення прийняв Апеляційний суд Англії та Уельсу.</blockquote>
    </article>
  </body>
</html>