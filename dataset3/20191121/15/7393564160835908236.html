<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2580622/dorogu-zi-lvova-do-bruhoviciv-vidremontuut-ta-rozsirat"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-21T15:21:00+00:00"/>
    <meta property="og:title" content="Дорогу зі Львова до Брюховичів відремонтують та розширять"/>
    <meta property="og:description" content="Зі Львова до Брюхович відремонтують дорогу та розширять."/>
  </head>
  <body>
    <article>
      <h1>Дорогу зі Львова до Брюховичів відремонтують та розширять</h1>
      <address><time datetime="2019-11-21T15:21:00+00:00">21 Nov 2019, 15:21</time> by <a rel="author">Катерина Тополюк</a></address>
      <p>
        <i>Сьогодні, 21 листопада, на сесії Львівської міської ради ухвалили рішення про капітальний ремонт та розширення відрізку дороги від вул. Замарстинівської у Львові до Брюховичів. </i>
      </p>
      <p>Про це повідомляє кореспондент сайту 032.ua. </p>
      <p>Електронну петицію з вимогою про капітальний ремонт та розширення відрізку дороги, що сполучає Львів через вул. Замарстинівську з селищем Брюховичі опублікував 25 серпня Володимир Беньо. Автор петиції наголошує, що за останні 9 місяців 2019 року на цьому відрізку дороги трапилося більше 15 дорожньо-транспортних пригод. Капітальний ремонт дороги зі Львова до Брюховичів востаннє робили 10 років тому, відтак, стан її незадовільний. </p>
      <p>Зазначимо, 15 жовтня 2019 року дана петиція набрала необхідних 500 голосів на підтримку. Відтак, сьогодні її розглянули та підтримали депутати на сесії Львівської міськради. </p>
      <p>Додамо, як <a href="https://www.032.ua/news/2580538/u-lvovi-vstanovlat-stanciu-dla-vimiruvanna-rivna-zabrudnenosti-povitra">повідомляв</a> кореспондент 032.ua, також на сесії Львівської міської ради депутати підтримали петицію про встановлення на вулиці Пластовій станцію для вимірювання якості повітря.  </p>
      <p>Нагадаємо, 20 листопада, у соцмережі <a href="https://www.032.ua/news/2580247/rosijske-vidavnictvo-vikupilo-prava-na-publikaciu-knizok-u-vidavnictva-starogo-leva">з'явилася</a> інформація, що львівське «Видавництво Старого Лева» продало права на публікацію книжок «Голосно, тихо, пошепки» та «Я так бачу» російському видавництву «Манн, Іванов і Фарбер». </p>
    </article>
  </body>
</html>