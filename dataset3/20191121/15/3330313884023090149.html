<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904636/-knvb-krijgt-groot-aantal-miljoenen-door-plaatsing-van-oranje-voor-ek-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-21T15:11:00+00:00"/>
    <meta property="og:title" content="'KNVB krijgt miljoenen door Oranje-plaatsing, 34 miljoen is totaalbedrag'"/>
    <meta property="og:description" content="De KNVB kan een groot aantal miljoenen bijschrijven door de plaatsing van het Nederlands elftal voor het EK in 2020. De bond krijgt minstens 9,25 miljoen euro van de UEFA. Dat schrijft Voetbal International. Nederland wist zich vorige week zaterdag tegen Noord-Ierland voor het eerst in zes jaar tijd weer te plaatsen voor een eindtoernooi. Na het WK 2014 in Brazilië kwalificeerde Oranje zich nergens meer voor."/>
  </head>
  <body>
    <article>
      <h1>'KNVB krijgt miljoenen door Oranje-plaatsing, 34 miljoen is totaalbedrag'</h1>
      <address>
        <time datetime="2019-11-21T15:11:00+00:00">21 Nov 2019, 15:11</time>
      </address>
      <p>
        <b>De KNVB kan een groot aantal miljoenen bijschrijven door de plaatsing van het Nederlands elftal voor het EK in 2020. De bond krijgt minstens 9,25 miljoen euro van de UEFA.</b>
      </p>
      <p>Dat schrijft <a href="https://www.vi.nl/nieuws/knvb-kassa-rinkelt-door-ek-deelname-nederlands-elftal">Voetbal International</a>. Nederland wist zich vorige week zaterdag tegen Noord-Ierland voor het eerst in zes jaar tijd weer te plaatsen voor een eindtoernooi. Na het WK 2014 in Brazilië kwalificeerde Oranje zich nergens meer voor.</p>
      <p>Door de plaatsing voor het EK krijgt de KNVB dus minstens 9,25 miljoen. De kans is groot dat daar nog extra bedragen bovenop komen. Een gewonnen groepswedstrijd levert anderhalf miljoen op, meldt <i>VI</i>. Een remise is 750.000 euro waard. Wanneer Nederland de poulefase overleeft komt daar nog eens twee miljoen euro bij.</p>
      <p>3,25 miljoen en vijf miljoen zijn de bedragen die de KNVB krijgt wanneer Oranje de kwart- en halve finale weet te bereiken. Als de ploeg van bondscoach Ronald Koeman de eindstrijd haalt is er in totaal al 19,25 miljoen verdiend. De verliezer krijgt zeven miljoen.</p>
      <p>In totaal kan Oranje een bedrag van 34 miljoen verdienen op het EK, zo heeft <i>VI</i> berekend.</p>
    </article>
  </body>
</html>