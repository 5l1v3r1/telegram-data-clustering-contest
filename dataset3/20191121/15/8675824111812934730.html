<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/bcci-announces-team-for-t-20-and-odi-series-against-west-indies-143449"/>
    <meta property="og:site_name" content="Wah Cricket"/>
    <meta property="article:published_time" content="2019-11-21T15:30:55+00:00"/>
    <meta property="og:title" content="IND vs WI: वेस्टइंडीज़ के खिलाफ होने वाली टी-20 और वनडे सीरीज़ के लिए टीम इंडिया का एलान, धोनी अब भी बाहर"/>
    <meta property="og:description" content="वेस्टइंडीज के खिलाफ टीम इंडिया को तीन ट्वेंटी-ट्वेंटी और तीन वनडे मैच की सीरीज खेलनी है. 6 दिसंबर को पहला ट्वेंटी-ट्वेंटी खेला जाएगा."/>
  </head>
  <body>
    <article>
      <h1>IND vs WI: वेस्टइंडीज़ के खिलाफ होने वाली टी-20 और वनडे सीरीज़ के लिए टीम इंडिया का एलान, धोनी अब भी बाहर</h1>
      <h2>वेस्टइंडीज के खिलाफ टीम इंडिया को तीन ट्वेंटी-ट्वेंटी और तीन वनडे मैच की सीरीज खेलनी है. 6 दिसंबर को पहला ट्वेंटी-ट्वेंटी खेला जाएगा.</h2>
      <address>
        <time datetime="2019-11-21T15:30:55+00:00">21 Nov 2019, 15:30</time>
      </address>
      <p><b>नई दिल्ली:</b> बीसीआई ने वेस्टइंडीज़ के खिलाफ अगले महीने खेली जाने वाली घरेलू टी-20 और वनडे सीरीज़ के लिए 15 सदस्यीय भारतीय टीम का एलान कर दिया है. वनडे सीरीज़ में ज्यादातर वहीं, खिलाड़ी हैं, जिन्हें टी-20 में मौका दिया गया है. वनडे में जहां केदार जाधव को टीम में जगह दी गई है, वहीं टी-20 टीम में वॉशिंगटन सुंदर को शामिल किया गया है.</p>
      <p>इस बार वनडे टीम में दीपक चाहर को टीम में शामिल किया गया है. दीपक ने बांग्लादेश के खिलाफ टी-20 सीरीज़ में अच्छा प्रदर्शन किया था. हालांकि उन्होंने अपने करियर में अब तक सिर्फ एक ही वनडे मैच खेला है. उन्होंने पिछले साल अफगानिस्तान के खिलाफ अपना डेब्यू वनडे खेला था.</p>
      <p>आपको बता दें अफगानिस्तान और भारत को अगले महीने 6 दिसंबर से तीन टी-20 मैच और तीन वनडे मैचों की सीरीज़ खेलनी है. ऐसे कयास लगाए जा रहे थे कि रोहित शर्मा को टी-20 सीरीज़ में आराम दिया जा सकता है. हालांकि उन्हें बीसीसीआई के चयनकर्ताओं ने उन्हें भी टीम में शामिल किया है. वेस्टइंडीज़ के खिलाफ होने वाली सीरीज़ के लिए महेंद्र सिंह धोनी और जसप्रीत बुमराह को टीम में मौका नहीं मिला है. साथ ही हार्दिक भी टीम में नहीं हैं.</p>
      <p>
        <b>वनडे टीम: विराट कोहली (कप्तान), रोहित शर्मा, शिखर धवन, केएल राहुल, श्रेयस अय्यर, मनीष पांडे, ऋषभ पंत (विकेटकीपर), शिवम दुबे, केदार जाधव, रवींद्र जडेजा, युज़वेंद्र चहल, कुलदीप यादव, दीपक चाहर, मोहम्मत शमी और भुवनेश्वर कुमार.</b>
      </p>
      <p>
        <b>टी-20 टीम: विराट कोहली (कप्तान), रोहित शर्मा, शिखर धवन, केएल राहुल, श्रेयस अय्यर, मनीष पांडे, ऋषभ पंत (विकेटकीपर), शिवम दुबे, वॉशिंगटन सुंदर, रवींद्र जडेजा, युज़वेंद्र चहल, कुलदीप यादव, दीपक चाहर, मोहम्मत शमी और भुवनेश्वर कुमार.</b>
      </p>
    </article>
  </body>
</html>