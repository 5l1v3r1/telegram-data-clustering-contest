<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622648/%D8%AF%D8%A7%D8%AF%DA%AF%D8%B3%D8%AA%D8%B1%DB%8C-%DA%A9%D8%B1%D9%85%D8%A7%D9%86-%D9%84%DB%8C%D8%AF%D8%B1%D9%87%D8%A7%DB%8C-%D8%A7%D8%B5%D9%84%DB%8C-%D9%86%D8%A7%D8%A2%D8%B1%D8%A7%D9%85%DB%8C%E2%80%8C%D9%87%D8%A7-%D8%B1%D8%A7-%D8%A8%D8%A7%D8%B2%D8%AF%D8%A7%D8%B4%D8%AA-%DA%A9%D8%B1%D8%AF%DB%8C%D9%85"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-21T15:00:00+00:00"/>
    <meta property="og:title" content="دادگستری کرمان: لیدرهای اصلی ناآرامی‌ها را بازداشت کردیم"/>
    <meta property="og:description" content="رئیس کل دادگستری استان کرمان از دستگیری لیدرهای اصلی ناآرامی‌های استان کرمان خبر داد."/>
  </head>
  <body>
    <article>
      <h1>دادگستری کرمان: لیدرهای اصلی ناآرامی‌ها را بازداشت کردیم</h1>
      <address>
        <time datetime="2019-11-21T15:00:00+00:00">21 Nov 2019, 15:00</time>
      </address>
      <p>
        <i>رئیس کل دادگستری استان کرمان از دستگیری لیدرهای اصلی ناآرامی‌های استان کرمان خبر داد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>یدالله موحد با اشاره به اینکه تمام لیدرهای اصلی ناآرامی‌های اخیر در استان کرمان بازداشت شدند گفت: عناصر و لیدرهای اصلی ناآرامی‌های اخیر در استان کرمان که اقدام به تخریب اموال عمومی داشتند، شناسایی و دستگیر شده‌اند.</p>
      <p>به گزارش روابط عمومی دادگستری استان کرمان، وی اظهار داشت: افرادی که اقدام به تخریب اموال دولتی، عمومی و خصوصی کرده‌اند، مجازات‌های سنگینی در انتظار آنها خواهد بود و به تمام مسئولان قضائی، رؤسا و دادستان‌های سراسر استان کرمان دستور داده شده که با کمک و همراهی مردم، دستگاه‌های اطلاعاتی، امنیتی و انتظامی تلاش شود تا کسب و کار، زندگی و خانه مردم مورد تعرض و آسیب قرار نگیرد.</p>
      <figure>
        <img src="https://aftabnews.ir/files/fa/news/1398/8/30/361873_342.jpg"/>
      </figure>
      <p>رئیس کل دادگستری استان کرمان گفت: دستگاه قضائی صف مردم از صف اشرار و اخلالگران در امنیت را جدا می‌داند. عناصر و لیدرهای اصلی ناآرامی‌های اخیر در استان کرمان که اقدام به تخریب اموال عمومی داشتند، شناسایی و دستگیر شده‌اند.</p>
      <p>وی تصریح کرد: تمام دستگیرشدگان مربوط به اعتراضات روز شنبه هستند و طی چند روز گذشته و پس از بیانات رهبر معظم انقلاب امام خامنه‌ای و تشریح جزئیات طرح سهمیه‌بندی بنزین از سوی مسئولان کشوری، هیچ ناآرامی در استان کرمان گزارش نشده است.</p>
      <p>موحد با اشاره به اینکه در حال حاضر هیچ مشکل امنیتی در سطح استان کرمان وجود ندارد، افزود: دادگستری استان کرمان بنا به وظیفه نظارتی خود طرح تشدید نظارت‌ها بر بازار را دنبال خواهد کرد و از دستگاه‌های متولی از جمله اداره کل تعزیرات حکومتی وسازمان صمت می‌خواهیم با جدیت موضوع را دنبال کنند.</p>
    </article>
  </body>
</html>