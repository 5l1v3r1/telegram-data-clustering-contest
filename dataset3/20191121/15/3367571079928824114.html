<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/rassegna-stampa/il-napoli-crea-tanto-ma-manca-lucidita-sotto-porta-i-numeri-dei-problemi-offensivi-415324"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-21T15:30:00+00:00"/>
    <meta property="og:title" content="Il Napoli crea tanto, ma manca lucidità sotto porta: i numeri dei problemi offensivi"/>
    <meta property="og:description" content="Dai quattro gol alla Fiorentina e i tre alla Juventus ai problemi palesati con Genk, Cagliari e anche col Genoa."/>
  </head>
  <body>
    <article>
      <h1>Il Napoli crea tanto, ma manca lucidità sotto porta: i numeri dei problemi offensivi</h1>
      <h2>Dai quattro gol alla Fiorentina e i tre alla Juventus ai problemi palesati con Genk, Cagliari e anche col Genoa.</h2>
      <address><time datetime="2019-11-21T15:30:00+00:00">21 Nov 2019, 15:30</time> by <a rel="author">Redazione Tutto Napoli.net</a></address>
      <p>Dai quattro gol alla Fiorentina e i tre alla Juventus ai problemi palesati con Genk, Cagliari e anche col Genoa. E' un <b>Napoli </b>a due facce quello d'attacco ed è chiaro che qualcosa si sia inceppato, come sottolineato dall'edizione odierna del<i> Corriere del Mezzogiorno: "Gli azzurri hanno realizzato 27 gol in 16 gare stagionali, la media di circa 1,7 a partita, ma incidono sui numeri le prime cinque partite in cui il Napoli ha realizzato quindici gol mentre nelle successive undici ne ha messi a segno solo dodici.</i></p>
      <p>
        <i>[...] I numeri rivelano che la squadra di Ancelotti crea tanto, è la seconda per tiri realizzati dopo l’Atalanta ma agli azzurri manca lucidità negli ultimi venti metri. Il Napoli realizza 17 conclusioni a partita ma ha la media di soli 6.3 tiri nello specchio, è la quintultima squadra della serie A per percentuale di conversione di tentativi nella porta (solo il 35%), soltanto quattro tiri in porta a partita vengono realizzati in area di rigore".</i>
      </p>
    </article>
  </body>
</html>