<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188820/Bejaarde-vrouw-overvallen-in-eigen-huis"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-21T15:39:36+00:00"/>
    <meta property="og:title" content="Bejaarde vrouw overvallen in eigen huis"/>
    <meta property="og:description" content="Een 68-jarige vrouw kreeg woensdagavond de schrik van haar leven toen ze in haar eigen woning in Rotterdam werd overvallen. Een groot bedrag aan spaargeld is meegenomen. De politie is nog op zoek naar de twee daders."/>
  </head>
  <body>
    <article>
      <h1>Bejaarde vrouw overvallen in eigen huis</h1>
      <address>
        <time datetime="2019-11-21T15:39:36+00:00">21 Nov 2019, 15:39</time>
      </address>
      <h4>Een 68-jarige vrouw kreeg woensdagavond de schrik van haar leven toen ze in haar eigen woning in Rotterdam werd overvallen. Een groot bedrag aan spaargeld is meegenomen. De politie is nog op zoek naar de twee daders.</h4>
      <p>Rond 18.30 uur wordt er aangebeld bij haar woning aan de Andre Gideplaats. De bewoonster doet open, waarna een man haar opzij schuift en gelijk met een smoes haar huis inloopt.</p>
      <p>De 68-jarige vrouw vertrouwt het niet en wil met de alarmknop om haar nek iemand waarschuwen, maar daar steekt de indringer een stokje voor. Hij rukt de ketting van haar hals.</p>
      <h3>Spaargeld weg</h3>
      <p>Ondertussen is ook een tweede man haar woning binnengedrongen, die op dat moment haar spullen en meubels doorzoekt. Korte tijd later vertrekken de mannen weer, waarna de vrouw alarm slaat. Een groot deel van haar spaargeld blijkt buitgemaakt.</p>
    </article>
  </body>
</html>