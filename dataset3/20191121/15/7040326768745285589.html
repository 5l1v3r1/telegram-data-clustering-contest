<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/israilden-irandaki-zam-gosterilere-destek-1390762"/>
    <meta property="og:site_name" content="Karar.com"/>
    <meta property="article:published_time" content="2019-11-21T15:23:00+00:00"/>
    <meta property="og:title" content="İsrail'den İran'daki zam gösterilere destek"/>
    <meta property="og:description" content="İsrail, İran'da benzin zammı sonrası başlayan ve ölümlere yol açan gösterileri desteklediğini duyurdu. İsrail Dışişleri Bakanı Katz, İranlı göstericilere hitaben"/>
  </head>
  <body>
    <article>
      <h1>İsrail'den İran'daki zam gösterilere destek</h1>
      <address>
        <time datetime="2019-11-21T15:23:00+00:00">21 Nov 2019, 15:23</time>
      </address>
      <p>
        <b>İsrail, İran'da benzin zammı sonrası başlayan ve ölümlere yol açan gösterileri desteklediğini duyurdu. İsrail Dışişleri Bakanı Katz, İranlı göstericilere hitaben "Gerçekten yanınızda duruyoruz" ifadelerini kullandı.</b>
      </p>
      <p>İsrail, İran'da benzin zammı sonrası başlayan ve ölümlere yol açan gösterileri desteklediğini duyurdu.</p>
      <p>İsrail Dışişleri Bakanı Yisrael Katz, sosyal medya hesabından yaptığı yazılı açıklamada, İran'ın Tesnim Haber Ajansı'nın "Siyonist rejimin Dışişleri Bakanı göstericilere destek veriyor." şeklindeki haberine tepki gösterdi.</p>
      <p>Katz, İranlı göstericilere hitaben, "Gerçekten yanınızda duruyoruz." ifadelerini kullandı.</p>
      <p>
        <b>ABD DE DESTEK VERMİŞTİ</b>
      </p>
      <p>ABD Başkan Yardımcısı Mike Pence de sosyal medya hesabından yaptığı açıklamasında, Washington'un İran'da benzin zammı sonrası başlayan ve ölümlere yol açan ülke genelindeki gösterilere destek verdiğini belirtmişti.</p>
      <p>ABD yaptırımlarının da etkisiyle ekonomik açıdan zor günler geçiren İran halkı, 15 Kasım Cuma günü benzine üç kat zam yapıldığının açıklanmasının ardından ülkenin birçok kentinde protestolara başladı. Gösteriler sırasında birçok kentte kamu binaları tahrip edildi. </p>
      <p>Yetkililer şu ana kadar olaylar sonucu 6 güvenlik görevlisi ve 1 göstericinin hayatını kaybettiğini açıkladı, gösterilerle ilgili gözaltına alınan kişi sayısı da 1000'i aştı. Uluslararası Af Örgütü ise 21 kentte en az 106 kişinin öldüğünü duyurdu. </p>
      <p>
        <b>KUDÜS/AA</b>
      </p>
      <related>
        <a href="https://www.karar.com/dunya-haberleri/irandaki-benzin-isyani-futbolu-da-vurdu-4-mac-ertelendi-1388843"/>
      </related>
      <related>
        <a href="https://www.karar.com/dunya-haberleri/hamaneye-yakin-gazete-protesto-liderleri-idamla-yargilanacak-1388612"/>
      </related>
    </article>
  </body>
</html>