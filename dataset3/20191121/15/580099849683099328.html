<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aksam.com.tr/guncel/son-dakika-bakan-akardan-flas-aciklamalar-f35lerin-4unu-fiilen-teslim-aldik-s400-calisacak/haber-1023884"/>
    <meta property="og:site_name" content="Akşam"/>
    <meta property="article:published_time" content="2019-11-21T15:07:00+00:00"/>
    <meta property="og:title" content="Bakan Akar'dan flaş açıklamalar: F-35'lerin 4ünü fiilen teslim aldık, S-400 çalışacak"/>
    <meta property="og:description" content="Milli Savunma Bakanı Akar, &quot;5 F-35ten 4ünü fiilen teslim aldık, biri teslim edilmek üzere hangarlarda bekliyor.&quot; dedi."/>
  </head>
  <body>
    <article>
      <h1>Bakan Akar'dan flaş açıklamalar: F-35'lerin 4ünü fiilen teslim aldık, S-400 çalışacak</h1>
      <h2>Milli Savunma Bakanı Akar, "5 F-35ten 4ünü fiilen teslim aldık, biri teslim edilmek üzere hangarlarda bekliyor." dedi.</h2>
      <address>
        <time datetime="2019-11-21T15:07:00+00:00">21 Nov 2019, 15:07</time>
      </address>
      <p>Milli Savunma Bakanı Hulusi Akar, "Yaptığımız harekatlar sonucu terör koridoru, terör devleti oluşturulması hayali bitti." ifadelerini kullandı.</p>
      <p>MKE'nin özelleştirilmesi iddialarına ilişkin Akar, şunları söyledi:</p>
      <p>"MKE'nin özelleştirilmesi söz konusu değil. Özel sektör nasıl çalışıyorsa, benzer bir yöntemle modernize edilecek."</p>
      <p>
        <b>YENİ ASKERLİK SİSTEMİ</b>
      </p>
      <p>Akar, yeni askerlik sistemine ilişkin, "Hali hazırda 231 bin 921 yükümlü silah altındadır. Askerliğin 6 aya düşmesiyle herhangi bir zaafiyet söz konusu değil." diye konuştu.</p>
      <p>
        <b>BEDELLİ ASKERLİK</b>
      </p>
      <p>Şu ana kadar 20 bin 725 hükümlünün bedelli askerlik için başvurduğunu belirten Akar, 688 milyon civarında bedel tahsis edildiğini bildirdi.</p>
      <p>Akar, şunları kaydetti:</p>
      <p>"31 Aralık'a kadar müracaat alımı sürecek, Ocak 2020'den itibaren yükümlülerin birlik, celp ve sevk dönemleri açıklanacak. Vicdani ret kavramıyla ilgili yasalarımızda hüküm bulunmamakla birlikte konuya ilişkin herhangi bir çalışma da yoktur."</p>
      <p>
        <b>S-400 SÜRECİ</b>
      </p>
      <p>S-400 sürecine ilişkin bilgiler de veren Akar, "S-400 çalışacak. TSK personelinin eğitim sürecini yaşıyoruz. Bunlar tamamlandığı zaman planlandığımız faaliyet neyse bunu uygulayacağız." dedi.</p>
      <p>(AA)</p>
    </article>
  </body>
</html>