<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-technology/2823002-vceni-nasa-znajsli-molekuli-cukriv-u-meteoritah.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T15:32:00+00:00"/>
    <meta property="og:title" content="Вчені NASA знайшли молекули цукрів у метеоритах"/>
    <meta property="og:description" content="Міжнародна команда дослідників Національного управління з аеронавтики і дослідження космічного простору (NASA) виявила молекули цукрів у зразках метеоритів, які падають на Землю."/>
  </head>
  <body>
    <article>
      <h1>Вчені NASA знайшли молекули цукрів у метеоритах</h1>
      <h2>Міжнародна команда дослідників Національного управління з аеронавтики і дослідження космічного простору (NASA) виявила молекули цукрів у зразках метеоритів, які падають на Землю.</h2>
      <address>
        <time datetime="2019-11-21T15:32:00+00:00">21 Nov 2019, 15:32</time>
      </address>
      <p>На їх думку, це могло зіграти ключову роль у розвитку життя на Землі, повідомляє <a href="https://edition.cnn.com/2019/11/21/world/nasa-sugar-meteorites-intl-hnk-scli/index.html">CNN</a>.</p>
      <p>У дослідженні, опублікованому у журналі Proceedings of the National Academy of Sciences, вчені проаналізували склад трьох метеоритів, в тому числі і того, що впав в <a href="https://www.ukrinform.ua/tag-avstralia">Австралії</a> в 1969 році. Його вік оцінюють в мільярди років.</p>
      <p>Дослідники в ході роботи використовували метод екстракції - витяг речовини з вихідної суміші - за допомогою соляної кислоти і води.</p>
      <blockquote>
        <b>Читайте також: </b>
        <a href="https://www.ukrinform.ua/rubric-technology/2821531-vceni-pidtverdili-naavnist-vodi-na-suputniku-upitera.html">Вчені підтвердили наявність води на супутнику Юпітера</a>
      </blockquote>
      <p>Результати аналізів засвідчили наявність арабінози і ксилози, але найзначнішим відкриттям була рибоза. Вона відіграє найважливішу роль в людській біології, оскільки входить до складу молекул РНК (рибонуклеїнова кислота) і є одним із “будівельних блоків” генетичного матеріалу в живих організмах.</p>
      <p>“Це чудово, що така нестійка молекула, як рибоза, може бути виявлена в такому древньому матеріалі”, - зазначив співавтор дослідження Джейсон Дворкін.</p>
      <p>На думку дослідників, отримані результати можуть дати вченим чіткішу картину того процесу виникнення життя. “Позаземний цукор, можливо, сприяв утворенню РНК на пребіотичній Землі, що, можливо, призвело до виникнення життя”, - підсумовують дослідники.</p>
    </article>
  </body>
</html>