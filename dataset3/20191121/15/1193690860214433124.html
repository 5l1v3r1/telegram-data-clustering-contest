<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/zvilnennia-zahriichuka-ne-ostannie-chilnytsia-moz-203223.html"/>
    <meta property="og:site_name" content="5 канал"/>
    <meta property="article:published_time" content="2019-11-21T15:52:00+00:00"/>
    <meta property="og:title" content="Звільнення Загрійчука не останнє – чільниця МОЗ"/>
    <meta property="og:description" content="За її словами, заступники отримали карт-бланш, коли прийшли в міністерство, але не всі його цілком використовують"/>
  </head>
  <body>
    <article>
      <h1>Звільнення Загрійчука не останнє – чільниця МОЗ</h1>
      <address>
        <time datetime="2019-11-21T15:52:00+00:00">21 Nov 2019, 15:52</time>
      </address>
      <p>Під час зустрічі із журналістами міністр охорони здоров'я Зоряна Скалецька заявила, що звільнення її заступника Михайла Загрійчука може бути не останнім. Про таке повідомляє "<a href="https://ukr.lb.ua/news/2019/11/21/442864_skaletska_zvilnennya_zagriychuka.html">LB.ua</a>".</p>
      <p>"Одна річ – бути практикуючим лікарем, інша – працювати в міністерстві, писати нормативні акти, спілкуватися з журналістами. У такому турборежимі працювати, як у нас зараз у міністерстві, могло бути більше стресом для лікаря, і це було не завжди ефективно. Тому прийняте за короткий час рішення піти – це дуже добре", – сказала міністерка.</p>
      <p>За словами Скалецької, це може бути не останнє звільнення. За її словами, заступники отримали карт-бланш, коли прийшли в міністерство, але не всі його цілком використовують.</p>
      <blockquote>Як повідомляв 5.UA, заступника голови Міністерства охорони здоров’я Зоряни Скалецької Михайла Загрійчука <a href="https://www.5.ua/suspilstvo/zminy-u-moz-zahriichuk-vyrishyv-zvilnytysia-z-posady-zastupnyka-holovy-ministerstva-203169.html">звільнли з посади</a>.</blockquote>
    </article>
  </body>
</html>