<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/health/revolyutsiyniy_preparat_proti_shizofreniyi_uspishno_protestuvali_na_lyudyah_n1237171"/>
    <meta property="og:site_name" content="24 Канал"/>
    <meta property="article:published_time" content="2019-11-21T15:42:00+00:00"/>
    <meta property="og:title" content="Революційний препарат проти шизофренії успішно протестували на людях"/>
    <meta property="og:description" content="Препарат KarXT успішно долає симптоми гострого психозу при шизофренії. На відміну від аналогів, він не викликає серйозних побічних ефектів."/>
  </head>
  <body>
    <article>
      <h1>Революційний препарат проти шизофренії успішно протестували на людях</h1>
      <address><time datetime="2019-11-21T15:42:00+00:00">21 Nov 2019, 15:42</time> by <a rel="author" href="https://24tv.ua/anastasiya_lukashevska_tag7047/" target="_blank">Анастасія Лукашевська</a></address>
      <p>
        <b>Препарат KarXT успішно долає симптоми гострого психозу при шизофренії. На відміну від аналогів, він не викликає серйозних побічних ефектів.</b>
      </p>
      <p>Новий експериментальний препарат, про який розповідає <a href="https://newatlas.com/medical/schizophrenia-psychosis-karuna-phase-2-human-trials-xanomeline/">New Atlas</a>, лікує психоз у хворих на шизофренію, шляхом стимуляції рецепторів в мозку та центральної нервової системи.</p>
      <blockquote>Читайте також: <a href="https://24tv.ua/health/vcheni_vstanovili_hto_naychastishe_strazhdaye_vid_shizofreniyi_n964613">Вчені встановили, хто найчастіше страждає від шизофренії</a></blockquote>
      <h3>Як діє препарат проти шизофренії</h3>
      <p>Препарат має назву KarXT та являє собою комбінацію двох з'єднань – ксаномеліна і троспіума.</p>
      <p>Ще у 1990-х роках дослідження показали, що ксаномелін зупиняє розвиток психозу при шизофренії. Однак вплив цієї сполуки на шлунково-кишковий тракт виявився надто сильним, а тому від подальших досліджень сполуки довелося відмовитися.</p>
      <p>Проте, нині вчені вирішили відновити тестування ксаномеліну, з’єднавши його з вже схваленим та безпечним троспіумом, який застосовують для лікування проблем з сечовим міхуром.</p>
      <p>Препарат є антагоністом мускаринових рецепторів, але він не долає гематоенцефалічний бар’єр.</p>
      <p>Таким чином, троспіум скасовує дію ксаномеліну у всьому організмі, окрім головного мозку.</p>
      <figure>
        <img src="https://24tv.ua/resources/photos/news/620_DIR/201911/1237171_10176675.jpg?201911111832"/>
        <figcaption>Шизофренія характеризується розладом розумових процесів</figcaption>
      </figure>
      <p>А тому, комбінація препаратів знімає симптоми психозу та не надає побічних ефектів для організму.</p>
      <p>Попередні клінічні випробування другої фази за участі людей підтвердили ефективність KarXT.</p>
      <p>Однак, перш ніж він вийде на ринок, необхідні інші масштабні дослідження, які займуть до п’яти років.</p>
      <p>Вчені також розглядають можливість вивчення перспективи препарату в якості знеболювального та для лікування психозу у пацієнтів з хворобою Альцгеймера.</p>
      <blockquote>Більше новин, що стосуються лікування, медицини, харчування, здорового способу життя та багато іншого – читайте у розділі <a href="https://24tv.ua/health/">Здоров'я</a>.</blockquote>
    </article>
  </body>
</html>