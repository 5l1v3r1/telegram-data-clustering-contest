<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/polshha_buduye_ustanovku_shhob_zahistitisya_vid_neyakisnogo_rosiyskogo_gazu_n1237335"/>
    <meta property="og:site_name" content="24 Канал"/>
    <meta property="article:published_time" content="2019-11-21T15:15:00+00:00"/>
    <meta property="og:title" content="Польща будує установку, щоб захиститися від неякісного російського газу"/>
    <meta property="og:description" content="У Польщі добудовують установку для осушення російського газу від води. Місцева влада готова до можливих перешкод із постачання газу з Росії."/>
  </head>
  <body>
    <article>
      <h1>Польща будує установку, щоб захиститися від неякісного російського газу</h1>
      <address><time datetime="2019-11-21T15:15:00+00:00">21 Nov 2019, 15:15</time> by <a rel="author" href="https://24tv.ua/nataliya_pristanska_tag7230/" target="_blank">Наталія Пристанська</a></address>
      <p>
        <b>У Польщі добудовують установку для осушення російського газу від води. Місцева влада готова до можливих перешкод із постачання газу з Росії.</b>
      </p>
      <p>Завершити будівництво такої установки планують у грудні, повідомив голова польської газової компанії PGNiG Пьотр Возняк, передає <a href="https://www.polskieradio.pl/">"Польське радіо"</a>.</p>
      <blockquote>До теми: <a href="https://24tv.ua/polshha_perestane_kupuvati_gaz_u_rosiyi_n1234557">Польща перестане купувати газ у Росії</a></blockquote>
      <aside>Польща готується до подібної ситуації, як у 2016 році, коли росіяни впустили воду до газу, зробивши його непридатним. У нас у Польщі досі не було такої установки для осушення газу, найближча була в Німеччині,<cite>– зазначив Возняк.</cite></aside>
      <p>За його словами, Польща пильно стежить за розвитком ситуації з переговорами про транзит російського газу через Україну. Відповідно до цього у польських газосховищах накопичили необхідні запаси природного газу</p>
      <h3>Що відомо про купівлю Польщею російського газу</h3>
      <ul>
        <li>Контракт на купівлю російського газу Польща уклала з Газпромом ще у 1996 році. Термін його дії завершується 31 грудня 2022 року.</li>
        <li>За умовами контракту за 3 роки до завершення терміну його дії Польща повинна надіслати Росії декларацію про поновлення співпраці.</li>
        <li>Відповідно до контракту країна може щорічно купувати 10,2 мільярда метрів кубічних газу.</li>
        <li>Напередодні Польща надіслала "Газпрому" офіційне повідомлення про те, що не продовжуватиме контракт на купівлю газу після 2022 року.</li>
        <li>Натомість газовий оператор купуватиме скраплений газ зі США. Крім того, між Польщею та Норвегією будується трубопровід, через який теж імпортуватимуть газ.</li>
      </ul>
    </article>
  </body>
</html>