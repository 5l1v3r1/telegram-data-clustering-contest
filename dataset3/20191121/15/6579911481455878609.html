<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-tenis-23505499-wta-valul-schimbarilor-continua-angelique-kerber-dayana-yastremska-alti-antrenori-sascha-bajin-pregati-ucraineanca.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-21T15:59:00+00:00"/>
    <meta property="og:title" content="Angelique Kerber și Dayana Yastremska au alți antrenori - Sascha Bajin o va pregăti pe ucraineancă"/>
    <meta property="og:description" content="Locul 22 în ierarhia mondială și una dintre cele mai promițătoare tinere jucătoare, Dayana Yastremska a anunțat că va avea un alt antrenor în 2020. Este vorba de Sascha Bajin, cel care a"/>
  </head>
  <body>
    <article>
      <h6 class="kicker">WTA: Valul schimbărilor continuă</h6>
      <h1>Angelique Kerber și Dayana Yastremska au alți antrenori - Sascha Bajin o va pregăti pe ucraineancă</h1>
      <address><time datetime="2019-11-21T15:59:00+00:00">21 Nov 2019, 15:59</time> by <a rel="author">A.I.</a></address>
      <p><b>Locul 22 în ierarhia mondială și una dintre cele mai promițătoare tinere jucătoare, Dayana Yastremska a anunțat că va avea un alt antrenor în 2020. Este vorba de Sascha Bajin, cel care a ajutat-o pe Naomi Osaka să cucerească două titluri de Grand Slam. Parte de un alt tehnician va avea și Angelique Kerber: Dieter Kindlmann.<br/></b><b><br/></b><b>Pariul lui Bajin </b><br/><br/>A colaborat ultima dată cu Mladenovic, iar despărțirea a luat-o pe franțuzoaică pe nepregătite. <br/><br/>Sascha Bajin nu a stat mult pe "tușă", germanul urmând să fie noul antrenor al sportivei care se află pe locul 22 în ierarhia mondială, Dayana Yastremska. <br/>Cunoscut inițial drept sparring-partner-ul Serenei Williams, Bajin a câștigat două Grand Slam-uri alături de Naomi Osaka, sportivă pe care a ajutat-o să devină lider mondial. <br/><br/>"Sunt extrem de fericită şi sunt emoţionată să încep colaborarea noastră, ţinand cont că o să fie o foarte interesantă şi impresionantă muncă. Sunt încrezătoare că el mă poate ajuta să-mi indeplinesc ambiţiile", a scris jucătoarea de 19 ani, pe Twitter. <br/><br/>Până în luna octombrie a acestui an, Dayana a colaborat cu belgianul Olivier Jeunehomme.<br/><b><br/></b><b>Schimbare și pentru Angelique Kerber </b><br/><br/>Ajunsă pe locul 20 mondial, Angie trece printr-o nouă schimbare de antrenor. L-a înlocuit pe Rainer Schuttler cu Dieter Kindlmann.<br/><br/>"Sunt fericită să anunţ că Didi Kindlmann se va alătura echipei mele ca nou antrenor. Munca începe aici şi sunt recunoscătoare celor din echipa mea care împărtăşesc aceeaşi viziune de a merge înainte" - <b>Angelique Kerber. <br/></b><br/>Dieter Kindlmann a lucrat în ultimele sezoane cu sportive precum Madison Keys, Elise Mertens sau Ajla Tomljanovic.<br/><br/><br/>  </p>
    </article>
  </body>
</html>