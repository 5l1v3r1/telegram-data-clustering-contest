<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1417127/i-allagi-proponiti-den-fernei-panta-tin-amesi-epityhia"/>
    <meta property="og:site_name" content="gazzetta.gr"/>
    <meta property="article:published_time" content="2019-11-21T15:17:09+00:00"/>
    <meta property="og:title" content="Η αλλαγή προπονητή δεν φέρνει πάντα την άμεση επιτυχία!"/>
    <meta property="og:description" content="Ο Κορακάκης θα ντεμπουτάρει την Κυριακή στον πάγκο του Ατρόμητου, όμως πέρσι και φέτος το ποσοστό επιτυχίας στην «πρώτη» για το πρωτάθλημα κάθε νέου κόουτς στο μέσο της σεζόν, βρίσκεται κάτω από το 50%  "/>
  </head>
  <body>
    <article>
      <h1>Η αλλαγή προπονητή δεν φέρνει πάντα την άμεση επιτυχία!</h1>
      <h2>Ο Κορακάκης θα ντεμπουτάρει την Κυριακή στον πάγκο του Ατρόμητου, όμως πέρσι και φέτος το ποσοστό επιτυχίας στην «πρώτη» για το πρωτάθλημα κάθε νέου κόουτς στο μέσο της σεζόν, βρίσκεται κάτω από το 50%  </h2>
      <address><time datetime="2019-11-21T15:17:09+00:00">21 Nov 2019, 15:17</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Αλλαγές υπήρξαν τις τελευταίες ημέρες στο Περιστέρι, καθώς ο Γιάννης Αναστασίου δεν κρατά πια τα «ηνία» του Ατρόμητου και επί του παρόντος τις τύχες του ανέλαβε ο Γιώργος Κορακάκης, για δεύτερη φορά στην καριέρα του, μαζί με τον Σωκράτη Οφρυδόπουλο. Ο νεαρός κόουτς θα ντεμπουτάρει την Κυριακή κόντρα στον ΟΦΗ και επ' ευκαιρία, ας δούμε τι συνέβη πέρσι και φέτος στην κατηγορία, όταν είχαμε ανάλογες περιπτώσεις. Στις «πρώτες» δηλαδή για το πρωτάθλημα (είναι πιο αντιπροσωπευτικό), κάθε νέου προπονητή που ανέλαβε στο μέσο της σεζόν. Υπηρεσιακού και μη, αφού στην Ελλάδα πάμε πάντα με γνώμονα... ουδέν μονιμότερον του προσωρινού. </p>
      <p>Παρατηρώντας λοιπόν τα πεπραγμένα, φτάνουμε στο συμπέρασμα πως η αλλαγή προπονητή δεν εξασφαλίζει πάντα την άμεση επιτυχία. Στις 21 φορές που υπήρξε αντίστοιχο ντεμπούτο, μόνο οι 10 έληξαν νικηφόρα για τον εκάστοτε καινούργιο, ενώ οι 8 συνδυάστηκαν με ήττα και 3 ματς έληξαν ισόπαλα. Δηλαδή το ποσοστό επιτυχίας βρίσκεται, έστω και οριακά, κάτω από το 50% (47,6%).    </p>
      <p><b>ΟΙ «ΠΡΩΤΕΣ» ΣΤΟ ΠΡΩΤΑΘΛΗΜΑ ΤΩΝ ΕΚΑΣΤΟΤΕ ΝΕΩΝ ΠΡΟΠΟΝΗΤΩΝ <br/></b><b>ΑΕΚ<br/></b>Νίκος Κωστένογλου: Αστέρας Τρίπολης – ΑΕΚ 2-3 <br/>Μάνουελ Χιμένεθ: ΑΕΚ – ΟΦΗ 1-0 </p>
      <p><b>ΑΕΛ<br/></b>Τζιανλούκα Φέστα: ΑΕΛ – Παναιτωλικός 1-0 </p>
      <p><b>ΑΠΟΛΛΩΝ ΣΜΥΡΝΗΣ<br/></b>Χαράλαμπος Τεννές: Απόλλων Σμύρνης – Ατρόμητος 1-1 <br/>Γιάννης Ματζουράκης: ΠΑΟΚ – Απόλλων Σμύρνης 2-0 <br/>Αλμπέρτο Μοντεαγούδο: Απόλλων Σμύρνης – ΠΑΣ Γιάννινα 1-2 <br/>Λευτέρης Βελέντζας: Λεβαδειακός – Απόλλων Σμύρνης 1-0 </p>
      <p><b>ΑΡΗΣ<br/></b>Μίκαελ Ενινγκ: Ξάνθη – Αρης 0-1 <br/>Απόστολος Τερζής: Αρης – Παναθηναϊκός 4-0 <br/>Σάββας Παντελίδης:  ΟΦΗ – Αρης 1-2 <br/>Απόστολος Τερζής: Απόλλων Σμ. - Αρης 1-2 </p>
      <p><b>ΑΣΤΕΡΑΣ ΤΡΙΠΟΛΗΣ<br/></b>Γιώργος Παράσχος: Αστέρας Τρίπολης – ΑΕΛ 2-0 </p>
      <p><b>ΑΤΡΟΜΗΤΟΣ  <br/></b>-</p>
      <p><b>ΒΟΛΟΣ<br/></b>-</p>
      <p><b>ΛΑΜΙΑ <br/></b>Ακης Μάντζιος: Αστέρας Τρίπολης – Λαμία 4-1 <br/>Μάκης Χάβος: Ατρόμητος – Λαμία 1-0 </p>
      <p><b>ΛΕΒΑΔΕΙΑΚΟΣ <br/></b>Νίκος Καραγεωργίου: Λεβαδειακός – Αρης 1-0 <br/>Τζουζέπε Σανίνο: Λαμία – Λεβαδειακός 3-2</p>
      <p><b>ΞΑΝΘΗ<br/></b>-</p>
      <p><b>ΟΛΥΜΠΙΑΚΟΣ<br/></b>-</p>
      <p><b>ΟΦΗ<br/></b>Νίκος Καραμπετάκης: ΠΑΟΚ – ΟΦΗ 4-0 <br/>Χαϊμε Βέρα: ΑΕΚ – ΟΦΗ 1-0 </p>
      <p><b>ΠΑΝΑΘΗΝΑΪΚΟΣ <br/></b>-</p>
      <p><b>ΠΑΝΑΙΤΩΛΙΚΟΣ<br/></b>Μάκης Χάβος: Παναιτωλικός – ΑΕΛ 2-2</p>
      <p><b>ΠΑΝΙΩΝΙΟΣ<br/></b>Νίκι Παπαβασιλείου: Πανιώνιος – ΑΕΛ 1-0 <br/>Ακης Μάντζιος:  Πανιώνιος – Λεβαδειακός 1-1 </p>
      <p><b>ΠΑΟΚ <br/></b>-</p>
      <p><b>ΠΑΣ ΓΙΑΝΝΙΝΑ <br/></b>-</p>
    </article>
  </body>
</html>