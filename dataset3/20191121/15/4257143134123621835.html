<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/21/kenderesi-tamas-megszolalt"/>
    <meta property="og:site_name" content="infostart"/>
    <meta property="article:published_time" content="2019-11-21T15:34:00+00:00"/>
    <meta property="og:title" content="Kenderesi Tamás megszólalt"/>
    <meta property="og:description" content="A 22 éves olimpiai bronzérmest a júliusi kvangdzsui világbajnokság idején a helyi hatóságok szexuális zaklatással vádolták meg."/>
  </head>
  <body>
    <article>
      <h1>Kenderesi Tamás megszólalt</h1>
      <address><time datetime="2019-11-21T15:34:00+00:00">21 Nov 2019, 15:34</time> by <a rel="author">Infostart</a></address>
      <h3>A 22 éves olimpiai bronzérmest a júliusi kvangdzsui világbajnokság idején a helyi hatóságok szexuális zaklatással vádolták meg.</h3>
      <p>A magyar úszó a<a href="https://tv2.hu/szorakozas/celebszemle/312092_exkluziv-interju-kenderesi-tamas.html"> TV2 Tényeknek adott exkluzív interjút,</a> amelyben elmesélte, mi is történt a dél-koreai szórakozóhelyen nyáron.</p>
      <blockquote>"Ez egy gyerekes fogadásból történő fenékre csapás volt, és ebből lett gyakorlatilag az, ami."</blockquote>
      <p>Hozzátette: az első egy hét nagyon megviselte, álmatlanul töltötte a napjait és hazaérkezve is furcsa érzés fogta el.</p>
      <p>Kenderesi Tamást azzal gyanúsították, hogy egy szórakozóhelyen zaklatott egy 18 éves nőt a vizes-vb helyszínén. A 22 éves sportoló elismerte, hogy hozzáért a nő fenekéhez. A helyi ügyészség azt kérte magyar úszót 3 millió wonra (2542 dollár, 720 ezer forint) büntesse meg az ügyben. Mivel Kenderesi ennyi pénzt előre kifizetett, ezért elhagyhatta az országot, de csak a magyar csapat után.</p>
      <p><a href="https://infostart.hu/sport/2019/11/20/eddig-nyult-a-kenderesi-ugy-kiszabtak-az-uszo-bunteteset">Az ügy miatt a Magyar Úszó Szövetség írásbeli megrovásban részesítette Kenderesi Tamást</a>, valamint szövetségi támogatását fél évre megvonta, utóbbi büntetést azonban fél évre felfüggesztette. A testület az úszó által elmondottakat, valamint a Koreai Köztársaságból megkapott hivatalos bírósági jegyzőkönyvben foglaltakat figyelembe véve megállapította, hogy Kenderesi Tamás egyrendbeli szándékos fegyelmi vétséget követett el, megsértvén a szervezet etikai szabályzatát.</p>
      <p>
        <i>Nyitókép: MTI/Illyés Tibor</i>
      </p>
      <related>
        <h4>
          <b>Kapcsolódó cikkeink:</b>
        </h4>
        <a href="https://infostart.hu/sport/2019/11/20/eddig-nyult-a-kenderesi-ugy-kiszabtak-az-uszo-bunteteset"/>
        <a href="https://infostart.hu/sport/2019/10/18/kenderesi-tamas-ujabb-kalandja"/>
        <a href="https://infostart.hu/sport/2019/10/16/uj-hirek-kenderesi-tamas-ugyeben"/>
        <a href="https://infostart.hu/sport/2019/08/16/kiderult-mi-van-a-kenderesi-jegyzokonyvben-a-szexualis-zaklatas-helyett"/>
        <a href="https://infostart.hu/sport/2019/08/15/180-fokos-fordulat-kenderesi-tamas-ugyeben"/>
        <a href="https://infostart.hu/sport/2019/08/11/kenderesi-tamas-a-mutetje-utan-itt-az-elso-foto"/>
        <a href="https://infostart.hu/sport/2019/08/09/wladar-sandor-elfogadhatoan-fogjuk-kommunikalni-kenderesi-tamas-ugyet"/>
        <a href="https://infostart.hu/sport/2019/08/02/hazaert-es-megszolalt-kenderesi-tamas"/>
      </related>
    </article>
  </body>
</html>