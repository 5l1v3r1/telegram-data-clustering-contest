<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/sathyan-andikkad-praise-actress-anna-ben-on-helan-film-454.html"/>
    <meta property="og:site_name" content="DoolNews"/>
    <meta property="article:published_time" content="2019-11-21T15:58:00+00:00"/>
    <meta property="og:title" content="'ഈ മോള്‍ക്ക് ഇത്രയേറെ അഭിനയസിദ്ധിയുണ്ടെന്ന് അന്നൊന്നും വിചാരിച്ചില്ല'; അന്ന ബെന്നിന്റെ അഭിനയ മികവിനെ പുകഴ്ത്തി സത്യന്‍ അന്തിക്കാട്"/>
    <meta property="og:description" content="Anna Ben Sathyan Anthikkad Malayalam Cinema പ്രേക്ഷക പ്രശംസ നേടി മുന്നേറുകയാണ് അന്ന ബെന്നിനെ നായികയാക്കി മാത്തുക്കുട്ടി സേവ്യര്‍ സംവിധാനം ചെയ്ത ഹെലന്‍. ചിത്രത്തില്‍ ഹെലന്"/>
  </head>
  <body>
    <article>
      <h1>'ഈ മോള്‍ക്ക് ഇത്രയേറെ അഭിനയസിദ്ധിയുണ്ടെന്ന് അന്നൊന്നും വിചാരിച്ചില്ല'; അന്ന ബെന്നിന്റെ അഭിനയ മികവിനെ പുകഴ്ത്തി സത്യന്‍ അന്തിക്കാട്</h1>
      <address><time datetime="2019-11-21T15:58:00+00:00">21 Nov 2019, 15:58</time> by <a rel="author">എന്റര്‍ടെയിന്‍മെന്റ് ഡെസ്‌ക്</a></address>
      <p>പ്രേക്ഷക പ്രശംസ നേടി മുന്നേറുകയാണ് അന്ന ബെന്നിനെ നായികയാക്കി മാത്തുക്കുട്ടി സേവ്യര്‍ സംവിധാനം ചെയ്ത ഹെലന്‍. ചിത്രത്തില്‍ ഹെലന്‍ എന്ന കഥാപാത്രത്തെ അനശ്വരമാക്കിയ അന്ന ബെന്നും പ്രേക്ഷകരുടെ ഹൃദയത്തില്‍ സ്ഥാനമുറപ്പിച്ചു കഴിഞ്ഞു.</p>
      <p>സിനിമാ രംഗത്തുനിന്നും അല്ലാതെയും നിരവധി പേരാണ് അന്നയുടെ അഭിനയ മികവിനെ കുറിച്ച് വാചാലരായത്. ഇപ്പോഴിതാ സംവിധായകന്‍ സത്യന്‍ അന്തിക്കാടും ചിത്രം കണ്ടതിന് ശേഷമുള്ള അനുഭവം പങ്കുവെച്ചിരിക്കുകയാണ്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ആഹ്ലാദകരമായ ഒരു അമ്പരപ്പാണ് തനിക്ക് തോന്നിയത് എന്നാണ് സിനിമ കണ്ടതിന് ശേഷം സത്യന്‍ അന്തിക്കാട് പ്രതികരിച്ചത്. പടം തീര്‍ന്നിട്ടും കാണികളൊഴിഞ്ഞിട്ടും സീറ്റില്‍ നിന്നെഴുന്നേല്‍ക്കാന്‍ തോന്നിയില്ലെന്നും അത്രയേറെ ആ പെണ്‍കുട്ടി തന്നെ കീഴ്പ്പെടുത്തി കഴിഞ്ഞിരുന്നെന്നും സത്യന്‍ അന്തിക്കാട് പറയുന്നു.</p>
      <p>
        <b>സത്യന്‍ അന്തിക്കാടിന്റെ വാക്കുകള്‍….</b>
      </p>
      <p>ആഹ്ലാദകരമായ ഒരു അമ്പരപ്പിനെ പറ്റി പറയാം.</p>
      <p>‘ഹെലന്‍’ എന്ന സിനിമ കണ്ടു. പടം തീര്‍ന്നിട്ടും കാണികളൊഴിഞ്ഞിട്ടും സീറ്റില്‍ നിന്നെഴുന്നേല്‍ക്കാന്‍ തോന്നിയില്ല. അത്രയേറെ ആ പെണ്‍കുട്ടി എന്നെ കീഴ്പ്പെടുത്തി കഴിഞ്ഞിരുന്നു.</p>
      <p>അന്ന ബെന്‍..ബെന്നി പി നായരമ്പലത്തിന്റെ വീട്ടില്‍ പോയിട്ടുള്ളപ്പോഴൊക്കെ അന്ന യൂണിഫോമിലും അല്ലാതെയും അവിടെ പാറി നടക്കുന്നത് കണ്ടിട്ടുണ്ട്. അന്നൊന്നും വിചാരിച്ചിട്ടില്ല ഈ മോള്‍ക്ക് ഇത്രയേറെ അഭിനയസിദ്ധിയുണ്ടെന്ന്. ‘കുമ്പളങ്ങി നൈറ്റ്‌സ്’ കണ്ടപ്പോള്‍ തന്നെ തോന്നിയിരുന്നു, എത്ര അനായാസമായാണ് ഈ കുട്ടി അഭിനയിക്കുന്നതെന്ന്.</p>
      <related>
        <a href="https://www.doolnews.com/roshan-andrews-say-unni-r-novel-is-not-the-plot-of-his-movie-prathi-poovan-kozhi-123.html?utm_source=doolnews&amp;utm_medium=related"/>
      </related>
      <p>ഹെലനില്‍ അഭിനയത്തിന്റെ പൂര്‍ണ്ണതയെന്താണെന്ന് അന്ന ബെന്‍ നമ്മളെ ബോദ്ധ്യപ്പെടുത്തുന്നു. എന്തൊരു ചാരുതയാണവളുടെ ഭാവങ്ങള്‍ക്ക് !</p>
      <p>ചിറക് വിരിഞ്ഞിട്ടേയുള്ളൂ. മലയാള സിനിമയുടെ ആകാശം നിനക്ക് മുന്നില്‍ തുറന്ന് കിടക്കുന്നു. ഇനി ആത്മവിശ്വാസത്തോടെ പറക്കാം. ഒരു പാട് പ്രശംസകളും അംഗീകാരങ്ങളും അന്നയെ കാത്തിരിക്കുന്നുണ്ട്. മനസ്സ് നിറഞ്ഞ സ്‌നേഹവും പ്രാര്‍ത്ഥനയും.</p>
      <p>വിനീതിനും, ആദ്യ സിനിമ ഹൃദ്യമാക്കിയ മാത്തുക്കുട്ടി സേവ്യറിനും, ഷാനും മറ്റെല്ലാ അണിയറ പ്രവത്തകര്‍ക്കും അഭിനന്ദനങ്ങള്‍.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/JTERZRrOduc" width="560" height="315" data-service="Youtube" scrolling="no"/>
      </figure>
    </article>
  </body>
</html>