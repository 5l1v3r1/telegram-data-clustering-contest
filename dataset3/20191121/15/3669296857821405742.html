<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/restoranda-dehset-sacip-is-arkadasini-oldurmustu-tutuklandi"/>
    <meta property="og:site_name" content="CNN Türk"/>
    <meta property="article:published_time" content="2019-11-21T15:40:11+00:00"/>
    <meta property="og:title" content="Restoranda dehşet saçıp iş arkadaşını öldürmüştü! Tutuklandı"/>
    <meta property="og:description" content="Niğde'de, çalıştığı lokantada mutfaktan aldığı..."/>
  </head>
  <body>
    <article>
      <h1>Restoranda dehşet saçıp iş arkadaşını öldürmüştü! Tutuklandı</h1>
      <h2>Niğde'de, çalıştığı lokantada mutfaktan aldığı bıçakla iş arkadaşı Mestan Tekin'i (26) öldürüp, 4 kişiyi de yaralayan Mehmet Şahin (38), mahkemece tutuklandı.</h2>
      <address><time datetime="2019-11-21T15:40:11+00:00">21 Nov 2019, 15:40</time> by <a rel="author">DHA</a></address>
      <p>Olay, dün akşam saatlerinde, merkeze bağlı Aşağı Kayabaşı Mahallesi'ndeki lokantada meydana geldi. Lokanta çalışanı Mehmet Şahin, bilinmeyen nedenle mutfaktan aldığı bıçağı rastgele savurmaya başladı.</p>
      <p>Bıçağın isabet ettiği lokantada çalışan Emine K. (23), Adem Y. (41), Mestan Tekin ile müşteriler Haluk Ç. (51) ve Yücel M. (31) aldıkları darbelerle yaralandı. 5 kişi kanlar içinde yere yığılırken, Mehmet Şahin camdan çıkıp, kaçtı. Yaralılar, ihbar üzerine gelen <a href="https://www.cnnturk.com/haberleri/saglik">sağlık</a> ekiplerince yapılan müdahalelerinin ardından <a href="https://www.cnnturk.com/haberleri/nigde">Niğde</a> Ömer Halisdemir <a href="https://www.cnnturk.com/haberleri/egitim">Eğitim</a> ve Araştırma Hastanesi'ne kaldırıldı. Burada tedaviye alınan yaralılardan Mestan Tekin, doktorların tüm çabasına rağmen kurtarılamadı.</p>
      <p>
        <b>Tutuklandı</b>
      </p>
      <p>Olayın ardından polis ekiplerince kısa sürede yakalanan Mehmet Şahin, gözaltına alındı. Şahin, emniyetteki işlemlerinin ardından sevk edildiği adliyede çıkarıldığı mahkemece tutuklanıp Niğde E Tipi Kapalı Cezaevi'ne gönderildi.</p>
      <p>Mestan Tekin'in yakınları tarafından alınan cenazesi Fatih Sultan Mehmet Camisi'nde kılınan namazın ardından Derbent Mezarlığı'nda toprağa verildi.</p>
      <related>
        <h4>ilgili haberler</h4>
        <a href="https://www.cnnturk.com/turkiye/restoranda-dehset-sacti-is-arkadasini-oldurup-4-kisiyi-yaraladi"/>
        <a href="https://www.cnnturk.com/turkiye/eski-esini-yaralayan-kisi-pompali-tufekle-dehset-sacti"/>
        <a href="https://www.cnnturk.com/turkiye/nigdede-meb-mufettisi-otel-odasinda-olu-bulundu"/>
      </related>
    </article>
  </body>
</html>