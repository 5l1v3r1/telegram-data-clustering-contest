<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/economy/714607-stis-983200-oi-eggegrammenoi-anergoi-ston-oaed.html"/>
    <meta property="og:site_name" content="madata.gr"/>
    <meta property="article:published_time" content="2019-11-21T15:29:00+00:00"/>
    <meta property="og:title" content="Στις 983.200 οι εγγεγραμμένοι άνεργοι στον ΟΑΕΔ"/>
    <meta property="og:description" content="Σε 915.516 άτομα αυξήθηκε το σύνολο των εγγεγραμμένων ανέργων, με κριτήριο την αναζήτηση εργασίας (αναζητούντων εργασία), τον Οκτώβριο του 2019, έναντι 843.154 ατόμων τον Σεπτέμβριο"/>
  </head>
  <body>
    <article>
      <h1>Στις 983.200 οι εγγεγραμμένοι άνεργοι στον ΟΑΕΔ</h1>
      <address>
        <time datetime="2019-11-21T15:29:00+00:00">21 Nov 2019, 15:29</time>
      </address>
      <p>Σε 915.516 άτομα αυξήθηκε το σύνολο των εγγεγραμμένων ανέργων, με κριτήριο την αναζήτηση εργασίας (αναζητούντων εργασία), τον Οκτώβριο του 2019, έναντι 843.154 ατόμων τον Σεπτέμβριο του 2019 (ποσοστιαία μεταβολή 8,58%) και 844.710 ατόμων τον Οκτώβριο του 2018 (8,38%), σύμφωνα με τα στοιχεία εγγεγραμμένης ανεργίας του Οργανισμού Απασχόλησης Εργατικού Δυναμικού (ΟΑΕΔ) για τον Οκτώβριο του 2019.</p>
      <p>Από τις 915.516, οι 484.664 (ποσοστό 52,94%) είναι εγγεγραμμένοι στο μητρώο του ΟΑΕΔ για χρονικό διάστημα ίσο ή και περισσότερο των 12 μηνών και 430.852 (ποσοστό 47,06%) είναι εγγεγραμμένοι στο μητρώο του ΟΑΕΔ για χρονικό διάστημα μικρότερο των 12 μηνών. Οι άνδρες ανέρχονται σε 330.232 (ποσοστό 36,07%) και οι γυναίκες ανέρχονται σε 585.284 (ποσοστό 63,93%).</p>
      <p>Το σύνολο των εγγεγραμμένων λοιπών (μη αναζητούντων εργασία), τον Οκτώβριο του 2019, ανήλθε σε 67.684 άτομα. Από αυτά, 65.389 (ποσοστό 96,61%) είναι εγγεγραμμένα στο μητρώο του ΟΑΕΔ για χρονικό διάστημα ίσο ή και περισσότερο των 12 μηνών και 2.295 (ποσοστό 3,39%) είναι εγγεγραμμένα στο μητρώο του ΟΑΕΔ για χρονικό διάστημα μικρότερο των 12 μηνών. Οι άνδρες ανέρχονται σε 22.682 (ποσοστό 33,51%) και οι γυναίκες σε 45.002 (ποσοστό 66,49%).</p>
      <p>Το σύνολο των επιδοτούμενων ανέργων, τον Οκτώβριο του 2019 (αφορά τον αριθμό των δικαιούχων που πληρώθηκαν εντός του αντίστοιχου μήνα), ανήλθε σε 105.165 άτομα, από τα οποία οι 95.941 (ποσοστό 91,23%) είναι κοινοί και λοιπές κατηγορίες επιδοτουμένων και οι 9.224 (ποσοστό 8,77%) είναι εποχικοί τουριστικών επαγγελμάτων. Οι άνδρες ανέρχονται σε 44.032 (ποσοστό 41,87%) και οι γυναίκες σε 61.133 (ποσοστό 58,13%).</p>
      <p>Από το σύνολο των επιδοτούμενων ανέργων, 84.930 (ποσοστό 80,76%) είναι κοινοί, 1.837 (ποσοστό 1,75%) είναι οικοδόμοι, 9.224 (ποσοστό 8,77%) είναι εποχικοί τουριστικών επαγγελμάτων, 1.542 (ποσοστό 1,47%) είναι εποχικοί λοιποί (αγροτικά), 7.472 (ποσοστό 7,11%) είναι εκπαιδευτικοί και 160 (ποσοστό 0,15%) είναι λοιποί.</p>
    </article>
  </body>
</html>