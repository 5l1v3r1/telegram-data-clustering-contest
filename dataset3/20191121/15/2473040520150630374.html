<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/247083/trei-sferturi-dintre-antreprenorii-romani-interesati-de-politica-dar-putini-s-ar-inscrie-intr-un-partid.html"/>
    <meta property="og:site_name" content="Wall-Street"/>
    <meta property="article:published_time" content="2019-11-21T15:43:13+00:00"/>
    <meta property="og:title" content="Trei sferturi dintre antreprenorii romani, interesati de politica, dar putini s-ar inscrie intr-un partid"/>
    <meta property="og:description" content="Peste 75% dintre oamenii de afaceri din Romania se declara interesati de viata politica, potrivit unui sondaj efectuat de platforma de afaceri Business Days. Nivelul de interes este foarte ridicat, insa oamenii de afaceri exclud, in majoritate, sa activeze in cadrul unui partid politic si chiar sa-si depuna candidaturi independente la functii publice."/>
  </head>
  <body>
    <article>
      <h1>Trei sferturi dintre antreprenorii romani, interesati de politica, dar putini s-ar inscrie intr-un partid</h1>
      <address><time datetime="2019-11-21T15:43:13+00:00">21 Nov 2019, 15:43</time> by <a rel="author">Roxana Grosu</a></address>
      <p><b>Peste 75% dintre oamenii de afaceri din Romania se declara interesati de viata politica, potrivit unui sondaj efectuat de platforma de afaceri <a href="http://businessdays.ro/">Business Days</a>. Nivelul de interes este foarte ridicat, insa oamenii de afaceri exclud, in majoritate, sa activeze in cadrul unui partid politic si chiar sa-si depuna candidaturi independente la functii publice. <br/></b>Astfel, peste 60% dintre cei chestionati isi declara disponibilitatea de a-si pune la dispozitie cunostintele si efortul pentru dezvoltarea tarii, dar din exteriorul formatiunilor politice, in calitate de consilieri.<br/>Dintre cei 210 antreprenori si manageri chestionati ca parte a sondajului, doar 3% au declarat ca nu urmaresc aproape deloc viata politica, ci doar intamplator. La polul opus, aproape jumatate (46%) au sustinut ca urmaresc viata politica, in fiecare zi, cu foarte multa atentie. Celor foarte atenti la scena politica li se alatura alti 30% din esantionul chestionat care afirma ca o urmaresc cu multa atentie, in fiecare saptamana. Astfel, peste trei sferturi din oamenii de afaceri chestionati spun ca viata politica din Romania ii intereseaza intr-o masura mare si foarte mare.<br/><br/>Pe de alta parte, in ceea ce priveste implicarea efectiva in politica, 43% dintre cei chestionati se declara interesati de o eventuala cariera in domeniu, un nivel foarte apropiat de cel al prezentei la vot in primul tur al alegerilor prezidentiale din acest an. De cealalta parte, aproape 30% dintre oamenii de afaceri chestionati au raspuns ca nu sunt interesati sa se implice in politica, un nivel foarte apropiat de cei 27% dintre respondenti care s-au declarat indecisi.<br/><br/>Cu alte cuvinte, mediul de afaceri se afla intr-un moment in care disponibilitatea antreprenorilor pentru a contribui la decizia politica este la un nivel relativ ridicat.<br/><br/>Insa in ceea ce priveste forma efectiva de implicare in politica, lucrurile indica altceva. Peste 60% dintre antreprenorii chestionati s-ar implica doar in calitate de consultant, consilier (al unui candidat sau partid) sau, cel mult, ca membru al unei organizatii neguvernamentale, cum sunt corpurile profesionale, de experti, patronatele etc.<br/><br/>Implicarea politica in sensul traditional este mai putin luata in calcul de reprezentantii mediului de afaceri. Mai putin de unu din cinci s-ar inscrie intr-un partid politic pentru a candida la o functie politica si/sau pentru a contribui la elaborarea de politici publice.</p>
      <h3>Coruptia, factorul principal de descurajare a implicarii</h3>
      <p>Motivul principal pare a fi neincrederea in actuala clasa politica. Mai bine de o treime dintre cei chestionati au afirmat ca “diminuarea coruptiei in randul clasei politice” ar fi imboldul care i-ar face sa se implice, fara niciun dubiu, in viata politica. Doar unu din cinci antreprenori si manageri participanti la sondaj cred ca pot avea o contributie la evolutia tarii.<br/><br/>Printre alte argumente care i-ar face sa se implice in mod activ pe scena politica, antreprenorii chestionati au mai indicat: nevoia de innoire a clasei politice (17%), spectrul unei crize/recesiuni economice (9%) si succesul unor partide sau personalitati politice in care au incredere (9%). Doar unu din zece antreprenori ar intra in politica ca forma de protest fata de introducerea unor politici publice cu care nu sunt de acord.<br/>Sursa foto: Shutterstock</p>
    </article>
  </body>
</html>