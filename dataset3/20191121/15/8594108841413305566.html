<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/spustenie-seriovej-vyroby-modelu-skoda-citigoe-iv-s-bateriovym-elektrickym-pohonom/265027"/>
    <meta property="og:site_name" content="touchIT"/>
    <meta property="article:published_time" content="2019-11-21T15:54:43+00:00"/>
    <meta property="og:title" content="Spustenie sériovej výroby modelu ŠKODA CITIGOe iV s batériovým elektrickým pohonom"/>
    <meta property="og:description" content="Inovatívny priekopník: CITIGOe iV je prvým modelom značky ŠKODA s plne batériovým elektrickým pohonom. Dokonalé vozidlo do mesta: päťdverové malé auto je obratné, bezemisné a zároveň priestranné"/>
  </head>
  <body>
    <article>
      <h1>Spustenie sériovej výroby modelu ŠKODA CITIGOe iV s batériovým elektrickým pohonom</h1>
      <address><time datetime="2019-11-21T15:54:43+00:00">21 Nov 2019, 15:54</time> by <a rel="author">redakcia touchIT</a></address>
      <p>
        <b>
          <b>Inovatívny priekopník: CITIGO<sup>e</sup> iV je prvým modelom značky ŠKODA s plne batériovým elektrickým pohonom.</b>
        </b>
      </p>
      <ul>
        <li>Dokonalé vozidlo do mesta: päťdverové malé auto je obratné, bezemisné a zároveň priestranné</li>
        <li>Svižný elektromobil: Lithium-ionové batérie s kapacitou 32,2 kWh napájajú motor s výkonom 61 kW a umožňujú v podmienkach blízkych bežnej praxi dojazd až 260 kilometrov</li>
      </ul>
      <p>Bratislava, 20. november 2019 – Spoločnosť ŠKODA AUTO urobila ďalší krok na ceste k elektrifikácii  svojej modelovej palety: Dnes v závode značky Volkswagen, v hlavnom meste Slovenska, zišiel z výrobnej linky prvý automobil  CITIGO<sup>e</sup> iV. Bezemisné päťdverové mestské vozidlo je prvým modelom značky s batériovým elektrickým pohonom. V podmienkach blízkych bežnej praxi dosahuje dojazd až 260 km a pritom očarí vysokým krútiacim momentom a dynamickými jazdnými vlastnosťami.</p>
      <p>Michael Oeljeklaus, člen predstavenstva spoločnosti ŠKODA AUTO za výrobu a logistiku, hovorí: <i>„Spustením výroby modelu CITIGO<sup>e</sup> iV sme dosiahli nový míľnik  v histórii spoločnosti ŠKODA AUTO: Je prvým modelom našej značky s čisto batériovým pohonom a presvedčí mnohými praktickými prednosťami aj veľmi vysokou kvalitou výroby.“</i></p>
      <p>CITIGO<sup>e</sup> iV s batériovým elektrickým pohonom sa vyrába v závode Volkswagen v Bratislave. V hlavnom meste Slovenska mal 23. mája tento model zároveň aj svoju svetovú premiéru, a to počas IIHF majstrovstiev sveta v ľadovom hokeji 2019.</p>
      <p>Ako zdroj energie používa bezemisné mestské vozidlo lithium-ionovú batériu s využiteľnou kapacitou 32,2 kWh. Tá napája elektrický motor s výkonom 61 kW (83 k). Má vysoký krútiaci moment – 212 Nm, ktorý je dostupný dokonca aj pri rozjazde CITIGO<sup>e</sup> iV s pohonom predných kolies sa dostane z 0 na 100 km/h  za 12,3 sekundy, dynamické zrýchlenie zo 60 na 100 km/h zvládne len za 7,3 sekundy a maximálna rýchlosť auta je 130 km/h. Ak je batéria úplne nabitá, prejde CITIGO<sup>e</sup> iV v podmienkach blízkych každodennej prevádzke na jedno nabitie až 260 km.</p>
      <p>Toto malé bezemisné vozidlo s veľkorysou ponukou priestoru pre cestujúcich, ako aj ich batožinu, je CITIGO<sup>e</sup> iV dokonale prispôsobené pre jazdu v meste. Vďaka kompaktným rozmerom – dĺžka 3.597 mm a šírka 1.645 mm – ponúka vozidlo dostatok priestoru pre štyri osoby. Objem batožinového priestoru má 250 litrov, po sklopení zadných sedačiek narastie až na 923 litrov.</p>
      <p>ŠKODA CITIGO iV zaujme už na prvý pohľad tak interiérom, ako aj exteriérom. Výrazným vonkajším identifikačným znakom elektrickej verzie CITIGO<sup>e</sup> iV je z väčšej časti uzatvorená maska chladiča, ktorá je nalakovaná vo farbe vozidla. CITIGO<sup>e</sup> iV má okrem toho na zadnej časti nápis ŠKODA a plakety iV. Variant dostupný pre slovenských zákazníkov ponúka také vychytávky, ako sú parkovacie senzory vzadu, RAIN AND LIGHT ASSIST, automatickú klimatizáciu CLIMATRONIC, či centrálne zamykanie s diaľkovým ovládaním. Komfort ešte zvýšia výškovo nastaviteľné a vyhrievané predné sedadlá, elektrické ovládanie okien vpredu, či sklá s vyšším stupňom tónovania. Model CITIGO iV je štandardne vybavené rádiom SWING. Súčasťou výbavy je aj LED denné svietenie a predné hmlové svetlomety. Súčasťou výbavy je aj nabíjací kábel na pripojenie striedavého prúdu pre verejné nabíjacie stanice – Typ 2 (16A). ŠKODA ponúka model CITIGO<sup>e</sup> iV výhradne v päťdverovom prevedení. Sériovo dodávaný airbag vodiča a vypínateľný airbag spolujazdca, rovnako ako bočné airbagy Thorax, ponúkajú vysokú úroveň pasívnej bezpečnosti.</p>
      <p>Na Slovensku je možné objednať si CITIGO<sup>e</sup> iV u všetkých autorizovaných predajcov značky ŠKODA. Cenníky sú dostupné na stránke: <a href="http://www.skoda-auto.sk/">www.skoda-auto.sk</a>.</p>
      <p>Na Slovensku bude od 11. decembra dostupná aj online elektronická registrácia pre záujemcov o dotáciu na elektromobil. Výzvu pripravilo Ministerstvo hospodárstva Slovenskej republiky a jej hlavným cieľom je motivovať ľudí k nákupu ekologických vozidiel s alternatívnym pohonom. Vozidlo CITIGO<sup>e</sup> iV spĺňa všetky podmienky na to, aby sa mohlo zaradiť do kategórie Batériové elektrické vozidlo N1. V rámci tejto kategórie je výška dotácie stanovená na 8 000 eur.</p>
      <related>
        <h4>Súvisiace články</h4>
        <a href="https://touchit.sk/verejnost-povazuje-allianz-sp-za-najlepsie-komunikujucu-poistovnu/265022"/>
        <a href="https://touchit.sk/spolupraca-na-zvuku-buducnosti-hans-zimmer-sa-stal-oficialnym-skladatelom-a-kuratorom-bmw-iconicsounds-electric/265017"/>
        <a href="https://touchit.sk/podpora-elektromobilov-dostala-jasne-kontury-nepremeskajte-moznost-registracie/264981"/>
      </related>
    </article>
  </body>
</html>