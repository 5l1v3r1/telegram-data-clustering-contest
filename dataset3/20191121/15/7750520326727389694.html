<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/svit/cherez-ubyvstvo-zhurnalistky-na-malti-vymagayut-vidstavky-prem-yera.html"/>
    <meta property="og:site_name" content="1NEWS"/>
    <meta property="article:published_time" content="2019-11-21T15:26:18+00:00"/>
    <meta property="og:title" content="Через убивство журналістки на Мальті вимагають відставки прем’єра"/>
    <meta property="og:description" content="Через убивство журналістки на Мальті вимагають відставки прем'єра"/>
  </head>
  <body>
    <article>
      <h1>Через убивство журналістки на Мальті вимагають відставки прем’єра</h1>
      <address>
        <time datetime="2019-11-21T15:26:18+00:00">21 Nov 2019, 15:26</time>
      </address>
      <p>
        <b>Сотні протестувальників у середу ввечері вийшли на протест з вимогою відставки прем’єр-міністра Мальти після затримання заможного бізнесмена у справі вбивства журналістки Дафне Каруани Галісії, передає <a href="https://1news.com.ua/">1NEWS</a> з посиланням на <a href="https://www.eurointegration.com.ua/news/2019/11/21/7103312/">ЄП</a>.</b>
      </p>
      <figure>
        <img src="https://1news.com.ua/wp-content/uploads/2019/11/malta-1.jpg"/>
      </figure>
      <p>Протестувальники скандували “Мафія! Мафія!” та заблокували автомобіль міністра юстиції і секретаря парламенту, коли ті намагались залишити законодавчий орган. Постраждала інспекторка поліції — машина переїхала їй ногу.</p>
      <p>Сотні антикорупційних протестувальників зібралися біля парламенту, закликаючи до справедливості у справі Дафне Каруани Галісії. Вони називали міністрів “клоунами”, співали державний гімн і тримали плакати, в тому числі один з написом: “Корупціонери вбили Дафне Каруану Галісію”.</p>
      <p>Вони закликали прем’єр-міністра Джозефа Муската піти у відставку після <b><a href="https://www.eurointegration.com.ua/ed/main-frame/news/objlist_newslist/bookmark_newobj/%D0%92%D0%BE%D0%BD%D0%B8%20%D0%B7%D0%B0%D0%BA%D0%BB%D0%B8%D0%BA%D0%B0%D0%BB%D0%B8%20%D0%BF%D1%80%D0%B5%D0%BC'%D1%94%D1%80-%D0%BC%D1%96%D0%BD%D1%96%D1%81%D1%82%D1%80%D0%B0%20%D0%94%D0%B6%D0%BE%D0%B7%D0%B5%D1%84%D0%B0%20%D0%9C%D0%B0%D1%81%D0%BA%D0%B0%D1%82%D0%B0%20%D0%BF%D1%96%D1%82%D0%B8%20%D1%83%20%D0%B2%D1%96%D0%B4%D1%81%D1%82%D0%B0%D0%B2%D0%BA%D1%83%20%D0%BF%D1%96%D1%81%D0%BB%D1%8F%20%D0%B0%D1%80%D0%B5%D1%88%D1%82%D1%83%2017-%D0%B3%D0%BE%20%D1%87%D0%BE%D1%80%D0%BD%D0%BE%D0%B3%D0%BE%20%D0%B2%D0%BB%D0%B0%D1%81%D0%BD%D0%B8%D0%BA%D0%B0%20%D0%99%D0%BE%D1%80%D0%B3%D0%B5%D0%BD%D0%B0%20%D0%A4%D0%B5%D0%BD%D0%B5%D0%BA%20%D1%96%20%D0%B9%D0%BE%D0%B3%D0%BE%20%D0%B7%D0%B2'%D1%8F%D0%B7%D0%BA%D1%96%D0%B2%20%D0%B7%20%D1%83%D1%80%D1%8F%D0%B4%D0%BE%D0%BC.">арешту</a></b> бізнесмена Йоргена Фенека, якого пов’язують з урядом Муската.</p>
      <p>Протестувальники несли плакати з фотографіями убитої журналістки та кричали “Убивці!” і “Забирайтеся!”. Наприкінці протесту колишній лідер опозиції Саймон Бусуттіл підійшов до вхідних дверей резиденції прем’єра і залишив невеликий плакат з написом: “Правда вийде на поверхню”.</p>
      <p>За даними фінансової розвідки Мальти, Йорген Фенек є власником зареєстрованої в Дубаї компанії 17 Black.</p>
      <p>У червні Рада Європи у своїй резолюції заявила, що компанія 17 Black здійснювала великі щомісячні платежі секретним панамським компаніям, що належать високопоставленим мальтійським чиновникам. Також компанія отримувала великі суми грошей від громадянина Азербайджану, пише <a href="https://www.bbc.com/news/world-europe-50485721">BBC</a>.</p>
    </article>
  </body>
</html>