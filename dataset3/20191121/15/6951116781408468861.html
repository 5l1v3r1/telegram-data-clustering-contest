<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/chi-e-nicola-cavallaro-eta-the-voice-x-factor-2019-instagram-news-eta-vita-privata-the-voice/"/>
    <meta property="og:site_name" content="Novella 2000"/>
    <meta property="article:published_time" content="2019-11-21T15:59:00+00:00"/>
    <meta property="og:title" content="Chi è Nicola Cavallaro? Età, The Voice, X Factor 2019 e Instagram"/>
    <meta property="og:description" content="Tutto quello che c'è da sapere su Nicola Cavallaro, dall'età, a The Voice, a X Factor 2019, a dove poterlo seguire su Instagram."/>
  </head>
  <body>
    <article>
      <h1>Chi è Nicola Cavallaro? Età, The Voice, X Factor 2019 e Instagram</h1>
      <address><time datetime="2019-11-21T15:59:00+00:00">21 Nov 2019, 15:59</time> by <a rel="author" href="https://www.novella2000.it/author/vincenzo/" target="_blank">Vincenzo Chianese</a></address>
      <aside>
        <a href="https://www.novella2000.it/chi-e-nicola-cavallaro-eta-the-voice-x-factor-2019-instagram-news-eta-vita-privata-the-voice/#Biografia_e_The_Voice">Biografia e The Voice<br/></a>
        <a href="https://www.novella2000.it/chi-e-nicola-cavallaro-eta-the-voice-x-factor-2019-instagram-news-eta-vita-privata-the-voice/#X_Factor_2019">X Factor 2019<br/></a>
        <a href="https://www.novella2000.it/chi-e-nicola-cavallaro-eta-the-voice-x-factor-2019-instagram-news-eta-vita-privata-the-voice/#Instagram">Instagram</a>
      </aside>
      <p>Tutto quello che c’è da sapere su <b>Nicola Cavallaro</b>, dall’<b>età</b>, a <b>The Voice</b>, a <b>X Factor 2019</b>, a dove seguirlo su <b>Instagram</b>.</p>
      <h3><anchor name="Biografia_e_The_Voice"/>Chi è Nicola Cavallaro? Età, carriera e The Voice</h3>
      <p><b>Nicola Cavallaro</b> viene da Catania, e la sua <b>età</b> è di <b>28 anni</b>. Attualmente il cantante vive con i suoi genitori e sua sorella minore, e da diversi anni è fidanzato. Dopo aver servito nel corpo dei paracadutisti Folgore dell’esercito italiano, si è dedicato agli studi universitari. Pur essendosi iscritto alla facoltà di medicina, tuttavia la sua passione più grande rimane la musica, che è la cosa più importante della sua vita. Si definisce <i>“nato a pane e rock ‘n’ roll”</i>. Proprio questo genere musicale è quello che si avvicina più al suo stile, tuttavia <b>Nicola</b> ha anche un amore per i grandi cantautori italiani.</p>
      <p>La sua carriera musicale nasce sul web. Proprio sui social ha avuto di farsi notare dal pubblico, ma non solo. Nel 2017 viene infatti notato dalla redazione di <b>The Voice Francia</b>, e proprio gli autori del talent lo convincono a prendere parte al programma, dove conquista letteralmente i telespettatori. <b>Nicola Cavallaro</b> arriva così in finale, tuttavia non riesce a vincere la trasmissione. Nei suoi testi il cantante parla della sua vita, cercando anche di fare denunce sociali.</p>
      <p>Qualche mese fa, per mettersi nuovamente alla prova, <b>Nicola</b> ha deciso di partecipare ai casting di <b>X Factor 2019</b>, dove ha fatto impazzire ancora una volta il pubblico, dopo l’esperienza a <b>The Voice</b>.</p>
      <h3><anchor name="X_Factor_2019"/>Nicola Cavallaro a X Factor 2019</h3>
      <p>Dopo aver preso parte ai casting di <b>X Factor 2019</b>, <b>Nicola Cavallaro</b> ha avuto modo di ottenere uno dei 12 posti disponibili per la parte dei Live della <a href="https://www.novella2000.it/x-factor-2019-quando-inizia-giudici-casting-concorrenti/">nuova edizione del talent</a>. Come ricorderemo, il cantante giunto alle Audition si è esibito con <i>“Iron Sky”</i>, di <b>Paolo Nutini</b>, incendiando lo studio. Successivamente ai Bootcamp ha cantato <i>“Someone You Loved”</i>, di <b>Lewis Capaldi</b>, ottenendo l’accesso per gli Home Visit, dove ha performato con <i>“Leave A Light On”</i>, di <b>Tom Walker</b>. A quel punto <b>Mara Maionchi</b>, giudice degli Over, non ha potuto fare a meno di dare a <b>Nicola</b> un posto nel suo team. In merito <b>Cavallaro</b> ha affermato:</p>
      <blockquote>“Quando Mara mi ha comunicato il verdetto ho sentito mille emozioni. Avevo l’eccitazione a mille. Per me non arrivare ai Live sarebbe stato un muro molto tosto da affrontare, anche personalmente. Da Mara mi aspetto di poter fare un percorso di apprendimento a 360 gradi, perché l’ho sempre vista come una persona d’ispirazione. Mi ha sempre affascinato, perché ha una storia discografica di oltre 40 anni. Penso che sia una di quelle persone che può dare il massimo, perché ha avuto a che fare con grandi personaggi. Appena apre bocca ti fa già sentire piccolo”</blockquote>
      <p>Come proseguirà il percorso di <b>Nicola Cavallaro</b> a <b>X Factor 2019</b>? Attendiamo la prima puntata dei Live per scoprirlo.</p>
      <h3><anchor name="Instagram"/>Chi è Nicola Cavallaro? Dove seguirlo su Instagram</h3>
      <p>Tutti coloro che volessero rimanere in contatto con <b>Nicola Cavallaro</b> possono seguire il concorrente di <b>X Factor 2019</b> attraverso il suo <a href="https://www.instagram.com/nicolacavallaroofficial/?hl=it">profilo ufficiale</a> <b>Instagram</b>. Il cantante condivide con i followers attimi della sua quotidianità e della sua vita privata, e viene apprezzato da migliaia di utenti.</p>
    </article>
  </body>
</html>