<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837062-u-krakovi-napali-z-nozhem-na-studenta-z-ukrayini-zatrimano-tretogo-pidozryuvanogo"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T15:51:00+00:00"/>
    <meta property="og:title" content="У Кракові напали з ножем на студента з України: затримано третього підозрюваного"/>
    <meta property="og:description" content="КИЇВ. 21 листопада. УНН. В одному з гуртожитків Краківського технологічного університету 20-річний громадянин України отримав поранення ножем. У цій справі …"/>
  </head>
  <body>
    <article>
      <h1>У Кракові напали з ножем на студента з України: затримано третього підозрюваного</h1>
      <address><time datetime="2019-11-21T15:51:00+00:00">21 Nov 2019, 15:51</time> by <a rel="author">Саша Картер</a></address>
      <p><b>КИЇВ. 21 листопада. УНН.</b> В одному з гуртожитків Краківського технологічного університету 20-річний громадянин України отримав поранення ножем. У цій справі було затримано вже троє людей, передає <b>УНН</b> з посиланням на RMF24.</p>
      <p>Повідомляється, що напад стався у вівторок близько опівночі на вулиці Станіслава Скаржинського в Кракові. Чоловіка доставили в лікарню з пораненнями на спині і сідницях.</p>
      <p>Як повідомляли місцеві ЗМІ, поранений знаходився під впливом алкоголю.</p>
      <p>Затриманими в даному випадку є громадяни України.</p>
      <p>У зв'язку з нападом на 20-річного студента було затримано третього підозрюваного, пише видання. Він також є громадянином України, і попередні дані свідчать про те, що він відвіз двох чоловіків, яких раніше взяли під варту, на місце нападу. Двоє інших - також громадяни України.</p>
      <p>Повідомляється, що розслідування за фактом замаху на вбивство продовжує місцева поліція.</p>
      <p>Нагадаємо, за 11 місяців поточного року в консульському окрузі посольства України у Варшаві за різних обставинах <a href="https://www.unn.com.ua/ru/news/1835615-zagibel-dvokh-ukrayintsiv-u-polschi-tila-zavtra-perevezut-na-ternopilschinu">загинули 213 громадян України</a>. У минулому році по округу було зафіксовано 225 смертей українців.</p>
    </article>
  </body>
</html>