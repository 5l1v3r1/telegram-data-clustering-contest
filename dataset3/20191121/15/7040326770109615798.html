<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/turk-kokenli-baskan-belit-onay-nefret-saldirilarinin-hedefi-oldu-1390826"/>
    <meta property="og:site_name" content="Karar.com"/>
    <meta property="article:published_time" content="2019-11-21T15:55:00+00:00"/>
    <meta property="og:title" content="Türk kökenli başkan Belit Onay nefret saldırılarının hedefi oldu"/>
    <meta property="og:description" content="Almanya’nın ilk Türk kökenli büyükşehir belediye başkanı olan Belit Onay, sosyal medyada, ırkçı, PKK yandaşları ve bazı popülist grupların hedefi haline geldi."/>
  </head>
  <body>
    <article>
      <h1>Türk kökenli başkan Belit Onay nefret saldırılarının hedefi oldu</h1>
      <address>
        <time datetime="2019-11-21T15:55:00+00:00">21 Nov 2019, 15:55</time>
      </address>
      <p>
        <b>Almanya’nın ilk Türk kökenli büyükşehir belediye başkanı olan Belit Onay, sosyal medyada, ırkçı, PKK yandaşları ve bazı popülist grupların hedefi haline geldi.</b>
      </p>
      <p>
        <b>MİKDAT KARAALİOĞLU / ALMANYA</b>
      </p>
      <p>Hannover Büyükşehir Belediye Başkanı seçilen Belit Onay, sosyal medyada nefret saldırılarının hedefi haline geldi.  Tageszeitung (TAZ) isimli gazete yer alan habere göre Onay, sadece aşırı sağcı çevrelerden değil, İslam düşmanı çevreler, PKK’yA yakın Kürtler ve bazı Türk grupları tarafından da hakaretlere maruz kalıyor. Hakaretler çoğu kez ailesini de kapsıyor. </p>
      <p>TAZ’a konuşan konuşuna Onay, seçimlerden önce sadece dışlayıcı mesajlara maruz kaldığını ancak seçildikten sonra hakaretlerin yoğun şekilde arttığını söyledi.</p>
      <figure>
        <img src="https://static.karar.com/img/article_detail/19-11/21/resimid_13599772.jpg"/>
      </figure>
      <p>AFD Federal Meclis Milletvekili Udo Hemmelgarn tarafından Twitter’da ellerinde Türk ve Bangladeş bayrakları ile kutlama yapan bir grup erkeğin olduğu video “Harika bir şey. Alman bayrağı ne kadar hızlı bir Ay yıldızlı kızıl bir bayrağa dönüştü“ yorumu Onay’la ilgili olarak paylaşıldı. Ancak bu video gerçekte Dortmund’da yapılan bir düğünden alınmış ve Hannover belediye seçimleri ile hiçbir alakası yok.</p>
      <p>
        <b>'TÜRKLER PKK'YA YAKIN SUÇLAMASI YAPIYOR'</b>
      </p>
      <p>TAZ’da yer alana haberde ayrıca “Sadece biz Almanlar değil, Kürtler de onu İslamcı olarak nitelendiriyor, ulusalcı Türkler ise ona PKK’ya yakın suçlaması yapıyor" ifadesi yer aldı.  Sosyal medyadaki hakaretler bir yana Onay’a farklı siyasi görüşteki birçok Alman ve Türk’ten de büyük destek var.</p>
      <p>
        <b>'IRKÇI TAVIRLARA KARŞI AÇIK BİR SİNYAL'</b>
      </p>
      <p>Alman Sosyolog Harald Welzer Onay’ın seçilmesini "Irkçı ve etnik tavırlara karşı açık bir sinyal" değerlendiriyor. Haberde ayrıca “Olan bitenler bağlamında umut edilir ki, Onay Cuma gününden itibaren sadece neyse o olsun: Hannover’in yeni Büyükşehir Belediye Başkanı"  ifadesi dikkat çekti. </p>
      <related>
        <a href="https://www.karar.com/dunya-haberleri/turk-kokenli-siyasetci-belit-onay-almanyada-bir-ilki-gerceklestirdi-1379817"/>
      </related>
    </article>
  </body>
</html>