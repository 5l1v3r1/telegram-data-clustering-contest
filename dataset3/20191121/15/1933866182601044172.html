<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spazionapoli.it/2019/11/21/avvocato-grimaldi-napoli-atalanta-una-partita-falsata-gli-audio-del-var-devono-essere-disponibili/"/>
    <meta property="og:site_name" content="Spazio Napoli"/>
    <meta property="article:published_time" content="2019-11-21T15:38:24+00:00"/>
    <meta property="og:title" content="Avvocato Grimaldi: “Napoli-Atalanta, una partita falsata. Gli audio del VAR devono essere disponibili”"/>
    <meta property="og:description" content="Napoli-Atalanta, parla l’avvocato Erich Grimaldi, attraverso un comunicato stampa, in merito agli episodi dubbi accaduti durante la partita arbitrata da Giacomelli. Ecco quanto evidenziato: “Le vicende legate al ritiro, dalle ultime settimane sono state, conseguenza anche di quanto occorso, durante la partita Napoli Atalanta.Gli avvocati Erich Grimaldi ed Angelo Pisani, in uno a diversi tifosi, […]"/>
  </head>
  <body>
    <article>
      <h1>Avvocato Grimaldi: “Napoli-Atalanta, una partita falsata. Gli audio del VAR devono essere disponibili”</h1>
      <address><time datetime="2019-11-21T15:38:24+00:00">21 Nov 2019, 15:38</time> by <a rel="author" href="https://www.spazionapoli.it/author/martina-amitrano/" target="_blank">Martina Amitrano</a></address>
      <h3>Arriva il comunicato stampa da parte dell’Avv.Grimaldi che denuncia la falsità ed irregolarità della partita contro l’Atalanta al San Paolo</h3>
      <p><b>Napoli-Atalanta</b>, parla l’avvocato <b>Erich Grimaldi,</b> attraverso un comunicato stampa, <b>in merito agli episodi dubbi accaduti durante la partita arbitrata da Giacomelli</b>. Ecco quanto evidenziato:</p>
      <p>
        <i>“Le vicende legate al ritiro, dalle ultime settimane sono state, conseguenza anche di quanto occorso, durante la partita Napoli Atalanta.Gli avvocati </i>
        <b>
          <i>Erich Grimaldi ed Angelo Pisani</i>
        </b>
        <i>, in uno a diversi tifosi, che provvedevano in maniera autonoma ad inoltrare pec e email, a seguito del predetto match, inviavano una diffida alla SSCN e alla FIGC onde invitare la <a href="https://www.spazionapoli.it/">SSC Napoli</a> a proporre ricorso, nei termini previsti dal codice di Giustizia Sportiva. Il Napoli, però, dalla risposta della FIGC del 14 Novembre 2019, non proponeva alcun ricorso, senza alcun rispetto dei propri tifosi. Rizzoli, nella giornata di ieri durante il forum FIGC, su espressa domanda do Ancelotti però riconosceva l’errore dell’arbitro Giacomelli e del VAR, precisando che il gioco andava interrotto, dopo il fallo su Llorente. La predetta risposta suscitava ulteriori polemiche, in quanto la partita, come l’intero campionato, veniva falsata da un evidente errore  arbitrale che senza dubbio condizionava la prestazione dei calciatori durante la partita Roma/Napoli, giocata solo tre giorni dopo e quindi, di conseguenza portava al ritiro punitivo.Un eventuale immediato ricorso della società, come richiesto dagli avvocati e dai tifosi avrebbe rasserenato gli animi di tutti ma, soprattutto, dato un segnale forte ai calciatori e non avremmo assistito a questa triste pagina della storia del <a href="https://www.spazionapoli.it/news-napoli-calcio/">calcio Napoli</a>, relativa all’ammutinamento, prescindendo dalla responsabilità di ADL o dei calciatori stessi. La FIGC chiariva, ancora una volta che solo i tesserati e quindi le società sportive possono acquisire gli audio delle conversazioni del VAR. Resteranno quindi sempre seri dubbi, sul comportamento omissivo della società che non intende inimicarsi il sistema, come già accaduto, in passato, dopo la famosa partita Inter/Juventus, che decise di fatto, lo scudetto, in cui non si raccoglieva analogo invito dell’avv. Erich Grimaldi.</i>
      </p>
      <p>“<i>I tifosi e soprattutto gli scommettitori ancora più adirati dopo l’affermazione di Rizzoli, stanno conferendo incarichi ai due legali, onde valutare azioni risarcitorie, in danno di Giacomelli e dell’AIA nonché della SSCN, atteso il comportamento omissivo e silente della predetta società che si palesava contraria, a chieder il rispetto delle regole del calcio, garantendo la trasparenza nello Sport più bello del mondo.”</i></p>
    </article>
  </body>
</html>