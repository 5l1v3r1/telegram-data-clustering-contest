<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/324/netflix-pateix-problemes-de-connexio-arreu-del-mon/noticia/2965091/"/>
    <meta property="og:site_name" content="CCMA"/>
    <meta property="article:published_time" content="2019-11-21T15:33:00+00:00"/>
    <meta property="og:title" content="Netflix té problemes de connexió arreu del món"/>
    <meta property="og:description" content="La plataforma de continguts audiovisuals ha experimentat una caiguda en tot tipus de dispositius, que s'ha solucionat al cap d'unes hores"/>
  </head>
  <body>
    <article>
      <h1>Netflix té problemes de connexió arreu del món</h1>
      <h2>La plataforma de continguts audiovisuals ha experimentat una caiguda en tot tipus de dispositius, que s'ha solucionat al cap d'unes hores</h2>
      <address><time datetime="2019-11-21T15:33:00+00:00">21 Nov 2019, 15:33</time> by <a rel="author">Redacció 324</a></address>
      <figure>
        <img src="https://statics.ccma.cat/multimedia/jpg/4/8/1574351168084.jpg"/>
      </figure>
      <p>La plataforma de continguts audiovisuals Netflix ha experimentat una <b>caiguda de connexió arreu del món</b> en tots els dipositius aquest dijous al migdia.</p>
      <p>Des del compte d'ajuda de la plataforma, al voltant de les quatre de la tarda -hora catalana-, s'han reconegut els problemes. Netflix ha assegurat que <b>està "treballant de valent per solucionar la incidència el més aviat possible"</b>:</p>
      <p> </p>
      <figure>
        <iframe data-src="https://twitter.com/Netflixhelps/status/1197532844471541761?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p>Passades les cinc, la mateixa plataforma ha assenyalat que el servei s'havia recuperat.</p>
      <p> </p>
      <figure>
        <iframe data-src="https://twitter.com/Netflixhelps/status/1197547288698085376?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p>Com és habitual en aquests casos, les xarxes de seguida s'han fet ressò dels problemes per connectar-se a Netflix i l'etiqueta <b>#NetflixDown</b> s'ha convertit ben aviat en una de les més utilitzades.</p>
      <p> </p>
      <figure>
        <iframe data-src="https://twitter.com/oheyjec/status/1197528708258705410?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p>La pàgina web <b>DownDetector</b>, que recull queixes d'usuaris, mostrava l'augment d'incidències de Netflix a partir d'aquest dijous al migdia:</p>
      <p> </p>
      <figure>
        <img src="https://www.ccma.cat/multimedia/jpg/9/9/1574351119799.jpg"/>
      </figure>
      <p> </p>
      <p>
        <b>Netflix Espanya combat l'avaria amb els seus personatges</b>
      </p>
      <p>Mentre continuen els problemes, el compte de Netflix Espanya a Twitter ho ha aprofitat per "lluir" les seves sèries i pel·lícules.</p>
      <p>D'aquesta manera, la companyia assenyalava la Phoebe de <b>"Friends"</b> com la culpable per haver agafat el comandament de la plataforma o <b>"Las chicas del cable"</b> per haver-se equivocat de connexió... però asseguraven que l'especialista informàtic de <b>"La casa de papel"</b>, Rio, s'estava encarregant d'arreglar els ordinadors:</p>
      <p> </p>
      <figure>
        <iframe data-src="https://twitter.com/NetflixES/status/1197523036708179968?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <figure>
        <iframe data-src="https://twitter.com/NetflixES/status/1197524996563906560?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <figure>
        <iframe data-src="https://twitter.com/NetflixES/status/1197522981104312320?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p>Quan, al cap d'una estona, el servei s'ha solucionat, <b>Harry Potter</b> ha tornat a cavalcar i la Rachel de <b>"Friends"</b> ha aclarit que s'havien agafat "un descans":</p>
      <p> </p>
      <figure>
        <iframe data-src="https://twitter.com/NetflixES/status/1197544798519021576?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <figure>
        <iframe data-src="https://twitter.com/NetflixES/status/1197541211864739841?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p> </p>
      <p> </p>
    </article>
  </body>
</html>