<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641202/%D9%85%D8%B1%D8%AF%D9%85-%DA%AF%D9%86%D8%A8%D8%AF%DA%A9%D8%A7%D9%88%D9%88%D8%B3-%D8%AF%D8%B1-%D9%85%D8%AD%DA%A9%D9%88%D9%85%DB%8C%D8%AA-%D8%A7%D8%BA%D8%AA%D8%B4%D8%A7%D8%B4%D8%A7%D8%AA-%D8%A7%D8%AE%DB%8C%D8%B1-%D8%A8%D9%87-%D9%85%DB%8C%D8%AF%D8%A7%D9%86-%D9%85%DB%8C%E2%80%8C%D8%A2%DB%8C%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T15:09:00+00:00"/>
    <meta property="og:title" content="مردم گنبدکاووس در محکومیت اغتشاشات اخیر به میدان می‌آیند"/>
    <meta property="og:description" content="مردم شهرستان گنبدکاووس در راستای محکومیت اغتشاشات اخیر در کشور و به منظور حمایت از رهبر معظم انقلاب و منویات ایشان راهپیمایی می‌کنند."/>
  </head>
  <body>
    <article>
      <h1>
        <a href="https://www.bultannews.com/fa/news/641202/%D9%85%D8%B1%D8%AF%D9%85-%DA%AF%D9%86%D8%A8%D8%AF%DA%A9%D8%A7%D9%88%D9%88%D8%B3-%D8%AF%D8%B1-%D9%85%D8%AD%DA%A9%D9%88%D9%85%DB%8C%D8%AA-%D8%A7%D8%BA%D8%AA%D8%B4%D8%A7%D8%B4%D8%A7%D8%AA-%D8%A7%D8%AE%DB%8C%D8%B1-%D8%A8%D9%87-%D9%85%DB%8C%D8%AF%D8%A7%D9%86-%D9%85%DB%8C%E2%80%8C%D8%A2%DB%8C%D9%86%D8%AF">مردم گنبدکاووس در محکومیت اغتشاشات اخیر به میدان می‌آیند</a>
      </h1>
      <h2>مردم شهرستان گنبدکاووس در راستای محکومیت اغتشاشات اخیر در کشور و به منظور حمایت از رهبر معظم انقلاب و منویات ایشان راهپیمایی می‌کنند.</h2>
      <address><time datetime="2019-11-21T15:09:00+00:00">21 Nov 2019, 15:09</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، در هفته جاری بود که بعد از اجرای طرح <b>سهمیه‌بندی بنزین</b> و دو نرخی شدن آن برخی از مردم با توجه به شرایط اقتصادی اخیر اقدام به <b>اعتراضات</b> آرامی کردند که در بستر این اعتراضات برخی از باقیمانده‌های سلطنت‌طلبان، منافقان و برخی خودفروختگان که به شکل مشهودی از سوی دشمنان نظام و مردم مدیریت می‌شدند اقدام به اغتشاش و ایجاد ناآرامی در برخی از شهرهای کشور کردند.</p>
      <p>این <b>ناآرامی‌ها</b> که متاسفانه با آسیب زدن به اموال عمومی و بیت‌المال و ایجاد آزار و اذیت برای مردم، کسبه و شهروندان شکل گرفته بود مورد انتقاد همه اقشار مردم و حتی معترضان به اجرای طرح اخیر سهمیه‌بندی قرار گرفت و مردم به سرعت صف خود را از اغتشاشگران جدا کردند.</p>
      <p>به همین منظور در روزهای گذشته مردم شهرهایی همچون «زنجان»، «تبریز» و «گرگان» به میدان دفاع از انقلاب، نظام، رهبری و میهن اسلامی آمدند و اغتشاشات اخیر را به شدت محکوم کردند.</p>
      <p>مردم شهرستان گنبدکاووس نیز به همین منظور با تشکیل ستاد مردمی قصد دارند تا روز شنبه آتی با حضور در مقابل مسجد قائمیه این شهر از این نقطه تا مصلای بزرگ امام جعفر صادق (ع) گنبدکاووس را راهپیمایی کرده و در حمایت از انقلاب و رهبری و محکومیت اغتشاشات اخیر شعار دهند.</p>
      <p>شهرستان گنبدکاووس که در سال‌های متمادی مهد اقوام و مذاهب و بستر همدلی و برادری بوده در بزنگاه‌های انقلاب در سال‌های مختلف در چهار دهه گذشته نشان داده است که مردمانی دارد که اعم از شیعه و سنی همواره حامی و پشتیبان نظام، انقلاب و ولی فقیه بوده و هستند.</p>
      <p>انتهای پیام/</p>
    </article>
  </body>
</html>