<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/insaat-sektoru-icin2020-cikis-yili-olacak-215844h.htm"/>
    <meta property="og:site_name" content="OLAY"/>
    <meta property="article:published_time" content="2019-11-21T15:15:17+00:00"/>
    <meta property="og:title" content="İnşaat sektörü için 2020 çıkış yılı olacak"/>
    <meta property="og:description" content="İnşaat Müteahhitleri Sanayici ve İş Adamları Derneği (İMSİAD) Başkanı Mustafa Andıç, sektör açısından 2020 yılının yavaş yavaş çıkış yılı olacağına inandıklarını belirtti."/>
  </head>
  <body>
    <article>
      <h1>İnşaat sektörü için 2020 çıkış yılı olacak</h1>
      <h2>İnşaat Müteahhitleri Sanayici ve İş Adamları Derneği (İMSİAD) Başkanı Mustafa Andıç, sektör açısından 2020 yılının yavaş yavaş çıkış yılı olacağına inandıklarını belirtti.</h2>
      <address>
        <time datetime="2019-11-21T15:15:17+00:00">21 Nov 2019, 15:15</time>
      </address>
      <p>Andıç, sektörde bu dönemde konut kredisi faizlerinin düşmesiyle hareketlilik yaşandığını söyledi. İnşaat sektöründeki gelişmelerin bağlantılı iş kollarını da etkilediğine işaret eden Andıç, ‘'Satışların yoğun olarak ipotekli oluşu, konut kredisi faizlerinin günümüzdeki faiz oranlarına göre düşük olması son derece önemli ve normal. 0,99 üzeri psikolojik eşiktir. Bunun devamının olmasını istiyoruz ama yatırımların önünün açılması için ticari faizlerin de düşmesi lazım. Sadece konut kredi faizlerinin düşmesi sektörün önünü tam anlamıyla açamaz. Hükümetten beklentimiz, güven ortamının oluşturulması. Faiz oranları yüzde 1'in altında kaldığında vatandaşımızın uzun vadeli borçlanarak gayrimenkul alabilmesi daha kolay olacaktır'' dedi.</p>
      <p>
        <b>CİDDİ ÖNLEMLER ALINIYOR</b>
      </p>
      <p>Konut satışlarının bu yıl 1 milyon adedin altında kalacağının öngörüldüğünü dile getiren Andıç, ‘'2020'den umutluyuz. Yukarı doğru bir gidişin başlayacağına inanıyoruz. Bu konuda ciddi önlemler alınıyor. Şirketlerin finansal yapılarıyla ilgili de devletimizin aldığı önlemler var. 2020 yılının yavaş yavaş çıkış yılı olacağına inanıyoruz. Gelecek yıl konut satışında 1 milyon iyi bir rakam olacak'' diye konuştu.</p>
    </article>
  </body>
</html>