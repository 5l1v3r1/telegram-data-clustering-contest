<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/kosarka/3362035/godina-je-prosla-tuga-je-ostala-ista-crveno-beli-cuvaju-secanje-na-ubijenog-marka-ivkovica-jagodu"/>
    <meta property="og:site_name" content="kurir.rs"/>
    <meta property="article:published_time" content="2019-11-21T15:22:00+00:00"/>
    <meta property="og:title" content="GODINA JE PROŠLA, TUGA JE OSTALA ISTA! Crveno-beli čuvaju sećanje na ubijenog Marka Ivkovića Jagodu!"/>
    <meta property="og:description" content="Pre tačno pet godina u Istanbulu, uoči utakmice između košarkaša Galatasaraja i Crvene zvezde, ubijen je navijač crveno-belih Marko Ivković, a sa Malog Kalemegdana poručuju da će zauvek čuvati sećanje na nastradalog mladića."/>
  </head>
  <body>
    <article>
      <h6 class="kicker">STRAŠNO</h6>
      <h1>GODINA JE PROŠLA, TUGA JE OSTALA ISTA! Crveno-beli čuvaju sećanje na ubijenog Marka Ivkovića Jagodu!</h1>
      <address>
        <time datetime="2019-11-21T15:22:00+00:00">21 Nov 2019, 15:22</time>
      </address>
      <p>
        <b>Pre tačno pet godina u Istanbulu, uoči utakmice između košarkaša Galatasaraja i Crvene zvezde, ubijen je navijač crveno-belih Marko Ivković, a sa Malog Kalemegdana poručuju da će zauvek čuvati sećanje na nastradalog mladića.</b>
      </p>
      <p>"Naš "Jagoda" je mučki ubijen u napadu na grupu navijača našeg kluba u Istanbulu u unapred pripremljenoj zasedi, uoči meča Galatasaraja i Crvene zvezde u Evroligi, tog petka 21.novembra 2014.godine. Sahranjen je tri dana kasnije na Bežanijskom groblju. Od tog ubistva prošlo je tačno pet godina, a ni danas porodica, prijatelji, KK Crvena zvezda, svi kojima je crveno-bela boja pri srcu, svi razumni, dobronamerni, ne dobijaju odgovor na jedino pitanje - zašto je momak kome je jedini greh bio što je beskrajno voleo svoju Crvenu zvezdu morao da izgubi svoj život?", navodi se u saopštenju srpskog šampiona.</p>
      <figure>
        <img src="https://www.kurir.rs/data/images/2019/10/13/22/2018845_marko_ff.jpg?ver=1574346171"/>
        <figcaption>
          <cite>foto: Printscreen</cite>
        </figcaption>
      </figure>
      <p>Kako se ističe, KK Crvena zvezda će na svaki mogući način čuvati sećanje na Marka Ivkovića, dečaka koji je voleći svoju Zvezdu, samo želeo da bude uz svoj tim i bodri ga na utakmici u Istanbulu.</p>
      <p>I ove sezone, u februaru 2020. godine Zvezda će organizovati kvalifikacioni turnir Evrolige, koji u znak sećanja na ''Jagodu'' od 2016. godine nosi naziv ''Marko Ivković''.</p>
      <p>Kurir sport / Tanjug </p>
    </article>
  </body>
</html>