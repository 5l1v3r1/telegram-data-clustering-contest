<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/derzhavnyy_chy_pryvatnyy_malskyy_rozpoviv_pro_dolyu_lviskogo_aeroporta_331329.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-21T15:06:00+00:00"/>
    <meta property="og:title" content="Державний чи приватний? Мальський розповів про долю львівського аеропорта"/>
    <meta property="og:description" content="Частина авіаперевізників можуть піти зі Львова, якщо аеропорт віддадуть у концесію приватнику. Також, імовірно, скоротиться фінансування розвитку інфраструктури. Варіант концесії розглядають в уряді, але конкретних рішень ще не було."/>
  </head>
  <body>
    <article>
      <h1>Державний чи приватний? Мальський розповів про долю львівського аеропорта</h1>
      <h2>Частина авіаперевізників можуть піти зі Львова, якщо аеропорт віддадуть у концесію приватнику. Також, імовірно, скоротиться фінансування розвитку інфраструктури. Варіант концесії розглядають в уряді, але конкретних рішень ще не було.</h2>
      <address>
        <time datetime="2019-11-21T15:06:00+00:00">21 Nov 2019, 15:06</time>
      </address>
      <figure>
        <img src="https://galinfo.com.ua/media/gallery/intxt/g/a/gal_5714.jpg"/>
        <figcaption>Зустріч з очільником Львівської області Маркіяном Мальським. Фото Гал-інфо, Олена Ляхович</figcaption>
      </figure>
      <p>Як розповів сьогодні, 21 листопада, у коментарі радіо "Львівська Хвиля" керівник адміністрації Львівщини <b>Маркіян Мальський</b>, летовище поки що залишатиметься у власності держави. </p>
      <p>“Чи доцільною є передача у концесію аеропорту — це спірне питання. Думаю, що це може мати і негативні наслідки такі, як вихід з ринку частини перевізників, як скорочення маршрутної мережі. Одним з прикладів такого процесу є передача Івано-франківського аеропорту у концесію приватної фірми. Таке рішення, напевно, є ще передчасним”.</p>
      <p>Аеропорт розвивається і невдовзі матиме свій вантажний термінал. Його можуть відкрити вже за два роки. Будувати хочуть поляки та китайці, зараз з ними тривають перемовини.</p>
      <p>Такий термінал потрібний, щоб залучати до міста не лише туристів, але й бізнес. Маркіян Мальський каже, що всі технічні умови для такого будівництва вже є.</p>
      <p>“Якщо все в порядку, то вже протягом трьох-чотирьох місяців ці компанії будуть бачать перед собою перспективи реалізації такого задуму. Там є певні юридичні нюанси, що потребують врегулювання.</p>
      <p>Будівництво самого терміналу — це достатньо тривалий процес, тому говорити про відкриття терміналу скоріше, аніж за два роки, однозначно зарано.</p>
    </article>
  </body>
</html>