<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/4147/Artykul/2407694,WRC-Sebastien-Ogier-odchodzi-Citroen-wycofuje-sie-sie-z-Rajdowych-MS"/>
    <meta property="og:site_name" content="Polskie Radio"/>
    <meta property="article:published_time" content="2019-11-21T15:40:00+00:00"/>
    <meta property="og:title" content="WRC. Sebastien Ogier odchodzi, Citroen wycofuje się się z Rajdowych MŚ"/>
    <meta property="og:description" content="Od kilku dni mówiło się, że Citroen Racing może wycofać się z Rajdowych Mistrzostw Świata. Ostatecznie po decyzji Sebastiena Ogiera, francuski producent zdecydował się opuścić WRC. "/>
  </head>
  <body>
    <article>
      <h1>WRC. Sebastien Ogier odchodzi, Citroen wycofuje się się z Rajdowych MŚ</h1>
      <address>
        <time datetime="2019-11-21T15:40:00+00:00">21 Nov 2019, 15:40</time>
      </address>
      <p>
        <b>Od kilku dni mówiło się, że Citroen Racing może wycofać się z Rajdowych Mistrzostw Świata. Ostatecznie po decyzji Sebastiena Ogiera, francuski producent zdecydował się opuścić WRC. </b>
      </p>
      <ul>
        <li>
          <b>Citroen to jedna z najbardziej utytułowanych ekip WRC. Osiem tytułów jako producent - 2003, 2004, 2005, 2008, 2009, 2010, 2011 i 2012</b>
        </li>
        <li>
          <b>Sebastien Loeb za kierownicą samochodu Citroena dziewięć razy z rzędu zdobywał tytuł mistrza świata </b>
        </li>
        <li>
          <b>W barwach ekipy z Wersalu jeździli m.in. - Sebastien Ogier, Sebastien Loeb, Colin McRae i Carlos Sainz </b>
        </li>
      </ul>
      <p>Sezon 2019 okazał się ostatnim, w którym Citroen Racing startował w Rajdowych Mistrzostwach Świata. Po tym jak Ogier zdecydował się opuścić zespół, francuski producent ze skutkiem natychmiastowym zrezygnował z programu WRC. Ekipa z Wersalu debiutowała w 1998 roku, a podczas swojej obecności pobiła wiele rekordów jak choćby dziewięcioletnia dominacja Loeba w klasyfikacji kierowców. </p>
      <related>
        <a href="https://polskieradio24.pl/5/4147/Artykul/2397435,F1-Szostka-Lewisa-Hamiltona-KOMENTARZ"/>
      </related>
      <p>Łącznie Citroen wygrał 102 rajdy i ośmiokrotnie triumfował w Rajdowych MŚ, co czyni go jednym z najbardziej utytułowanych producentów. Więcej ma tylko włoska Lancia, która ma na swoim koncie 10 tytułów. </p>
      <figure>
        <iframe data-src="https://twitter.com/CitroenRacing/status/1197102720018079744?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Francuski producent był związany dwuletnimi kontraktami ze swoimi załogami: Sebastien Ogier/Julien Ingrassia i Esapekka Lappi/Janne Ferm na lata 2019-2020. Po decyzji sześciokrotnego mistrza świata, który zdecydował się podpisać umowę z Toyotą, Citroen został bez kierowców najwyższej klasy, co znacznie utrudniło im plany związane z walką o tytuł MŚ. </p>
      <p>(mb)/Twitter</p>
      <related>
        <a href="https://www.polskieradio.pl/5/4147/Artykul/2392431,Wielki-sukces-Otta-Tanaka-Estonski-rajdowiec-mistrzem-swiata"/>
      </related>
      <related>
        <a href="https://www.polskieradio.pl/5/4147/Artykul/2395354,Wielki-transfer-w-WRC-Mistrz-swiata-Ott-Tanak-zamienia-Toyote-na-Hyundaia"/>
      </related>
      <related>
        <a href="https://www.polskieradio.pl/5/4147/Artykul/2402110,Rajd-Australii-odwolany-z-powodu-pozarow-lasow-Kajetanowicz-wicemistrzem-swiata-WRC-2"/>
      </related>
    </article>
  </body>
</html>