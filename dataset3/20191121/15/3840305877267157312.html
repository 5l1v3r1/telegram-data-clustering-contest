<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/externe/premierul-interimar-israel-putea-fi-pus-sub-acuzare-fapte-coruptie-joi-seara-procurorul-general-netanyahu-suspectat-306591.html"/>
    <meta property="og:site_name" content="B1 TV"/>
    <meta property="article:published_time" content="2019-11-21T15:23:20+00:00"/>
    <meta property="og:title" content="UPDATE // Premierul interimar al Israelului, pus oficial sub acuzare de procurorul general pentru fapte de corupție"/>
    <meta property="og:description" content="Procurorul general al Israelului a spus că va anunțat, joi seară, decizia asupra trimiterii în judecată a premierului interimar Benjamin Netanyahu pentru presupuse fapte de corupție, relatează Reuters.Este..."/>
  </head>
  <body>
    <article>
      <h1>UPDATE // Premierul interimar al Israelului, pus oficial sub acuzare de procurorul general pentru fapte de corupție</h1>
      <address><time datetime="2019-11-21T15:23:20+00:00">21 Nov 2019, 15:23</time> by <a rel="author">Vladimir Ionescu</a></address>
      <p>UPDATE // Procurorul general din <a href="https://www.b1.ro/tag/israel-51559.html">Israel</a> l-a pus oficial sub acuzare, joi seară, pe premierul interimar <a href="https://www.b1.ro/tag/benjamin-netanyahu-56223.html">Benjamin Netanyahu</a> pentru presupuse fapte de corupție, potrivit Reuters.<br/><br/>Procurorul general al <a href="https://www.b1.ro/tag/israel-51559.html">Israel</a>ului a spus că va anunțat, joi seară, decizia asupra trimiterii în judecată a premierului interimar <a href="https://www.b1.ro/tag/benjamin-netanyahu-56223.html">Benjamin Netanyahu</a> pentru presupuse fapte de corupție, relatează Reuters.<br/>Este vorba despre trei dosare de corupție, dar în fiecare Netanyahu a negat orice fel de fărădelege, spunând că este victima unei „vănători politice de vrăjitoare”.<br/><br/>Avichai Mandelblit, procurorul general al <a href="https://www.b1.ro/tag/israel-51559.html">Israel</a>ului, își va anunțat decizia, în jurul orei 19.30, după cum arată o declarație a Ministerului Justiției de la Tel Aviv. Poliția recomanda, în februarie, punerea sub acuzare a lui Netanyahu după lungi investigații.<br/><br/>Netanyahu este suspectat că ar fi acceptat pe nedrept cadouri în valoare de 264.000 de dolari, printre care procurorii susțin că se numără țigări, șampanie, dar și că, la rândul său, ar fi oferit favoruri pentru ca media să-i construiască o imagine pozitivă.<br/><br/>Dacă este condamnat pentru mită, el ar putea primi 10 ani de închisoare, dar și cel mult trei pentru fraudă.<br/><br/> O condamnare în cazul lui Netanyahu ar ridica și mai multe semne de întrebare cu privire la soarta politică a <a href="https://www.b1.ro/tag/israel-51559.html">Israel</a>ului, unde președintele Reuven Rivlin a cedat, joi, parlamentului mandatul pentru formarea noului guvern, astfel că membrii din Knesset au acum sarcina de a crea o coaliție, astfel încăt să nu se ajungă la a treia rundă consecutivă de alegeri anticipate, potrivit The Jerusalem Post. (Detalii <a href="https://www.b1.ro/stiri/externe/premiera-israel-presedintele-rivlin-cedat-parlamentului-mandatul-formarea-noului-guvern-dupa-luni-intregi-negocieri-esuate-306580.html">AICI</a>)</p>
    </article>
  </body>
</html>