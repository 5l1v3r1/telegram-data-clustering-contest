<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/gelecegin-otomotivmuhendisleri-yetisiyor-215850h.htm"/>
    <meta property="og:site_name" content="OLAY"/>
    <meta property="article:published_time" content="2019-11-21T15:22:15+00:00"/>
    <meta property="og:title" content="Geleceğin otomotiv mühendisleri yetişiyor"/>
    <meta property="og:description" content="Bursa'da görevli olduğu okulda otomotiv konusunda dersler veren öğretmen Kutlu Tek, yaptığı çalışmalarla geleceğin otomotiv mühendislerini yetiştiriyor."/>
  </head>
  <body>
    <article>
      <h1>Geleceğin otomotiv mühendisleri yetişiyor</h1>
      <h2>Bursa'da görevli olduğu okulda otomotiv konusunda dersler veren öğretmen Kutlu Tek, yaptığı çalışmalarla geleceğin otomotiv mühendislerini yetiştiriyor.</h2>
      <address>
        <time datetime="2019-11-21T15:22:15+00:00">21 Nov 2019, 15:22</time>
      </address>
      <p>Otomotiv Endüstrisi İhracatçıları Birliği Mesleki ve Teknik Anadolu Lisesinde alan şefliği de yapan Motorlu Taşıtlar Öğretmeni Kutlu Tek, 20 yıldır öğretmenlik yaptığını söyledi. Bir memur olmanın ötesinde mesai kavramı gözetmeden güzel ve başarılı işler yapmak için yoğun çaba sarf ettiğini belirten Tek, görev yaptığı okullarda otomotiv sektörüne ara elemandan ziyade ana eleman yetiştirmeyi hedeflediğini vurguladı.</p>
      <p>Otomotivin, Türkiye'nin lider ve lokomotif sektörü olduğuna dikkati çeken Tek, ‘'Bursa, otomotivde en fazla ihracat yapan il. Yetiştirdiğimiz öğrenciler de otomotiv sektörünün ana lokomotifi olan büyük firmalarda başta nitelikli eleman ihtiyaçlarını karşılıyor. Yükseköğrenime devam eden öğrencilerimiz var. Mezun olup önemli otomotiv fabrikalarında çalışan öğrencilerimiz de var. Onlara her zaman şunları söylüyorum: 'Hayal gücünüzü hiçbir zaman sınırlamayın, ayaklarınızın üzerine basın.' Yetiştirmiş olduğumuz öğrencilerimizin de yerli arabanın yapılması işinde aktif olarak yer alacaklarına inanıyorum. Öğrencilerimi yetiştirirken kendi işletmelerini kurmaları konusunda yüreklendiriyorum'' dedi. Tek, temel amaçlarının çocukları geleceğe hazırlamak olduğunun altını çizdi.</p>
    </article>
  </body>
</html>