<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/economia/2019/11/21/direct-store-online-con-assistenti-dedicati-di-wind-tre-business-pn_20191121_00189/"/>
    <meta property="og:site_name" content="Askanews"/>
    <meta property="article:published_time" content="2019-11-21T15:42:56+00:00"/>
    <meta property="og:title" content="Direct, store online con assistenti dedicati di Wind Tre Business"/>
    <meta property="og:description" content="Roma, 21 nov. (askanews) – Wind Tre Business, brand dell’azienda guidata da Jeffrey Hedberg, lancia Direct, lo store digitale dedicato alle aziende, ai professionisti e alle partite Iva, per l’acquisto online di prodotti e servizi Business, anche attraverso il supporto di consulenti dedicati, a disposizione dei clienti in tutte le fasi dell’acquisto. Il servizio Direct […]"/>
  </head>
  <body>
    <article>
      <h1>Direct, store online con assistenti dedicati di Wind Tre Business</h1>
      <h2>Servizio innovativo per aziende, professionisti e partite Iva</h2>
      <address>
        <time datetime="2019-11-21T15:42:56+00:00">21 Nov 2019, 15:42</time>
      </address>
      <figure>
        <img src="http://www.askanews.it/wp-content/uploads/2019/11/20191121_164248_7FC94F91.jpg"/>
      </figure>
      <p>Roma, 21 nov. (askanews) – Wind Tre Business, brand dell’azienda guidata da Jeffrey Hedberg, lancia Direct, lo store digitale dedicato alle aziende, ai professionisti e alle partite Iva, per l’acquisto online di prodotti e servizi Business, anche attraverso il supporto di consulenti dedicati, a disposizione dei clienti in tutte le fasi dell’acquisto.</p>
      <p>Il servizio Direct è accessibile dal sito Wind Tre Business, all’indirizzo direct.windtrebusiness.it o tramite il numero verde 800.999.099, e permette ai clienti di vivere una relazione innovativa a contatto ‘diretto’ con il brand. Tramite Direct, infatti, è possibile selezionare in autonomia le soluzioni migliori per la propria attività, oltre a perfezionare e firmare il contratto direttamente online, con pochi e semplici passaggi. Direct consente anche di essere assistiti, tramite la chiamata a un numero verde, da un pool di consulenti a disposizione dei clienti per ogni esigenza, dall’acquisto alle attività di post-vendita e di assistenza.</p>
      <p>“Il nuovo canale online Direct rappresenta una grande innovazione nel mercato Business delle Telecomunicazioni. Coniuga soluzioni digitali con la consulenza diretta, garantendo una customer experience di alto livello, in linea con quanto già sperimentato con soddisfazione dai clienti in altre categorie di servizi” – commenta Giancarlo Sarti, Direttore B2B Marketing di Wind Tre. “La scelta di questo modello nasce dalla domanda crescente, da parte di professionisti e aziende, di poter accedere ad una semplice e autonoma configurazione delle proprie offerte, senza però dover rinunciare alla necessaria consulenza e assistenza tipiche del mercato Business”, conclude Sarti.</p>
      <p>Con Direct è inoltre possibile attivare l’esclusiva offerta mobile ‘Infinito’, che include Giga e minuti illimitati per garantire un ‘Business senza limiti’ grazie alla Super Rete di Wind Tre, infrastruttura di ultima generazione con circa 20mila siti di trasmissione in tecnologia ‘5G-ready’ che consentono una maggiore qualità e velocità di trasmissione.</p>
    </article>
  </body>
</html>