<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/narmare-34-miljoner-euro-i-innovationsstod-till-varvsindustrin/"/>
    <meta property="og:site_name" content="HBL"/>
    <meta property="article:published_time" content="2019-11-21T15:52:00+00:00"/>
    <meta property="og:title" content="Närmare 34 miljoner euro i innovationsstöd till varvsindustrin"/>
    <meta property="og:description" content="Enligt regeringens uträkningar kommer stödet att räcka för fem till sex skeppsbyggnadsprojekt."/>
  </head>
  <body>
    <article>
      <h1>Närmare 34 miljoner euro i innovationsstöd till varvsindustrin</h1>
      <h2>Enligt regeringens uträkningar kommer stödet att räcka för fem till sex skeppsbyggnadsprojekt.</h2>
      <address><time datetime="2019-11-21T15:52:00+00:00">21 Nov 2019, 15:52</time> by <a rel="author">SPT</a></address>
      <p>Regeringen föreslår ett anslag på 33,9 miljoner euro för innovationsprojekt inom varvsindustrin i sin kompletterande budgetproposition. Enligt beräkningar kommer stödet att beviljas fem till sex skeppsbyggnadsprojekt.</p>
      <p>Av finansieringen är 20 miljoner euro ombudgetering av anslag som reserverats tidigare och 13,9 miljoner euro tilläggsfinansiering.</p>
      <p>– Den finländska skeppsbyggnadsindustrins internationella konkurrenskraft baserar sig på specialisering, innovationer och hög kompetens. De härtilläggssatsningarna bidrar till att konkurrenskraften upprätthålls, säger näringsminister <b>Katri</b> <b>Kulmuni</b> (C) i ett pressmeddelande.</p>
      <p>Innovationsstödet för skeppsbyggnad gör det möjligt för den finländska varvsindustrin att göra satsningar på att utveckla nya innovationer och därmed stärka branschens internationella konkurrenskraft.</p>
      <p>– Innovationsstödet har haft betydande effekt för tryggandet av arbetsplatserna inom varvsindustrin och genomförandet av stora exportaffärer. Därför är det ytterst viktigt att upprätthålla dessa satsningar och bidra till en ljus framtid för skeppsbyggnaden, säger Kulmuni.</p>
    </article>
  </body>
</html>