<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/u-kiyevi-zareyestruvali-vidrazu-dev-yat-vipadkiv-malyariyi-330376_.html"/>
    <meta property="og:site_name" content="DT.ua"/>
    <meta property="article:published_time" content="2019-11-21T02:55:00+00:00"/>
    <meta property="og:title" content="У Києві зареєстрували відразу дев'ять випадків малярії"/>
    <meta property="og:description" content="Всі хворі побували в країнах Африки"/>
  </head>
  <body>
    <article>
      <h1>У Києві зареєстрували відразу дев'ять випадків малярії</h1>
      <h2>Всі хворі побували в країнах Африки</h2>
      <address>
        <time datetime="2019-11-21T02:55:00+00:00">21 Nov 2019, 02:55</time>
      </address>
      <p>У Києві зареєстровано відразу дев'ять випадків небезпечної хвороби - малярії. Всі хворі побували в країнах Африки.</p>
      <p>Про випадки захворювання повідомив <b><a href="https://www.facebook.com/150209532279656/photos/%D1%89%D0%BE%D0%B4%D0%BE-%D0%B5%D0%BF%D1%96%D0%B4%D0%B5%D0%BC%D1%96%D1%87%D0%BD%D0%BE%D1%97-%D1%81%D0%B8%D1%82%D1%83%D0%B0%D1%86%D1%96%D1%97-%D0%B7-%D0%BC%D0%B0%D0%BB%D1%8F%D1%80%D1%96%D1%97-%D0%B2-%D0%BC%D0%BA%D0%B8%D1%94%D0%B2%D1%9614112019-%D1%80-%D0%B2-%D0%BC%D0%BA%D0%B8%D1%94%D0%B2%D1%96-%D1%85%D0%B2%D0%BE%D1%80%D0%BE%D0%BC%D1%83-%D1%96%D0%BD%D0%BE%D0%B7%D0%B5%D0%BC%D0%BD%D0%BE/422354341731839/">Київський лабораторний центр Моз України</a></b> на сторінці в Facebook.</p>
      <p>Наприклад, 14 листопада в Києві хворому іноземному громадянину, який у жовтні перебував на території Республіки Бенін, був встановлений діагноз тропічної малярії. Чоловік звернувся в інфекційне відділення міської лікарні з головним болем, слабкістю і температурою до 38,5 градусів.</p>
      <p>"Враховуючи дані епідеманамнезу, результати огляду пацієнта, була запідозрена малярія, призначений і проведений відбір крові та лабораторне дослідження на наявність малярійних збудників. В препаратах крові хворого виявлено збудник тропічної малярії, P. Falciparum", - відзначили в прес-службі.</p>
      <p>Громадяни, які захворіли малярією, приїхали (або побували) з Республіки Сьєрра-Леоне, Республіки Екваторіальна Гвінея, Об'єднаної Республіки Танзанія, Республіки Камерун, Республіки Південний Судан, Федеративної Республіки Нігерія (у 3 -х випадках), Республіки Бенін. Всі випадки малярії підтверджені лабораторно. Місцевих випадків малярії, вторинних від завізних, летальних випадків не зареєстровано.</p>
      <p>Лікарі нагадують, що малярія - це гостре інфекційне захворювання, що характеризується періодичними підйомами температури тіла, збільшенням печінки, селезінки, анемією і може привести до летального результату.</p>
      <p>Малярія широко поширена в країнах з тропічним кліматом і передається від хворої до здорової людини через укуси малярійних комарів. У випадку відвідування тропічних країн, незалежно від строків та мети перебування, необхідно пам'ятати про смертельну небезпеку малярії, приймати протималярійні препарати та проводити заходи особистого захисту від укусів комарів.</p>
      <p>Існують чотири види малярії, найбільш важкою є тропічна малярія, що у 40% закінчується смертю. Захворювання передається від хворої до здорової людини через укуси малярійних комарів.</p>
      <p>Перед поїздками в ендемічні з малярії країни Всесвітня організація охорони здоров'я рекомендує проходити профілактичне лікування, яке дозволить значно знизити ризик захворювання тяжкими формами малярії, попередити ускладнення хвороби.</p>
      <p>Як повідомлялось, у серпні <a href="https://dt.ua/UKRAINE/u-kropivnickomu-zafiksovaniy-drugiy-z-pochatku-roku-vipadok-malyariyi-286695_.html"><b>діагноз малярія підтвердився у чоловіка з Кропивницького</b></a>, який також прибув з Республіки Конго, де працював за контрактом</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>