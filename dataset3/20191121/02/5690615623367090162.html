<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836941-rada-z-derzhavnoyi-pidtrimki-kino-vidilila-ponad-80-mln-grn-na-stvorennya-11-filmiv"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T02:22:00+00:00"/>
    <meta property="og:title" content="Рада з державної підтримки кіно виділила понад 80 млн грн на створення 11 фільмів"/>
    <meta property="og:description" content="КИЇВ. 21 листопада. УНН. Рада з державної підтримки кінематографії ухвалила рішення виділити на створення 11-ти кінострічок 82,3 млн грн. Про це йдеться на …"/>
  </head>
  <body>
    <article>
      <h1>Рада з державної підтримки кіно виділила понад 80 млн грн на створення 11 фільмів</h1>
      <address><time datetime="2019-11-21T02:22:00+00:00">21 Nov 2019, 02:22</time> by <a rel="author">Тарас Джміль</a></address>
      <p><b>КИЇВ. 21 листопада. УНН.</b> Рада з державної підтримки кінематографії ухвалила рішення виділити на створення 11-ти кінострічок 82,3 млн грн. Про це йдеться на сайті Державного агентства України з питань кіно, передає <b>УНН</b>.</p>
      <p>Державну грошову підтримку на створення кіно- та анімаційних стрічок отримають 11 підприємств та приватних підприємців. Зокрема, ТОВ "Бед Рейвен" на створення фільму "Війна в моїй голові" отримає від держави 2,5 млн грн, а фізична особа-підприємець Марія Яремчук на виробництво кінострічки Шлях Самурая" – 226 680 грн. Кошти витратять на здійснення публічних закупівель товарів, робіт і послуг, необхідних для зйомок.</p>
      <p>Значну суму Рада виділила на створення анімаційного твору "Азарт" – 28,2 млн грн. Це – 50% від кошторисної вартості кінострічки. ПАТ "Одеська кіностудія" отримала на зйомку фільму "Тепер я турок, не козак" ще більшу суму – 37 млн грн, що становить 80% від загальної кошторисної вартості стрічки.</p>
      <p>Нагадаємо, анімаційний фільм українського режисера <a href="https://www.unn.com.ua/uk/news/1836714-animatsiyniy-film-ukrayinskogo-rezhisera-otrimav-nagorodu-v-pekini">отримав нагороду в Пекіні.</a></p>
    </article>
  </body>
</html>