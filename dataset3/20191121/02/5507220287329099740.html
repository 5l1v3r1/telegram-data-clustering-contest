<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187531/"/>
    <meta property="og:site_name" content="Janam TV"/>
    <meta property="article:published_time" content="2019-11-21T02:20:59+00:00"/>
    <meta property="og:title" content="നാട്ടിലെ കാലവർഷത്തിന്റെ പ്രതീതി ഉണർത്തി യുഎഇയിൽ പരക്കെ മഴ പെയ്തു."/>
    <meta property="og:description" content="അബുദാബി, ദുബായ്, ഷാർജ, അജ്മാൻ എന്നിവിടങ്ങളിലും വടക്കൻ എമിറേറ്റുകളിലും  ബുധനാഴ്ച  കനത്ത മഴയാണ് ലഭിച്ചത്.  പുലർച്ചെ തുടങ്ങിയ മഴ  പല സ്ഥലങ്ങളിലും വൈകിട്ടും"/>
  </head>
  <body>
    <article>
      <h1>നാട്ടിലെ കാലവർഷത്തിന്റെ പ്രതീതി ഉണർത്തി യുഎഇയിൽ പരക്കെ മഴ പെയ്തു.</h1>
      <address><time datetime="2019-11-21T02:20:59+00:00">21 Nov 2019, 02:20</time> by <a rel="author">Janam TV Web Desk</a></address>
      <p>അബുദാബി, ദുബായ്, ഷാർജ, അജ്മാൻ എന്നിവിടങ്ങളിലും വടക്കൻ എമിറേറ്റുകളിലും  ബുധനാഴ്ച  കനത്ത മഴയാണ് ലഭിച്ചത്.  പുലർച്ചെ തുടങ്ങിയ മഴ  പല സ്ഥലങ്ങളിലും വൈകിട്ടും  തുടരുകയാണ്.ഫുജൈറ, റാസൽഖൈമ, ഉമ്മുൽഖുവൈൻ എന്നീ എമിറേറ്റുകളിൽ മഴ അതിശക്തമാണ്. പല  സ്ഥലങ്ങളിലും ശക്തമായ മിന്നലും കാറ്റുമുണ്ട്.</p>
      <p>വിവിധ  എമിറേറ്റുകളിലെ തീരപ്രദേശങ്ങളിൽ  റെഡ് അലര്‍ട്ടും  മറ്റ് മേഖലകളില്‍ യെല്ലോ അലർട്ടും പ്രഖ്യാപിച്ചിട്ടുണ്ട്. മഴ മൂലം യുഎഇയിലെ വിദ്യാലയങ്ങൾക്ക് ബുധനാഴ്ച അവധിയായിരുന്നു.മോശം കാലാവസ്ഥ യുഎഇയിലെ വിവിധ ഗതാഗത സർവീസുകളെയും ബാധിച്ചു.വെള്ളക്കെട്ടുകൾ ഉള്ളതിനാൽ വാഹനമോടിക്കുന്നവർ അതീവ ജാഗ്രത പാലിക്കണമെന്നും ഇതേ കാലാവസ്ഥ നാളെ വരെ തുടരുമെന്നും ദേശീയ കാലാവസ്ഥാ നിരീക്ഷണ കേന്ദ്രം അറിയിച്ചു.</p>
    </article>
  </body>
</html>