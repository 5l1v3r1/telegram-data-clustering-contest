<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/gothar-peter-megtort-es-vallott-a-nemzet-muvesze-a-zaklato-vajon-egy-vagy-tobb-eset-volt/187052"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-21T02:10:00+00:00"/>
    <meta property="og:title" content="Gothár Péter megtört és vallott: a Nemzet Művésze a zaklató – vajon egy vagy több eset volt?"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Gothár Péter megtört és vallott: a Nemzet Művésze a zaklató – vajon egy vagy több eset volt?</mark>
      </h1>
      <address><time datetime="2019-11-21T02:10:00+00:00">21 Nov 2019, 02:10</time> by <a rel="author">F. Zs.</a></address>
      <p>
        <b>A hazai színházi élet és filmvilág egyik ikonikus művésze, Gothár Péter volt a „titokzatos” zaklató a fővárosi Katona József Színházban. A rendező szerdán nyilvánosan kért bocsánatot áldozatától. </b>
        <b>A hazai színházi élet és filmvilág egyik ikonikus művésze, Gothár Péter volt a „titokzatos” zaklató a fővárosi Katona József Színházban. A rendező szerdán nyilvánosan kért bocsánatot áldozatától.</b>
      </p>
      <p>Óriási nyomás nehezedett szerdán a pesti Katona József Színházra és persze Go­thár Péter Kossuth-, Balázs Béla-díjas rendezőre, a Nemzet Művészére, aki délutánra jobbnak látta, ha maga áll ki a nyilvánosság elé, beis­merve, hogy ő zaklatott egy színésznőt.</p>
      <p>„Egy évvel ezelőtt erkölcsileg elfogadhatatlan módon közeledtem színházunkban egy munkatársnőmhöz. Pár nappal később bocsánatot kértem és kaptam tőle. Most, hogy ez az eset a színház, s azon keresztül az ország nyilvánossága elé került, szeretném bocsánatkérésemet nyilvánosan is megismételni. Nagyon sajnálom, ami történt. Ahogyan azt is, hogy nyers stílusommal, rossz modorommal vagy erkölcsileg kifogásolható viselkedésemmel valaha bárkit megbántottam. Gothár Péter”</p>
      <blockquote><b>A művészvilág ikonja lett</b> <br/>A Nemzet Művésze címmel kitüntetett Kossuth-díjas magyar filmrendező a Magyar Televíziónál, rendezőasszisztensként kezdte a pályafutását, majd igen hamar rendező, később Kaposvárott színházi főrendező lett. A széles közvélemény az 1982-es Megáll az idő című, korszakos filmje kapcsán ismerte meg Gothár Péter nevét, de az Ajándék ez a nap és a Tiszta Amerika is óriási közönség- és szakmai siker lett. 1993-tól a Katona József Színház rendezője, de több tucat tévéfilm rendezése is a nevéhez fűződik. Munkásságát számos nemzetközi díjjal is elismerték, megkapta például a New <br/>York-i filmkritikusok díját, a cannes-i különdíjat, a velencei Arany Oroszlánt. 2014-ben lett a Nemzet Művésze-díj birtokosa.</blockquote>
      <p>Ezzel nemcsak a teátrum vezetése, hanem az összes rendezője is megkönnyebbülhetett, hiszen a nyilvános beismerésig a Katona valamennyi rendezőjére árnyékként vetült a molesztálás gyanúja.</p>
      <figure>
        <img src="http://media.borsonline.hu/cikk/20/192659/big-lead/650x360/2030030_screen-shot-2019-11-20-at-175343.jpg"/>
        <figcaption>A Megáll az idő címû kultuszfilm rendezője tegnap maga hozta nyilvánosságra a bocsánatkérését © MTI</figcaption>
      </figure>
      <p>Mint arról <a href="http://www.borsonline.hu/aktualis/zaklatta-a-kollegait-a-katona-jozsef-szinhaz-egyik-munkatarsa/186949">a Bors kedden beszámolt</a>, a Katona József Színház közleményben tudatta: az egyik szerződéses munkatársa „erkölcsi határokat átlépő módon” viselkedett a kollégáival, ezért egy belső vizsgálat után a vezetőség úgy döntött, hogy az illető 2019. november 19-től kezdve nem léphet az intézmény területére.</p>
      <p>A teátrum ezzel – illetve egy személyes bocsánatkéréssel – lezártnak tekintette az ügyet, a sajtó és a közvélemény azonban nem. Go­thár neve mind szélesebb körben terjedt az ügy kapcsán, és mindenki elvárta, hogy a zaklató ne maradjon anonim. Ezt érzékelhette a rendező, aki végül a beismerést választotta.</p>
      <blockquote><b>Felzaklatta a nézőket az ügy </b><br/>A Katona József Színház Facebook-oldalán egymást érik a felháborodott kommentek. - Óriásit csalódtam a Katonában, hogy ilyen sokáig eltussolták az ügyet. Álságos volt a metoo-kiállásuk. Minimum, hogy Máté Gábor bocsánatot kérjen a közönségtől. - A „vagy… valaha bárkit megbántottam” egy Marton László-emlékdíjas fordulat… - Kamu nyilatkozat, szigorúan csak azután, hogy kiderült, nem úszta meg. - Ha igaz, amit írnak, akkor a Kossuth-díjat elvenni, a Nemzet Művésze-címtől statáriálisan megfosztani, munkásságát a jövőben ellehetetleníteni, a felsőoktatásból kizárni. Mondjuk az érintett művésznőnek nem volt egy fess udvarlója, aki jól pofán b…ta volna a zaklatót a Katona művészbejárójánál?</blockquote>
      <p>Ezidáig a molesztált színésznő nem tett feljelentést a rendőrségen.</p>
      <p>– Válaszadásunkig ilyen feljelentést nem iktattak a kollégák – tájékoztatta a Bors munkatársát délután Csécsi Soma rendőr alezredes, szóvivő.</p>
      <p>Korántsem biztos, hogy az egész hazai művészvilágot megrázó botrány ezzel lezárul. Feltűnő ellentmondás ugyanis, hogy a színház közleménye több olyan esetet említ, amikor a rendező erkölcsi határokat átlépő módon viselkedett a munkatársaival, Gothár ugyanakkor csak egy ilyen esetről szól, másoktól csak rossz modora miatt kér bocsánatot.</p>
      <p>Felhívtuk telefonon Gothár Pétert, hogy megkérdezzük a kipattant botrányról, de nem reagált a megkeresésünkre.</p>
      <blockquote><b>Etikai vizsgálat indul az Egyetemen </b><br/>Etikai vizsgálat indul az Egyetemen A Színház és Filmművészeti Egyetem tegnap közleményt adott ki az ügy kapcsán. A Katona József Színház által a tegnapi nap folyamán közzétett nyilatkozattal összefüggésben Gothár Péter, a Színház- és Filmművészeti Egyetem tanára a mai napon megkereste az egyetem vezetőjét, és etikai vizsgálatot kért önmaga ellen. Az egyetem vezetősége haladéktalanul kezdeményezte eseti etikai bizottság felállítását. A vizsgálat lezárultával az eredményről tájékoztatjuk az egyetem polgárait és a közvéleményt.</blockquote>
    </article>
  </body>
</html>