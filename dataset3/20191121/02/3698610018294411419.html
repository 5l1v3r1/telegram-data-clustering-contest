<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/zelenskiy-nazvav-nepravilnimi-zayavi-kolomoyskogo-pro-zovnishnopolitichniy-rozvorot-ukrayini-330377_.html"/>
    <meta property="og:site_name" content="DT.ua"/>
    <meta property="article:published_time" content="2019-11-21T02:42:00+00:00"/>
    <meta property="og:title" content="Зеленський назвав неправильними заяви Коломойського про зовнішньополітичний розворот України"/>
    <meta property="og:description" content="На думку президента, окремі бізнесмени не повинні займатися питаннями державного рівня."/>
  </head>
  <body>
    <article>
      <h1>Зеленський назвав неправильними заяви Коломойського про зовнішньополітичний розворот України</h1>
      <h2>На думку президента, "окремі бізнесмени" не повинні займатися питаннями державного рівня.</h2>
      <address>
        <time datetime="2019-11-21T02:42:00+00:00">21 Nov 2019, 02:42</time>
      </address>
      <p>Президент України <b><a href="https://dt.ua/POLITICS/rechnicya-zelenskogo-prokomentuvala-zayavu-kolomoyskogo-schodo-druzhbi-z-rosiyeyu-329781_.html">Володимир Зеленський дистанціювався від "пропозицій" олігарха Ігоря Коломойського</a></b> відмовитися від співпраці з МВФ і Заходом і знову "дружити" з Росією.</p>
      <p>За словами Зеленського, про міжнародні відносини має думати президент, а не "окремі бізнесмени".</p>
      <p>"Я хотів би, щоб я, як президент, думав про міжнародних відносинах і вектор України, а не якийсь бізнесмен в Україні. Мені здається, що це правильно. Я, уряд, суспільство можемо говорити про це, але це все-таки рішення державного рівня", - заявив президент на брифінгу в Очакові в ніч на четвер, 21 листопада.</p>
      <p>Раніше провокаційні заяви Коломойського коментувала прес-секретарка президента Юлія Мендель.</p>
      <p>"Ігор Коломойський не є представником влади і команди Володимира Зеленського, в нього немає повноважень говорити від імені України або Офісу президента, з ним не обговорюються позиції щодо вирішення державних справ", - заявила вона.</p>
      <p>Нагадаємо, що <b><a href="https://dt.ua/POLITICS/new-york-times-kolomoyskiy-borovsya-z-rosiyeyu-ale-teper-gotoviy-priynyati-yiyi-329488_.html">в інтерв'ю NYT Коломойський</a></b> звинуватив США в тому, що вони змушує воювати Україну, але не дають на це коштів. Його коментарі, мабуть, відображають, принаймні частково, його корисливе невдоволення тим, що західні дипломати і Міжнародний валютний фонд покладалися на президента, щоб не дати Коломойському відновити контроль над "Приватбанком", конфіскованим у нього  2016 на тлі звинувачень у розкраданні на кілька мільярдів доларів, зазначає газета.</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>