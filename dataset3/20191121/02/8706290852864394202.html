<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/economy/685578/ekt-i-ellada-ekane-ti-mikroteri-proodo-stin-evrozoni-sti-meiosi-t"/>
    <meta property="og:site_name" content="enikos.gr"/>
    <meta property="article:published_time" content="2019-11-21T02:50:00+00:00"/>
    <meta property="og:title" content="ΕΚΤ: Η Ελλάδα έκανε τη μικρότερη πρόοδο στην Ευρωζώνη στη μείωση των &quot;κόκκινων&quot; δανείων"/>
    <meta property="og:description" content="Σύμφωνα με έκθεση της Ευρωπαϊκής Κεντρικής Τράπεζας, η Ελλάδα σημείωσε τη μικρότερη πρόοδο μεταξύ των χωρών της Ευρωζώνης όσον αφορά τη μείωση των &quot;κόκκινων&quot; δανείων..."/>
  </head>
  <body>
    <article>
      <h1>ΕΚΤ: Η Ελλάδα έκανε τη μικρότερη πρόοδο στην Ευρωζώνη στη μείωση των "κόκκινων" δανείων</h1>
      <address>
        <time datetime="2019-11-21T02:50:00+00:00">21 Nov 2019, 02:50</time>
      </address>
      <p>Η Ελλάδα σημείωσε τη μικρότερη πρόοδο μεταξύ των χωρών της Ευρωζώνης όσον αφορά τη μείωση των <a href="http://www.enikonomia.gr/economy/226138,ntomprovskis-ypo-poly-afstires-proypotheseis-i-syzitisi-gia-ti-me.html%22%CE%BA%CF%8C%CE%BA%CE%BA%CE%B9%CE%BD%CF%89%CE%BD%22%20%CE%B4%CE%B1%CE%BD%CE%B5%CE%AF%CF%89%CE%BD">"κόκκινων" δανείων </a>των τραπεζών, σύμφωνα με την εξαμηνιαία έκθεση της Ευρωπαϊκής Κεντρικής Τράπεζας για τον χρηματοπιστωτικό τομέα (Financial Stability Review), την οποία παρουσίασε χθες ο αντιπρόεδρος της ΕΚΤ, Λουίς ντε Γκίντος.</p>
      <p>"Η βελτίωση στην ποιότητα του ενεργητικού των τραπεζών συνεχίστηκε στο πρώτο εξάμην του 2019, αλλά με επιβραδυνόμενο ρευθμό", σημειώνει η έκθεση, προσθέτοντας: "Η διαδικασία μείωσης του κινδύνου συνεχίστηκε στις χώρες με υψηλά ποσοστά μη εξυπηρετούμενων δανείων (NPL), αν και ο ρυθμός της προόδου από το 2015 διαφέρει σημαντικά, κάτι που αντανΑκλάται σε μεγάλες διαφορές των ποσοστών NPL σε αυτή την ομάδα χωρών. Ενώ σε κάποιες χώρες τα ποσοστά των NPL είναι μικρότερα από 8% (Ιρλανδία, Ιταλία και Σλοβενία), παραμένουν σε διψήφια ποσοστά σε άλλες χώρες, με την Ελλάδα να υστερεί στη διαδικασία μείωσης του κινδύνου".</p>
      <p>Κατά τα λοιπά, η έκθεση αναφέρεται στα προβλήματα που υπάρχουν στον χρηματοπιστωτικό τομέα της Ευρωζώνης, όπως είναι η περαιτέρω επιδείνωση των προοπτικών κερδοφορίας των τραπεζών, η ανάληψη μεγάλων οικονομικών κινδύνων από επενδυτικά ταμεία και ασφαλιστικές εταιρείες και τις πολύ υψηλές τιμές ακινήτων σε ορισμένες χώρες.</p>
      <p>"Ενώ το περιβάλλον χαμηλών επιτοκίων υποστηρίζει συνολικά την οικονομία, παρατηρούμε επίσης αύξηση της ανάληψης κινδύνου, η οποία θα μπορούσε μεσοπρόθεσμα να δημιουργήσει προκλήσεις για χρηματοπιστωτική σταθερότητα", δηλώνει ο αντιπρόεδρος της ΕΚΤ, Λουίς Ντε Γκίντος.</p>
      <p>Σύμφωνα με την ΕΚΤ," ιδρύματα όπως επενδυτικά funds και ασφαλιστικές εταιρείες έχουν μεγαλύτερη ανάληψη κινδύνου στο σημερινό περιβάλλον χαμηλού επιτοκίου. Αυτό σημαίνει ότι, σε περίπτωση ενός ξαφνικού σοκ στην αγορά, η πίεση μεταξύ αυτών των ιδρυμάτων θα μπορούσε να εξαπλωθεί στο ευρύτερο χρηματοπιστωτικό σύστημα - οδηγώντας σε απώλειες εταιρείες και ιδιώτες."</p>
      <related>
        <h4>σχετικά άρθρα</h4>
        <a href="http://www.enikos.gr/economy/685376/stournaras-den-prepei-na-yparxei-efisychasmos-oi-prokliseis-einai%0A%20%20%20%20%0A"/>
        <a href="http://www.enikos.gr/economy/685078/i-ekthesi-tis-komision-gia-tin-elliniki-oikonomia-oi-provlepseis-%0A%20%20%20%20%0A"/>
        <a href="http://www.enikos.gr/economy/684914/sta-cheria-ton-etaireion-diacheirisis-kokkina-daneia-60-dis-evro%0A%20%20%20%20%0A"/>
        <a href="http://www.enikos.gr/economy/684594/stournaras-i-tte-tha-energopoiisei-to-diko-tis-schedio-gia-meiosi%0A%20%20%20%20%0A"/>
        <a href="http://www.enikos.gr/economy/682687/kampanaki-apo-to-dnt-gia-tin-oikonomia-tis-evrozonis-ti-anaferei-%0A%20%20%20%20%0A"/>
        <a href="http://www.enikos.gr/economy/681705/forologika-esoda-stin-8i-thesi-tis-ee-i-ellada-ti-deichnoun-stoic%0A%20%20%20%20%0A"/>
        <a href="http://www.enikos.gr/economy/681417/thetiko-sinialo-apo-ti-moodys-gia-tin-proori-apopliromi-daneion-t%0A%20%20%20%20%0A"/>
        <a href="http://www.enikos.gr/economy/681206/prostasia-protis-katoikias-posoi-kokkinoi-daneioliptes-echoun-xek%0A%20%20%20%20%0A"/>
        <a href="http://www.enikos.gr/economy/680281/ntragki-i-poreia-tis-elladas-einai-anamfivola-ena-success-story%0A%20%20%20%20%0A"/>
      </related>
    </article>
  </body>
</html>