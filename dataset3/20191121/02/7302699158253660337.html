<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/china/detail/9620000111647"/>
    <meta property="og:site_name" content="MGR Online"/>
    <meta property="article:published_time" content="2019-11-21T02:32:00+00:00"/>
    <meta property="og:title" content="ม.ไต้หวัน เปิดรับนักศึกษาฮ่องกง มาเรียนต่อ"/>
    <meta property="og:description" content="เซาท์ไชน่า มอร์นิโพสต์ รายงาน (21 พ.ย.) นักศึกษาในฮ่องกงที่ได้รับผลกระทบจากเหตุการณ์ความไม่สงบในฮ่องกง ไม่สามารถเข้าเรียน สามารถโอนย้ายมากศึกษาที่มหาวิทยาลัยในไต้หวันได้ แต่จะต้องผ่านการตรวจสอบจากกระทรวงเพื่อให้มีคุณสมบัติ"/>
  </head>
  <body>
    <article>
      <h1>ม.ไต้หวัน เปิดรับนักศึกษาฮ่องกง มาเรียนต่อ</h1>
      <address><time datetime="2019-11-21T02:32:00+00:00">21 Nov 2019, 02:32</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011551401.JPEG"/>
        <figcaption>มหาวิทยาลัยซุนยัตเซ็นแห่งชาติในเกาสงเป็นหนึ่งในมหาวิทยาลัยไต้หวันจำนวนหนึ่งที่อนุญาตให้นักศึกษาที่ได้รับผลกระทบจากเหตุการณ์ความไม่สงบในฮ่องกงมาเข้าศึกษา (ภาพเซาท์ไชน่ามอร์นิงโพสต์)</figcaption>
      </figure>
      <p><b>เซาท์ไชน่า มอร์นิโพสต์ รายงาน (21 พ.ย.) นักศึกษาในฮ่องกงที่ได้รับผลกระทบจากเหตุการณ์ความไม่สงบในฮ่องกง ไม่สามารถเข้าเรียน สามารถโอนย้ายมากศึกษาที่มหาวิทยาลัยในไต้หวันได้ แต่จะต้องผ่านการตรวจสอบจากกระทรวงเพื่อให้มีคุณสมบัติในระดับหนึ่ง</b><br/><br/>กระทรวงศึกษาธิการไต้หวัน กล่าวเมื่อวันพุธ (20 พ.ย.) ว่านักศึกษาที่ได้รับผลกระทบจากเหตุการณ์ความไม่สงบในฮ่องกงมาสามารถเข้าศึกษาต่อที่มหาวิทยาลัยในไต้หวัน<br/><br/>“ไม่ว่าพวกเขาจะมาจากไต้หวันหรือไม่ก็ตาม นักศึกษามหาวิทยาลัยในฮ่องกงซึ่งการศึกษาถูกขัดขวางโดยการประท้วงในฮ่องกง สามารถที่จะลงทะเบียนกับมหาวิทยาลัยของเราที่นี่หากพวกเขาต้องการศึกษาต่อ”<br/><br/>ข้อเสนอนี้มีขึ้นหลังหนึ่งสัปดาห์ของการเผชิญหน้าที่มหาวิทยาลัยจีนแห่งฮ่องกง มหาวิทยาลัยแห่งฮ่องกง และมหาวิทยาลัยโพลีเทคนิค ซึ่งการประท้วงต่อต้านรัฐบาลรุนแรง มีการใช้แก๊สน้ำตา กระสุนยาง และระเบิดเพลิง<br/><br/>มหาวิทยาลัยในต่างประเทศได้เรียกร้องให้นักเรียนแลกเปลี่ยนที่กำลังศึกษาอยู่ให้เดินทางกลับ และที่มหาวิทยาลัยในฮ่องกงได้ประกาศปิดภาคเรียนของโรงเรียนแล้ว<br/><br/>สภากิจการแผ่นดินใหญ่ของไต้หวันกล่าวเมื่อวันพุธที่ผ่านมาว่า คาดว่ามีนักศึกษา 284 คนจาก 1,021 คนที่กำลังศึกษาอยู่ที่มหาวิทยาลัยฮ่องกงได้เดินทางกลับไต้หวัน<br/><br/>ในวันจันทร์ที่ผ่านมา มหาวิทยาลัยแห่งชาติในไทเปกล่าวว่า ได้รับใบสมัครจากนักศึกษาที่ได้รับผลกระทบ 417 คน ได้แก่ 100 คนจากฮ่องกงและ 240 คนจากไต้หวัน ส่วนที่เหลือมาจากมาเก๊าจีนแผ่นดินใหญ่และที่อื่น ๆ<br/><br/>นักเรียนจะได้รับอนุญาตให้นั่งในหลักสูตรโดยไม่มีหน่วยกิตสำหรับภาคการศึกษาที่เหลือซึ่งเริ่มต้นตั้งแต่ต้นเดือนธันวาคมถึง 3 มกราคม มีค่าลงทะเบียนซึ่งรวมถึงการเข้าถึงอินเทอร์เน็ต 600 ดอลลาร์ไต้หวัน แต่ไม่รวมค่าหอพัก<br/><br/>กระทรวงกล่าวว่า มหาวิทยาลัยอย่างน้อย 9 แห่ง รวมถึงมหาวิทยาลัยซุนยัตเซ็น และมหาวิทยาลัยชิงหวาแห่งชาติ เปิดหลักสูตรระยะสั้นและการศึกษาระดับอุดมศึกษาระยะยาวสำหรับนักศึกษาเหล่านี้ที่ต้องการศึกษาต่อในไต้หวัน</p>
    </article>
  </body>
</html>