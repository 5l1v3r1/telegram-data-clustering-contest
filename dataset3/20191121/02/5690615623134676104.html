<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836942-na-dnipropetrovschini-pozhezha-znischila-dakh-zhitlovogo-budinku"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T02:36:00+00:00"/>
    <meta property="og:title" content="На Дніпропетровщині пожежа знищила дах житлового будинку"/>
    <meta property="og:description" content="КИЇВ. 21 листопада. УНН. У середу о 16:45 до Служби порятунку 101 надійшло повідомлення про пожежу у житловому будинку за адресою: Петриківський район селище …"/>
  </head>
  <body>
    <article>
      <h1>На Дніпропетровщині пожежа знищила дах житлового будинку</h1>
      <address><time datetime="2019-11-21T02:36:00+00:00">21 Nov 2019, 02:36</time> by <a rel="author">Денис Масліков</a></address>
      <p><b>КИЇВ. 21 листопада. УНН.</b> У середу о 16:45 до Служби порятунку 101 надійшло повідомлення про пожежу у житловому будинку за адресою: Петриківський район селище Шульгівка по вулиці Калиновій. Про це повідомляє <b>УНН</b> з посиланням на Головне управління ДСНС України у Дніпропетровській області.</p>
      <p>За вказаною адресою негайно направлено вогнеборців 9-ї та 53-ї державних пожежно-рятувальних частин Головного управління ДСНС України у Дніпропетровській області.</p>
      <p>Прибувши на місце, рятувальники встановили, що пожежа виникла в одній з кімнат першого поверху двоповерхового житлового будинку.</p>
      <p>Вогнем знищено дах будинку, внутрішнє оздоблення стін та домашні речі на загальній площі 144 кв. м.</p>
      <p>О 17:50 пожежу локалізовано та о 19:35 ліквідовано.</p>
      <p>Загиблих та постраждалих немає.</p>
      <p>До ліквідації залучено 8 людей особового складу та 2 одиниці пожежно-рятувальної техніки Головного управління ДСНС України у Дніпропетровській області.</p>
      <p>Нагадаємо, у Дніпрі на маслозаводі <a href="https://www.unn.com.ua/uk/news/1832593-u-dnipri-na-maslozavodi-stavsya-vibukh-ta-pozhezha">стався вибух та послідуюча пожежа.</a></p>
    </article>
  </body>
</html>