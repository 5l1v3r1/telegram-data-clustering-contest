<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tg24.sky.it/spettacolo/tv-show/2019/11/21/programmi-tv-stasera-21-novembre.html"/>
    <meta property="og:site_name" content="Sky TG24"/>
    <meta property="article:published_time" content="2019-11-21T02:00:00+00:00"/>
    <meta property="og:title" content="Programmi TV da non perdere stasera, giovedì 21 novembre"/>
    <meta property="og:description" content="Guida ai programmi e alle serie tv che andranno in onda stasera, giovedì 21 novembre, sui canali Sky."/>
  </head>
  <body>
    <article>
      <h1>Programmi TV da non perdere stasera, giovedì 21 novembre</h1>
      <h2>Guida ai programmi e alle serie tv che andranno in onda stasera, giovedì 21 novembre, sui canali Sky</h2>
      <address>
        <time datetime="2019-11-21T02:00:00+00:00">21 Nov 2019, 02:00</time>
      </address>
      <h3>Programmi TV in onda stasera</h3>
      <h4>Le Kardashian, ore 18:45 Sky Uno (canale 108) e su digitale terrestre al canale 455</h4>
      <p>Continua su Sky Uno “<a href="https://tg24.sky.it/spettacolo/tv-show/kardashian/2019/10/21/kardashian-sky-uno-data-uscita.html">Le Kardashian</a>”, il reality che segue la vita di una delle famiglie più high-profile di Hollywood. Protagoniste sono le sorelle Kourtney Kardashian, Kim Kardashian West e Khloé Kardashian, insieme alle sorellastre Kendall e Kylie Jenner e alla loro “Momager” Kris Jenner. Kris, Kim, Kourtney e Khloé sono anche produttrici esecutive della serie.</p>
      <h4>X Factor Daily, ore 19:35 Sky Uno (canale 108) e su digitale terrestre al canale 455</h4>
      <p>Continua anche <a href="https://tg24.sky.it/spettacolo/tv-show/x-factor/2019/11/17/x-factor-daily-concorrenti-loft-settimana-4.html">la striscia giornaliera</a> dedicata ai concorrenti di X Factor. A condurre il Daily quest’anno <a href="https://tg24.sky.it/spettacolo/tv-show/x-factor/2019/10/17/luna-melis-x-factor-daily.html">Luna Melis</a>, concorrente e finalista della scorsa edizione del talent. La rapper sarda si è classificata terza e ha conquistato il disco d’oro con il suo inedito “Los Angeles”. Luna ci accompagnerà dietro le quinte di X Factor fino alla fine del programma.</p>
      <h4>X Factor 2019 - Live, ore 21:15 Sky Uno (canale 108) e su digitale terrestre al canale 455</h4>
      <p>A <a href="https://tg24.sky.it/spettacolo/tv-show/x-factor/2019/11/12/giudici-x-factor-2019-assegnazioni-4-live.html">X Factor 2019</a> continuano i Live, in diretta dalla Candy Arena di Monza diventata X Factor Dome. Stasera i concorrenti presenteranno <a href="https://tg24.sky.it/spettacolo/tv-show/x-factor/2019/11/19/x-factor-inediti-concorrenti-.html">i loro inediti</a>. La sfida tra i giudici Mara Maionchi, Sfera Ebbasta, Malika Ayane e Samuel continua implacabile. Ospiti della puntata, Mahmood, <a href="https://tg24.sky.it/spettacolo/musica/2019/09/25/gemitaiz-madman-curiosita.html">Gemitaiz &amp; Madman</a>.</p>
      <h4>Camorriste, ore 20:55 Crime investigation</h4>
      <p>Su Crime investigation scopriamo la storia di alcune potenti donne della Camorra. Queste donne si raccontano per la prima volta senza intermediari. Cosa ha significato per loro essere una camorrista? Enrica C. nasce in un'onesta e benestante famiglia di pellicciai. È una delle pochissime camorriste ad essere messa al 41bis, il carcere duro. Nel 2015, per amore dei suoi figli, Enrica decide di collaborare.</p>
      <h4>Musei, ore 21:15 Sky Arte HD</h4>
      <p>I Musei Nazionali Italiani contengono capolavori di bellezza senza pari e compongono storie e linguaggi senza tempo. Stasera Ottavia Piccolo racconta la Pilotta di Parma.</p>
      <h4>Giochi da matti, ore 21:15 Blaze</h4>
      <p>Lancio delle uova, corsa con mogli sulle spalle, tuffi in acque putride, zucche che diventano canoe, lancio di sassi e tanto altro ancora. La nuova produzione originale firmata Blaze ci trasporta in alcune delle più incredibili gare del pianeta. Attore, atleta e mattatore delle bizzarre Olimpiadi di Blaze è Matteo Nicoletta, che prende personalmente parte a ogni sfida.</p>
      <h4>Maurizio Battista: Allegro? Sì sì non troppo, ore 21:00 Comedy Central</h4>
      <p>Nello spettacolo di stasera, in onda alle 21:00 su Comedy Central, torna Maurizio Battista, comico romano molto amato. Diretto, senza orpelli, Battista è da solo sul palco di fronte al pubblico.</p>
      <h4>Grassi contro magri, ore 21.00 lei</h4>
      <p>Reality show televisivo di produzione britannica che mette a confronto i regimi alimentari di due persone, una in sovrappeso e una sottopeso. Nella clinica del dr. Christian grassi e magri si scambiano le diete.</p>
      <h4>Come è fatto, ore 21:00 Discovery Channel</h4>
      <p>Su Discovery Channel, alle 21:00, “Come è fatto”, il programma che ci regala un punto di vista privilegiato su come sono creati gli oggetti che ci circondano. Ogni giorno usiamo migliaia di comunissimi oggetti, dando per scontato tutto il lavoro che sta dietro la loro produzione e ignorando che molti dei prodotti a nostra disposizione sono più complessi di quanto appaiano.</p>
      <h4>Le megastrutture di Hitler, ore 20:55 National Geographic</h4>
      <p>1942: la flotta dei giapponesi è quasi decimata e viene ordinato di realizzare ferrovie che permettano di rifornire l'esercito. In migliaia muoiono durante la costruzione.</p>
      <h4>Come è fatto: Supercar, ore 21:05 Discovery Science</h4>
      <p>Vediamo da vicino le fabbriche che danno vita alle auto dei sogni. Seguiamo, passo per passo, la costruzione di alcune delle auto più famose del mondo, veri e propri gioielli a quattro ruote. Dalla Pagani Huayra all’Alfa Romeo 4C, passando per la Bugatti Veyron: gioielli a quattro ruote per pochi eletti!</p>
      <h4>Cospirazioni e complotti, ore 21:10 History</h4>
      <p>Sulla Terra accadono numerosi fenomeni inspiegabili. Analizziamo alcune strane registrazioni realizzate nel Nuovo Messico e i dati relativi ad attività paranormali in Oklahoma.</p>
      <h4>Animali fuori di testa, ore 21:10 Nat Geo Wild</h4>
      <p>Nelle acque californiane, numerosi squali stanno morendo, ma la causa è ignota. Nel Wyoming, numerose alci muoiono oppure restano paralizzate. Qual è la causa?</p>
      <h3>Serie TV in onda stasera</h3>
      <h4>Gomorra - La serie, ore 21:15 Sky Atlantic</h4>
      <p>Sky Atlantic ripropone la prima stagione di “<a href="https://tg24.sky.it/spettacolo/serie-tv/gomorra-la-serie/home.html">Gomorra - La serie</a>”. Prodotta da Sky, da un’idea di Roberto Saviano e la regia di Stefano Sollima. L'impero di Pietro Savastano, potente boss del napoletano, è minacciato dal clan rivale di Salvatore Conte.</p>
      <h4>What we do in the shadows - 1^ TV, ore 21:00 Fox</h4>
      <p>Alle 21:00 su Fox va in onda in prima visione tv “What we do in the shadows”, la serie americana con protagonisti quattro vampiri, Nandor, Laszlo, Nadja e Colin. I vampiri vivono insieme al famiglio Guillermo, che vuole diventare anch’egli una creatura delle tenebre. La serie è strutturata con la forma del falso documentario.</p>
      <h4>American Horror Story - 1984 - 1^ TV, ore 21:25 Fox</h4>
      <p>Torna la serie antologica vincitrice di 2 Golden Globes e 16 Emmy Awards, questa volta con un incubo ambientato durante il campeggio di cinque ragazzi nell'estate del 1984.</p>
      <h4>911, ore 21:00 Fox life</h4>
      <p>Su Fox life rivediamo la terza stagione di “911”, la serie incentrata sulle vicende estreme di un gruppo di poliziotti, paramedici e vigili del fuoco, sempre in prima linea per salvare vite nelle condizioni più difficili. Negli Stati Uniti, infatti, 911 è il numero per le emergenze.</p>
      <h4>Beck is back!, ore 21.05 Fox crime</h4>
      <p>Su Fox crime rivediamo invece “Beck is back!”, la divertente serie tv tedesca sulle vicende di un padre di quattro figli che, in seguito a una grande delusione, decide di cambiare vita e tornare a fare l’avvocato dopo numerosi anni di assenza.</p>
      <h4>Animal kingdom, ore 21:15 Premium crime</h4>
      <p>Alle 21:15 su Premium crime vediamo la quarta stagione di “Animal kingdom”, la serie che segue la vita di un ragazzo diciassettenne, che, dopo dopo la morte di sua madre, si trasferisce dai Cody, una famiglia criminale sotto il controllo della matriarca Smurf.</p>
      <h4>Pretty little liars: The perfectionists, ore 21:15 Premium Stories</h4>
      <p>Su Premium Stories va in onda lo spin-off di “Pretty little liars”, “The Perfectionists”. La serie è basata sull'omonimo romanzo scritto da Sara Shepard. Protagonista è ancora una volta Alison DiLaurentis, bellissima ragazza bionda dal carattere manipolativo, egoista, crudele e arrogante.</p>
      <h4>The 100 - 1^ TV, ore 21:15 Premium Action</h4>
      <p>Su Premium Action vediamo la sesta stagione di “The 100”, la serie americana “post apocalittica” creata da Jason Rothenberg e basata sull'omonimo romanzo scritto da Kass Morgan.</p>
      <h3>Programmi per bambini e ragazzi in onda stasera in TV</h3>
      <h4>Missione cuccioli, ore 21:15 DeA kids</h4>
      <p>Un’altra puntata della trasmissione che vede Simone Dalla Valle dispensare vari consigli sulla cura dei cani. Le telecamere seguono Simone mentre accompagna i ragazzi e le famiglie alla scelta del cucciolo, con tanti suggerimenti su come accudirlo.</p>
      <h4>44 gatti, ore 20:50 Nick jr</h4>
      <p>Su Nick jr vediamo “44 gatti”, la serie animata italiana ideata da Iginio Straffi e tratta dall'omonima canzone del 1968 che ne fa da sigla. La serie racconta le avventure di quattro gattini musicisti che suonano in una band musicale, i Buffycats.</p>
      <h4>I Thunderman, ore 21:05 Nickelodeon</h4>
      <p>Alle 21:05 su Nickeolodeon, torna “I Thunderman”, la serie tv con protagonista una famiglia di supereroi con superpoteri che cerca di vivere una vita il più normale possibile nella città immaginaria di Hiddenville.</p>
      <h4>Lo straordinario mondo di Gumball, ore 20:55 Cartoon Network</h4>
      <p>Lo show, creato nei Cartoon Network Studios di Londra, narra le avventure del giovane Gumball, alle prese con la vita di tutti i giorni in compagnia della sua numerosa e bizzarra famiglia, tutt'altro che convenzionale.</p>
      <h4>My Little Pony: Equestria Girls, ore 21:00 Boomerang</h4>
      <p>A Canterlot High si tiene un concorso musicale: anche Rainbow Dash, Applejack, Pinkie Pie, Rarity e Fluttershy partecipano. Ma un nuovo gruppo trasforma il concorso in uno scontro tra band.</p>
      <h4>Fancy Nancy Clancy, ore 21:00 Disney Junior</h4>
      <p>Alle 21:00 su Disney Junior le avventure di Nancy, la bambina stravagante e divertente protagonista della nuova serie animata “Fancy Nancy Clancy”. Nancy ha 6 anni e punta tutto sulla sua creatività e sulla fantasia, nel look e nella vita di tutti i giorni.</p>
      <p>
        <a href="https://tg24.sky.it/spettacolo/cinema/2019/11/21/film-tv-stasera-21-novembre.html">
          <b>Guarda anche i film in onda stasera in TV</b>
        </a>
      </p>
    </article>
  </body>
</html>