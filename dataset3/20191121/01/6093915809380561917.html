<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/lifestyle/item/489638-maria-kitsou-eixa-protasi-apo-to-nisi-alla-tote"/>
    <meta property="og:site_name" content="thestival.gr"/>
    <meta property="article:published_time" content="2019-11-21T01:31:00+00:00"/>
    <meta property="og:title" content="Μαρία Κίτσου: Είχα πρόταση από το Νησί, αλλά τότε…"/>
    <meta property="og:description" content="Για την πρόταση που είχε για να παίξει στο Νησί, μίλησε μεταξύ άλλων στο περιοδικό “TV έθνος” και τον Αλέξη Μίχα, η Μαρία Κίτσου, η “Ελένη” από τις Άγριες Μέλισσες."/>
  </head>
  <body>
    <article>
      <h1>Μαρία Κίτσου: Είχα πρόταση από το Νησί, αλλά τότε…</h1>
      <address><time datetime="2019-11-21T01:31:00+00:00">21 Nov 2019, 01:31</time> by <a rel="author">Ελευθερια Γιαλταδη</a></address>
      <p>Για την πρόταση που είχε για να παίξει στο Νησί, μίλησε μεταξύ άλλων στο περιοδικό “TV έθνος” και τον Αλέξη Μίχα, η Μαρία Κίτσου, η “Ελένη” από τις Άγριες Μέλισσες.</p>
      <p>
        <b>Είχες πολλά χρόνια να εμφανιστείς στην τηλεόραση. Από τον «Καρυωτάκη». Ηταν συνειδητή αυτή η αποχή σου;</b>
      </p>
      <p>Ναι, απόλυτα. Εκανα κάποιες επιλεκτικές δουλειές με τον Πάνο Κοκκινόπουλο. Λατρεύω το θέατρο και δεν μου είχε έρθει κάποια πρόταση που να θέλω να την κάνω. Μου αρέσουν οι σειρές εποχής και σειρά εποχής είχε να γίνει από το «Νησί»…</p>
      <p>
        <b>Αφού μου το αναφέρεις, όντως τότε είχες πρόταση για τη συγκεκριμένη σειρά;</b>
      </p>
      <p>Ναι, είχα πρόταση από το «Νησί». Είχα κάνει επαφή με τη Μιρέλλα, αλλά τότε είχα κλείσει με τον Θεοδωρόπουλο για να κάνω τα «Ορφανά» και δεν γινόταν να πάρω μέρος.</p>
      <p>
        <b>Πολλοί συνάδελφοί σου από τις «Μέλισσες» δηλώνουν πως αγαπούν το θέατρο περισσότερο από την τηλεόραση. Ισχύει το ίδιο και για σένα;</b>
      </p>
      <p>Ισχύει, όμως η τωρινή εμπειρία μου με τις «Μέλισσες» το ανατρέπει. Είτε στο θέατρο, είτε στην τηλεόραση, είτε στην τράπεζα είναι ευλογία να δουλεύεις με αξιόλογους ανθρώπους.</p>
    </article>
  </body>
</html>