<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/italyaya-ait-bir-iha-libyada-dustu-1390033"/>
    <meta property="og:site_name" content="Karar.com"/>
    <meta property="article:published_time" content="2019-11-21T01:14:00+00:00"/>
    <meta property="og:title" content="İtalya'ya ait bir İHA Libya'da düştü"/>
    <meta property="og:description" content="İtalya, silahlı kuvvetlerine ait bir insansız hava aracının (İHA) Libya'da düştüğünü duyurdu."/>
  </head>
  <body>
    <article>
      <h1>İtalya'ya ait bir İHA Libya'da düştü</h1>
      <address>
        <time datetime="2019-11-21T01:14:00+00:00">21 Nov 2019, 01:14</time>
      </address>
      <p>
        <b>İtalya, silahlı kuvvetlerine ait bir insansız hava aracının (İHA) Libya'da düştüğünü duyurdu.</b>
      </p>
      <p>İtalya'nın Trablus Büyükelçiliğinin Twitter hesabından yapılan açıklamada, Akdeniz'de yürütülen "Güvenli deniz" operasyonuna destek için görev yapan Predator tipi bir İHA'nın düştüğü ve olayla ilgili gerekli incelemelerin başlatıldığı aktarıldı.</p>
      <p>Açıklamada İHA'nın düştüğü bölgenin adı paylaşılmazken General Halife Hafter'e yakın sosyal medya platformlarında, Trablus'un güneydoğusuna 90 kilometre uzaklıkta Terhune kenti yakınlarında düşen İHA'ya ait fotoğraflar paylaşıldı.</p>
      <p>Ulusal Mutabakat Hükümeti (UMH) Askeri Sözcüsü Muhammed Kununu daha önce yaptığı açıklamada, Halife Hafter güçlerine ait bir İHA'nın Terhune'deki Suk el-Ahad bölgesinde düştüğünü duyurmuştu.</p>
      <p>Hafter yanlısı sosyal paylaşım sitelerinde ise İHA'nın UMH'ye ait olduğu iddia edilmişti.</p>
    </article>
  </body>
</html>