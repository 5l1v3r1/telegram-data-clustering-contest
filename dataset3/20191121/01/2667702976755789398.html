<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://revistapresei.hotnews.ro/stiri-vedete-23504140-caru-vedete-cum-ajuns-arate-alexandru-arsinel-dupa-pensionat-cleopatra-stratan-edward-sanda-cel-mai-nou-cuplu-din-showbiz.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-21T01:01:00+00:00"/>
    <meta property="og:title" content="Caru`cu vedete: Cum a ajuns să arate Alexandru Arșinel după ce s-a pensionat?; Cleopatra Stratan și Edward Sanda, cel mai nou cuplu din showbiz"/>
    <meta property="og:description" content="Premieră în România! Trupa Iris s-a reprofilat. Oferă ”rock acrobatic” la Circul de Stat... Ce a fost asta?! Claudiu Keşeru, gest uluitor în momentul în care"/>
  </head>
  <body>
    <article>
      <h1>Caru`cu vedete: Cum a ajuns să arate Alexandru Arșinel după ce s-a pensionat?; Cleopatra Stratan și Edward Sanda, cel mai nou cuplu din showbiz</h1>
      <address><time datetime="2019-11-21T01:01:00+00:00">21 Nov 2019, 01:01</time> by <a rel="author">Lupu Vlad-Andrei</a></address>
      <p><b>Cleopatra Stratan și Edward Sanda, cel mai nou cuplu din showbiz.</b> Fetiţa care îl căuta pe Ghiţă cântă acum despre iubire şi primul sărut. În mintea unora, Cleopatra Stratan este tot fetiţa care trăgea după ea un geamantan roşu şi-i spunea lui Ghiţă că îl aşteaptă la portiţă. Însă, fetiţa cu cârlionţi este acum o domnişoară în toată regula. Are 17 ani şi trăieşte fiorii primei iubiri, alături de cântăreţul Edward Sanda. Cleopatra Stratan și Edward Sanda au lansat câteva piese împreună şi se pare că orele petrecute împreună în studioul de înregistrări şi pe platoul de filmare i-a apropiat mai mult. Aşa se face că din colegi de scenă au devenit iubiţi, iar Cleopatra trăieşte acum emoţiile primei iubiri, potrivit <a href="https://www.viva.ro/vedete-si-evenimente/stiri/cleopatra-stratan-si-edward-sanda-cel-mai-nou-cuplu-din-showbiz-fetita-care-il-cauta-pe-ghita-canta-acum-despre-iubire-si-primul-sarut-2502510">Viva.ro</a>. <br/><br/><b>Ce a fost asta?! Claudiu Keşeru, gest uluitor în momentul în care România era condusă de Spania cu 4-0.</b> În minutul 73, atacantul de 32 de ani al lui Ludogoreţ Razgrad, care nu a evoluat nici măcar un minut în partida de pe Wanda Metropolitano, a fost surprins râzând pe bancă, după ce Ianis Hagi a fost schimbat cu Dan Nistor. Reacţia lui Keşeru este una inexplicabilă, în condiţiile în care, în acel moment, spaniolii conduceau cu scorul de 4-0. Spania a învins, luni, pe teren propriu, cu scorul de 5-0 (4-0), reprezentativa României, în ultima etapă a Grupei F a preliminariilor Campionatului European din 2020. Jucătorii români nu au mai pierdut la acest scor de la meciul cu Serbia, din martie 2010, conform <a href="https://www.telekomsport.ro/ce-a-fost-asta-claudiu-keseru-gest-uluitor-in-momentul-in-care-romania-era-condusa-de-spania-cu-4-0-imagini-incredibile-19174672">TelekomSport.ro</a>. <br/><br/><b>Premieră în România! Trupa Iris s-a reprofilat.</b> Oferă ”rock acrobatic” la Circul de Stat. Trupa Iris lansează un demers fără precedent în istoria concertelor din România, îmbinând muzica rock cu spectacolul de circ. În colaborare cu Circul Metropolitan, legendara trupă pregătește vineri un show în care chitara va fi însoțită într-un mod neobișnuit de acrobații, actori de circ și dansatori. De fapt, este vorba despre o inedită prezentare a albumului ”Toată lumea e un circ”, pe care trupeții- Costi Sandu, Matei Cioca, Dan Moroiu, Relu Marin, Cristi și Nelu Dumitrescu- o pregătesc de zor în arena principalului circ al țării, se arată în articolul <a href="https://www.libertatea.ro/entertainment/premiera-in-romania-trupa-iris-s-a-reprofilat-ofera-rock-acrobatic-la-circul-de-stat-2807525">Libertatea.ro</a>. <br/><br/><b>Meghan Markle, încoronată regina stilului:</b> care au fost cele mai apreciate ţinute. Ducesa Meghan (38 de ani) a fost încoronată regina stilului. Fosta actriţă americană s-a clasat pe primul loc în clasamentul celor mai influente personalităţi în materie de modă în anul 2019. Meghan Markle a fost desemnată de site-ul de modă „Lyst“ cea mai influentă personalitate în materie de modă, în anul 2019, depăşind vedete precum Kylie Jenner, Cardi B şi Harry Styles. Site-ul Lyst a publicat topul după ce a analizat vânzările, căutările şi impresiile pe care le-au făcut în mediul online ţinutele purtate de 50 de vedete. Apariţiile fostei actriţe au fost îndelung comentate şi analizate de public şi de presă, iar în privinţa alegerilor ei vestimentare, Meghan nu a obţinut decât aprecieri, notează <a href="https://adevarul.ro/entertainment/celebritati/foto-meghan-markle-incoronata-regina-stilului-fosta-actrita-fost-desemnata-cea-mai-influenta-personalitate-moda-fost-cele-mai-apreciate-tinute-1_5dd552425163ec42713a62d9/index.html">Adevărul.ro</a>. <br/><br/><b>Cum a ajuns să arate Alexandru Arșinel după ce s-a pensionat? </b>Actorul are 80 de ani. Alexandru Arșinel arată excelent la 80 de ani. Se pare că pensia îi priește de minune. Alexandru Arșinel și-a făcut o apariție de senzație la Festivalul Crizantema de Aur, ediția 52, care a avut loc în urmă cu câteva săptămâni la Târgoviște. Actorul apare în câteva imagini postate de colegi de breaslă mai tineri și afișează o mină extraordinară. Arșinel arată senzațional la 80 de ani iar de când s-a pensionat parcă a întinerit cu 20 de ani. Alexandru Arșinel este unul dintre cei mai bogați și mai fericiți pensionari din România. El a anunțat că se retrage de la conducerea Tatrului de Revistă ”Constantin Tănase”, unde a ocupat postul de director timp de 19 ani. Sarcinile lui au fost preluate de Vasile Muraru, arată <a href="https://www.wowbiz.ro/cum-a-ajuns-sa-arate-alexandru-arsinel-dupa-ce-s-a-pensionat-actorul-are-80-de-ani-20051414?utm_campaign=cross_parteneri&amp;utm_source=cancan&amp;utm_medium=cancan">Wowbiz.ro</a>.</p>
    </article>
  </body>
</html>