<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/japan/detail/9620000111626"/>
    <meta property="og:site_name" content="MGR Online"/>
    <meta property="article:published_time" content="2019-11-21T01:01:00+00:00"/>
    <meta property="og:title" content="ชาวญี่ปุ่นเรียกร้องยกระดับเตือนภัยฮ่องกง"/>
    <meta property="og:description" content="บริษัทญี่ปุ่นหลายแห่งออกคำเตือนพนักงานให้หลีกเลี่ยงการเดินทางไปฮ่องกง ขณะที่นักท่องเที่ยวจำนวนมากตั้งคำถามกับรัฐบาลว่า ทำไมยังไม่ยกระดับเตือนการเดินทางไปฮ่องกง"/>
  </head>
  <body>
    <article>
      <h1>ชาวญี่ปุ่นเรียกร้องยกระดับเตือนภัยฮ่องกง</h1>
      <address><time datetime="2019-11-21T01:01:00+00:00">21 Nov 2019, 01:01</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011549401.JPEG"/>
      </figure>
      <p><b>บริษัทญี่ปุ่นหลายแห่งออกคำเตือนพนักงานให้หลีกเลี่ยงการเดินทางไปฮ่องกง ขณะที่นักท่องเที่ยวจำนวนมากตั้งคำถามกับรัฐบาลว่า ทำไมยังไม่ยกระดับเตือนการเดินทางไปฮ่องกง<br/></b><br/>ธนาคารเรโซนา ได้แจ้งต่อบรรดาพนักงานว่าให้ระงับการเดินทางไปฮ่องกงหากไม่จำเป็น ธนาคารมิซูโฮก็ได้ออกคำเตือนไม่ให้พนักงานเดินทางไปฮ่องกงเช่นกัน<br/><br/>บริษัทในเครือมิตซุยก็เตือนให้พนักงานเลื่อนการเดินทางไปฮ่องกง เนื่องจากการประท้วงรุนแรงมากขึ้น<br/><br/>เอ็นทีที บริษัทสื่อสารรายใหญ่ของญี่ปุ่น ที่มีบริษัทลูกในฮ่องกง ก็ให้พนักงานทำงานที่บ้านตั้งแต่สัปดาห์ที่แล้ว เช่นเดียวกับบริษัทในเครือของโตชิบา ก็ให้พนักงานทำงานที่บ้าน หลีกเลี่ยงการเดินทางเช่นกัน<br/><br/>เหตุประท้วงในฮ่องกงที่รุนแรงขึ้นในสัปดาห์นี้ ทำให้นักท่องเที่ยวชาวญี่ปุ่นถูกทำร้ายบาดเจ็บ เพราะเข้าใจผิดว่าเป็นชาวจีน และยังมีนักศึกษาชาวญี่ปุ่นถูกจับกุมตัวไป เพราะอยู่ในพื้นที่ประท้วงด้วย<br/><br/>อย่างไรก็ตาม กระทรวงการต่างประเทศญี่ปุ่นยังคงประกาศเตือนภัยการเดินทางไปฮ่องกงในระดับ1 เหมือนเดิม ซึ่งเป็นระดับเดียวกับกรุงเทพฯ</p>
      <figure>
        <img src="https://mpics.mgronline.com/pics/Images/562000011549402.JPEG"/>
      </figure>
      <p>นักท่องเที่ยวและชาวญี่ปุ่นที่อยู่ในฮ่องกงจำนวนมาก ระบุว่า เหตุใดรัฐบาลญี่ปุ่นจึงยังไม่ยกระดับการเตือนภัยไปฮ่องกง ทั้ง ๆ เหตุการณ์ลุกลามอย่างชัดเจน <br/><br/>ทั้งนี้ หากรัฐบาลญี่ปุ่นยกระดับการเตือนภัย จะทำให้นักท่องเที่ยวทบทวนการเดินทาง แต่ยังจะทำให้เจ้าหน้าที่รัฐ นักวิชาการ ภาคธุรกิจ ที่ใช้งบประมาณของรัฐหรือของบริษัทเดินทางไปฮ่องกง จะต้องเลื่อนหรือยกเลิก รวมทั้งจะส่งผลต่อประกันการเดินทางด้วย.</p>
      <figure>
        <iframe src="https://www.youtube.com/embed/_PoMsvqpVtk" width="560" height="315" data-service="Youtube" scrolling="no"/>
      </figure>
      <related>
        <h4>แกลเลอรี</h4>
        <a href="https://mgronline.com/japan/photo-gallery/9620000111626"/>
      </related>
    </article>
  </body>
</html>