<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/international/statele-unite/un-american-vegan-dat-judecata-burgerking-nemultumit-burgerul-vegan-comandat-fost-preparat-acelasi-gratarcu-cei-carne-1_5dd5e2c75163ec42713d861c/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-21T01:09:08+00:00"/>
    <meta property="og:title" content="Un american vegan a dat în judecată Burger King, nemulţumit că burgerul vegan comandat a fost preparat pe acelaşi grătar cu cei din carne"/>
    <meta property="og:description" content="Burger King a fost dat în judecată de un american vegan, după ce burgerul vegan pe care îl comandase ar fi fost gătit pe acelaşi grătar unde erau preparaţi burgerii care conţin carne, relatează BBC."/>
  </head>
  <body>
    <article>
      <h1>Un american vegan a dat în judecată Burger King, nemulţumit că burgerul vegan comandat a fost preparat pe acelaşi grătar cu cei din carne</h1>
      <address><time datetime="2019-11-21T01:09:08+00:00">21 Nov 2019, 01:09</time> by <a rel="author">Alex Rizea</a></address>
      <h4>Burger King a fost dat în judecată de un american vegan, după ce burgerul vegan pe care îl comandase ar fi fost gătit pe acelaşi grătar unde erau preparaţi burgerii care conţin carne, relatează BBC.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/sanatate/dieta-fitness/hamburgerii-veganisunt-istorie-compune-urmatoarea-generatie-proteine-1_5dc2cab45163ec4271bed7e8/index.html"/>
      </related>
      <p>Philip Williams susţine că burgerul Impossible Whopper a fost preparat pe aceeaşi plită pe care au fost făcuţi şi burgerii normali.</p>
      <p>Impossible Whopper este un burger pe bază de plante, iar fast-food-ul american i-a adăugat sloganul: „100% Whopper, 0% Carne”, despre care Williams a spus că este o înşelătorie.</p>
      <p>Burger King nu a oferit încă o declaraţie. Dar din informaţiile pe care le au afişate pe site-ul oficial şi din declaraţiile pe care le-a oferit un purtător de cuvânt al Impossible Foods, de la care Burger King face aprovizionarea, clienţii au opţiunea de a solicita ca burgerii lor să fie preparaţi într-un cuptor cu microunde şi nu pe grătar.</p>
      <p>Philip Williams a intentat procesul la un tribunal din Miami şi a declarat că lanţul de magazine fast-food, Burger King, nu specifică în mod clar modul în care sunt preparaţi burgerii vegani.</p>
      <p>Williams a mai spus că doreşte despăgubiri pentru toţi clienţii din Statele Unite care au cumpărat Impossible Whopper şi să fie clarificată situaţia preparării burgerilor vegani pe grătare separate.</p>
      <p>Impossible Whopper a fost vândut prima dată în Suedia în luna mai, iar din luna august a ajuns şi în magazinele din America. De la începutul acestei lunii, 25 de ţări europene vând burgerul vegan. </p>
      <hr/>
    </article>
  </body>
</html>