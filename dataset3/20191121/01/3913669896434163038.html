<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.livetennis.it/post/321905/davis-cup-finals-usa-italia-1-1-matteo-berrettini-sconfitto-in-tre-set-da-fritz/"/>
    <meta property="og:site_name" content="Live Tennis"/>
    <meta property="article:published_time" content="2019-11-21T01:10:00+00:00"/>
    <meta property="og:title" content="Davis Cup Finals, USA-Italia 1-1: Matteo Berrettini sconfitto in tre set da Fritz"/>
    <meta property="og:description" content="Gli Stati Uniti agguantano l’Italia sull’uno a uno al termine dei singolari: dopo la vittoria di Fabio Fognini su Reilly Opelka, è infatti arrivato il successo di Taylor Fritz su Matteo Berrettini. Il tennista di Rancho Santa Fe, numero 32 del ranking mondiale, si è aggiudicato l’incontro col punteggio di 5-7 7-6(5) 6-2. Tra pochi […]"/>
  </head>
  <body>
    <article>
      <h6 class="kicker">Davis Cup 2019 </h6>
      <h1>Davis Cup Finals, USA-Italia 1-1: Matteo Berrettini sconfitto in tre set da Fritz</h1>
      <address>
        <time datetime="2019-11-21T01:10:00+00:00">21 Nov 2019, 01:10</time>
      </address>
      <p>Gli <b>Stati Uniti</b> agguantano l’<b>Italia</b> sull’uno a uno al termine dei singolari: dopo la <a href="http://www.livetennis.it/post/321903/davis-cup-finals-usa-italia-0-1-grande-prova-di-fabio-fognini-opelka-ko-in-tre-set/"><b>vittoria di Fabio Fognini</b></a> su <b>Reilly Opelka</b>, è infatti arrivato il successo di <b>Taylor Fritz</b> su <b>Matteo Berrettini</b>. Il tennista di Rancho Santa Fe, numero 32 del ranking mondiale, si è aggiudicato l’incontro col punteggio di 5-7 7-6(5) 6-2.</p>
      <p>Tra pochi minuti avrà inizio il match di doppio:<b> Corrado Barazzutti</b> si affiderà a <b>Fabio Fognini </b>e<b> Andreas Seppi</b>, mentre il capitano statunitense<b> Mardy Fish</b> schiererà<b> Sam Querrey</b> e<b> Jack Sock</b>. Gli azzurri non sono ancora matematicamente eliminati dalla competizione: c’è ancora <a href="http://www.livetennis.it/post/322053/davis-cup-finals-italia-ad-un-passo-dalleliminazione-gli-azzurri-sperano-nel-cile/"><b>una piccolissima speranza</b></a>, infatti, di accesso ai quarti di finale tra le due migliori seconde. Necessario a tutti i costi, intanto, superare gli USA.</p>
      <p>
        <i>
          <b>Da Madrid, l’inviato Lorenzo Carini</b>
        </i>
      </p>
    </article>
  </body>
</html>