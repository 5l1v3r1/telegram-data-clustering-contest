<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/ukrajini-vistachit-svojih-sil-dlya-vidnovlennya-kontrolyu-nad-kordonom-iz-rf-na-donbasi-novini-ukrajini-50054785.html?utm_source=telegram"/>
    <meta property="og:site_name" content="НВ"/>
    <meta property="article:published_time" content="2019-11-21T01:58:00+00:00"/>
    <meta property="og:title" content="Україні вистачить своїх сил для відновлення контролю над кордоном із РФ на Донбасі - Зеленський"/>
    <meta property="og:description" content="Президент України Володимир Зеленський вважає, що незалежній Україні не потрібна допомога інших країн для відновлення контролю над кордоном із РФ на Донбасі після появи такої можливості."/>
  </head>
  <body>
    <article>
      <h1>Україні вистачить своїх сил для відновлення контролю над кордоном із РФ на Донбасі - Зеленський</h1>
      <h2>Президент України Володимир Зеленський вважає, що незалежній Україні не потрібна допомога інших країн для відновлення контролю над кордоном із РФ на Донбасі після появи такої можливості.</h2>
      <address>
        <time datetime="2019-11-21T01:58:00+00:00">21 Nov 2019, 01:58</time>
      </address>
      <p>Про це він заявив на брифінгу в Очакові, повідомляє <a href="https://interfax.com.ua/news/general/625909.html">Інтерфакс-Україна</a>.</p>
      <p>«Олександр Григорович Лукашенко, наскільки я знаю, він мені це говорив, що не вперше озвучував, що якщо вам (Україні - ред) потім буде потрібна допомога з приводу кількості прикордонників на кордоні України з Росією, коли вам потрібно буде брати під контроль кордон, то звертайтеся, ми (Білорусь — ред) обов’язково допоможемо. Я йому подякував, але я думаю, що ми ж незалежна країна і у нас вистачить своїх прикордонників», — сказав Зеленський.</p>
      <p>Читайте також:<br/><a href="https://nv.ua/ukr/ukraine/politics/zelenskiy-zustrichaye-povernuti-rosiyeyu-korabli-novini-ukrajini-50054775.html">&amp;nbspЗеленський прибув до Очакова зустрічати повернуті Росією кораблі - відео</a></p>
      <p>Також Зеленський прокоментував інформацію про пропозицію першого президента Казахстану Нурсултана Назарбаєва щодо зустрічі з президентом РФ Володимиром Путіним.</p>
      <p>«У реальності теза Назарбаєва звучала так: «Мені здається, щоб у вас з’явилися відносини з Росією, в цілому вам потрібна зустріч тет-а-тет», — уточнив Зеленський.</p>
      <p>Глава держави зазначив, що заради миру на Донбасі готовий до будь-яких форматів.</p>
      <p>«Я йому сказав, що заради миру на Донбасі і повернення наших територій я готовий до будь-яких форматів, у тому числі наш головний формат — Нормандський», — вказав президент України.</p>
      <p>Нагадаємо, екс-президент Казахстану <a href="https://nv.ua/ukr/ukraine/politics/nazarbayev-zaproponuvav-putinu-i-zelenskomu-zustritisya-osobisto-novini-ukrajini-50052965.html">Нурсултан Назарбаєв заявив, що запропонував Зеленському та Путіну провести особисту зустріч в Казахстані</a>.</p>
      <p>За словами Назарбаєва, він вже отримав згоду Зеленського.</p>
      <p>У той же час в Кремлі заявили, що <a href="https://nv.ua/ukr/world/geopolitics/kreml-pro-zustrich-putina-i-zelenskogo-normandskiy-format-novini-rosiji-50053005.html">«зустріч Володимира Путіна з Володимиром Зеленським тільки заради зустрічі не потрібна».</a></p>
      <p>У свою чергу глава МЗС України Вадим Пристайко також відзначав, що <a href="https://nv.ua/ukr/ukraine/politics/zustrich-putina-i-zelenskogo-ostanni-novini-50053451.html">українська сторона не планує двосторонню зустріч Зеленського з Путіним.</a></p>
    </article>
  </body>
</html>