<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.fotospor.com/haber-fenerbahce-tolgay-arslan-ve-zajc-gonderilecek-yerlerini-mehmet-ekici-alacak-352842"/>
    <meta property="og:site_name" content="Fotospor"/>
    <meta property="article:published_time" content="2019-11-21T01:09:00+00:00"/>
    <meta property="og:title" content="Tolgay Arslan ve Zajc gönderilecek! Yerlerini Mehmet Ekici alacak"/>
    <meta property="og:description" content="Haberin detayları için tıklayınız"/>
  </head>
  <body>
    <article>
      <h1>Tolgay Arslan ve Zajc gönderilecek! Yerlerini Mehmet Ekici alacak</h1>
      <address>
        <time datetime="2019-11-21T01:09:00+00:00">21 Nov 2019, 01:09</time>
      </address>
      <p><b>Fenerbahçe'de son dakika haber</b>i... <b>Fenerbahçe</b> Teknik Direktörü <b>Ersun Yanal</b>, <b>Tolgay Arslan</b> ve <b>Miha Zajc</b>’tan umudu kesti... iki oyuncunun da devre arasında satılmasını istedi. Hem Max Kruse hem de Emre Belözoğlu'nun olmadığı maçlarda bile takıma girecek performans gösteremeyen Tolgay Arslan ile Miha Zajc’ın satılması durumunda<b> Ersun Yanal</b>,<b> Mehmet Ekici</b>’yi yeniden takıma almayı düşünüyor.</p>
      <p>Gelen bilgiler ise; aslında Ersun Yanal’ın, Zajc’ı değil de Mehmet Ekici’yi 28 kişilik kadroya yazmak olduğu ama <b>Damien Comolli</b>’nin ısrarı ile Sloven oyuncunun kadroda tutulduğu yönünde.</p>
      <p>
        <b>Miha Zajc'a 3.5 milyon Euro ödendi</b>
      </p>
      <p>Fenerbahçe, Empoli'den kadrosuna kattığı Miha Zajc için 3.5 milyon Euro ödedi. 2018-2019 sezonu devre arasında kadroya katılan Miha Zajc, bu sezon 4 maçta şans buldu ama gol ya da asist üretemedi.</p>
      <p>
        <b>Tolgay Arslan'ın gelişi olay olmuştu</b>
      </p>
      <p>Fenerbahçe'de gözden çıkarılan bir diğer isim Tolgay Arslan'ın Fenerbahçe'ye transferi olay olmuştu. Beşiktaş'ta soyunma odasında dürüm yediği için kadro dışı kaldığı iddia edilen Tolgay Arslan, Fenerbahçe'ye 3.2 milyon Euro'ya transfer olmuştu. Tolgay Arslan, Fenerbahçe'ye geldikten sonra ''dürüm'' iddialarını yalanlamış ve ti'ye almıştı.</p>
      <p>Kaynak: Fotospor</p>
    </article>
  </body>
</html>