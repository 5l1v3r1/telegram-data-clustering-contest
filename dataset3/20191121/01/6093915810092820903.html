<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/society/health/item/489570-%CE%B4%CE%B5%CF%82-%CF%80%CF%8C%CF%83%CE%BF-%CE%BA%CF%81%CE%AD%CE%B1%CF%82%2C-%CF%84%CF%85%CF%81%CE%AF-%CE%BA%CE%B1%CE%B9-%CF%80%CE%B1%CE%B3%CF%89%CF%84%CF%8C-%CF%80%CF%81%CE%AD%CF%80%CE%B5%CE%B9-%CE%BD%CE%B1-%CF%84%CF%81%CF%89%CF%82"/>
    <meta property="og:site_name" content="thestival.gr"/>
    <meta property="article:published_time" content="2019-11-21T01:05:00+00:00"/>
    <meta property="og:title" content="Δες πόσο κρέας, τυρί και παγωτό πρέπει να τρως"/>
    <meta property="og:description" content="Αν προσέχεις τη διατροφή σου και κυρίως αν ο στόχος σου για τη νέα χρονιά είναι να απαλλαγείς από τα περιττά κιλά, πιθανότατα προσέχεις πολύ όχι μόνο τι τρως αλλά και πόσο τρως."/>
  </head>
  <body>
    <article>
      <h1>Δες πόσο κρέας, τυρί και παγωτό πρέπει να τρως</h1>
      <address><time datetime="2019-11-21T01:05:00+00:00">21 Nov 2019, 01:05</time> by <a rel="author">Thestival team</a></address>
      <p>Αν προσέχεις τη διατροφή σου και κυρίως αν ο στόχος σου για τη νέα χρονιά είναι να απαλλαγείς από τα περιττά κιλά, πιθανότατα προσέχεις πολύ όχι μόνο τι τρως αλλά και πόσο τρως.</p>
      <p>Επειδή το να μετράς θερμίδες είναι εξουθενωτικό, σίγουρα θα σου φανεί πολύ πιο εύκολο και γρήγορο να υπολογίζεις τις μερίδες σου χρησιμοποιώντας το χέρι σου ή αντικείμενα όπως ένα μπαλάκι του τένις ή ένα ζάρι!</p>
      <p>Παρακάτω θα δείτε πώς μπορείτε να υπολογίσετε το ιδανικό μέγεθος μερίδων για το κρέας, τα δημητριακά, τα μακαρόνια ή ακόμη και το παγωτό που θα φάτε, σύμφωνα με το <i>onmed.gr</i>.</p>
      <p><b>Μοσχάρι:</b> Εξαιρετική πηγή πρωτεΐνης και σιδήρου, το μοσχάρι είναι απαραίτητο στη διατροφή σου για να έχεις ενέργεια και δυνατό ανοσοποιητικό. Μια καλή μερίδα αντιστοιχεί στο μέγεθος της παλάμης σου (χωρίς τα δάχτυλα).</p>
      <p><b>Δημητριακά:</b> Προτίμησε τα δημητριακά ολικής άλεσης, καθώς θα σου δώσουν πολύτιμες βιταμίνες του συμπλέγματος Β και φυτικές ίνες. Η μερίδα σου δεν θα πρέπει να ξεπερνά το ένα φλιτζάνι, δηλαδή όσο ένα μπαλάκι του μπέιζμπολ. Συνδύασε τα δημητριακά σου με λίγα φρούτα ή ξηρούς καρπούς για ένα πιο πλήρες γέυμα.</p>
      <p><b>Παγωτό:</b> Δεν χρειάζεται να απαρνηθείς το γλυκό για να χάσεις βάρος, πρέπει όμως η ατασθαλία να μην είναι καθημερινή και φυσικά να μην ξεφεύγεις με τις ποσότητες. Αρκέσου σε μισό φλιτζάνι παγωτό, μερίδα που αντιστοιχεί σε μισό μπαλάκι του τένις.</p>
      <p><b>Ζυμαρικά:</b> Όταν συνδυάζονται με λαχανικά και μια καλή πηγή πρωτεΐνης όπως το ψάρι ή το κοτόπουλο, τα ζυμαρικά έχουν σίγουρα θέση σε μια δίαιτα. Η μερίδα για το συνοδευτικό σου θα πρέπει να είναι ίση με τη γροθιά σου.</p>
      <p><b>Φιστίκια:</b> Είναι το ιδανικό σνακ για κάθε στιγμή της ημέρας και σου δίνουν φυτικές ίνες, πρωτεΐνες, καθώς και βιταμίνες και μέταλλα. Έχουν βέβαια αρκετές θερμίδες, οπότε καλό είναι να περιορίσεις τη μερίδα σου σε ένα φορμάκι για cupcake.</p>
      <p><b>Τυρί:</b> Μία μερίδα 30 γραμμαρίων αντιστοιχεί σε τέσσερα ζάρια. Συνδύασέ το με ένα φρούτο και θα έχεις ένα σούπερ υγιεινό σνακ που θα σου δώσει πρωτεΐνες, φυτικές ίνες, αντιοξειδωτικά, ασβέστιο αλλά και βιταμίνη D.</p>
      <p><b>Σάλτσα για σαλάτα:</b> Προσθέτοντας σε μια σαλάτα κάποια έτοιμη σάλτσα αυτομάτως αυξάνονται οι θερμίδες, η ζάχαρη και το αλάτι που θα πάρεις. Φρόντισε λοιπόν να χρησιμοποιήσεις μια μικρή μόνο ποσότητα ίση με τον αντίχειρά σου.</p>
      <p><b>Ρύζι:</b> Μια καλή μερίδα μαγειρεμένο ρύζι είναι ίση με μισό φλιτζάνι ή όσο ένα μπαλάκι του λακρός (ελάχιστα μικρότερο από το μπαλάκι του τένις).</p>
    </article>
  </body>
</html>