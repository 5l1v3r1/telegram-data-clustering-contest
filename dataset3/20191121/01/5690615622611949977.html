<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836939-dnipro-vzyav-revansh-u-chempioniv-bilorusi-u-kubku-yevropi-fiba"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T01:52:00+00:00"/>
    <meta property="og:title" content="&quot;Дніпро&quot; взяв реванш у чемпіонів Білорусі у Кубку Європи ФІБА"/>
    <meta property="og:description" content="КИЇВ. 21 листопада. УНН. У п'ятому турі групового етапу Кубку Європи ФІБА баскетболісти &quot;Дніпра&quot; приймали чемпіонів Білорусі &quot;Цмокі-Мінськ&quot;, який є учасником …"/>
  </head>
  <body>
    <article>
      <h1>"Дніпро" взяв реванш у чемпіонів Білорусі у Кубку Європи ФІБА</h1>
      <address><time datetime="2019-11-21T01:52:00+00:00">21 Nov 2019, 01:52</time> by <a rel="author">Сергій Куркович</a></address>
      <p><b>КИЇВ. 21 листопада. УНН.</b> У п'ятому турі групового етапу Кубку Європи ФІБА баскетболісти "Дніпра" приймали чемпіонів Білорусі "Цмокі-Мінськ", який є учасником Єдиної ліги ВТБ, передає <b>УНН</b>.</p>
      <p>Після рівного старту матчу білоруси почали відриватися у рахунку, і на велику перерву команди пішли за лідерства гостей в +8 очок. Дніпрянам необхідно було вигравати в більше за 7 очок аби надолужити різницю у рахунку за підсумками двох баталій (у першій грі команд в Білорусі "Цмокі-Мінськ" мали перевагу в 7 балів). Свого господарі добились. Вони переломили хід подій і своїм захистом дозволили виходити вперед протягом матчу одразу на +21 бал. У підсумку виграш "Дніпра" 90:75.</p>
      <p>У господарів Санон набрав 23 очки і 7 підбирань, Генрі Дугат додав 18 балів при 9 передачах, Закурдаєв має 15 очок, Тимофеєнко – 14. У білорусів Гавріловіч відзначився 17 пунктами.</p>
      <p>Таким чином, "Дніпро" зберіг шанси на вихід з групи – 2 перемоги в 5 матчах, у білорусів 3 виграші.</p>
      <p>Додамо також, остаточно питання про вихід з групи буде вирішуватися 27 листопада, коли "Дніпро" вдома прийматиме "Левські".</p>
    </article>
  </body>
</html>