<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187533/"/>
    <meta property="og:site_name" content="Janam TV"/>
    <meta property="article:published_time" content="2019-11-21T01:55:05+00:00"/>
    <meta property="og:title" content="പമ്പയിലേയ്ക്ക് ഇഷ്ടമുള്ള വാഹനങ്ങള്‍ കടത്തിവിടുന്നത് അവസാനിപ്പിക്കണം; പോലീസിന് ഹൈക്കോടതിയുടെ വിമര്‍ശനം"/>
    <meta property="og:description" content="കൊച്ചി: പമ്പയിലേയ്ക്ക് വാഹനങ്ങള്‍ കടത്തിവിടുന്നതുമായി ബന്ധപ്പെട്ട് പോലീസിന് ഹൈക്കോടതിയുടെ വിമര്‍ശനം. ചെറിയ വാഹനങ്ങള്‍ പമ്പയിലേയ്ക്ക് ഇപ്പോള്‍"/>
  </head>
  <body>
    <article>
      <h1>പമ്പയിലേയ്ക്ക് ഇഷ്ടമുള്ള വാഹനങ്ങള്‍ കടത്തിവിടുന്നത് അവസാനിപ്പിക്കണം; പോലീസിന് ഹൈക്കോടതിയുടെ വിമര്‍ശനം</h1>
      <address><time datetime="2019-11-21T01:55:05+00:00">21 Nov 2019, 01:55</time> by <a rel="author">Janam TV Web Desk</a></address>
      <p>കൊച്ചി: പമ്പയിലേയ്ക്ക് വാഹനങ്ങള്‍ കടത്തിവിടുന്നതുമായി ബന്ധപ്പെട്ട് പോലീസിന് ഹൈക്കോടതിയുടെ വിമര്‍ശനം. ചെറിയ വാഹനങ്ങള്‍ പമ്പയിലേയ്ക്ക് ഇപ്പോള്‍ കടത്തിവിടുന്നുണ്ടെന്നാണ് സര്‍ക്കാര്‍ കോടതിയെ അറിയിച്ചിട്ടുള്ളത്.</p>
      <p>എന്നാല്‍ പോലീസിന് ഇഷ്ടമുള്ള വാഹനങ്ങളാണ് പമ്പയില്‍ കടത്തിവിടുന്നതെന്നാണ് കോടതിയ്ക്ക് കിട്ടിയ റിപ്പോര്‍ട്ട് എന്ന് ഡിവിഷന്‍ ബെഞ്ച് ചൂണ്ടിക്കാട്ടി. ഇനിയും ഇത് തുടര്‍ന്നാല്‍ വേണ്ട നടപടി സ്വീകരിക്കുമെന്നും ഹൈക്കോടതി വ്യക്തമാക്കി.</p>
      <p>കോടതി ഉത്തരവും സര്‍ക്കാര്‍ തീരുമാനവുമാണ് പോലീസ് ലംഘിക്കുന്നതെന്നും കോടതി വ്യക്തമാക്കി. ഉത്തരവ് എങ്ങനെ നടപ്പാക്കണം എന്ന് അറിയാമെന്ന് വ്യക്തമാക്കിയ കോടതി കേസ് പിന്നീട് പരിഗണിക്കാനായി മാറ്റി വെച്ചു.</p>
    </article>
  </body>
</html>