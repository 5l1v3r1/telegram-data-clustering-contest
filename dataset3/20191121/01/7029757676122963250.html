<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/int-politics/donald-tusk-beshe-izbran-pochti-edinodushno-za-predsedatel-na-enp.html"/>
    <meta property="og:site_name" content="News.bg"/>
    <meta property="article:published_time" content="2019-11-21T01:42:54+00:00"/>
    <meta property="og:title" content="Доналд Туск беше избран почти единодушно за председател на ЕНП"/>
    <meta property="og:description" content="За пръв път източно-европеец ще ръководи голямото семейство на десницата в ЕС"/>
  </head>
  <body>
    <article>
      <h1>Доналд Туск беше избран почти единодушно за председател на ЕНП</h1>
      <address>
        <time datetime="2019-11-21T01:42:54+00:00">21 Nov 2019, 01:42</time>
      </address>
      <p>Полякът Доналд <b>Туск беше избран почти с пълно единодушие</b> за председател на Европейската народна партия по време на Конгреса на европейската десница в Загреб.</p>
      <p>Той успя да събере гласовете на 93% от делегатите на конгреса на ЕНП, като за негова гласуваха 491 и само 37 бяха "против", съобщи БНР.</p>
      <p>За пръв път източно-европеец ще ръководи голямото семейство на десницата в ЕС, в която членуват партии като Християн-демократическия съюз от Германия и "Републиканците" от Франция. Част от нея са и ГЕРБ и СДС.</p>
      <p>Огромното множество в залата изпрати на крака и <b>ръкопляскания неговият предшественик Жозеф Дол.</b></p>
      <p>"Като президент на Европейския съвет, Доналд Туск успя да обедини лидерите от различните политически семейства за постигане на консенсус. Сигурен съм, че сега той ще води ЕНП през предизвикателствата, с решения, дълбоко вкоренени в нашите ценности", заяви г-н Дол.</p>
      <p>Доналд Туск благодари на всички за дадената му подкрепа. Той заяви, че партията се нуждае от приемственост и за него <b>е чест да поеме поста от Жозеф Дол.</b></p>
      <p>Туск също така заяви, че е "готов за борба" срещу популизма, но и за християно-демократичните европейски ценности.</p>
      <p>Първият източноевропейски, който зае лидерското място на най-голямата политическа партия в ЕС и отбеляза, че дълбоко вярва, че "само тези, които искат и са в състояние да дадат на хората усещане за сигурност и безопасност, запазвайки същевременно <b>техните свободи и права, имат мандат да се кандидатират за властта".</b></p>
    </article>
  </body>
</html>