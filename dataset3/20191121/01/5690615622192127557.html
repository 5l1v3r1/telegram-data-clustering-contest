<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836936-u-kharkovi-provedut-gromadski-obgovorennya-schodo-pereymenuvannya-prospektu-zhukova"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T01:09:00+00:00"/>
    <meta property="og:title" content="У Харкові проведуть громадські обговорення щодо перейменування проспекту Жукова"/>
    <meta property="og:description" content="КИЇВ. 21 листопада. УНН. У Харкові пройде громадське обговорення у формі електронної консультації з питання присвоєння імені Маршала Жукова шляхом …"/>
  </head>
  <body>
    <article>
      <h1>У Харкові проведуть громадські обговорення щодо перейменування проспекту Жукова</h1>
      <address><time datetime="2019-11-21T01:09:00+00:00">21 Nov 2019, 01:09</time> by <a rel="author">Валерія Гуржий</a></address>
      <p><b>КИЇВ. 21 листопада. УНН.</b> У Харкові пройде громадське обговорення у формі електронної консультації з питання присвоєння імені Маршала Жукова шляхом перейменування проспекту Петра Григоренка. Про це повідомляє <b>УНН</b> з посиланням на пресслужбу Харківської міської ради.</p>
      <p>Громадське обговорення-електронна консультація відбуватиметься на сайті мерії Харкова.</p>
      <p>"Необхідність громадського обговорення цього питання обумовлена надходженням до Харківської міської ради пропозицій від ветеранських організацій міста Харкова щодо повернення історичної назви проспекту в місті Харкові імені Маршала Жукова та з метою залучення представників громадськості до розгляду зазначеного питання…", - сказано у повідомленні.</p>
      <p>Обґрунтуванням ветеранських організацій міста Харкова такої пропозиції є історичні події, в яких приймав Г.К. Жуков та які пов’язані з його ім’ям.</p>
      <p>Так, звіт за результатами громадського обговорення та узагальнені пропозиції (зауваження), отримані у ході проведення громадського обговорення, будуть оприлюднені не пізніше 01.01.2020 на офіційному веб-сайті Харківської міської ради.</p>
      <p>Нагадаємо, 19 червня міськрада Харкова проголосувала <a href="https://www.unn.com.ua/uk/news/1807960-miskrada-kharkova-progolosuvala-za-povernennya-prospekta-zhukova">за повернення проспекту Жукова.</a></p>
      <p>Уряд планував підготувати звернення до міської ради Харкова і правоохоронців щодо перевірки законності повернення імені радянського <a href="https://www.unn.com.ua/uk/news/1807994-uryad-vidreaguvav-na-povernennya-imeni-zhukova-prospektu-v-kharkovi">маршала Георгія Жукова проспекту в місті.</a></p>
      <p>Раніше в Інституті нацпам'яті <b>УНН</b> повідомляли, що їхні юристи готові подати позов проти мера Харкова Геннадія Кернеса у разі підписання ним <a href="https://www.unn.com.ua/uk/exclusive/1808331-pereymenuvannya-u-kharkovi-institut-natspamyati-gotoviy-podati-pozov-u-razi-pidpisannya-rishennya">рішення про перейменування проспекту.</a></p>
      <p>Так через повернення проспекту Жукова в Харкові було <a href="https://www.unn.com.ua/uk/exclusive/1808331-pereymenuvannya-u-kharkovi-institut-natspamyati-gotoviy-podati-pozov-u-razi-pidpisannya-rishennya">відкрито кримінальне провадження.</a></p>
      <p>Нагадаємо, суд скасував рішення Харківської міської ради щодо <a href="https://www.unn.com.ua/uk/news/1823539-sud-skasuvav-rishennya-kharkivskoyi-miskradi-schodo-pereymenuvannya-prospektu-u-misti">перейменування проспекту Григоренка на проспект Жукова.</a></p>
      <p>Як писав раніше <b>УНН</b>, у червні невідомі особи у Харкові почали замінювати таблички — з пр. Григоренка на пр. Маршала Жукова. Зазначається, що нові вказівники були <a href="https://www.unn.com.ua/uk/news/1809352-u-kharkovi-nevidomi-vnochi-zminyuyut-tablichki-prospektu-grigorenka-na-zhukova">знайдені на будинках уздовж проспекту №№ 17, 19, 21, 23, 31.</a></p>
    </article>
  </body>
</html>