<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/foreign/news/592405/%E0%A6%A6.-%E0%A6%95%E0%A7%8B%E0%A6%B0%E0%A6%BF%E0%A7%9F%E0%A6%BE-%E0%A6%A5%E0%A7%87%E0%A6%95%E0%A7%87-%E0%A6%B8%E0%A7%87%E0%A6%A8%E0%A6%BE-%E0%A6%AA%E0%A7%8D%E0%A6%B0%E0%A6%A4%E0%A7%8D%E0%A6%AF%E0%A6%BE%E0%A6%B9%E0%A6%BE%E0%A6%B0%E0%A7%87%E0%A6%B0-%E0%A6%B9%E0%A7%81%E0%A6%81%E0%A6%B6%E0%A6%BF%E0%A7%9F%E0%A6%BE%E0%A6%B0%E0%A6%BF"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-21T03:45:00+00:00"/>
    <meta property="og:title" content="দ. কোরিয়া থেকে সেনা প্রত্যাহারের হুঁশিয়ারি যুক্তরাষ্ট্রের"/>
    <meta property="og:description" content="দক্ষিণ কোরিয়া থেকে ৪ হাজার সেনা প্রত্যাহারের পরিকল্পনা রয়েছে বলে জানিয়েছে যুক্তরাষ্ট্র। হোয়াইট হাউস জানায়,  দেশটিতে অবস্থান করা মার্কিন সেনাদের জন্য সহায়তা বৃদ্ধি না করলে তারা সেনাদের প্রত্যাহার করবে। স্থানীয় এক সংবাদমাধ্যমের বরাত দিয়ে এই তথ্য জানিয়েছে ব্রিটিশ বার্তা সংস্থা..."/>
  </head>
  <body>
    <article>
      <h1>দ. কোরিয়া থেকে সেনা প্রত্যাহারের হুঁশিয়ারি যুক্তরাষ্ট্রের</h1>
      <address><time datetime="2019-11-21T03:45:00+00:00">21 Nov 2019, 03:45</time> by <a rel="author">বিদেশ ডেস্ক</a></address>
      <p>
        <b>দক্ষিণ কোরিয়া থেকে ৪ হাজার সেনা প্রত্যাহারের পরিকল্পনা রয়েছে বলে জানিয়েছে যুক্তরাষ্ট্র। হোয়াইট হাউস জানায়,  দেশটিতে অবস্থান করা মার্কিন সেনাদের জন্য সহায়তা বৃদ্ধি না করলে তারা সেনাদের প্রত্যাহার করবে। স্থানীয় এক সংবাদমাধ্যমের বরাত দিয়ে এই তথ্য জানিয়েছে ব্রিটিশ বার্তা সংস্থা রয়টার্স।</b>
      </p>
      <figure>
        <img src="http://cdn.banglatribune.com/contents/cache/images/800x0x1/uploads/media/2019/11/21/bbda315fc9044932be02c55e29ae3455-5dd608a7d5b07.jpg"/>
      </figure>
      <p>দক্ষিণ কেরিয়ায় বর্তমানের ২৮ হাজার ৫০০ সেনা অবস্থান করছে। সেখানে যুক্তরাষ্ট্রের বার্ষিক ব্যয় ৫০০ কোটি ডলার। ২০১৯ অর্থবছরে জাতীয় প্রতিরক্ষা আইন অনুযায়ী সেখান থেকে ৩-৪ হাজার সেনা কমিয়ে ফেলার একটি প্রস্তাব কংগ্রেসে পাস হয়েছে। তবে এখনও চূড়ান্ত সিদ্ধান্ত আসেনি। </p>
      <p>মঙ্গলবার দক্ষিণ কোরিয়ার সঙ্গে আলোচনা বন্ধ করে দেয় যুক্তরাষ্ট্র। প্রেসিডেন্ট ট্রাম্প ঘোষণা দেন, দক্ষিণ কোরিয়া যদি সহায়তার হার না  বৃদ্ধি করে তবে তিনি সেনা প্রত্যাহার করে নেবেন।</p>
      <p>ওয়াশিংটনের এক কূটনৈতিক সূত্র জানায়, আলোচনা সফল না হলে একটি ব্রিগেড প্রত্যাহার করে নেবেন ট্রাম্প। উত্তর কোরিয়ায় নিযুক্ত মার্কিন বিশেষ দূত স্টিফেন বিগান বলেন, দক্ষিণ কোরিয়ায় যুক্তরাষ্ট্রের সেনা মোতায়েন রাখা প্রয়োজন। তিনি বলেন, ‘দক্ষিণ কোরিয়া আমাদের অন্যতম সহযোগী। তবে তার মানে এই না সবাই বিনামূল্যে সেবা পাবে ‘  </p>
      <footer>/এমএইচ/</footer>
    </article>
  </body>
</html>