<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sud_ukrayina_proti_rosiyi_kreml_matime_rik_abi_sprobuvati_vipravdatisya_n1237101"/>
    <meta property="og:site_name" content="24 Канал"/>
    <meta property="article:published_time" content="2019-11-21T03:49:00+00:00"/>
    <meta property="og:title" content="Суд &quot;Україна проти Росії&quot;: Кремль матиме рік, аби спробувати виправдатися"/>
    <meta property="og:description" content="Міжнародний суд ООН в Гаазі, який 8 листопада визнав свою юрисдикцію у справі &quot;Україна проти Росії&quot;, готовий перейти до розгляду справи по суті. Однак суд дав Росії понад рік на пошук аргументів."/>
  </head>
  <body>
    <article>
      <h1>Суд "Україна проти Росії": Кремль матиме рік, аби спробувати виправдатися</h1>
      <address><time datetime="2019-11-21T03:49:00+00:00">21 Nov 2019, 03:49</time> by <a rel="author" href="https://24tv.ua/severin_trach_tag7086/" target="_blank">Северин Трач</a></address>
      <p>
        <b>Міжнародний суд ООН в Гаазі, який 8 листопада визнав свою юрисдикцію у справі "Україна проти Росії", готовий перейти до розгляду справи по суті. Однак суд дав Росії понад рік на пошук аргументів.</b>
      </p>
      <p>Суд ООН відхилив заперечення Кремля щодо заяви України про порушення Росією конвенції про расову дискримінацію в Криму. Про це мовиться в <a href="https://www.icj-cij.org/files/case-related/166/166-20191119-PRE-01-00-EN.pdf">рішенні суду</a>, тест якого опублікували 20 листопада.</p>
      <blockquote>Читайте також: <a href="https://24tv.ua/shho_chekaye_na_rosiyu_u_razi_ostatochnogo_prograshu_u_sudi_oon_poyasnennya_zerkal_n1236364">Що чекає на Росію у разі остаточного програшу у суді ООН: пояснення Зеркаль</a></blockquote>
      <p>Однак підготувати контраргументи РФ зможе аж протягом року. Таким чином Кремль має час до 8 грудня 2020 року, щоб оформити свій контрмеморандум.</p>
      <h3>Судова справа "Україна проти Росії": суть</h3>
      <p>16 січня 2017 го Україна подала в суд ООН позов проти РФ.</p>
      <p>
        <b>Україна хоче, щоб суд визнав, що Росія під час гібридної війни порушила дві конвенції:</b>
      </p>
      <p>– по боротьбі з фінансуванням тероризму,<br/>– щодо ліквідації расової дискримінації.</p>
      <p>Розгляд справи тривалий, вердикт не очікують раніше 2022 року.</p>
      <blockquote>До слова, кураторка позову – поки ще заступниця міністра закордонних справ Олена Зеркаль – заявила про <a href="https://24tv.ua/zerkal_planuye_piti_z_posadi_zastupnitsi_ministra_mzs_n1236421">намір звільнитися</a>. Вона каже, що не може організовувати судовий опір РФ, "будучи дипломатом в МЗС, який виконує рішення президента".</blockquote>
    </article>
  </body>
</html>