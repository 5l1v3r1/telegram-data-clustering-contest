<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/tsikave/cherez-100-rokiv-v-ukrayini-bude-lyshe-dva-misyatsi-zymy-synoptyky.html"/>
    <meta property="og:site_name" content="1NEWS"/>
    <meta property="article:published_time" content="2019-11-21T03:48:53+00:00"/>
    <meta property="og:title" content="Через 100 років в Україні буде лише два місяці зими – синоптики"/>
    <meta property="og:description" content="Через 100 років в Україні буде лише два місяці зими - синоптики"/>
  </head>
  <body>
    <article>
      <h1>Через 100 років в Україні буде лише два місяці зими – синоптики</h1>
      <h2>Холодний період може стати ще на місяць коротшим, а суворість зими значно зменшиться</h2>
      <address>
        <time datetime="2019-11-21T03:48:53+00:00">21 Nov 2019, 03:48</time>
      </address>
      <figure>
        <img src="https://1news.com.ua/wp-content/uploads/2019/11/33-13.jpg"/>
      </figure>
      <p>Темпи потепління в Україні такі, що до кінця століття зима скоротиться на місяць.</p>
      <p>Про це попереджає завідувачка відділом прикладної метеорології та кліматології Українського науково-дослідного гідрометеоінституту Віра Балабух, – інформує 1NEWS.</p>
      <p>“Підвищення середньої температури за рік на 0,1 градуса подовжує тривалість теплого періоду… на один день! Якщо за середньооптимістичним сценарієм середня температура в Україні до кінця століття зросте на 3,2 градуса за рік, тривалість теплого періоду порівняно з сучасним може зрости на цілий місяць”, – прогнозує експерт.</p>
      <p>Таким чином зима в Україні за сто років скоротиться на 32 дні.</p>
      <p>“Холодний період може стати ще на місяць коротшим, а суворість зими значно зменшиться. Якщо в полярних широтах середня за рік температура зросте на 8 градусів, то це вже збільшення тривалості теплого періоду на вісімдесят днів”, – зазначила Балабух.</p>
      <p>За її словами, сприятливий період для засмаги також може суттєво збільшитись.</p>
      <p>Джерело: <a href="https://www.ukrinform.ua/rubric-society/2821010-vira-balabuh-geografmeteorolog.html">Укрінформ</a></p>
    </article>
  </body>
</html>