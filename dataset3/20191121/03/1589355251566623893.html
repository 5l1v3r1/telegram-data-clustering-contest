<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.etrend.sk/relax/slovenske-historicke-hotely-prekonali-konkurentov.html"/>
    <meta property="og:site_name" content="TREND.sk"/>
    <meta property="article:published_time" content="2019-11-21T03:16:00+00:00"/>
    <meta property="og:title" content="Slovenské historické hotely prekonali konkurentov"/>
    <meta property="og:description" content="Na Heritage Hotels of Europe Awards 2019 získali tri víťazstvá zo siedmich"/>
  </head>
  <body>
    <article>
      <h1>Slovenské historické hotely prekonali konkurentov</h1>
      <address><time datetime="2019-11-21T03:16:00+00:00">21 Nov 2019, 03:16</time> by <a rel="author">jh</a></address>
      <p>
        <b>Veľký úspech dosiahli pred niekoľkými dňami slovenskí hotelieri združení v asociácii Historických hotelov Slovenska. Vyhrali tri kategórie zo siedmich v rámci Heritage Hotels of Europe Awards 2019, ktoré vyhlásili a odovzdali pred niekoľkými dňami vo Viedni.</b>
      </p>
      <slideshow>
        <figure>
          <img src="https://static.etrend.sk/uploads/tx_media/2019/11/20/Vlavo_riaditel_Grandhotel_Praha_Jaroslav_Jedlicka_a_na_pravo_riaditel_Hotela_Elizabeth_Tiago_Vigano.jpg"/>
          <figcaption>
            <cite>Zdroj: HHS</cite>
          </figcaption>
        </figure>
        <figure>
          <img src="https://static.etrend.sk/uploads/tx_media/2019/11/20/Predstavitelia_Hotela_Hviezdoslav__riaditelka_Sylvia_Holopova_.jpg"/>
        </figure>
        <figure>
          <img src="https://static.etrend.sk/uploads/tx_media/2018/12/05/velky-bazen-ako-hotelove-lakadlo-8.jpg"/>
        </figure>
        <figure>
          <img src="https://static.etrend.sk/uploads/tx_media/2019/07/28/Galicia_Nueva_-_exterier.jpg"/>
        </figure>
        <figure>
          <img src="https://static.etrend.sk/uploads/tx_media/2019/02/24/Hotel_Hviezdoslav_Izba_6.jpg"/>
        </figure>
      </slideshow>
      <p>Presadili sa v konkurencii 100 historických hotelov, ktoré sú členmi federácie Heritage Hotel od Europe. Tá združuje ubytovacie zariadenia v historických nehnuteľnostiach ako sú historické hrady a pevnosti, ako aj kaštiele, vidiecke domy, paláce a mestské palace v 13 európskych krajinách.</p>
      <p>Každé ubytovacie zariadenie bolo najprv nominované verejnosťou a potom vyhodnotené panelom odborníkov, ktorý tvorilo sedem osôb.</p>
      <p>Porota dôkladne preskúmala všetky aspekty skúsenosti a zážitkov ubytovaných hosťov a udelila ceny v siedmich kategóriách: Dizajn, Wellness, Gastronómia, Pohostinstvo, Kultúra, Romantika a Hostiteľ roka.</p>
      <figure>
        <img src="https://static.etrend.sk/uploads/tx_media/2019/11/20/article_detail_image_750_box/Predstavitelia_Hotela_Hviezdoslav__riaditelka_Sylvia_Holopova_.jpg"/>
        <figcaption>Predstavitelia Hotela Hviezdoslav (riaditeľka Sylvia Holopová)<cite>Zdroj: HHS</cite></figcaption>
      </figure>
      <p>Zo slovenských hotelov sa presadil Grandhotel Praha v Tatranskej Lomnici v kategórii Heritage &amp; Wellness, ktorý ako jediný z minuloročných víťazov svoje prvenstvo tento rok obhájil.</p>
      <p>Ďalším slovenským víťazom je kežmarský Boutique hotel Hviezdoslav v kategórii „Heritage &amp; Culture“. Tento butikový hotel sa nachádza v historickom centre starobylého kráľovského mesta Kežmarok a je ideálnym miestom na spoznávanie rôznych kultúrnych zážitkov, ako sú návštevy rôznych výstav a múzeí, Rímskokatolícka bazilika Svätého Kríža a zvonica, knižnica, Lyceum či Evanjelická cirkev.</p>
      <p>A do tretice – v kategórii Heritage &amp;Romance zvíťazil zámocký hotel Galicia Nueva z Haliča.</p>
      <h3>Prehľad ocenených hotelov</h3>
      <p>
        <b>Heritage &amp; Design</b>
      </p>
      <p>1. Hotel Britania, Lisabon, Portugalsko</p>
      <p>2. miesto: Château Gbeľany, Gbeľany, Slovensko</p>
      <p>3. miesto: hrad Forgách, Mándok, Maďarsko</p>
      <p>
        <b>Heritage &amp; Wellness</b>
      </p>
      <p>1. Grandhotel Praha, Tatranská Lomnica, Slovensko</p>
      <p>2. miesto: Hotel Elizabeth, Trenčín, Slovensko</p>
      <p>3. miesto: Romantik Hotel Gmachl, Elixhausen, Rakúsko</p>
      <p>
        <b>Heritage &amp; Gastronomy</b>
      </p>
      <p>1. Hotel Restaurant See-Villa, Millstatt, Rakúsko</p>
      <p>2. miesto: Hotel Villa Nečas, Žilina, Slovensko</p>
      <p>3. miesto: Zámok Kapfenstein, Kapfenstein, Rakúsko</p>
      <p>
        <b>Heritage &amp; Hospitality</b>
      </p>
      <p>1. Castle Hotel Szidónia, Röjtökmuzsaj, Maďarsko</p>
      <p>2. miesto: Monte Pacis, Kaunas, Litva</p>
      <p>3. miesto: Schlosshotel Mailberg, Mailberg, Rakúsko</p>
      <p>
        <b>Heritage &amp; Culture</b>
      </p>
      <p>1. Hotel Hviezdoslav, Kežmarok, Slovensko</p>
      <p>2. miesto: Hotel Schloss Leopoldskron, Salzburg, Rakúsko</p>
      <p>3. miesto: Grandhotel Starý Smokovec, Starý Smokovec, Slovensko</p>
      <p>
        <b>Heritage &amp; Romance</b>
      </p>
      <p>1. Zámocký hotel Galicia Nueva, Halič, Slovensko</p>
      <p>2. miesto: Agriturismo L'Unicorno, Bedizzole, Taliansko</p>
      <p>3. miesto: Hotel Château Béla, Belá, Slovensko</p>
      <p>
        <b>Host of the Year</b>
      </p>
      <p>1. Parkhotel Holzner, Oberbozen, Južné Tirolsko, Taliansko</p>
      <p>2. miesto: Romantik Hotel Gmachl, Elixhausen, Rakúsko</p>
      <p>3. miesto: Romantik Hotel Schloss Rheinfels, St. Goar, Nemecko</p>
      <p>
        <b>Mimoriadna cena Heritage &amp;Experience</b>
      </p>
      <p>Almásy Mansion, Gyula, Maďarsko</p>
    </article>
  </body>
</html>