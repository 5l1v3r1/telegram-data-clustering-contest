<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/showbiz/mihayliv-den-prikmeti-privitannya-virshi-tradiciji-koli-den-mihayla-2019-50052443.html"/>
    <meta property="og:site_name" content="НВ"/>
    <meta property="article:published_time" content="2019-11-21T03:00:00+00:00"/>
    <meta property="og:title" content="Михайлів день. Прикмети і традиції свята"/>
    <meta property="og:description" content="Образ Михайла уособлює перемогу добра над темними силами."/>
  </head>
  <body>
    <article>
      <h1>Михайлів день. Прикмети і традиції свята</h1>
      <h2>Образ Михайла уособлює перемогу добра над темними силами.</h2>
      <address>
        <time datetime="2019-11-21T03:00:00+00:00">21 Nov 2019, 03:00</time>
      </address>
      <p>Коли День Михайла? Це <a href="https://nv.ua/tags/prazdnik.html">свято</a> відзначають 21 листопада. Назва дня походить від імені <a href="https://nv.ua/tags/khristianstvo.html">Архангела</a> Михаїла.</p>
      <h3>Михайлів день: історія свята</h3>
      <p>За переказами, колись Сатана був найзарозумілішим із небесних духів, за що він і був названий Люцифером. Але з часом у нього з’явилися самолюбство, гордовитість і злість, і він захопив цим багатьох інших духів. Архангел Михайло зібрав військо благочестивих ангелів і виступив на війну проти Сатани і його ангелів. Сатану скинули, а Архангел Михаїл далі бореться за славу Божу.</p>
      <p>Архистратига Михаїла здавна називають ангелом-охоронцем усіх християн, а українці вважають його покровителем столиці - Києва. Він же зображений на гербі Києва.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/026/473/big_portrait/52019530e2cf428d481f958b4d6ae6b9.png?stamp=20191108170434&amp;q=85&amp;output=jpg&amp;bg=white"/>
        <figcaption>Архангел Михайло / Фото: <a href="https://ru.depositphotos.com/32033077/stock-photo-archangel-michael-kiev.html">reflextions / depositphotos.com</a></figcaption>
      </figure>
      <h3>Михайлів день: традиції свята</h3>
      <p>Існує прикмета про те, що на День Михайла випадає перший густий сніг.</p>
      <p>Через тиждень після Михайла починається Пилипівка — 40 денний Різдвяний піст. На Михайла накривають щедрий стіл, на який виставляють різні м’ясні страви. До столу запрошуються гості, адже за прикметою багато гостей будинку в цей день пророкують господарям заможний наступний рік.</p>
      <p>Традиційно в цей день подають до столу холодець із яловичини або свинини.</p>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/026/472/big/90486909039dbc38bf036365ec3a258d.png?stamp=20191108165850&amp;q=85&amp;output=jpg&amp;bg=white"/>
        <figcaption>До столу запрошують гостей / Фото: <a href="https://ru.depositphotos.com/128596508/stock-photo-thanksgiving-celebration-concept.html">Rawpixel / depositphotos.com</a></figcaption>
      </figure>
      <p>Подавали гостям чай з семи трав. До чаю пекли пироги, в одному з яких запікали монетку. Якщо шматочок з монетою попадеться самотній дівчині - за прикметою в наступному році вона вийде заміж. Одруженій жінці слід в наступному році чекати дитинку. Самотньому юнакові монета пророкувала удачу, а одруженому чоловікові - багатство.</p>
      <p>В день свята традиційно вітають своїх друзів, колег і родичів на ім'я Михайло. До столу також ставили ікону із зображенням святого.</p>
      <p>У молодих дівчат, які хотіли вийти заміж, теж були свої обряди. У цей день вони просили допомоги у святого Михайла, приносячи до його ікони, в знак подяки, пиріг, спечений власноруч з борошна, купленоїго в середу, п’ятницю або суботу.</p>
      <h3>Михайлів день: заборони</h3>
      <p>Що не можна робити в Михайлів день? У свято заборонено рубати сокирою або різати ножем. У цей день не можна сваритися і допускати конфліктів. Не можна сперечатися і підвищувати голос. Вважалося, що цей день кращий для примирення і позбавлення від давніх образ.</p>
      <h3>Михайлів день: прикмети</h3>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/026/474/big/bcc6fe6134ea5e875ea0cf13c8c3fd05.png?stamp=20191108170649&amp;q=85&amp;output=jpg&amp;bg=white"/>
        <figcaption>Перший сніг / Фото: <a href="https://ru.depositphotos.com/41197883/stock-photo-night-city-park-under-first.html">JuliaSha / depositphotos.com</a></figcaption>
      </figure>
      <ul>
        <li>З Михайловим днем пов’язаний цілий ряд народних прикмет.</li>
      </ul>
      <ul>
        <li>Якщо в цей день сніг буде мокрим, то майбутній врожай буде хорошим.</li>
      </ul>
      <ul>
        <li>Якщо стоятимуть густі тумани, то така погода протримається до зимового Миколая.</li>
      </ul>
      <ul>
        <li>Якщо на Михайла ніч ясна, то зима буде сніжна й красна.</li>
      </ul>
      <ul>
        <li>Якщо Михайло дощем служить — добру й суху весну ворожить.</li>
      </ul>
      <ul>
        <li>Іній — на великі сніги, а туман — на відлигу.</li>
      </ul>
      <ul>
        <li>Якщо відлига — не жди санного шляху до Миколи.</li>
      </ul>
      <ul>
        <li>Якщо на Михайла вітер з полудня, то буде тепло і до півгрудня.</li>
      </ul>
      <ul>
        <li>День Михайла похмурий і на деревах іній — до хорошого врожаю.</li>
      </ul>
      <ul>
        <li>З Михайла зима морози кує.</li>
      </ul>
      <ul>
        <li>Як Михайло закує, то Миколай не розкує.</li>
      </ul>
      <p>Читайте також:<br/><a href="https://style.nv.ua/ukr/showbiz/usiknovennya-glavi-ioanna-predtechi-yake-sogodni-svyato-11-veresnya-50041961.html">&amp;nbspУсікновення глави Іоанна Предтечі. Факти про свято</a></p>
    </article>
  </body>
</html>