<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980830008.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-21T03:30:00+00:00"/>
    <meta property="og:title" content="کدام سرویس مدرسه مشمول دریافت سهمیه بنزین می‌شود؟"/>
    <meta property="og:description" content=" علیرضا قنادان در گفت‌وگو با ایسنا، در مورد سهمیه بنزین سرویس مدارس غیر تاکسی اظهار کرد: براساس تمهیداتی که دولت در نظر گرفته است، سرویس مدارس تا سقف 120 لیتر برای خودروهای تک سوز و تا سقف 80 لیتر برای خودروهای دو گانه سوز سهمیه بنزین اختصاص یافته است."/>
  </head>
  <body>
    <article>
      <h1>کدام سرویس مدرسه مشمول دریافت سهمیه بنزین می‌شود؟</h1>
      <address>
        <time datetime="2019-11-21T03:30:00+00:00">21 Nov 2019, 03:30</time>
      </address>
      <p>مدیرعامل سازمان تاکسیرانی شهرداری تهران اعلام کرد که تنها سرویس‌های مدارسی در شهر تهران مشمول دریافت بنزین سهمیه‌ای می‌شوند که حتما برچسب سرویس مدرسه داشته باشند.</p>
      <p> علیرضا قنادان در گفت‌وگو با ایسنا، در مورد سهمیه بنزین سرویس مدارس غیر تاکسی اظهار کرد: براساس تمهیداتی که دولت در نظر گرفته است، سرویس مدارس تا سقف 120 لیتر برای خودروهای تک سوز و تا سقف 80 لیتر برای خودروهای دو گانه سوز سهمیه بنزین اختصاص یافته است.</p>
      <p>وی با بیان این‌که صرفا رانندگان سرویس مدارسی می‌توانند از این سهمیه استفاده کنند که در سامانه سپند ثبت نام کرده باشند، ادامه داد: تنها سرویس مدارسی در تهران می‌توانند از این سهمیه استفاده کنند که برچسب سرویس مدرسه داشته باشند.</p>
      <p>مدیرعامل سازمان تاکسیرانی با بیان این‌که از این رانندگان شماره حساب دریافت می‌شود و به صورت اعتباری مابه‌التفاوت افزایش قیمت بنزین به حساب رانندگان واریز می‌شود، اظهار کرد: این مبلغ واریزی صرفا برای خرید بنزین قابل استفاده است.</p>
    </article>
  </body>
</html>