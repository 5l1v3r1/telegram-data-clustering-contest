<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-man-started-abusing-in-birthday-party-and-then-this-happened-2860805.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-21T03:17:43+00:00"/>
    <meta property="og:title" content="पड़ोस की बर्थडे पार्टी में पहुंच गया युवक और देनी शुरू कर दी गालियां, जानें फिर क्या हुआ"/>
    <meta property="og:description" content="दिल्ली के यमुनापार के मधु विहार इलाके में एक घर में चल रही बर्थडे पार्टी में पड़ोस में रहने वाला युवक पहुंचा। उसने गालियां देनी शुरू कर दी। परिजनों ने विरोध किया तो वह अपने साथियों संग पहुंचा और लोगों..."/>
  </head>
  <body>
    <article>
      <h1>पड़ोस की बर्थडे पार्टी में पहुंच गया युवक और देनी शुरू कर दी गालियां, जानें फिर क्या हुआ</h1>
      <address><time datetime="2019-11-21T03:17:43+00:00">21 Nov 2019, 03:17</time> by <a rel="author">नई दिल्ली, प्रमुख संवाददाता</a></address>
      <p>दिल्ली के यमुनापार के मधु विहार इलाके में एक घर में चल रही बर्थडे पार्टी में पड़ोस में रहने वाला युवक पहुंचा। उसने गालियां देनी शुरू कर दी। परिजनों ने विरोध किया तो वह अपने साथियों संग पहुंचा और लोगों की डंडे से पिटाई कर दी।</p>
      <p>पुलिस का कहना है कि परिजनों की शिकायत पर एफआईआर दर्ज कर ली है, जांच की जा रही है। शिकायतकर्ता राजकमल ने पुलिस को बताया कि बेटे का पांच साल का होने पर घर में पार्टी चल रही थी। इसी दौरान पड़ोस में रहने वाला गौरव पहुंचा और जोर जोर से गालियां देने लगा।</p>
      <p>परिजनों ने विरोध किया तो गौरव वहां से चला गया। कुछ ही देर में वह अपने भाई व परिजनों के साथ लौटा। आरोपी ने विरोध कर रहे लोगों की डंडे से पिटाई कर दी और राजकुमार व उनकी मां को भी मारा।</p>
      <h3>
        <a href="https://www.livehindustan.com/ncr/story-woman-doctor-dies-after-taking-drugs-overdose-in-gurugram-2859586.html">गुरुग्राम : ड्रग्स का ओवरडोज लेने से महिला डॉक्टर की मौत, पति और ससुरालवालों पर केस दर्ज</a>
      </h3>
    </article>
  </body>
</html>