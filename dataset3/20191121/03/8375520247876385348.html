<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/shtormoviy-viter-ta-moroz-prognoz-pogodi-v-ukrajini-na-21-listopada-641332.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-21T03:51:01+00:00"/>
    <meta property="og:title" content="Штормовий вітер та мороз: прогноз погоди в Україні на 21 листопада"/>
    <meta property="og:description" content="У денні години четверга у більшості областей України передбачається 0-4 градуса тепла"/>
  </head>
  <body>
    <article>
      <h1>Штормовий вітер та мороз: прогноз погоди в Україні на 21 листопада</h1>
      <address>
        <time datetime="2019-11-21T03:51:01+00:00">21 Nov 2019, 03:51</time>
      </address>
      <h4>У денні години четверга у більшості областей України передбачається 0-4 градуса тепла</h4>
      <p>Сьогодні, 21 листопада, погода в Україні значно погіршає, буде прохолодно та очікується сильний вітер зі штормовими значеннями, а також мороз вночі.</p>
      <p>Про це на сторінці в Facebook повідомила синоптик Наталя Діденко.</p>
      <p>«Практично повсюдно вітер посилиться до штормових значень. Одягайтеся обов'язково тепліше, особливо під вечір, тому що, так звана, температура комфорту буде на 2-5 градусів нижче реальної», - йдеться в повідомлені синоптика.</p>
      <p>Вона додала, що у східній частині України температура завтра вночі знизиться до -8 градусів.</p>
      <p>«Найближчої ночі в Україні очікується від 3 градусів морозу до 3 градусів тепла. На сході вплив північно-східних процесів знову ж буде сильніше, там вночі -3-8 градусів. На заході ніч буде теплою, +3+7 градусів. У денні години четверга у більшості областей України передбачається 0-4 градуса тепла, на сході до + 2 градусів морозу, в Одеській області, в Криму та у західних областях +4+10 градусів», - зазначила Діденко.</p>
      <p>Опади, за її даними, вірогідні в західній частині країни, а також у Вінницькій і Одеській області.</p>
      <p>«На решті території переважно тумани, місцями сніг», - резюмувала Діденко.</p>
      <related>
        <a href="https://glavcom.ua/news/sinoptiki-sklali-prognoz-pogodi-na-noviy-rik-v-ukrajini-641192.html"/>
        <a href="https://glavcom.ua/news/ukrajinciv-poperedili-pro-nebezpeku-cherez-silniy-tuman-641087.html"/>
        <a href="https://glavcom.ua/kyiv/news/tuman-i-mryaka-u-kijevi-ogolosheno-zhovtiy-riven-nebezpeki-640990.html"/>
      </related>
    </article>
  </body>
</html>