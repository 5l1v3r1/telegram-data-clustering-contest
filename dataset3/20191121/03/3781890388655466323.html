<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/742770"/>
    <meta property="og:site_name" content="เดลินิวส์"/>
    <meta property="article:published_time" content="2019-11-21T03:17:00+00:00"/>
    <meta property="og:title" content="'น้าหมู'ประสาทซีกขวาไร้รู้สึก ลั่นฮึดสู้!แม้เป็นครั้งสุดท้าย"/>
    <meta property="og:description" content="ช็อกแฟนเพลง 'น้าหมู-พงษ์เทพ' ประสาทซีกขวาไม่มีความรู้สึก กราบขอโทษเจ้าภาพต้องเลื่อนงานแสดงไปก่อน ย้ำขอลุกขึ้นสู้! แม้จะเป็นครั้งสุดท้าย "/>
  </head>
  <body>
    <article>
      <h1>'น้าหมู'ประสาทซีกขวาไร้รู้สึก ลั่นฮึดสู้!แม้เป็นครั้งสุดท้าย</h1>
      <address>
        <time datetime="2019-11-21T03:17:00+00:00">21 Nov 2019, 03:17</time>
      </address>
      <p>
        <b>ช็อกแฟนเพลง "น้าหมู-พงษ์เทพ" ประสาทซีกขวาไม่มีความรู้สึก กราบขอโทษเจ้าภาพต้องเลื่อนงานแสดงไปก่อน ย้ำขอลุกขึ้นสู้! แม้จะเป็นครั้งสุดท้าย </b>
      </p>
      <p>เมื่อวันที่ 21 พ.ย. ผู้สื่อข่าวรายงานว่า เฟซบุ๊กของ "น้าหมู" พงษ์เทพ กระโดนชำนาญ ได้โพสต์ข้อความระบุว่า " ขอให้เจ้าภาพ จงเจริญ "<br/><br/>4-5 ปีมานี้(คุณ ไก่ ผู้จัดการวงคาราบาว)ทำไห้ผมมีความสุขกับการเดินทางไปแสดงตามที่ต่างๆ ไม่ว่าจะเป็นร้านเหล้า เล็กๆหรือใหญ่ๆ งานวัด งานบวช งานแต่ง งานวันเกิด งานระดับจังหวัดจนถึงงานระดับประเทศ<br/><br/>การได้ค่าตัวมาก็ใช้จ่ายไปกับเรื่องต่างๆไม่เหลือ แต่จริงๆแล้วมันอยู่ที่ ผมได้แสดงผลงานของตัวเอง เมื่อก่อนผมเป็นแค่ตัวประกอบของวง คาราวาน วงในป่า วงในเมืองจีน จนมาถึงวงคาราบาว ถึงแม้จะเป็นตัวประกอบที่ดูโดดเด่น แต่ก็ไม่ใช่ตัวเองทั้งหมด<br/><br/>มา 4-5 ปีนี้ผมได้แสดงเป็นตัวเองทุกเรื่องเขียนเพลงเอง ร้องเพลงที่เขียนเอง เล่นดนตรีที่เรียบเรียงเอง คุมวงเอง แม้กระทั่งเครื่องเสียงที่ใช้บนเวทีก็ต้องคัดเลือกเอง<br/><br/>การสนุกกับงานที่ผมบอกกับน้องๆในวงเสมอว่า นี่เป็นรถไฟขบวนสุดท้ายแล้ว ผมเป็น พขร.จะไม่รอใคร ทุกคนต้องทำทุกอย่างเพื่อให้รถไฟขบวนนี้วิ่งไปให้ถึงปรายทาง เพราะมันเป็น " ขบวนสุดท้าย จริง จริง "<br/><br/>การวิ่งไปข้างหน้าจนลืมไปว่าตัวเองอายุ 66ปีผ่าตัดมะเร็งมา และก็ไม่เสียเวลากับการทำงานที่ตัวเองรักและได้มีโอกาสในบันปรายชีวิต ทำให้ผม ล้มอีกครั้ง แต่ตราบใดที่ยังพอจะวิ่งได้ ผมก็จะไม่เลิกลากรถไฟขบวนสุดท้ายนี้อย่างแน่นอน<br/><br/>ผมต้องกราบขอโทษเจ้าภาพทุกงาน ที่ผมต้องขอเลื่อนการแสดงออกไป เนื่องจากประสาททางซีกขวาไม่รับความรู้สึกอะไรมาตั้งแต่คืนวันที่ 13พ.ย.62(หลังจากเลิกงานที่โรงเบียร์ พ.3)<br/><br/>อาการผมเริ่มดีขึ้น ผมขอเวลาอีกสักหนึ่งเฮือก(ที่เขียนตัวหนังสือได้แค่นี้ ก็ใช้เวลาเขียนนานมาก5555เขียน ลบ เขียน ลบ5555)และผมก็มั่นใจว่าจะลุกขึ้นได้อีกครั้ง<br/>แม้ว่ามันจะเป็น ครั้งสุดท้าย<br/><br/>" ขอให้เจ้าภาพ จงเจริญ "<br/><br/>ขอบคุณเฟซบุ๊ก พงษ์เทพ กระโดนชำนาญ-น้าหมู</p>
    </article>
  </body>
</html>