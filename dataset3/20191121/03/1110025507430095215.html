<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.nur.kz/1828247-30-zyl-temeki-sekken-adamny-kpesi-zelidegilerdi-sosytty.html"/>
    <meta property="og:site_name" content="NUR.KZ - Свежие новости Казахстана."/>
    <meta property="article:published_time" content="2019-11-21T03:18:00+00:00"/>
    <meta property="og:title" content="30 жыл темекі шеккен адамның өкпесі желідегілерді шошытты"/>
    <meta property="og:description" content="Қаза болған науқастың өкпесін тексеріп жатқан қытайлық дәрігерлердің бейнеролигі Желіде кеңінен таралып, көпшіліктің үрейін туғызды. Видеода ота жасап жатқан Цзянсу провинциясының дәрігері Чен Дзингью бұл оқиғаның мән-жайымен бөлі"/>
  </head>
  <body>
    <article>
      <h1>30 жыл темекі шеккен адамның өкпесі желідегілерді шошытты</h1>
      <address><time datetime="2019-11-21T03:18:00+00:00">21 Nov 2019, 03:18</time> by <a rel="author">Нариман Бекболат</a></address>
      <p>
        <b>Қаза болған науқастың өкпесін тексеріп жатқан қытайлық дәрігерлердің бейнеролигі желіде кеңінен таралып, көпшіліктің үрейін ұшырды. Видеода ота жасап жатқан Цзянсу провинциясының дәрігері Чен Дзингью бұл оқиғаның мән-жайымен бөлісті деп хабарлайды <a href="https://kaz.nur.kz/">KAZ.NUR.KZ</a> <a href="https://24.kz/ru/news/in-the-world/item/355614-vrachi-pokazali-kak-vyglyadyat-ljogkie-posle-30-let-kureniya">Хабар24</a>-ке сілтеме жасап.</b>
      </p>
      <p>52 жастағы ер адам ауруханаға түсіп, біршама уақыттан кейін көз жұмған. Ол донор болып тіркелгендіктен, бірден операцияға жіберілген.</p>
      <p>Алайда, науқастың өкпесін алып шығып, тексерген дәрігерлердің бұл донордан бас тартуларына тура келген. Себебі оның өкпесі алмастыруға келмейтіндей өте нашар күйде болған.</p>
      <blockquote>"Бізді дұрыс түсінбей қалмаңыздар. Бірақ қытайлықтардың көбісі темекі шегуге әуес болып келеді. Содықтан белгілі бір деңгейде зақымданған өкпелер трансплантация жасауға жарайды. Алайда, бұл өкпенің тым нашар күйде екені анықталды", – дейді Чен Дзингью.</blockquote>
      <p>Белгілі болғандай, қайтыс болған ер адам 30 жыл бойы темекі шеккен. Соның әсерінен ол эмфизема, буллёзды ауру мен өкпе кальцификациясына шалдыққан.</p>
      <p>Дәрігердің айтуынша, бұл жерде мәселе ер адам ағзасының донорлыққа жарамауында емес. Темекіні көп шегетін кез келген амамның өкпесі осындай күйге түсуі мүмкін.</p>
      <figure>
        <iframe data-src="https://twitter.com/saga63048934/status/1195178919906828288?ref_src=twsrc%5Etfw%7Ctwcamp%5Etweetembed%7Ctwterm%5E1195178919906828288&amp;ref_url=https%3A%2F%2Ftengrinews.kz%2Fmedicine%2Fhirurgi-pokazali-vyiglyadyat-legkie-cheloveka-kurivshego-30-384443%2F" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>