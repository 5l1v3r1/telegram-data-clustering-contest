<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1416824/olympiakos-egkainia-gia-tin-sholi-stin-hio"/>
    <meta property="og:site_name" content="gazzetta.gr"/>
    <meta property="article:published_time" content="2019-11-21T03:00:00+00:00"/>
    <meta property="og:title" content="Ολυμπιακός: Εγκαίνια για την Σχολή στην Χίο"/>
    <meta property="og:description" content="Τις πόρτες της στο κοινό άνοιξε η Σχολή Ποδοσφαίρου της ομάδας του Ολυμπιακού στην Χίο, που πραγματοποίησε τα εγκαίνια των γραφείων της."/>
  </head>
  <body>
    <article>
      <h1>Ολυμπιακός: Εγκαίνια για την Σχολή στην Χίο</h1>
      <h2>Τις πόρτες της στο κοινό άνοιξε η Σχολή Ποδοσφαίρου της ομάδας του Ολυμπιακού στην Χίο, που πραγματοποίησε τα εγκαίνια των γραφείων της.</h2>
      <address><time datetime="2019-11-21T03:00:00+00:00">21 Nov 2019, 03:00</time> by <a rel="author" href="http://www.gazzetta.gr/dimosiografos/dimitris-tomaras" target="_blank">Δημήτρης Τομαράς</a></address>
      <p>Το «παρών» έδωσε αντιπροσωπεία της Ακαδημίας του Ολυμπιακού που βρέθηκε στο νησί για δύο μέρες και πραγματοποίησε μία σειρά από δράσεις. Πραγματοποιήθηκε επίσκεψη στην Περιφέρεια Βορείου Αιγαίου, με τον Αντιπεριφερειάρχη, Παντελή Μπουγδάνο να δεσμεύεται για την πραγματοποίηση τουρνουά με την συμμετοχή ομάδων από Τουρκία, Μυτιλήνη αλλά και την Ακαδημία του Ολυμπιακού. Aκόμα, η επίσκεψη στον Μητροπολίτη Χίου, Μάρκο, φανέρωσε την αγάπη του Σεβασμιότατου για τον Ολυμπιακό και τον Αριέλ Ιμπαγάσα, που ως επικεφαλής τμήματος scouting συνόδευε την αποστολή. </p>
      <p>Την δεύτερη ημέρα, η αποστολή της Ακαδημίας του Ολυμπιακού επισκέφθηκε την Στέγη Υποστηριζόμενης Διαβίωσης και το Κέντρο Διημέρευσης Ημερήσιας Φροντίδας, προσφέροντας δώρα και δείχνοντας έτσι έμπρακτα την στήριξή της ενώ μετά την επίσκεψη στην Θύρα 7 Χίου, όπου ο Αριέλ Ιμπαγάσα γνώρισε την αποθέωση από τους φίλους των «ερυθρολεύκων», οι άνθρωποι της Ακαδημίας παρακολούθησαν το παιχνίδι ανάμεσα στην Κ10 του Ολυμπιακού και την Θύελλα Χαλκειούς. Μάλιστα τα παιδιά της Σχολής προσκλήθηκαν να έρθουν να παρακολουθήσουν στο Καραϊσκάκη το παιχνίδι με την ΑΕΛ για το πρωτάθλημα, στις 18/12.</p>
    </article>
  </body>
</html>