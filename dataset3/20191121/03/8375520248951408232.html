<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/patriarh-kiril-pripiniv-pominati-vsih-predstoyateliv-za-diptihom-641328.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-21T03:35:19+00:00"/>
    <meta property="og:title" content="Патріарх Кирил припинив поминати всіх предстоятелів за диптихом"/>
    <meta property="og:description" content="Кирил сказав лише «Пом'яни, Господи, патріархів православних»"/>
  </head>
  <body>
    <article>
      <h1>Патріарх Кирил припинив поминати всіх предстоятелів за диптихом</h1>
      <address>
        <time datetime="2019-11-21T03:35:19+00:00">21 Nov 2019, 03:35</time>
      </address>
      <h4>Кирил сказав лише «Пом'яни, Господи, патріархів православних»</h4>
      <p>Відомий богослов та публіцист РПЦ протодиякон Андрій Кураєв в своєму <a href="https://t.me/s/akuraev">телеграм-каналі </a>повідомив, що на патріаршій службі ані на Великому вході, ані на Великій похвалі патріарх Московський Кирил взагалі вирішив не поминати імен очільників інших церков.</p>
      <p>Він повідомив, що звучало лише «Пом'яни, Господи, патріархів православних». </p>
      <p>«Диптих патріарха Кирила став зовсім коротким. Сьогодні на патріаршій службі і на Великому вході, і на викличці не було названо жодного імені. Просто згадай, Господи, патріархи православні. Так патріарх сприйняв практику непоминаючих», - написав він.</p>
      <p>Отже, можна вже здогадуватись, яким буде рішення Священного Синоду РПЦ, який має зібратись 22 листопада через визнання ПЦУ Александрійським патріархатом. Очевидно, буде оголошено про повне розірвання канонічних стосунків.</p>
      <p>«Зараз понад сто єпископів РПЦ топчуться поблизу вівтаря Храму Христа Спасителя. Потім буде хороша трапеза. А ось собору, розмови з ними - не буде. Патріарх Кирило і без цього від їх імені післязавтра розірве спілкування з Олександрійським патріархом. Що тут обговорювати? І з ким?», - написав Кураєв.</p>
      <p>Нагадаємо, раніше міністр культури, молоді та спорту <a href="https://glavcom.ua/country/society/noviy-uryad-nareshti-viznachivsya-moskovska-cerkva-v-ukrajini-taki-maje-pereymenuvatis-638383.html">Володимир Бородянський заявив</a>, що УПЦ Московського патріархату у своїй назві повинна позначити свою приналежність до Російської церкви, оскільки у Москві розташований її центр впливу.</p>
      <blockquote><b>Читайте більше: <br/></b><br/>   •  <b><a href="https://glavcom.ua/interviews/jevstratiy-zorya-na-cherzi-druga-velika-hvilya-perehodiv-parafiy-do-pomisnoji-cerkvi-640733.html">Євстратій Зоря: На черзі друга велика хвиля переходів парафій до Помісної церкви<br/></a></b>    •  <b><a href="https://glavcom.ua/country/society/abreviatura-upc-oficiyno-zakriplena-za-pomisnoyu-cerkvoyu-dokument-565975.html">Абревіатура УПЦ офіційно закріплена за помісною церквою (ДОКУМЕНТ)<br/></a></b>    •  <b><a href="https://glavcom.ua/country/society/patriarh-filaret-epifaniy-pomilka-moya-velika-ale-ne-golovna-600919.html">Патріарх Філарет: Епіфаній - помилка моя велика, але не головна...</a></b></blockquote>
      <related>
        <a href="https://glavcom.ua/news/pravoslavna-cerkva-cheskih-zemel-i-slovachchini-viznala-pcu-641315.html"/>
        <a href="https://glavcom.ua/country/science/epifaniy-stav-pochesnim-doktorom-kijivskogo-universitetu-prava-641127.html"/>
        <a href="https://glavcom.ua/country/society/u-pomisniy-cerkvi-rozkazali-yake-viprobovuvannya-chekaje-na-batyushok-moskovskogo-patriarhatu-640954.html"/>
      </related>
    </article>
  </body>
</html>