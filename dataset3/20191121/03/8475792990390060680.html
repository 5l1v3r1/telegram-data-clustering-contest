<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/vast/brandattentat-mot-matbutik-i-lidkoping"/>
    <meta property="og:site_name" content="SVT Nyheter"/>
    <meta property="article:published_time" content="2019-11-21T03:43:10+00:00"/>
    <meta property="og:title" content="Brandattentat mot matbutik i Lidköping"/>
    <meta property="og:description" content="Det började brinna i en matbutik i Lidköping under natten mot torsdagen. Polisen misstänker att branden är anlagd. – Det verkar som att en dörr är uppbruten och att någonting har kastats in, säger Göran Carlbom, vakthavande befäl vid polisen i region Väst."/>
  </head>
  <body>
    <article>
      <h1>Brandattentat mot matbutik i Lidköping</h1>
      <address><time datetime="2019-11-21T03:43:10+00:00">21 Nov 2019, 03:43</time> by <a rel="author">Andreas Söderlund</a></address>
      <p>
        <b>Det började brinna i en matbutik i Lidköping under natten mot torsdagen. Polisen misstänker att branden är anlagd.<br/>– Det verkar som att en dörr är uppbruten och att någonting har kastats in, säger Göran Carlbom, vakthavande befäl vid polisen i region Väst.</b>
      </p>
      <p>Larmet kom klockan 02.38 under natten mot torsdagen. Det hade då börjat brinna i en matbutik i Lidköping.</p>
      <p>Enligt polisen verkar någon ha brutit upp en dörr och sedan kastat in någonting i butiken som har startat branden.</p>
      <p>– Räddningstjänsten var snabbt på plats så brandskadorna var ganska begränsade men det var kraftig rökutveckling initialt, säger Göran Carlbom, vakthavande befäl vid polisen i region Väst.</p>
      <p>Räddningstjänsten kunde snabbt släcka branden. Polisen utreder det som misstänkt mordbrand. De har spärrat av butiken och en teknisk undersökning kommer genomföras under morgonen.</p>
      <p>Ingen person har kommit till skada.</p>
    </article>
  </body>
</html>