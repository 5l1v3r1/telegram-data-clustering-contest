<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-society/2822419-ukraina-pidnalasa-na-pat-pozicij-v-indeksi-gromadanstv-svitu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T03:55:00+00:00"/>
    <meta property="og:title" content="Україна піднялася на п'ять позицій в Індексі громадянств світу"/>
    <meta property="og:description" content="В Індексі громадянств світу (QNI) Україна посіла 75-те місце, поліпшивши свій результат на п'ять позицій у порівнянні з попереднім роком."/>
  </head>
  <body>
    <article>
      <h1>Україна піднялася на п'ять позицій в Індексі громадянств світу</h1>
      <h2>В Індексі громадянств світу (QNI) Україна посіла 75-те місце, поліпшивши свій результат на п'ять позицій у порівнянні з попереднім роком.</h2>
      <address>
        <time datetime="2019-11-21T03:55:00+00:00">21 Nov 2019, 03:55</time>
      </address>
      <p>Оновлений рейтинг оприлюднила компанія Henley&amp;Partners на сайті <a href="https://www.nationalityindex.com/worldmap/CHI">QNI</a>.</p>
      <p>Зазначається, що Україна посідає 75-ту позицію з показником 38,2%. Згідно з даними, за останній рік Україна піднялася на п’ять позицій.</p>
      <p>Найближчими "сусідами" <b><a href="https://www.ukrinform.ua/tag-ukraina">України</a></b> у рейтингу є Республіка Нікарагуа (74-те місце) та Туреччиною (76-те).</p>
      <p>На першому щаблі Франція з оцінкою 83,5%. Далі з однаковими показниками у 82,8% — Німеччина та Нідерланди. Аутсайдери рейтингу - Афганістан (15,4%) та Сомалі (13,8%).</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2821899-ukraina-pokrasila-pozicii-v-rejtingu-krain-aki-najbilse-postrazdali-vid-terorizmu.html">Україна покращила позиції в рейтингу країн, які найбільше постраждали від тероризму</a>
      </blockquote>
      <p>Загалом у рейтингу представлено 160 країн.</p>
      <p>Індекс QNI (Quality of Nationality Index) аналізує масив статистичних даних для надання об'єктивної картини про можливості та обмеження кожного громадянства. Індекс розглядає як внутрішні чинники (масштаб економіки, розвиток людського потенціалу, громадський порядок і стабільність), так і зовнішні (безвізовий доступ для тимчасових поїздок і можливість безвізового проживання і роботи в інших країнах), що впливають на якісні показники того чи іншого громадянства.</p>
    </article>
  </body>
</html>