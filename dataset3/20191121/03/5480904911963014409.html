<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/v-centru-prahy-shorel-autobus-nikdo-nebyl-zranen/1823475?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-21T03:06:00+00:00"/>
    <meta property="og:title" content="V centru Prahy shořel autobus, nikdo nebyl zraněn"/>
    <meta property="og:description" content="Praha - V centru Prahy v ulici Na Poříčí shořel ve středu před půlnocí autobus soukromého dopravce, při požáru nebyl nikdo zraněn. Informoval o tom mluvčí pražských hasičů Martin Kavka. Kvůli požáru autobusu byl v místě krátce omezen provoz tramvají v obou směrech."/>
  </head>
  <body>
    <article>
      <h1>V centru Prahy shořel autobus, nikdo nebyl zraněn</h1>
      <address><time datetime="2019-11-21T03:06:00+00:00">21 Nov 2019, 03:06</time> by <a rel="author" href="http://www.ctk.cz/" target="_blank">ČTK</a></address>
      <p>Praha - V centru Prahy v ulici Na Poříčí shořel ve středu před půlnocí autobus soukromého dopravce, při požáru nebyl nikdo zraněn. Informoval o tom mluvčí pražských hasičů Martin Kavka. Kvůli požáru autobusu byl v místě krátce omezen provoz tramvají v obou směrech.</p>
      <p>Požár vypukl po půl jedenácté večer, v autobuse nebyli cestující. <a href="https://photos.app.goo.gl/gyFRiTQLBJ8THook6">Plameny</a> zcela zničily autobus a kouř poškodil fasádu vedlejšího domu. Hasiči oheň uhasili zhruba za deset minut, poté ještě místo zkontrolovali termokamerou.</p>
      <p>Příčinou požáru byla podle Kavky technická závada. Vyšetřovatel hasičů odhadl škodu na 1,5 milionu korun.</p>
    </article>
  </body>
</html>