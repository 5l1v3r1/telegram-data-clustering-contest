<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/574704/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-21T07:33:06+00:00"/>
    <meta property="og:title" content="השליט: יאיר לפיד האריך את כהונתו כיו&quot;ר בלחיצת כפתור"/>
    <meta property="og:description" content="לאחר דיווח עיתונאי על סיום כהונתו של יו&quot;ר יש עתיד יאיר לפיד בתום כנסת ה22 כפי שקובעת חוקת יש עתיד. מספר דקות אחרי כן כבר שוגרה הודעה מיש עתיד כי כהונתו הוארכה עד לכנסת ה-25"/>
  </head>
  <body>
    <article>
      <h1>השליט: יאיר לפיד האריך את כהונתו כיו"ר בלחיצת כפתור</h1>
      <address><time datetime="2019-11-21T07:33:06+00:00">21 Nov 2019, 07:33</time> by <a rel="author">איתי גדסי</a></address>
      <p>
        <b>לאחר דיווח עיתונאי על סיום כהונתו של יו"ר יש עתיד יאיר לפיד בתום כנסת ה22 כפי שקובעת חוקת יש עתיד. מספר דקות אחרי כן כבר שוגרה הודעה מיש עתיד כי כהונתו הוארכה עד לכנסת ה-25</b>
      </p>
      <figure>
        <img src="http://www.93fm.co.il/wp-content/uploads/2019/11/F190918TNFF09.jpg"/>
        <figcaption>
          <cite>צילום: פלאש 90</cite>
        </figcaption>
      </figure>
      <p>דמוקרטיה מפוארת: על פי חוקת מפלגת יש עתיד יו"ר המפלגה יאיר לפיד הוא השליט הבלתי מעורער של המפלגה עד לכנסת ה-22, ולאחריה ייערכו פריימריז במפלגה על ראשותה. לכן היו צפויים להתקיים פריימריז במקרה והכנסת הנוכחית מתפזרת בעוד 20 יום. כך דיווח העיתונאי עמית סגל.</p>
      <p>אך בעוד בליכוד מתרוצצים בשטח החכי"ם, לזכות שוב באמון הציבור ובעוד יו"ר המפלגה נתון לבחירה מחדש של מאות אלפי חברי הליכוד. ביש עתיד הכל נראה אחרת. היום (חמישי) לאחר הדיווח על הפריימריז לכאורה כפי שקבעה מפלגת יש עתיד, בלחיצת כפתור אחת הוארכה כהונתו של יאיר לפיד (ע"י עצמו) עד לסוף הכנסת ה-25.</p>
      <p>וכך נמסר מיש עתיד: לאור המצב החריג של בחירות חוזרות וחוסר פעילות פרלמנטרית בכנסת ה- 21 וכנסת ה- 22 יחד עם הקמת מפלגת "כחול לבן", הוחלט ביש עתיד להאריך את כהונת היו"ר, ח"כ יאיר לפיד, עד לסיום כהונת כנסת ה- 25 כולל. מדובר בהליך טכני לאור הנסיבות המיוחדות.</p>
      <p>מדובר בהארכה השנייה של כהונת לפיד כיו"ר. ב-2019 כפי שהוא עצמו קבע, היו אמורים להיערך פריימריז במפלגה, אך בהינף יד לפיד האריך לסוף הכנסת ה-22 והיום שוב הכהונה הוארכה.</p>
      <p>שלפיד מבקש מהליכוד להעיף את נתניהו מראשות הליכוד רק כי הוא רוצה למרות שנתניהו זוכה לאמונם מחדש של מאות מתפקדי הליכוד כל פעם מחדש. אפשר להבין את השליט הבלעדי של יש עתיד לאור התנהלותו האישית.</p>
      <related>
        <a href="http://www.93fm.co.il/radio/573485/"/>
        <a href="http://www.93fm.co.il/radio/573084/"/>
        <a href="http://www.93fm.co.il/radio/570959/"/>
      </related>
    </article>
  </body>
</html>