<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/21/fontos-bejelentest-tett-cseh-laszlo"/>
    <meta property="og:site_name" content="infostart"/>
    <meta property="article:published_time" content="2019-11-21T07:56:36+00:00"/>
    <meta property="og:title" content="Fontos bejelentést tett Cseh László"/>
    <meta property="og:description" content="Kihagyja a rövidpályás úszó-Európa-bajnokságot Cseh László, aki már most a jövő évi országos bajnokságra készül. A BVSC hatszoros olimpiai érmes úszója jelenleg a 200 méteres vegyesúszásra fókuszál."/>
  </head>
  <body>
    <article>
      <h1>Fontos bejelentést tett Cseh László</h1>
      <address><time datetime="2019-11-21T07:56:36+00:00">21 Nov 2019, 07:56</time> by <a rel="author">Infostart / InfoRádió - Dzsubák Tamás</a></address>
      <related>
        <h4>
          <b>Előzmények:</b>
        </h4>
        <a href="https://infostart.hu/sport/2019/11/16/kobe-veste-adventi-listajat-sos-csaba-uszokapitany"/>
        <a href="https://infostart.hu/sport/2019/10/07/elrajtolt-az-uszosorozat-ami-miatt-korabban-bepereltek-a-fina-t"/>
        <a href="https://infostart.hu/sport/2019/09/19/cseh-laszlo-josolt-az-olimpiara-milak-kristofnak"/>
        <a href="https://infostart.hu/sport/2019/09/13/cseh-laszlo-felvetodott-bennem-hogy-az-egeszet-hagyom-a-francba"/>
        <a href="https://infostart.hu/sport/2019/09/02/cseh-laszlo-hosszu-katinka-helyett-shane-tusup-csapatat-valasztotta"/>
        <a href="https://infostart.hu/sport/2019/09/01/nagy-valtozasok-elott-cseh-laszlo"/>
      </related>
      <h3>Kihagyja a rövidpályás úszó-Európa-bajnokságot Cseh László, aki már most a jövő évi országos bajnokságra készül. A BVSC hatszoros olimpiai érmes úszója jelenleg a 200 méteres vegyesúszásra fókuszál.</h3>
      <p>"Az Eb-t kihagyom, mert más, fontosabb terveim, céljaim vannak" - így fogalmazott az InfoRádió Vegyesúszás című műsorának nyilatkozva Cseh László többszörös világbajnok és olimpiai érmes úszó, aki tehát nem lesz tagja a decemberi, glasgow-i rövid pályás Eb válogatottjának.</p>
      <p>Cseh László számára fontosabb, hogy a jövő tavaszi országos bajnokságra jó formában legyen.</p>
      <p>Az Eb helyett itthon edz, illetve a viadal és karácsony között sorra kerülő rövid pályás országos bajnokságon is medencébe ugrik azért, klubjának, a BVSC-nek szeretne minél több - támogatást jelentő - ranglistapontot és dicsőséget szerezni.</p>
      <p>A pillangós évek után</p>
      <p>
        <mark>ma már a 200 m vegyest érzi fő számának,</mark>
      </p>
      <p>de az 50 méteres medencében rendezendő országos bajnokságot még mindenképpen meg kell várni tavasszal, hogy kiderüljön,</p>
      <blockquote>van-e még értelme annak, hogy elinduljon az olimpián Tokióban.</blockquote>
      <p>"Mellette még azért a pillangót sem temetném, ha tényleg jól fog menni az úszás, még lehet, hogy pillangón is tudok valamit alkotni" - jegyezte meg a legenda.</p>
      <p>A sikertelenül zárult vizes-világbajnokság óta nagyon sok mindenen változtattak edzőjével, Plagányi Zsolttal, ami az edzést illeti.</p>
      <p>"Úgy érzem, sokat is fejlődtünk, ha még ez versenyen nem is látszik meg" - árulta el.</p>
      <p>Az ISL úszóliga csapatversenyének kezdeményezését jó ötletnek tartja, de nem biztos abban, hogy ez lesz az úszás jövője. De természetesen a jövő heti, londoni versenyt már nagyon várja.</p>
      <p>
        <i>
          <b>A Cseh Lászlóval készült teljes interjút a csütörtök esti (19.30) Vegyesúszásban hallhatja az InfoRádióban (88,1).</b>
        </i>
      </p>
      <p>
        <i>Nyitókép: MTI/Kovács Tamás</i>
      </p>
      <p>
        <b>Kapcsolódó hang</b>
      </p>
      <p>Cseh László kihagyja a rövidpályás Eb-t</p>
      <figure>
        <audio src="https://infostart.hu/audio/00005/000052ddb.mp3"/>
      </figure>
      <p> </p>
    </article>
  </body>
</html>