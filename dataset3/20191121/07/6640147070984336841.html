<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/business/acer-amplia-lofferta-chrome-enterprise-per-le-aziende/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-21T07:31:00+00:00"/>
    <meta property="og:title" content="Acer amplia l’offerta Chrome Enterprise per le aziende | B2BLabs"/>
    <meta property="og:description" content="Acer lancia i nuovi dispositivi per il pubblico enterprise, tra cui notebook e all-in-one perfetti per chioschi, self service e casse dei negozi"/>
  </head>
  <body>
    <article>
      <h1>Acer amplia l’offerta Chrome Enterprise per le aziende | B2BLabs</h1>
      <address>
        <time datetime="2019-11-21T07:31:00+00:00">21 Nov 2019, 07:31</time>
      </address>
      <p><b>Acer ha annunciato sei nuovi dispositivi Chrome Enterprise</b> che mirano a soddisfare le esigenze delle aziende. Saranno disponibili per i clienti entro questo mese. Tra le varie particolarità, troviamo l’avvio rapido di Chrome OS, agli aggiornamenti automatici in background, la sicurezza multi-layer e i miglioramenti dell’AI, con cui gli utenti hanno la possibilità di lavorare più velocemente e in modo più smart.</p>
      <p>Progettati per il cloud, i dispositivi <b>Chrome Enterprise uniscono i vantaggi dei dispositivi Chrome</b> per l’utente finale con le caratteristiche business di Chrome OS, così che i reparti IT possano supportare i dipendenti per lavorare ovunque in modo sicuro ed efficace.</p>
      <figure>
        <img src="https://www.tomshw.it/images/images/2019/11/acer-chromebook-64218.jpg"/>
      </figure>
      <p>Attualmente disponibili per le aziende ci sono <b>l’Acer Chromebook Enterprise 13 dotato di schermo QHD</b> in 3:2 e scocca completamente rivestita in alluminio. Poi l’Acer Chromebook Enterprise Spin 13 con display in 3:2 per una visione QHD completa, in un form factor convertibile, con penna inclusa per la migliore esperienza utente possibile.</p>
      <p><b>Oltre a questi, l’Acer Chromebook Enterprise 714</b>, che offre un’autonomia ottima per tutto il settore, fino a 12 ore di produttività, in uno chassis interamente in metallo con cornici sottili dello schermo e lettore di impronte digitali opzionale.</p>
      <p><b>Inoltre, Acer Chromebook Enterprise 715 dota di un tastierino numerico</b> dedicato per applicazioni che richiedono l’uso intensivo di numeri, offrendo agli utenti che lavorano in cloud un modo efficiente per l’inserimento dati.</p>
      <p>L’Acer <b>Chromebox Enterprise CXI3 ha la particolarità di un lettore multimediale espressamente progettato per la grafica ad alta definizione</b> mentre <b>Acer Chromebase Enterprise 24I2 è un prodotto all-in-one</b>, pensato come strumento per le videoconferenze, dispositivo self-service nei negozi, nei chioschi, nelle hall degli hotel, nei supermercati e in altre situazioni in cui è richiesta l’interazione dei clienti.</p>
    </article>
  </body>
</html>