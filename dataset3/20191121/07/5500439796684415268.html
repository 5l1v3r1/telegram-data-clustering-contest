<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prlekija-on.net/lokalno/22811/zaradi-nepravilnega-premika-vozila-trcil-v-pesko-ki-je-pri-tem-utrpela-zlom-kolena.html"/>
    <meta property="og:site_name" content="Prlekija on net"/>
    <meta property="article:published_time" content="2019-11-21T07:21:00+00:00"/>
    <meta property="og:title" content="Zaradi nepravilnega premika vozila trčil v peško, ki je pri tem utrpela zlom kolena"/>
    <meta property="og:description" content="V preteklem dnevu so policisti na območju PU Murska Sobota obravnavali tri prometne nesreče. V eni je bila ena oseba huje telesno poškodovana. V ostalih dveh je nastala samo materialna škoda. Obravnavana je bila še ena poškodba vozila na parkirnem prostoru in pet primerov povoženja divjadi. Poleg tega so bila obravnavana ..."/>
  </head>
  <body>
    <article>
      <h1>Zaradi nepravilnega premika vozila trčil v peško, ki je pri tem utrpela zlom kolena</h1>
      <h2>Zaradi vožnje brez veljavnega vozniškega dovoljenja so ljutomerski policisti zasegli osebni avtomobil</h2>
      <address><time datetime="2019-11-21T07:21:00+00:00">21 Nov 2019, 07:21</time> by <a rel="author">Prlekija-on.net</a></address>
      <figure>
        <img src="https://www.prlekija-on.net/uploaded/2018_03/policija-in-resilec_27404624322.jpg"/>
        <figcaption>Policija</figcaption>
      </figure>
      <p>V preteklem dnevu so policisti na območju PU Murska Sobota obravnavali tri prometne nesreče. V eni je bila ena oseba huje telesno poškodovana. V ostalih dveh je nastala samo materialna škoda. Obravnavana je bila še ena poškodba vozila na parkirnem prostoru in pet primerov povoženja divjadi. Poleg tega so bila obravnavana štiri kazniva dejanja in dve kršitvi javnega reda.</p>
      <p>Na parkirnem prostoru v Gornji Radgoni je voznik osebnega avtomobila zaradi nepravilnega premika trčil v peško. Slednja je pri tem utrpela zlom levega kolena.</p>
      <p>Ob 16.30 so bili obveščeni <a href="https://www.prlekija-on.net/lokalno/22807/neznanec-usluzbenki-na-posti-v-verzeju-zagrozil-s-pistolo-in-zahteval-denar.html">o ropu pošte v Veržeju</a>. Ugotovljeno je bilo, da je zaenkrat neznani storilec, ki je bil oblečen v jakno maskirne barve s kapuco, hlače sive barve in obut v črne čevlje vstopil v prostore pošte. Tam je uslužbenki zagrozil s pištolo in zahteval denar. Uslužbenka mu je izročila denar, nakar je s kraja pobegnil. Vse, ki bi karkoli vedeli o neznanem storilcu, ki se je po vsej verjetnosti kar nekaj časa zadrževal pred pošto, prosijo da jim to sporočite na telefonsko številko 113 ali na najbližjo policijsko postajo.</p>
      <p>V Morvskih Toplicah je neznanec poskušal vlomiti v skladišče gostinskega lokala. Soboški policisti so obravnavali še poškodovanje tuje stvari, radgonski pa tatvino bančne kartice.</p>
      <p>Javni red je bil kršen 1-krat v zasebnih prostorih in 1-krat na javnih krajih. Kršitelji so se ob intervencijah policistov pomirili in s kršitvami prenehali.</p>
      <p>Zaradi vožnje brez veljavnega vozniškega dovoljenja so ljutomerski policisti zasegli osebni avtomobil.</p>
      <p>Pogostejše meritve hitrosti z radarjem bodo danes čez dan na območju policijske postaje Murska Sobota in na pomurski avtocesti.</p>
    </article>
  </body>
</html>