<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/politica/salvini-io-avrei-dato-cittadinanza-a-liliana-segre-da-lei-ho-solo-da-imparare/"/>
    <meta property="og:site_name" content="fanpage.it"/>
    <meta property="article:published_time" content="2019-11-21T07:48:13+00:00"/>
    <meta property="og:title" content="Salvini: “Io avrei dato cittadinanza a Liliana Segre, da lei ho solo da imparare”"/>
    <meta property="og:description" content="Anche il leader della Lega Matteo Salvini si è schierato contro i sindaco di Biella e suo compagno di partito Claudio Corradino che nei giorni scorsi aveva apertamente rigettato la richiesta di cittadinanza onoraria per la senatrice sopravvissuta al campo di concentramento di Auschwitz Liliana Segre."/>
  </head>
  <body>
    <article>
      <h1>Salvini: “Io avrei dato cittadinanza a Liliana Segre, da lei ho solo da imparare”</h1>
      <h2>Anche il leader della Lega Matteo Salvini si è schierato contro i sindaco di Biella e suo compagno di partito Claudio Corradino che nei giorni scorsi aveva apertamente rigettato la richiesta di cittadinanza onoraria per la senatrice sopravvissuta al campo di concentramento di Auschwitz Liliana Segre.</h2>
      <address><time datetime="2019-11-21T07:48:13+00:00">21 Nov 2019, 07:48</time> by <a rel="author" href="https://www.fanpage.it/author/antonio-palma/" target="_blank">Antonio Palma</a></address>
      <p>"La cittadinanza onoraria a <b>Liliana Segre</b>? Fosse stato per me l'avrei data" così' anche il leader della Lega <b>Matteo Salvini</b> si è schierato contro i sindaco di <b>Biella</b> e suo compagno di partito Claudio Corradino che nei giorni scorsi aveva apertamente e pubblicamente rigettato la richiesta di <b>cittadinanza onoraria</b> per la senatrice a vita sopravvissuta al campo di concentramento di Auschwitz, prima di fare un <a href="https://www.fanpage.it/politica/dopo-il-no-di-greggio-il-sindaco-di-biella-si-scusa-con-segre-sono-stato-un-cretino/">passo indietro </a>e scusarsi per quanto detto. Salvini, interpellato sul caso nel corso di un evento pubblico, ha tenuto a prendere le distanze dalle parole del sindaco piemontese ma no ha risparmiato di riattizzare la polemica sul presunto uso strumentale della vicenda. "La senatrice <b>Segre viene portata in giro per fare battaglia politica</b> ed la prima a non voler essere usata per misere battaglie di questo tipo è proprio lei, persona intelligente" ha spiegato infatti l'ex ministro dell'Interno, aggiungendo: "Se fosse per me le darei tutti i riconoscimenti del mondo e ho solo da imparare da una dona come lei"</p>
      <p>È la stessa posizione del sindaco di Biella che dopo le polemiche ha fatto marcia indietro. "Sono stato un cretino, lo ammetto, e chiedo scusa alla Segre e a Greggio, però su questa cosa <b>è stata fatta una speculazione indegna</b> da parte di tutti quanti e mi dispiace. Il risultato è stato negativo, ingiustamente. Una grandissima sciocchezza che è diventata una cosa nazionale" ha spiegato infatti Claudio Corradino riferendosi anche alla <a href="https://www.fanpage.it/politica/ezio-greggio-rifiuta-la-cittadinanza-offerta-dalla-giunta-leghista-di-biella-per-solidarieta-a-segre/">cittadinanza onoraria rifiutata da Ezio Greggio</a> prorpio per rispetto alla senatrice Liliana Segre. "La signora Segre non ha bisogno che arrivi il sindaco di Biella a darle la cittadinanza, è un patrimonio dell'umanità e le chiedo ancora scusa. L'ho invitata anche a Biella per la Giornata della Memoria e non c'è nulla contro di lei" ha concluso il primo cittadino di Biella</p>
    </article>
  </body>
</html>