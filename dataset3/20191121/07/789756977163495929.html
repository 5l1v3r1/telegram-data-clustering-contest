<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dailyweb.pl/microsoft-wprowadza-aplikacje-od-google-do-interfejsu-outlook-com/"/>
    <meta property="og:site_name" content="DailyWeb"/>
    <meta property="article:published_time" content="2019-11-21T07:07:22+00:00"/>
    <meta property="og:title" content="Microsoft wprowadza aplikacje od Google do interfejsu Outlook.com"/>
    <meta property="og:description" content="Dostęp do Dysku Google to dopiero początek możliwości, jakie w wersji końcowej mają się pojawić na platformie Outlook.com."/>
  </head>
  <body>
    <article>
      <h1>Microsoft wprowadza aplikacje od Google do interfejsu Outlook.com</h1>
      <address><time datetime="2019-11-21T07:07:22+00:00">21 Nov 2019, 07:07</time> by <a rel="author">Marika Kowalska</a></address>
      <h4>Całkiem niedawno producent oprogramowania komputerowego rozpoczął testowanie integracji kilku ze swoich funkcji z pocztą Outlook.com. Miałoby to zapewnić użytkownikom proste sterowanie, ograniczone do jednego panelu głównego. Kilku posiadaczy kont na Outlook mogło się już przekonać, które z funkcji Google pojawią się na liście  oraz jak wygląda konfiguracja między kontami. Jesteście ciekawi?</h4>
      <p>Należy zacząć od tego, że dzięki nowej aktualizacji od Microsoftu, wielu użytkowników będzie mogło ograniczyć swoje narzędzia pracy do jednej aplikacji bądź zakładki w przeglądarce. Za sprawą Outlook.com przejdziemy między innymi do Google Drive, Gmail czy do Kalendarza, gdzie przechowujemy ważne informacje. Jak ma wyglądać nowy interfejs? Na ile dobrze działa integracja? Takimi informacjami postanowił się podzielić jeden z użytkowników Twittera.</p>
      <h3>Wstępne testy prowadzone na Outlook.com</h3>
      <p>Wielki fan Windowsa, niejaki Florian B, udostępnił na Twitterze wpis, informujący o możliwości dodania konta Gmail do poczty na Outlook.com. Na ten moment wiadomo, że nowe funkcje są dopiero w fazie testów, gdyż użytkownicy nie są w stanie zdziałać zbyt wiele. Do swojego konta można podpiąć tylko jednego zewnętrznego maila, a przełączanie między nimi powoduje całkowite odświeżenie strony. Mimo to pojawiły się zdjęcia przedstawiające wiele integracji, jakie na pewno zaciekawią osoby korzystające z aplikacji Google i Microsoft jednocześnie.</p>
      <figure>
        <iframe data-src="https://twitter.com/flobo09/status/1197112059214942209?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Jakie aplikacje zostaną zintegrowane z pocztą?</h3>
      <p>Wśród nich nie mogło zabraknąć oczywiście najpopularniejszych funkcji od Google, oferowanych podczas zakładania konta. Tak więc pojawi się między innymi Dysk z plikami, które sprawnie będzie można załączyć do wysyłanego maila czy pobierając z wiadomości, automatycznie umieścić w chmurze. Jest to dopiero początek możliwości, jakie w wersji końcowej mają się pojawić na platformie Outlook.com.</p>
      <figure>
        <img src="https://dailyweb.pl/wp-content/uploads/2019/11/outlook2.jpg"/>
      </figure>
      <p>Na ten moment nie wiadomo, ile osób korzysta z platformy mailowej Microsoftu i ile z nich otrzymało do testów najnowsze funkcje. Jeśli jednak integracja okaże się pomocna i zostanie dobrze przyjęta przez użytkowników, można się spodziewać, że już niebawem pojawi się ona oficjalnie. Będzie to dobra informacja zwłaszcza dla tych, którzy posiadają konta prywatne oraz firmowe na innych platformach, a chcieliby zarządzać nimi z jednego miejsca.</p>
      <p>Źródło: <a href="https://www.theverge.com/2019/11/20/20973889/microsoft-outlook-web-gmail-google-drive-calendar-integration-support-features">The Verge</a></p>
      <related>
        <h4>Powinieneś zobaczyć:</h4>
        <a href="https://dailyweb.pl/google-wprowadza-dynamiczne-wiadomosci-w-gmail-juz-od-lipca/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/microsoft-pakuje-excela-worda-powerpoint-i-pdf-w-jedna-sprytna-aplikacje/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/dropbox-laczy-sily-z-google-i-wprowadza-dlugo-wyczekiwana-funkcje/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/microsoft-edge-rzuca-wyzwanie-google-nowa-aktualizacja-dodaje-funkcje-nieznane-w-chrome/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/app-store-i-google-play-usuwaja-trzy-aplikacje-randkowe-z-troski-o-dzieci/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/czemu-google-nie-zastapi-gmaila-inboxem-tylko-robi-zupelnie-na-odwrot/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/google-wybralo-najlepsze-gry-i-aplikacje-google-play-w-2018-roku/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/google-testuje-nowe-funkcje-w-aplikacji-gmail-czesc-z-nich-wprost-z-inbox/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/microsoft-wprowadza-oprogramowanie-antywirusowe-na-komputery-mac/?utm_source=RelatedP&amp;utm_medium=RelatedP&amp;utm_campaign=RelatedP"/>
        <a href="https://dailyweb.pl/nie-tylko-microsoft-zrobil-poruszajaca-reklame-google-translate-tez-ma-swoja/?utm_source=RelatedP&amp;utm_medium=RelatedP&amp;utm_campaign=RelatedP"/>
      </related>
    </article>
  </body>
</html>