<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019472/%D8%AA%D8%A7-%D9%86%D9%81%D8%B1-%D8%A2%D8%AE%D8%B1-%D8%A7%D8%BA%D8%AA%D8%B4%D8%A7%D8%B4%DA%AF%D8%B1%D8%A7%D9%86-%D8%B1%D8%A7-%D8%AF%D8%B3%D8%AA%DA%AF%DB%8C%D8%B1-%D9%88-%D9%85%D8%AC%D8%A7%D8%B2%D8%A7%D8%AA-%D9%85%DB%8C-%DA%A9%D9%86%DB%8C%D9%85"/>
    <meta property="og:site_name" content="ایسنا"/>
    <meta property="article:published_time" content="2019-11-21T07:40:28+00:00"/>
    <meta property="og:title" content="تا نفر آخر اغتشاشگران را دستگیر و مجازات می‌کنیم"/>
    <meta property="og:description" content="ایسنا/فارس دادستان عمومی و انقلاب مرکز استان فارس اعلام کرد که دستگاه‌های امنیتی، انتظامی و قضایی تا آخرین نفر از اغتشاشگران و آشوبگران وقایع اخیر را شناسایی، دستگیر و مجازات خواهند کرد.‌"/>
  </head>
  <body>
    <article>
      <h6 class="kicker">دادستان عمومی و انقلاب مرکز فارس:</h6>
      <h1>تا نفر آخر اغتشاشگران را دستگیر و مجازات می‌کنیم</h1>
      <address><time datetime="2019-11-21T07:40:28+00:00">21 Nov 2019, 07:40</time> by <a rel="author">علی محمد پشوتن</a></address>
      <p>ایسنا/فارس دادستان عمومی و انقلاب مرکز استان فارس اعلام کرد که دستگاه‌های امنیتی، انتظامی و قضایی تا آخرین نفر از اغتشاشگران و آشوبگران وقایع اخیر را شناسایی، دستگیر و مجازات خواهند کرد.‌</p>
      <p>حیدر آسیابی در حاشیه راهپیمایی حامیان ولایت و امنیت کشور در شیراز به ایسنا گفت: امروز مردم بار دیگر ندای رهبر فرزانه و معظم انقلاب را لبیک گفته و حماسه‌ای ماندگار خلق کردند.</p>
      <p>وی با بیان اینکه حضور گسترده مردم در این صحنه، چشم فته را کور و ریشه آن را خشک خواهد کرد، تاکید کرد: مرجع قضایی استان فارس هم قول می دهد که با اشراری که نسبت به تخریب اموال عمومی اقدام کرده و با آتش زدن اماکن و دارایی‌های مردم نظم و امنیت را برهم زدند با قاطعیت برخورد کند.</p>
      <p>دادستان عمومی و انقلاب مرکز استان فارس خاطرنشان کرد: همه اشرار و اغتشاشگران را تا نفر آخری که اقدام به اخلال در امنیت و نظم عمومی کرده باشد را پیدا می‌کنیم و براساس قانون به اشد مجازات خواهیم رساند.</p>
      <p>به گزارش ایسنا، راهپیمایی خودجوش مردم شیراز در حمایت از ولایت و امنیت کشور صبح پنجشنبه با حضور جمع کثیری از شهروندان شیراز برگزار شد.</p>
      <p>انتهای پیام</p>
    </article>
  </body>
</html>