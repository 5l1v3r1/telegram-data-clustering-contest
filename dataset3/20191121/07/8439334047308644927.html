<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/palia-epipla-kai-skoupidia-piran-fotia-exo-apo-ti-mantra-tou-dimou-sta-peribolia.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-21T07:19:00+00:00"/>
    <meta property="og:title" content="Παλιά έπιπλα και σκουπίδια πήραν φωτιά έξω από τη μάντρα του δήμου στα Περιβόλια"/>
    <meta property="og:description" content="Αυστηρές συστάσεις του Δημήτρη Λελεδάκη σε εκείνους που αφήνουν σκουπίδια και ογκώδη αντικειμενα"/>
  </head>
  <body>
    <article>
      <h1>Παλιά έπιπλα και σκουπίδια πήραν φωτιά έξω από τη μάντρα του δήμου στα Περιβόλια</h1>
      <address>
        <time datetime="2019-11-21T07:19:00+00:00">21 Nov 2019, 07:19</time>
      </address>
      <p>
        <b>Αυστηρές συστάσεις του Δημήτρη Λελεδάκη σε εκείνους που αφήνουν σκουπίδια και ογκώδη αντικειμενα</b>
      </p>
      <figure>
        <img src="https://goodnet.gr/files/goodnet/YLI%202019/NOEMBRIOS%202019/20-11/aporrimmata.JPG"/>
      </figure>
      <p>Κινητοποιήθηκε η πυροσβεστική υπηρεσία Ρεθύμνου χθες το μεσημέρι, όταν εκδηλώθηκε πυρκαγιά σε απορρίμματα, που υπήρχαν  απέναντι από την μάντρα – μηχανοστάσιο της υπηρεσίας καθαριότητας του δήμου στα Μισίρια.</p>
      <p>Δεν είναι γνωστή η αιτία της φωτιάς, όμως οι κάτοικοι διαμαρτύρονται για την κατάσταση, που έχουν εδώ και καιρό καταγγείλει ότι επικρατεί στην περιοχή, όπου καθένας πηγαίνει και αφήνει τα απορρίμματα του, συνήθως ογκώδη αντικείμενα. Το επιβεβαίωσε στη στήλη και ο αντιδήμαρχος καθαριότητας, Δημήτρης Λελεδάκης, ο οποίος ανέφερε πως αυτά που κάηκαν ήταν παλιά έπιπλα που κάποιοι πολίτες πήγαν και πέταξαν στο σημείο, υποστηρίζοντας ότι αυτό γίνεται καθημερινά και η υπηρεσία στη συνέχεια τα παραλαμβάνει και τα πετάει. Ωστόσο, εξέφρασε την απορία πως προέκυψε η χθεσινή πυρκαγιά, που ευτυχώς δεν προκάλεσε άλλα προβλήματα και τόνισε πως θα γίνει η έρευνα μέσω των  βίντεο που υπάρχουν.</p>
      <p>Όσο για την εναπόθεση απορριμμάτων στο σημείο είπε πως πλέον η υπηρεσία θα προσπαθήσει να την απαγορεύσει πιο δραστικά.</p>
    </article>
  </body>
</html>