<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/kobiler-dijital-cagi-kacirmamali-2220877"/>
    <meta property="og:site_name" content="Posta"/>
    <meta property="article:published_time" content="2019-11-21T07:53:19+00:00"/>
    <meta property="og:title" content="KOBİ'ler dijital çağı kaçırmamalı"/>
    <meta property="og:description" content="Müstakil Sanayici ve İşadamları Derneği (MÜSİAD) tarafından iki yılda bir düzenlenen ‘VİZYONER Zirvesi’, ‘Dijital Gelecek’ temasıyla 27 Kasım 2019 tarihinde üçüncü kez kapılarını açacak. Medya sponsorluğunu Demirören Medya’nın üstlendiği zirve, İstanbul Haliç Kongre Merkezi’nde yapılacak. Program hakkında bilgi veren MÜSİAD Vizyoner İcra Kurulu Başkanı Muhammet Ali Özeken, “Zirvenin başlamasına bir hafta olmasına rağmen, 7 bin 250 katılımcı başvurusuna ulaştık. Sayı daha da artacak” dedi."/>
  </head>
  <body>
    <article>
      <h1>KOBİ'ler dijital çağı kaçırmamalı</h1>
      <address>
        <time datetime="2019-11-21T07:53:19+00:00">21 Nov 2019, 07:53</time>
      </address>
      <h3>Müstakil Sanayici ve İşadamları Derneği (MÜSİAD) tarafından iki yılda bir düzenlenen ‘VİZYONER Zirvesi’, ‘Dijital Gelecek’ temasıyla 27 Kasım 2019 tarihinde üçüncü kez kapılarını açacak. Medya sponsorluğunu Demirören Medya’nın üstlendiği zirve, İstanbul Haliç Kongre Merkezi’nde yapılacak. Program hakkında bilgi veren MÜSİAD Vizyoner İcra Kurulu Başkanı Muhammet Ali Özeken, “Zirvenin başlamasına bir hafta olmasına rağmen, 7 bin 250 katılımcı başvurusuna ulaştık. Sayı daha da artacak” dedi.</h3>
      <p>Birinci, ikinci ve üçüncü sanayi devrimlerini kaçıran Türkiye’nin, bilgi ve dijitalleşme çağı olarak adlandıran bu yeni dönemde ise aktif rol almasının zorunlu olduğunu belirten Özeken, bu çağda pek çok mesleğin dönüşeceğini, bazılarının da yok olacağını söyledi. Özeken, “Türkiye’de 3.5 milyon <a href="https://www.posta.com.tr/haberler/kobi">KOBİ</a> var. Bu zirve ile hem büyük şirketlere hem de KOBİ’lere işlemlerinizi internete taşıyın, satış ve pazarlamada inovasyon (yenilik) kültürünü benimseyin. Dijitalleşmeyi kaçırmayın diyoruz” diye konuştu.</p>
      <figure>
        <img src="https://i.pstimaj.com/img/75/640x0/5dd64235ae298b8d4e347fc3"/>
      </figure>
      <p>
        <sup>
          <b>Muhammet Ali Özeken, Vizyoner19 Zirvesi ile dünyada meydana gelen dijital dönüşüm sürecine dikkat çekmek istediklerini söyledi.</b>
        </sup>
      </p>
      <h3>Yabancı konuklar</h3>
      <p>Dijital sürecin iyi değerlendirildiği takdirde iş dünyası için büyük fırsatlar barındırdığını belirten Muhammet Ali Özeken, zirvede güncel teknolojik gelişmeler ve teknolojinin iş ve sosyal hayatta gerçekleştirdiği dönüşümlerin kapsamlı bir şekilde ele alınacağını kaydetti. Özeken, Türkiye ve dünyadan önde gelen uzman, akademisyen ve iş insanının katılacağı zirvede, Geopolitical Futures’un Kurucu Başkanı ve Siyaset Bilimci George Friedman ve Hyperloop şirketinin Kurucu Ortağı Dirk Ahlborn’ın da konuşma yapacağını söyledi.</p>
      <h3>Girişimci-yatırımcı buluşması</h3>
      <p>Sanayi ve Teknoloji Bakan Yardımcısı Mehmet Fatih Kacır, Cumhurbaşkanlığı Dijital Dönüşüm Ofisi Başkanı Ali Taha Koç ve Cumhurbaşkanlığı Yatırım Ofisi Başkanı Arda Ermut da Türkiye’nin dijital dönüşüme ve yatırıma yönelik hedef ve çalışmaları hakkında katılımcılara bilgi verecek. Zirve kapsamında girişimci ile yatırımcılar da bir araya getirilecek. Vizyoner Exchange’de etkinliğinde 100 start-up (genç girişimci) firması, B2B (yüz yüze) toplantılar yapabilecek, fikirlerini ticarete ve yatırıma dönüştürme imkanı bulabilecek.</p>
      <p>
        <b>Gülten Uğurlu/ POSTA</b>
      </p>
      <p>BUNLARI OKUDUN MU?</p>
      <figure>
        <a href="https://www.posta.com.tr/yeni-vergi-duzenlemesine-iliskin-teklif-tbmm-genel-kurulunda-kabul-edildi-2221035">
          <img src="https://i.pstimaj.com/img/100/180x95/5dd6f8ee66a97c3b0f36b773"/>
        </a>
      </figure>
      <p>
        <a href="https://www.posta.com.tr/yeni-vergi-duzenlemesine-iliskin-teklif-tbmm-genel-kurulunda-kabul-edildi-2221035">1 Yeni vergi düzenlemesine ilişkin teklif TBMM Genel Kur...</a>
      </p>
      <figure>
        <a href="https://www.posta.com.tr/binyamin-netanyahunun-basi-buyuk-dertte-tarihe-gecebilir-2221034">
          <img src="https://i.pstimaj.com/img/100/180x95/5dd6f6d0ae298ba907abbf32"/>
        </a>
      </figure>
      <p>
        <a href="https://www.posta.com.tr/binyamin-netanyahunun-basi-buyuk-dertte-tarihe-gecebilir-2221034">2 Binyamin Netanyahu'nun başı büyük dertte: Tarihe geçeb...</a>
      </p>
      <figure>
        <a href="https://www.posta.com.tr/masterchef-turkiyede-kim-elendi-eleme-heyecani-devam-ediyor-2221026">
          <img src="https://i.pstimaj.com/img/100/180x95/5dd6d612ae298ba907abbf07"/>
        </a>
      </figure>
      <p>
        <a href="https://www.posta.com.tr/masterchef-turkiyede-kim-elendi-eleme-heyecani-devam-ediyor-2221026">3 MasterChef Türkiye'de kim elendi? MasterChef kim elend...</a>
      </p>
      <figure>
        <a href="https://www.posta.com.tr/ebru-sahinden-olay-yaratan-fotograf-2221031">
          <img src="https://i.pstimaj.com/img/100/180x95/5dd6ed39ae298ba907abbf2a"/>
        </a>
      </figure>
      <p>
        <a href="https://www.posta.com.tr/ebru-sahinden-olay-yaratan-fotograf-2221031">4 Ebru Şahin'den olay yaratan fotoğraf</a>
      </p>
      <figure>
        <a href="https://www.posta.com.tr/hande-ercel-hamile-olan-ablasi-gamze-ercelle-poz-verdi-2221030">
          <img src="https://i.pstimaj.com/img/100/180x95/5dd6ead5ae298ba907abbf28"/>
        </a>
      </figure>
      <p>
        <a href="https://www.posta.com.tr/hande-ercel-hamile-olan-ablasi-gamze-ercelle-poz-verdi-2221030">5 Hande Erçel hamile olan ablası Gamze Erçel'le poz verd...</a>
      </p>
      <figure>
        <a href="https://www.posta.com.tr/karisini-oldurdukten-sonra-parcala-ayiran-kocadan-sok-savunma-2221029">
          <img src="https://i.pstimaj.com/img/100/180x95/5dd6e70166a97c3a1b9aad05"/>
        </a>
      </figure>
      <p>
        <a href="https://www.posta.com.tr/karisini-oldurdukten-sonra-parcala-ayiran-kocadan-sok-savunma-2221029">6 Karısını öldürdükten sonra parçala ayıran kocadan kan ...</a>
      </p>
      <figure>
        <a href="https://www.posta.com.tr/seyh-edebali-kimdir-seyh-edebali-turbesi-nerede-2221028">
          <img src="https://i.pstimaj.com/img/100/180x95/5dd6de84ae298ba907abbf0b"/>
        </a>
      </figure>
      <p>
        <a href="https://www.posta.com.tr/seyh-edebali-kimdir-seyh-edebali-turbesi-nerede-2221028">7 Şeyh Edebali kimdir? Şeyh Edebali Türbesi nerede?</a>
      </p>
      <figure>
        <a href="https://www.posta.com.tr/mucize-doktor-11-bolum-fragmani-yayinlandi-2221027">
          <img src="https://i.pstimaj.com/img/100/180x95/5dd6dce8ae298ba99804cc06"/>
        </a>
      </figure>
      <p>
        <a href="https://www.posta.com.tr/mucize-doktor-11-bolum-fragmani-yayinlandi-2221027">8 Mucize Doktor 11. Bölüm fragmanı yayınlandı</a>
      </p>
      <figure>
        <a href="https://www.posta.com.tr/kadir-dogulu-18-yasindaki-halini-paylasti-2221025">
          <img src="https://i.pstimaj.com/img/100/180x95/5dd6d358ae298ba99804cc04"/>
        </a>
      </figure>
      <p>
        <a href="https://www.posta.com.tr/kadir-dogulu-18-yasindaki-halini-paylasti-2221025">9 Kadir Doğulu 18 yaşındaki halini paylaştı, takipçileri...</a>
      </p>
      <figure>
        <a href="https://www.posta.com.tr/selin-cigerci-annesiyle-babasinin-dugun-fotografini-paylasti-tesadufun-boylesi-2221024">
          <img src="https://i.pstimaj.com/img/100/180x95/5dd6cccf66a97c3a1a8e24ee"/>
        </a>
      </figure>
      <p>
        <a href="https://www.posta.com.tr/selin-cigerci-annesiyle-babasinin-dugun-fotografini-paylasti-tesadufun-boylesi-2221024">10 Selin Ciğerci annesiyle babasının düğün fotoğrafını pa...</a>
      </p>
      <figure>
        <img src="https://i.pstimaj.com/img/78/90x50/5dcc5fda66a97c7e45091a21"/>
      </figure>
      <p>SIRADAKİ HABER Ejder meyvesine yoğun ilgi! Üreticinin yüzünü güldürdü</p>
    </article>
  </body>
</html>