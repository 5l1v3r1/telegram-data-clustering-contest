<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=960720"/>
    <meta property="og:site_name" content="Andhrajyothy"/>
    <meta property="article:published_time" content="2019-11-21T07:55:37+00:00"/>
    <meta property="og:title" content="చెరకు తోటలో ముూడు చిరుతపులి పిల్లలు లభ్యం...తల్లి ఓడికి చేర్చిన అధికారులు"/>
    <meta property="og:description" content="ADVT"/>
  </head>
  <body>
    <article>
      <h1>చెరకు తోటలో ముూడు చిరుతపులి పిల్లలు లభ్యం...తల్లి ఓడికి చేర్చిన అధికారులు</h1>
      <address>
        <time datetime="2019-11-21T07:55:37+00:00">21 Nov 2019, 07:55</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>పూణే (మహారాష్ట్ర) : తప్పిపోయి చెరకు తోటలోకి వచ్చిన మూడు చిరుత పిల్లల్ని తల్లి చిరుత ఒడికి చేర్చిన ఉదంతం మహారాష్ట్ర అడవిలో వెలుగుచూసింది. చెరకు తోటలో మూడు చిరుతపులి పిల్లలు లభించిన ఘటన మహారాష్ట్రలోని షిరూర్ అటవీ రేంజ్ పరిధిలోని నాగర్‌గామ్ గ్రామంలో బయటపడింది.</b> చెరకు తోటను నరికేందుకు వచ్చిన రైతులకు 25 రోజుల వయసున్న మూడు చిరుతపులి పిల్లలు కనిపించాయి.అంతే చెరకు రైతులు చిరుతపులి పిల్లలున్నాయని అటవీశాఖ అధికారులకు సమాచారం అందించారు. దీంతో అటవీశాఖ పరిధిలోని వన్యప్రాణుల పరిరక్షణ విభాగం అధికారులు వచ్చి మూడు చిరుతపులి పిల్లలను పట్టుకొని వాటిని ఓ ప్లాస్టిక్ క్రేట్ లో పెట్టి పశువైద్యుడితో పరీక్షించారు. చిరుతపులి పిల్లల్లో ఒకటి మగది కాగా, రెండు ఆడచిరుతపులి పిల్లలని తేల్చారు. చిరుత పిల్లలు ఆరోగ్యంగా ఉన్నాయని వీటిని పరీక్షించిన పశువైద్యాధికారి చెప్పారు.</p>
      <p> చిరుత పిల్లలను తల్లి వద్దకు చేర్చేందుకు అధికారులు దట్టమైన అటవీప్రాంతానికి వాటిని తీసుకువెళ్లి అక్కడ సురక్షిత బాక్సులో పెట్టి రీమోట్ కంట్రోల్ కెమెరా ట్రాప్ ఏర్పాటు చేశారు. చిరుత పిల్లల బాక్సు పెట్టిన కొద్ది నిమిషాలకే తల్లి చిరుతపులి వచ్చి తన పిల్లల్ని జాగ్రత్తగా నోట కరచుకొని అడవి పొదల్లోకి తీసుకువెళ్లింది. తల్లి నుంచి తప్పిపోయి చెరకు తోటలోకి వచ్చిన చిరుత పిల్లల్ని సురక్షితంగా తల్లి చిరుతతో కలిపామని సీనియర్ పశువైద్యాధికారి డాక్టర్ అజయ్ దేశ్ ముఖ్ చెప్పారు. చిరుతపులి పిల్లల్ని కాపాడిన చెరకు రైతులను అధికారులు అభినందించారు.</p>
    </article>
  </body>
</html>