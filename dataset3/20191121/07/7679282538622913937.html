<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-indian-premier-league-to-have-nine-teams-from-2020-onwards-2860919.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-21T07:10:20+00:00"/>
    <meta property="og:title" content="आईपीएल 2020 में आठ नहीं नौ फ्रेंचाइजी टीम ले सकती हैं हिस्सा, जानिए कितने मैच खेले जाएंगे"/>
    <meta property="og:description" content="इंडियन प्रीमियर लीग (आईपीएल) के अगले सीजन में एक बड़ा बदलाव देखने को मिल सकता है। आने वाले साल में आईपीएल में एक नई टीम जुड़ सकती है। इससे पहले खबरें थीं कि बीसीसीआई आईपीएल में दो और नई टीमों को..."/>
  </head>
  <body>
    <article>
      <h1>आईपीएल 2020 में आठ नहीं नौ फ्रेंचाइजी टीम ले सकती हैं हिस्सा, जानिए कितने मैच खेले जाएंगे</h1>
      <address><time datetime="2019-11-21T07:10:20+00:00">21 Nov 2019, 07:10</time> by <a rel="author">लाइव हिन्दुस्तान टीम,नई दिल्ली</a></address>
      <p>इंडियन प्रीमियर लीग (आईपीएल) के अगले सीजन में एक बड़ा बदलाव देखने को मिल सकता है। आने वाले साल में आईपीएल में एक नई टीम जुड़ सकती है। इससे पहले खबरें थीं कि बीसीसीआई आईपीएल में दो और नई टीमों को शामिल कर सकता है, लेकिन अब जो खबर सामने आ रही है उसके मुताबिक बीसीसीआई फिलहाल महज एक टीम को जोड़ने के प्लान पर काम कर रहा है। बीसीसीआई का 2020 से दो नई आईपीएल टीमों के लिए टेंडर का फिलहाल कोई प्लान नहीं है।</p>
      <p>टाइम्स ऑफ इंडिया की रिपोर्ट के मुताबिक बीसीसीआई अगले साल की शुरुआत में महज एक नई फ्रेंचाइजी टीम को जोड़ना चाहता है। खबर के मुताबिक आईपीएल में 10 टीमों के बजाय साल 2022 तक सिर्फ 9 ही टीमें हो सकती हैं। इसके पीछे बड़ा कारण ये है कि बीसीसीआई के पास इस समय 90 से अधिक मैचों की मेजबानी करने के लिए विंडो की कमी है। आईसीसी के फ्यूचर टूर प्रोग्राम के कारण, बीसीसीआई की ओर से 9 टीमों के आईपीएल टूर्नामेंट को अनुमित मिलेगी जिसमें कुल 76 मैच खेले जाएंगे। इसके लिए मौजूदा विंडो को बढ़ाया जा सकता है। दूसरा बड़ा कारण बीसीसीआई नई फ्रेंचाइजी के लिए करीब 2000 करोड़ रुपये के आसपास के बेस प्राइस पर विचार कर रहा है। हालांकि फिलहाल ये साफ नहीं है कि एक से अधिक जगह उस तरह के निवेश को आकर्षित करेंगे या नहीं। सूत्रों की माने तो निवेशकों की कमी नहीं हैं, लेकिन मुद्दा ये है कि क्या टेबल पर पर्याप्त खरीदार आते हैं जहां बोली एक प्रतिस्पर्धी प्रक्रिया हो सकती है।</p>
      <h3>
        <a href="https://www.livehindustan.com/cricket/story-india-vs-bangladesh-1st-day-night-test-match-in-india-bcci-president-sourav-ganguly-is-super-excited-about-1st-pink-ball-cricket-in-india-2860845.html">INDvBAN Day-Night Test: बीसीसीआई अध्यक्ष सौरव गांगुली ने बताया क्या कुछ होगा खास</a>
      </h3>
      <h3>
        <a href="https://www.livehindustan.com/cricket/story-ind-vs-ban-day-night-test-match-india-vs-bangladesh-2nd-test-virat-kohli-and-mohammed-shami-during-the-practice-session-ahead-of-the-2nd-test-match-between-india-and-bangladesh-at-eden-gardens-stadium-2860832.html">Day-Night Test: विराट कोहली ने मोहम्मद शमी के साथ फ्लडलाइट्स में की प्रैक्टिस</a>
      </h3>
      <p>टाइम्स ऑफ इंडिया के मुताबिक अहमदाबाद के मोटेरा में सरदार पटेल स्टेडियम तैयार हो रहा है और मैच के आयोजन के लिए अगले साल मार्च तक उपलब्ध हो सकता है। 1.1 लाख की क्षमता वाले इस स्टेडियम के लिए, जो दुनिया का सबसे बड़ा क्रिकेट स्टेडियम बन जाएगा, ऐसे में उसकी खुद की फ्रेंचाइजी नहीं होने का मतलब नजर नहीं आता है। इस मामले की जानकारी रखने वाले सूत्रों ने कहा कि अहमदाबाद में क्रिकेट के उपलब्ध संसाधनों को देखते हुए ऐसा हो सकता है कि गुजरात की फ्रेंचाइजी आईपीएल से जुड़ने वाली नई टीम हो।</p>
    </article>
  </body>
</html>