<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/genel-ilanlar/cukurova-universitesi-saglik-personeli-alim-ilani-yayinlandi-sozlesmeli-hemsire-alimi-icin-nasil-basvurulur-h543797.html"/>
    <meta property="og:site_name" content="KamuAjans"/>
    <meta property="article:published_time" content="2019-11-21T07:20:21+00:00"/>
    <meta property="og:title" content="Çukurova Üniversitesi Sağlık Personeli Alım İlanı Yayınlandı! Sözleşmeli Hemşire Alımı için Nasıl Başvurulur?"/>
    <meta property="og:description" content="Çukurova Üniversitesi Hastanesinde istihdam edilmek üzere, 2018 KPSS (B) grubu puanı esas alınmak suretiyle sözleşmeli personel alımı yapılacak. Hemşire kadrosu için yapılacak olan 5 sözleşmeli kamu personeli temini için başvurular 3 Aralık 2019 tarihine kadar devam edecek. Adana Çukurova Üniversitesi sözleşmeli kamu personeli alımı için aranan şartları ve tüm ilana ulaşabileceğiniz linki haberimizde bulabilirsiniz..."/>
  </head>
  <body>
    <article>
      <h1>Çukurova Üniversitesi Sağlık Personeli Alım İlanı Yayınlandı! Sözleşmeli Hemşire Alımı için Nasıl Başvurulur?</h1>
      <address><time datetime="2019-11-21T07:20:21+00:00">21 Nov 2019, 07:20</time> by <a rel="author">KamuAjans</a></address>
      <p>
        <b>Çukurova Üniversitesi Hastanesinde istihdam edilmek üzere, 2018 KPSS (B) grubu puanı esas alınmak suretiyle sözleşmeli personel alımı yapılacak. Hemşire kadrosu için yapılacak olan 5 sözleşmeli kamu personeli temini için başvurular 3 Aralık 2019 tarihine kadar devam edecek. Adana Çukurova Üniversitesi sözleşmeli kamu personeli alımı için aranan şartları ve tüm ilana ulaşabileceğiniz linki haberimizde bulabilirsiniz...</b>
      </p>
      <p>Çukurova Üniversitesi <a href="http://www.kamuajans.com/haberleri/hem%C5%9Fire">hemşire</a> <a href="http://www.kamuajans.com/haberleri/al%C4%B1m">alım</a>ı yapacağını ilan etti. 19 Kasım'da başlayan sözleşmeli hemşire başvuruları 3 Aralık 2019'da sona erecek. 2018 KPSS P3 puan türünden en az 70 puan adaylar Çukurova Üniversitesi hemşire alım ilanı için başvuru yapabilir.</p>
      <figure>
        <img src="https://www.kartalbakisi.com/images/upload/Screen_Shot_2019-11-19_at_19.07.45.png"/>
      </figure>
      <p>Başvuru Başlangıç Tarihi : 19/11/2019</p>
      <p>Son Başvuru Tarihi : 03/12/2019 Mesai Bitimine Kadar.</p>
      <p>
        <b>GENEL ŞARTLAR</b>
      </p>
      <p>* Başvuracak adaylarda yukarıda belirtilen özel şartlar ile 657 Sayılı Kanunun 48.maddesinde belirtilen genel şartları taşıyor olmak.</p>
      <p>* Başvuran adaylarda Lisans mezunları için 2018 KPSSP3 puanı esas alınacaktır.</p>
      <p>* Başvuracak adayların durumunun; 657 sayılı Devlet Memurları Kanunu’nun 4/B maddesinin “Bu şekilde <a href="http://www.kamuajans.com/haberleri/istihdam">istihdam</a> edilenler, hizmet sözleşmesine aykırı hareket etmesi nedeniyle kurumlarınca sözleşmelerinin feshedilmesi veya sözleşme dönemi içerisinde Bakanlar Kurulu Kararı ile belirlenen istisnalar hariç sözleşmeyi tek taraflı feshetmeleri halinde, fesih tarihinden itibaren bir yıl geçmedikçe kurumların sözleşmeli <a href="http://www.kamuajans.com/haberleri/personel">personel</a> pozisyonlarında istihdam edilemezler.” Hükmüne uygun olması,</p>
      <p>* Aranılan Nitelikler bölümünde belirtilen öğrenim düzeyinden mezun olmak</p>
      <p>* Başvuru tarihi itibariyle 18 yaşını tamamlamış olmak.</p>
      <p>* Nöbet usulü çalışmaya engel bir durumunun bulunmaması gerekmektedir.</p>
      <p>* Herhangi bir Sosyal Güvenlik Kurumundan emeklilik veya yaşlılık aylığı almıyor olmak.</p>
      <p>
        <b>BAŞVURULARIN DEĞERLENDİRİLMESİ VE SONUÇLARIN İLAN EDİLMESİ</b>
      </p>
      <p>* Başvuru tarihinden sonra yapılan müracaatlar ile istenilen belgeleri eksik getiren ve nitelikleri uygun olmayan adayların müracaatlarına işlem yapılmayacaktır.</p>
      <p>* Başvurular incelendikten sonra, adayların isimleri KPSS puan sıralaması esas alınmak suretiyle başarılı adayların isim listesi www.cu.edu.tr adresinden ilan edilecektir. Kontenjan sayısı kadar yedek belirlenecektir. Asil kazanan atanmak üzere başvuru yapmadığı takdirde ilan edilen yedek kazananlar sırasıyla çağırılacaktır.</p>
      <p>* Atanmaya hak kazanan aday, sonuçların ilan edilmesinden itibaren 5 iş günü içerisinde istenilen belgeler ile Çukurova Üniversitesi Personel Daire Başkanlığı, İşçi Bürosuna şahsen müracaat etmeleri gerekmektedir. Bu süre içerisinde istenilen belgeleri teslim etmeyen ve müracaat etmeyen adaylar hakkını kaybetmiş sayılır.</p>
      <p>* Bu ilan tebliğ mahiyetinde olacağından, ilgililerin adresine posta yolu ile ayrıca tebligat yapılmayacaktır.</p>
      <p>* İlanda bulunmayan hükümler için genel mevzuat hükümleri geçerlidir.</p>
      <p>
        <a href="http://kamuilan.dpb.gov.tr/ilanDetay.aspx?c60c444e-cf99-4d3d-9b20-ff1651bda2e6">
          <b>İLANIN TÜMÜ İÇİN TIKLAYINIZ...</b>
        </a>
      </p>
    </article>
  </body>
</html>