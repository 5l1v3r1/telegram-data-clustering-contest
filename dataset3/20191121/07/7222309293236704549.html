<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/julgatan-oppnas-pa-sondag-2/"/>
    <meta property="og:site_name" content="HBL"/>
    <meta property="article:published_time" content="2019-11-21T07:01:00+00:00"/>
    <meta property="og:title" content="Julgatan öppnas på söndag"/>
    <meta property="og:description" content="Julsäsongen i Helsingfors öppnas officiellt på söndag, då julbelysningen tänds längs Alexandersgatan. På plats finns såväl Julgubben som borgmästare Jan Vapaa­vuori samt en rad tomtar, musiker och artister."/>
  </head>
  <body>
    <article>
      <h1>Julgatan öppnas på söndag</h1>
      <h2>Julsäsongen i Helsingfors öppnas officiellt på söndag, då julbelysningen tänds längs Alexandersgatan. På plats finns såväl Julgubben som borgmästare Jan Vapaa­vuori samt en rad tomtar, musiker och artister.</h2>
      <address><time datetime="2019-11-21T07:01:00+00:00">21 Nov 2019, 07:01</time> by <a rel="author">HBL</a></address>
      <p>På söndag tänds julbelysningen över Alexandersgatan i Helsingfors för 71 gången. Året var 1949 då affärsmännen för första gången pyntade sin gata med granris och lampor.</p>
      <p>Julsäsongen inleds söndagen den 23 november med program på Senatstorget, där artister som Jannike, <b>Laura Voutilainen </b>och <b>Saara Aalto</b> uppträder, gatukonstnärer skapar såpbubblor och olika välgörenhets- organisationer ordnar julmarknaden <i>Den goda viljans torg</i>. Festligheterna kulminerar i den stora julparaden, som leds av självaste Julgubben.</p>
      <p>Det är Helsingfors borgmästare <b>Jan Vapaavuori </b>som har bjudit in Julgubben från Korvatunturi och herrarna anländer till torget i en gammal museispårvagn vid namn Jumbo.</p>
      <p>– Invigningen av julgatan är en efterlängtad höjdpunkt under året i Helsingfors, den för med sig julstämning i gatubilden och i folks sinne. Invigningen är en av våra äldsta jultraditioner och en utmärkt orsak att samlas i väntan på julen, säger Vapaavuori.</p>
      <p>Julgubbens parad, som inte består av bara tomtar utan också en massa andra temafigurer, startar klockan 16 från Senatstorget och drar fram längs Snellmansgatan och Alexandersgatan ut på Mannerheimvägen där den svänger söderut och kommer tillbaka längs Norra Esplanaden.</p>
      <p>Julbelysningen längs Alexandersgatan kommer att lysa fram till slutet av januari.</p>
    </article>
  </body>
</html>