<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/dramma-a-ferrara-nonna-71enne-uccisa-a-botte-in-auto-dal-nipote-22enne/"/>
    <meta property="og:site_name" content="fanpage.it"/>
    <meta property="article:published_time" content="2019-11-21T07:13:02+00:00"/>
    <meta property="og:title" content="Dramma a Ferrara, nonna 71enne uccisa a botte in auto dal nipote 22enne"/>
    <meta property="og:description" content="Il dramma si è consumato nella serata di mercoledì, intorno alle 21, in strada. Nonna e nipote infatti erano insieme nell'auto del giovane quando, al culmine di un diverbio sempre più accesso, il ragazzo si è scagliato sulla vittima colpendola violentemente fino a ucciderla. Inutile per la vittima il trasporto in ospedale dove è morta poco dopo."/>
  </head>
  <body>
    <article>
      <h1>Dramma a Ferrara, nonna 71enne uccisa a botte in auto dal nipote 22enne</h1>
      <h2>Il dramma si è consumato nella serata di mercoledì, intorno alle 21, in strada. Nonna e nipote infatti erano insieme nell’auto del giovane quando, al culmine di un diverbio sempre più accesso, il ragazzo si è scagliato sulla vittima colpendola violentemente fino a ucciderla. Inutile per la vittima il trasporto in ospedale dove è morta poco dopo.</h2>
      <address><time datetime="2019-11-21T07:13:02+00:00">21 Nov 2019, 07:13</time> by <a rel="author" href="https://www.fanpage.it/author/antonio-palma/" target="_blank">Antonio Palma</a></address>
      <p>Una lite tra nonna e nipote è finita in tragedia nelle scorse ore a Ferrara dove il giovane ha letteralmente <b>massacrato a mani nude l'anziana</b> uccidendola a botte. Il dramma si è consumato nella serata di mercoledì, intorno alle 21, in strada. <b>Nonna e nipote</b> infatti erano insieme nell'auto del giovane quando, al culmine di un diverbio sempre più accesso, il ragazzo si è scagliato sulla vittima colpendola violentemente fino a ucciderla. <b>La vittima è la 71enne Maria Luisa Silvestri,</b> morta poco dopo l'aggressione in ospedale dove era stata subito trasportata in codice di massima urgenza  Protagonista del delitto è stato il nipote, il 22enne P. A., fermato sul fatto e arrestato dai carabinieri di Ferrara con l'accusa di omicidio.</p>
      <p>Secondo quanto ricostruito, ad allertare i militari dell'arma è stato <b>un passate che aveva notato la vettura</b> con nonna e nipote procedere lungo la strada ad una andatura insolitamente lenta. Quando l'uomo si è avvicinato ha notato subito che il giovane stava colpendo ripetutamente l'anziana e ha chiamato aiuto. In suo soccorso sono arrivati un carabiniere che si trovava sul posto e un altro uomo che hanno strappato la donna dalla furia del nipote senza però riuscire  salvarle la vita. Nonostante il successivo trasporto in ospedale e i tentativi di salvarle la vita da parte dei medici, infatti, la 71enne è deceduta poco a causa delle ferite inflitte dal nipote. <b>Il 22enne è stato poi consegnato ai carabinieri</b> e immediatamente portato in caserma per essere interrogato. I militari stanno cercando di capire cosa abbia spinto il ragazzo a un gesto così estremo contro la parente. Dai primi accertamenti pare che il giovane in passato abbia avuto già discussioni in famiglia legate a soldi e droga.</p>
    </article>
  </body>
</html>