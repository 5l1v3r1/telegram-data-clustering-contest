<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/sport/dvoye-ukrayintsiv-staly-chempionamy-svitu-z-pauerliftyngu.html"/>
    <meta property="og:site_name" content="1NEWS"/>
    <meta property="article:published_time" content="2019-11-21T07:07:17+00:00"/>
    <meta property="og:title" content="Двоє українців стали чемпіонами світу з пауерліфтингу"/>
    <meta property="og:description" content="Двоє українців стали чемпіонами світу з пауерліфтингу"/>
  </head>
  <body>
    <article>
      <h1>Двоє українців стали чемпіонами світу з пауерліфтингу</h1>
      <address>
        <time datetime="2019-11-21T07:07:17+00:00">21 Nov 2019, 07:07</time>
      </address>
      <p>
        <b>Перші чемпіонські титули в скарбничку збірної команди України з пауерліфтингу на чемпіонаті світу-2019 в Дубаї поклали Лариса Соловйова і Микола Бараннік, інформує <a href="https://1news.com.ua/">1NEWS</a> з посиланням на Федерацію пауерліфтингу України.</b>
      </p>
      <figure>
        <img src="https://1news.com.ua/wp-content/uploads/2019/11/021.jpg"/>
      </figure>
      <p>Лариса Соловйова дев‘ятий раз піднялась на найвищу сходинку світового п‘єдесталу пошани. Киянка без шансів для суперниць, у традиційно спокійній манері, поступово виборювала “золото” у кожній вправі. І в результаті відзначилась трьома світовими рекордами: 241,5 кг у присіданні, 181,5 в жимі, а зафіксувавши в тязі 222,5 кг оновила свій же рекорд у сумі триборства – 645,5 кг.</p>
      <p>Варто відзначити, що у цій же категорії 6 місце посіла Гаргуновська Наталія з Харкова. Вихованка Леоніда Плотницького у присіданні підкорила 212,5 кг, в жимі 130 та 177,5 у тязі, встановивши рекорди України серед юніорок.</p>
      <p>Крім того додамо, що у категорії до 83 кг Микола Бараннік з сумою триборства в 897,5 кг вперше в кар’єрі обійняв перший щабель на п’єдесталі пошани. Киянин Андрій Наньєв посів 5-ту сходинку у даній вазі.</p>
    </article>
  </body>
</html>