<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/sinav/2019-2020-yili-ustalik-ve-kalfalik-teorik-e-sinav-kilavuzu-h543841.html"/>
    <meta property="og:site_name" content="KamuAjans"/>
    <meta property="article:published_time" content="2019-11-21T07:05:37+00:00"/>
    <meta property="og:title" content="2019-2020 Yılı Ustalık ve Kalfalık Teorik e-Sınav Kılavuzu"/>
    <meta property="og:description" content="2019-2020 Yılı Ustalık ve Kalfalık Teorik e-Sınav Kılavuzu Milli Eğitim Bakanlığı tarafından yayınlandı. Kalfalık ve Ustalık Teorik e-Sınav Dönemleri: Şubat-Nisan-Haziran-Ağustos-Ekim-Aralık Takvimi detayları şöyle:"/>
  </head>
  <body>
    <article>
      <h1>2019-2020 Yılı Ustalık ve Kalfalık Teorik e-Sınav Kılavuzu</h1>
      <address><time datetime="2019-11-21T07:05:37+00:00">21 Nov 2019, 07:05</time> by <a rel="author">KamuAjans</a></address>
      <p>
        <b>2019-2020 Yılı Ustalık ve Kalfalık Teorik e-Sınav Kılavuzu Milli Eğitim Bakanlığı tarafından yayınlandı. Kalfalık ve Ustalık Teorik e-Sınav Dönemleri: Şubat-Nisan-Haziran-Ağustos-Ekim-Aralık Takvimi detayları şöyle:</b>
      </p>
      <p>1. GENEL AÇIKLAMALAR</p>
      <p><a href="http://www.kamuajans.com/haberleri/kalfal%C4%B1k">Kalfalık</a> ve <a href="http://www.kamuajans.com/haberleri/ustal%C4%B1k">Ustalık</a> Teorik e-Sınavı, “Millî Eğitim Bakanlığı Önceki Öğrenmelerin Tanınması, Denklik ve Ölçme Değerlendirme İşlemleri İle İlgili Usul Ve Esaslara İlişkin Yönerge” hükümlerine göre, 3308 sayılı “Mesleki Eğitim Kanunu” nda belirtilen alan ve dallarda (Ek-1 Tablo) belge başvurusu yapan adaylara yönelik yapılan teorik sınavları kapsamaktadır.<br/><br/>Kalfalık/Ustalık belgelendirme başvurusu;</p>
      <p>Önceki öğrenmelerin tanınması kapsamında yapılmakta olan belgelendirme başvuruları, adaylar tarafından MEM müdürlüklerine yapılır.</p>
      <p>Önceki öğrenmelerin tanınması ve denklik başvurularının MEM müdürlüklerine sınav döneminin başlangıcından en az bir ay öncesine kadar yapılması gerekmektedir.</p>
      <p>Adaylar, tekrar sınava girebilmek için yeni sınav döneminden en az bir ay önce dilekçe ile MEM müdürlüklerine başvurmak zorundadır.</p>
      <p>Kalfalık ve Ustalık Teorik e-Sınavı;</p>
      <p>Belge başvurusu yapan adaylardan, başvurusu MEM müdürlükleri tarafından kabul edilen tüm adaylar (tutuklu ve hükümlüler hariç) e-sınav başvurusu yapabileceklerdir.</p>
      <p>e-Sınavlarda, basılı evrak kullanılmaksızın sınav uygulama ve değerlendirilmesine ilişkin her türlü işlem elektronik ortamda yapılmaktadır.</p>
      <p>Kalfalık ve Ustalık Teorik e-Sınavı Genel Müdürlük tarafından e-sınav salonu açılan merkezlerde, “e-MESEM” üzerinden onaylanan başvurular dikkate alınarak belirlenecek tarih ve saatlerde yapılacaktır.</p>
      <p>Adayların Kalfalık ve Ustalık Teorik e-Sınavlarına katılabilmeleri için; aday bilgilerinin doğru ve eksiksiz olarak, sınav takviminde belirtilen başvuru/onay tarihleri arasında e-MESEM üzerinden, MEM müdürlükleri tarafından sistemde tanımlanmış ve onaylanmış olması gerekmektedir.</p>
      <p>Adaylar, kayıtlı oldukları ve başvurularının onaylandığı MEM müdürlüklerinin bulunduğu ilde esınava katılacaklardır.</p>
      <p>Mazereti nedeniyle e-sınava giremeyen adaylar hakkında, “Millî Eğitim Bakanlığı Önceki Öğrenmelerin Tanınması, Denklik ve Ölçme Değerlendirme İşlemleri İle İlgili Usul Ve Esaslara İlişkin Yönerge” hükümlerine göre işlem yapılır. Beyan edilen mazeret belgelerinin doğruluğundan aday, bilgilerin sisteme doğru olarak işlenmesinden ise ilgili MEM müdürlüğü sorumlu olacaktır.<br/><br/>Sisteme girilen adaylara ait fotoğraflar, T.C. İçişleri Bakanlığı (Nüfus ve Vatandaşlık İşleri Genel Müdürlüğü) ile paylaşılacağından, fotoğraf girişinin dikkatlice yapılması gerekmektedir. Sisteme girilecek olan fotoğrafın son 6 (altı) ay içinde çekilmiş, renkli ve biyometrik olması zorunludur.</p>
      <p>Teorik e-sınavlar; alan/dalların, alan ortak dersleri ile dal derslerindeki öğrenme kazanımlarından, çoktan seçmeli olarak hazırlanacak toplam 50 soru üzerinden tek oturumda yapılır. Süresi içerisinde yapılmayan başvurular, bir sonraki sınav dönemi için kabul edilir. <br/><br/><a href="http://www.meb.gov.tr/meb_iys_dosyalar/2019_10/25151315_Kalfalik_ve_Ustalik_Teorik__e-Sinav__Kilavuzu_2019-2020.pdf"><b>KILAVUZ</b></a></p>
    </article>
  </body>
</html>