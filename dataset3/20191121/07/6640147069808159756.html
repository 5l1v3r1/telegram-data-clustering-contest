<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/stadia-codici-attivazione-google/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-21T07:50:00+00:00"/>
    <meta property="og:title" content="Stadia: quando arriveranno i codici di attivazione? Google risponde | Game Division"/>
    <meta property="og:description" content="I giocatori di Stadia ancora non hanno ricevuto i propri codici di attivazione: Google spiega in che modo è stata gestita la questione."/>
  </head>
  <body>
    <article>
      <h1>Stadia: quando arriveranno i codici di attivazione? Google risponde | Game Division</h1>
      <address>
        <time datetime="2019-11-21T07:50:00+00:00">21 Nov 2019, 07:50</time>
      </address>
      <p>Come molti di voi ormai sapranno, il lancio di <a href="http://www.tomshw.it/videogioco/google-stadia/">Google Stadia</a> non è stato dei migliori. Il servizio ha ricevuto recensioni tiepide da parte della stampa internazionale e i problemi sono stati molteplici. Ciò che però ha dato parecchio fastidio ai giocatori è il fatto che <b>il preordine del bundle Founder’s Edition non abbia garantito l’accesso al servizio fin dal D1</b>, ovvero il 19 novembre: infatti, per poter usare Stadia è fondamentale avere il proprio codice di attivazione, inviato tramite email.</p>
      <p>Google, durante la notte italiana, ha finalmente dato un’indicazione ufficiale sulla questione. Tramite Reddit, è stato confermato che <b>i codici di tutti coloro i quali hanno prenotato la Founder’s Edition a giugno sono stati spediti</b> (fermo restando che bisogna aver pagato).</p>
      <figure>
        <img src="https://www.tomshw.it/images/images/2019/11/google-stadia-63719.jpg"/>
      </figure>
      <p>A questo punto, <b>Google invierà i codici, in ordine di prenotazione, a tutti coloro i quali hanno prenotato il bundle dal primo di luglio in po</b>i. Viene confermato che saranno dati ulteriori update sulla questione, in caso di necessità, tramite i loro canali social e tramite Reddit.</p>
      <p>Pare quindi che la situazione si stia muovendo, ma i giocatori non stanno apprezzando il modo in cui Google ha gestito il lancio di Stadia. Il sub-Reddit dedicato, infatti, è invaso da giorni da richieste di informazioni sulla questione dei codici e delle spedizioni dei bundle: alcuni utenti, addirittura, hanno segnalato di aver ricevuto il proprio pacchetto con Chromecast Ultra e Stadia Controller, senza però aver ancora in mano il codice di attivazione.</p>
      <p>A tutto questo sia aggiungono le critiche sulla qualità dei titoli e della line-up in generale. Jason Schreier, noto giornalista e insider dell’industria, afferma addirittura che il lancio è stato “un flop monumentale”. <b>Diteci, voi cosa ne pensate?</b></p>
      <blockquote>Uno dei migliori giochi presenti nella line-up di Google Stadia è per certo Red Dead Redemption 2, che potete trovare a un ottimo presso su Amazon, a <a href="https://toms.it/qPJWO">questo indirizzo</a>.</blockquote>
    </article>
  </body>
</html>