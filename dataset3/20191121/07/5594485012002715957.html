<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/nepriyatno-vreme-ni-chaka-dnes-a-eto-kde-shche-ima-i-snyag_news710444.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-21T07:25:00+00:00"/>
    <meta property="og:title" content="Неприятно време ни чака днес, а ето къде ще има и сняг"/>
    <meta property="og:description" content="Над планините ще е облачно с валежи от дъжд, по-значителни в Родопите и Източна Стара планина"/>
  </head>
  <body>
    <article>
      <h1>Неприятно време ни чака днес, а ето къде ще има и сняг</h1>
      <h2>Над планините ще е облачно с валежи от дъжд, по-значителни в Родопите и Източна Стара планина</h2>
      <address>
        <time datetime="2019-11-21T07:25:00+00:00">21 Nov 2019, 07:25</time>
      </address>
      <p>https://blitz.bg/obshtestvo/nepriyatno-vreme-ni-chaka-dnes-a-eto-kde-shche-ima-i-snyag_news710444.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574261762-nozhzh.jpg"/>
      </figure>
      <p><b>В четвъртък над страната ще превали, по-значителни ще са валежите в Централна и Източна България, докато в западните райони ще има и временни разкъсвания на облачността.</b><br/> <br/>С умерен, в източните райони и поречието на Дунав и временно силен източен вятър ще започва да прониква по-студен въздух. Минималните температури ще са между 7 и 12, максималните - между 11 и 16 градуса.<br/> <br/>Над Черноморието ще е облачно с превалявания от дъжд, на повече места и по значителни в следобедните часове. Ще духа умерен и временно силен източен вятър.<br/> <br/>Дневните температури малко ще се понижат и максималните ще са между 14 и 17 градуса. Температурата на морската вода е 17 градуса. Вълнението на морето сутринта ще е 3, през деня ще се усили до 4 бала.<br/> <br/>Над планините ще е облачно с валежи от дъжд, по-значителни в Родопите и Източна Стара планина. Над около 2000 метра дъждът ще преминава в сняг. Ще духа умерен, в планините на изток и временно силен юг-югоизточен вятър.<br/> <br/>Максимална температура на 1200 метра - около 8, на 2000 метра - около 2 градуса.<br/> <br/>В петък от изток-североизток, с умерен вятър, ще нахлува сравнително хладен въздух и температурите ще са почти без дневен ход. Ще остане предимно облачно, в много райони ще вали дъжд, над около 1800 м - сняг.<br/> <br/>По-съществени ще са валежите в Рило-Родопската област. В събота облачността ще се задържи значителна, но валежи ще има на малко места и ще са предимно слаби.<br/> <br/>Вятърът ще остане с източна компонента, ще е слаб до умерен. Температурите още малко ще се понижат.<br/> </p>
    </article>
  </body>
</html>