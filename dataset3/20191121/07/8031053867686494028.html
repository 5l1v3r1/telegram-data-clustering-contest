<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b7%cf%80%ce%b1-%ce%bf%ce%b9-%ce%b3%ce%b5%ce%bd%ce%bd%ce%b1%ce%af%ce%bf%ce%b9-%cf%80%ce%b9%ce%bb%cf%8c%cf%84%ce%bf%ce%b9-%cf%84%cf%89%ce%bd-%ce%bc%ce%b1%cf%87%ce%b7%cf%84%ce%b9%ce%ba%cf%8e%ce%bd-f.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-21T07:57:25+00:00"/>
    <meta property="og:title" content="ΗΠΑ: Οι γενναίοι πιλότοι των μαχητικών F-35 μπήκαν στην…«κατάψυξη» και άντεξαν"/>
    <meta property="og:description" content="Η εκπαίδευση των πιλότων της Αμερικανικής Αεροπορίας είναι σκληρή και επίπονη, έχει προεκτάσεις που ο ανθρώπινος νους δεν μπορεί να φανταστεί και απαιτεί ψυχικό και σωματικό σθένος. Αυτό σίγουρα μπορούν να το επιβεβαιώσουν οι πιλότοι των F-35 που αντιμετώπισαν το πολικό ψύχος."/>
  </head>
  <body>
    <article>
      <h1>ΗΠΑ: Οι γενναίοι πιλότοι των μαχητικών F-35 μπήκαν στην…«κατάψυξη» και άντεξαν</h1>
      <address>
        <time datetime="2019-11-21T07:57:25+00:00">21 Nov 2019, 07:57</time>
      </address>
      <p>
        <b>Η εκπαίδευση των πιλότων της Αμερικανικής Αεροπορίας είναι σκληρή και επίπονη, έχει προεκτάσεις που ο ανθρώπινος νους δεν μπορεί να φανταστεί και απαιτεί ψυχικό και σωματικό σθένος. Αυτό σίγουρα μπορούν να το επιβεβαιώσουν οι πιλότοι των F-35 που αντιμετώπισαν το πολικό ψύχος.</b>
      </p>
      <p>Ένα κιτ επιβίωσης κρύου καιρού που βρίσκεται σε εξέλιξη στη βάση της Πολεμικής Αεροπορίας Eielson, στην Αλάσκα, σχεδιάστηκε για να κρατήσει τους πιλότους F-35A Lightning II ζωντανούς σε περίπτωση που αυτοί χρειαστεί να εγκαταλείψουν το μαχητικό τους και βρεθούν σε θερμοκρασίες έως και 40 βαθμούς υπό το μηδέν.</p>
      <p><b><i>«Αυτό θα επιτρέψει στους πιλότους μας να επιβιώσουν για ώρες ενώ περιμένουν τη διάσωση», έγραψε ένας εκ των δοκιμαστών. «Ωστόσο, ποτέ δεν ήμουν πραγματικά ζεστός ή άνετος σε αυτό το περιβάλλον με αυτό το εργαλείο. Είχα ακόμα κρύα πόδια, χέρια και πρόσωπο. Θα μας κρατήσει ζωντανούς, αλλά προσοχή, δεν είναι άνετο!»</i></b> κατέληξε χαριτολογώντας.</p>
      <figure>
        <img src="https://www.pronews.gr/sites/default/files/styles/default-inner/public/article/2019/11/21/pilotoi_ipa1.jpg?itok=_6EqW2dr"/>
      </figure>
      <p>Οι <i><b>«γενναίοι»</b></i> της 354ης Πτέρυγας Μαχητικών που δοκίμασαν το Αρκτικό survival kit σε συνθήκες ακραίου ψύχους ήταν οι ίδιοι που το σχεδίασαν<b>. Τρεις υπαξιωματικοί του Αποσπάσματος 1 του Αρκτικού Σχολείου Επιβίωσης (66th Training Squadron, Det. 1 Αrctic Survival School) και ένας επόπτης ήλεγξαν τις επιδόσεις του εξοπλισμού σε θερμοκρασίες -28,8ο C και -40ο C παραμένοντας σε κάθε θάλαμο για μια περίοδο έξι ωρών.</b></p>
      <figure>
        <img src="https://www.pronews.gr/sites/default/files/styles/default-inner/public/article/2019/11/21/pilotoi_ipa2.jpg?itok=rC_k355a"/>
      </figure>
      <p>Η κατάσταση των<b><i> «πειραματόζωων»</i></b> παρακολουθείτο κάθε μισή ώρα. Περίπου πέντε ώρες μετά την έναρξη των δοκιμών, η θερμοκρασία περιβάλλοντος στον ένα θάλαμο είχε πέσει στους -53,8 βαθμούς Κελσίου ενώ στον άλλο ήταν στους -46 βαθμούς. <b><i>«Στο σημείο αυτό ξέραμε ότι είχαμε επιτύχει πολύ περισσότερα από αυτά που αρχικά σχεδιάζαμε» </i></b>λέει ο Σμηνίας Γκάρετ Ράιτ.</p>
      <p>Η δοκιμή ήταν επιτυχημένη, αλλά η Πολεμική Αεροπορία δεν έχει ακόμη αποφασίσει αν θα συμπεριλάβει το νέο κιτ επιβίωσης στα μαχητικά F-35 ακόμη.</p>
    </article>
  </body>
</html>