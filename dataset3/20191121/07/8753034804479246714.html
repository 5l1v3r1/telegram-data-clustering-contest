<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/lokalt/i/zGw5zK/heierna-aksjon-tildelt-sosialarbeiderprisen-2019"/>
    <meta property="og:site_name" content="Aftenbladet"/>
    <meta property="article:published_time" content="2019-11-21T07:05:50+00:00"/>
    <meta property="og:title" content="#heierna-aksjon tildelt Sosialarbeiderprisen 2019"/>
    <meta property="og:description" content="Initiativtakerne bak #heierna-aksjonen, som har sitt utspring fra Stavanger, ble onsdag denne uken tildelt årets sosialarbeiderpris."/>
  </head>
  <body>
    <article>
      <h1>#heierna-aksjon tildelt Sosialarbeiderprisen 2019</h1>
      <h2>Initiativtakerne bak #heierna-aksjonen, som har sitt utspring fra Stavanger, ble onsdag denne uken tildelt årets sosialarbeiderpris.</h2>
      <address><time datetime="2019-11-21T07:05:50+00:00">21 Nov 2019, 07:05</time> by <a rel="author">Elisabeth Risa</a></address>
      <p>I begrunnelsen fra juryen heter det at de fire prisvinnerne har mobilisert barnevernsarbeidere over hele Norge og satt et helt felt på dagsorden, at aksjonen har lyttet til de ansatte, bedt om konkrete episoder fra arbeidshverdagen og brukt disse til å formidle hva som skal til for å få et godt barnevern.</p>
      <p>
        <a href="https://www.aftenbladet.no/meninger/debatt/i/kan10Q/heierna-heiabarnevernet-og-altforbarna">LES OGSÅ: #HeiErna, HeiaBarnevernet og AltForBarna</a>
      </p>
      <p>Alle de fire prisvinnerne, to barnevernspedagoger og to sosionomer, er lokale og aksjonen har hatt sitt utspring fra Stavanger.</p>
      <p>Prisen ble delt ut av Fellesorganisasjonen (FO) som er fagforeningen og profesjonsforbundet for barnevernspedagoger, sosionomer, vernepleiere og velferdsvitere over hele landet.</p>
      <p>Det var FO Rogaland som oppfordret Arbeidsutvalget (AU) til å gi sosialarbeiderprisen 2019 til #heierna.</p>
      <p>I begrunnelsen skriver FO Rogaland:</p>
      <p>«#heierna har oppnådd å sette fokus på barnevernet. Både på dem som mottar bistand fra barnevernet, og de som arbeider i barnevernet. Aksjonen har lyttet til de som arbeider i barnevernet, og de som vet hva som må til for å få et godt barnevern».</p>
      <aside>
        <a href="https://www.aftenbladet.no/article/sa-P3kyv7.html">Full kollisjon mellom #HeiErna-aksjonistene og statsministeren</a>
      </aside>
    </article>
  </body>
</html>