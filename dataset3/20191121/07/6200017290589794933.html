<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/son-dakika-nihat-ozdemir-yeni-karari-acikladi-2103355"/>
    <meta property="og:site_name" content="Fanatik"/>
    <meta property="article:published_time" content="2019-11-21T07:15:00+00:00"/>
    <meta property="og:title" content="Son dakika! Nihat Özdemir yeni kararı açıkladı"/>
    <meta property="og:description" content="Son dakika haberi.. TFF Başkanı Nihat Özdemir, hayata geçirmeyi planladıkları kararı aktardı. Özdemir, Süper Kupanın 4 takımla yurt dışında oynanabileceğini duyurdu."/>
  </head>
  <body>
    <article>
      <h1>Son dakika! Nihat Özdemir yeni kararı açıkladı</h1>
      <h2>Son dakika haberi.. TFF Başkanı Nihat Özdemir, hayata geçirmeyi planladıkları kararı aktardı. Özdemir, Süper Kupa'nın 4 takımla yurt dışında oynanabileceğini duyurdu.</h2>
      <address>
        <time datetime="2019-11-21T07:15:00+00:00">21 Nov 2019, 07:15</time>
      </address>
      <p>Son dakika haberi... Türkiye Futbol Federasyonu Başkanı Nihat Özdemir, Süper Kupa için yeni bir format belirlenebileceğini duyurdu. Özdemir, "Süper Kupa 4 takımla yurt dışında oynanabilir" diyerek, hayata geçirmeyi planladıkları proje ile ilgili ipuçları verdi.</p>
      <p>Uluslararası Futbol Ekonomi Forumu'nda konuşan Nihat Özdemir, mali disiplin ve futbol ekonomisi ile ilgili de detaylı sözler sarfetti. Nihat Özdemir, kulüplerin mali kriterlere uymaması durumunda can yakıcı kararlar alacaklarını da aktardı.</p>
      <p>Özdemir'in şunları söyledi: "Şampiyonlar Ligi'ne bir değil, iki takım göndermeliyiz! 12 yıldır tek takımla katılıyoruz, mali kaybı siz hesap edin! Son yıllarda arzuladığımız sonuçlardan uzağız, bu tabloyu tersine çevirmeliyiz. Avrupa'da birçok kulüp Şampiyonlar Ligi geliriyle ayakta duruyor."</p>
      <p>"<a href="https://www.fanatik.com.tr/haberler/tff">TFF</a> olarak marka değerini artırmak için yoğun bir çaba sarf ediyoruz. Mehmet Sepil başkanlığında oluşan yeni Kulüpler Birliği ile sık sık bir araya geleceğiz. Geçen hafta ilk toplantımızı yaptık. Planlarımızı kısa sürede hayata geçirmek istiyoruz. Ortak hayallerimiz için omuz omuza vermemiz gerekiyor. Bunun yolu da dostça rekabetten geçmektedir."</p>
      <p>"Premier Lig, dünyanın en güçlü ekonomisine sahiptir. Bu güce nasıl ulaştıklarını anlatmak istiyorum. Geçtiğimiz aylarda Chelsea ile Liverpool arasındaki UEFA Süper Kupa finaline ev sahipliği yaptık. Gala gecesinde her iki kulübün yöneticileri, 'Biz her gün dostuz, ancak 1 gün rakibiz' dediler. Bizim de 364 gün dost, 1 gün rakip olmamız gerekiyor. Futbol pastasını daha da büyütmemiz gerekiyor. Süper Lig'in izlenme oranını artırmamız gerekiyor. Yayıncı kuruluşun bu konudaki destekleri için kendilerine teşekkür ediyoruz."</p>
    </article>
  </body>
</html>