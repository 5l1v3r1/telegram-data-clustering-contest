<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520784-od-ledna-vzroste-dan-z-cng-na-dvojnasobek-stale-vsak-bude-o-10-korun-nizsi-nez-u-litru-benzinu/"/>
    <meta property="og:site_name" content="KurzyCZ"/>
    <meta property="article:published_time" content="2019-11-21T07:55:48+00:00"/>
    <meta property="og:title" content="Od ledna vzroste daň z CNG na dvojnásobek. Stále však bude o 10 korun nižší než u litru benzínu"/>
    <meta property="og:description" content="Stlačený zemní plyn (CNG) od ledna 2020 zřejmě podraží. Vzroste totiž daň ze zemního plynu, která aktuálně činí 1,44 Kč/m3 CNG. V příštím roce bude téměř dvojnásobná, tedy 2,80 Kč/m3. Spotřební daň z benzínu přitom činí 12,84 Kč/l."/>
  </head>
  <body>
    <article>
      <h1>Od ledna vzroste daň z CNG na dvojnásobek. Stále však bude o 10 korun nižší než u litru benzínu</h1>
      <address><time datetime="2019-11-21T07:55:48+00:00">21 Nov 2019, 07:55</time> by <a rel="author">Redakce</a></address>
      <p><a href="https://www.kurzy.cz/komodity/cng/">Stlačený zemní plyn</a> (<a href="https://www.kurzy.cz/komodity/cng/">CNG</a>) od ledna <a href="https://www.kurzy.cz/finance/2020/">2020</a> zřejmě podraží. Vzroste totiž daň ze <a href="https://www.kurzy.cz/komodity/zemni-plyn-graf-vyvoje-ceny/">zemního plynu</a>, která aktuálně činí 1,44 <a href="https://www.kurzy.cz/kurzy-men/">Kč</a>/m3 <a href="https://www.kurzy.cz/komodity/cng/">CNG</a>. V příštím roce bude téměř dvojnásobná, tedy 2,80 <a href="https://www.kurzy.cz/kurzy-men/">Kč</a>/m3. <a href="https://www.kurzy.cz/danove-priznani/spotrebni-dan.htm">Spotřební daň</a> z <a href="https://www.kurzy.cz/komodity/benzin/">benzínu</a> přitom činí 12,84 <a href="https://www.kurzy.cz/kurzy-men/">Kč</a>/l. Daňové zvýhodnění <a href="https://www.kurzy.cz/komodity/cng/">CNG</a> bude trvat minimálně do roku 2025. Stát se totiž zavázal, že v rámci podpory využití <a href="https://www.kurzy.cz/komodity/zemni-plyn-graf-vyvoje-ceny/">zemního plynu</a> v <a href="https://www.kurzy.cz/doprava/">dopravě</a> daň do té doby nepřekročí 3 <a href="https://www.kurzy.cz/kurzy-men/">Kč</a>/m3.</p>
      <p>
        <i>Podívejte se také: <a href="https://www.kurzy.cz/kalkulacka/spotrebni-dan-benzin-nafta/">Spotřební daň z benzínu a nafty - Kalkulačka daně</a>.</i>
      </p>
      <p><a href="https://www.kurzy.cz/komodity/cng/">CNG</a> je jako ekologicky přívětivější alternativa konvenčních ropných paliv státem dlouhodobě podporován sníženým zdaněním. Do konce roku 2011 byla daň ze <a href="https://www.kurzy.cz/komodity/zemni-plyn-graf-vyvoje-ceny/">zemního plynu</a> nulová. V dalších letech postupně rostla, naposledy v roce 2018, kdy se zvýšila z 0,72 <a href="https://www.kurzy.cz/kurzy-men/">Kč</a>/m3 na 1,44 <a href="https://www.kurzy.cz/kurzy-men/">Kč</a>/m3, respektive z 1 <a href="https://www.kurzy.cz/kurzy-men/">Kč</a>/kg na 2 <a href="https://www.kurzy.cz/kurzy-men/">Kč</a>/kg. Kilogram je jednotka obvykle uváděná na plnicích stanicích <a href="https://www.kurzy.cz/komodity/cng/">CNG</a>. Metr krychlový je zase množství, které co do obsahu <a href="https://www.kurzy.cz/energie/">energie</a> odpovídá jednomu litru <a href="https://www.kurzy.cz/komodity/benzin/">benzínu</a>. Je tedy vhodný pro porovnání rozdílu v ceně mezi <a href="https://www.kurzy.cz/komodity/benzin/">benzínem</a> a <a href="https://www.kurzy.cz/komodity/cng/">CNG</a>.<br/><br/>Od příštího roku daň ze <a href="https://www.kurzy.cz/komodity/zemni-plyn-graf-vyvoje-ceny/">zemního plynu</a> dále poroste. „<a href="https://zakony.kurzy.cz/">Zákon</a> od ledna <a href="https://www.kurzy.cz/finance/2020/">2020</a> počítá s dalším zvýšením zdanění <a href="https://www.kurzy.cz/komodity/cng/">CNG</a>. Za každý metr krychlový odvedeme státu nově skoro dvojnásobek, konkrétně 2 <a href="https://www.kurzy.cz/koruna/">koruny</a> a 80 haléřů, což odpovídá asi 3 korunám a 90 haléřům za kilogram <a href="https://www.kurzy.cz/komodity/cng/">CNG</a>,“ uvádí Damir Duraković, generální ředitel nákupní aliance Axigon, jež firmám poskytuje <a href="https://www.kurzy.cz/komodity/cng/">CNG</a> karty. „Stát se navíc v rámci Memoranda o dlouhodobé spolupráci v oblasti rozvoje vozidel na <a href="https://www.kurzy.cz/komodity/zemni-plyn-graf-vyvoje-ceny/">zemní plyn</a> pro období do roku 2025 zavázal v této podpoře i nadále pokračovat. Minimálně do roku 2025 je tak garantováno, že daň ze <a href="https://www.kurzy.cz/komodity/zemni-plyn-graf-vyvoje-ceny/">zemního plynu</a> nepřekročí za stanovených podmínek 3 <a href="https://www.kurzy.cz/koruna/">koruny</a> za metr krychlový <a href="https://www.kurzy.cz/komodity/cng/">CNG</a>,“ vysvětluje Damir Duraković.<br/><br/>Nová výše <a href="https://www.kurzy.cz/dane-danova-priznani/">daně</a> ze <a href="https://www.kurzy.cz/komodity/zemni-plyn-graf-vyvoje-ceny/">zemního plynu</a> je nicméně stále výrazně nižší než <a href="https://www.kurzy.cz/danove-priznani/spotrebni-dan.htm">spotřební daň</a> konvenčních ropných paliv, která činí u <a href="https://www.kurzy.cz/komodity/benzin/">benzínu</a> 12,84 <a href="https://www.kurzy.cz/kurzy-men/">Kč</a>/l a u <a href="https://www.kurzy.cz/komodity/nafta/">nafty</a> 10,95 <a href="https://www.kurzy.cz/kurzy-men/">Kč</a>/l. <a href="https://www.kurzy.cz/komodity/cng/">CNG</a> tak i nadále zůstává výrazně cenově výhodnější. „Aktuálně stojí v Česku litr <a href="https://www.kurzy.cz/komodity/benzin/">benzínu</a> či <a href="https://www.kurzy.cz/komodity/nafta/">nafty</a> dle údajů Evropské komise skoro 32 <a href="https://www.kurzy.cz/koruna/">korun</a>. Průměrná cena <a href="https://www.kurzy.cz/komodity/cng/">CNG</a> je pak asi 26,50 <a href="https://www.kurzy.cz/kurzy-men/">Kč</a>/kg, respektive necelých 19 <a href="https://www.kurzy.cz/kurzy-men/">Kč</a>/m3,“ popisuje Damir Duraković s tím, že živnostníci a <a href="https://rejstrik-firem.kurzy.cz/">firmy</a> mohou dokonce bez závazků k minimálním odběrům dosáhnout na ještě výhodnější cenu. „Odběry <a href="https://www.kurzy.cz/komodity/cng/">CNG</a> prostřednictvím naší nákupní aliance brzy překročí půl milionu kilogramů ročně, což nám dává silnou vyjednávací pozici. Díky tomu jsme schopni prostřednictvím našich <a href="https://www.kurzy.cz/komodity/cng/">CNG</a> karet poskytovat slevu 2 <a href="https://www.kurzy.cz/kurzy-men/">Kč</a>/kg. Metr krychlový tak nyní vyjde po slevě v průměru na 17 <a href="https://www.kurzy.cz/koruna/">korun</a> a 50 haléřů a i s vyšší daní od <a href="https://www.kurzy.cz/finance/2020/">roku 2020</a> bude stále o více než 40 procent levnější než <a href="https://www.kurzy.cz/komodity/benzin/">benzín</a>,“ uzavírá Damir Duraković.</p>
      <related>
        <h4>Příbuzné stránky</h4>
        <a href="https://www.kurzy.cz/zpravy/393280-podil-novych-registraci-cng-autobusu-v-cr-vzrostl-na-26-procent/"/>
        <a href="https://zakony.kurzy.cz/235-2004-zakon-o-dani-z-pridane-hodnoty-dph/cast-1-hlava-2-dil-6/zmeny-180113/"/>
        <a href="https://zakony.kurzy.cz/235-2004-zakon-o-dani-z-pridane-hodnoty-dph/cast-1-hlava-2-dil-6/zmeny-170101/"/>
        <a href="https://zakony.kurzy.cz/235-2004-zakon-o-dani-z-pridane-hodnoty-dph/cast-1-hlava-2-dil-6/zmeny-171231/"/>
        <a href="https://zakony.kurzy.cz/235-2004-zakon-o-dani-z-pridane-hodnoty-dph/cast-1-hlava-2-dil-6/zmeny-080701/"/>
        <a href="https://web.kurzy.cz/fs/cs/dane/dane/dan-z-prijmu/danove-tiskopisy"/>
        <a href="https://www.kurzy.cz/tema/5281529.html"/>
        <a href="https://zakony.kurzy.cz/235-2004-zakon-o-dani-z-pridane-hodnoty-dph/cast-1-hlava-2-dil-6/zmeny-190327/"/>
        <a href="https://zakony.kurzy.cz/235-2004-zakon-o-dani-z-pridane-hodnoty-dph/cast-1-hlava-2-dil-6/zmeny-180101/"/>
        <a href="https://zakony.kurzy.cz/235-2004-zakon-o-dani-z-pridane-hodnoty-dph/cast-1-hlava-2-dil-6/zmeny-070801/"/>
        <a href="https://zakony.kurzy.cz/235-2004-zakon-o-dani-z-pridane-hodnoty-dph/cast-1-hlava-2-dil-6/zmeny-051001/"/>
        <a href="https://www.kurzy.cz/tema/5031072.html"/>
      </related>
    </article>
  </body>
</html>