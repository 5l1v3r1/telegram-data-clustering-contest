<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/50-metrelik-ucurumdan-atladi-iste-o-goruntuler-215743h.htm"/>
    <meta property="og:site_name" content="OLAY"/>
    <meta property="article:published_time" content="2019-11-21T07:45:41+00:00"/>
    <meta property="og:title" content="50 metrelik uçurumdan atladı! İşte o görüntüler..."/>
    <meta property="og:description" content="Bursa'nın Mudanya ilçesinde sevgilisinden ayrıldığı için bunalıma girip, yaklaşık 50 metrelik uçurumdan denize atlayan Aylin T. (21), ağır yaralı olarak kurtarıldı. Aylin T.'nin intihar girişiminde bulunduğu anlar, MOBESE kamerasınca görüntülendi."/>
  </head>
  <body>
    <article>
      <h1>50 metrelik uçurumdan atladı! İşte o görüntüler...</h1>
      <h2>Bursa'nın Mudanya ilçesinde sevgilisinden ayrıldığı için bunalıma girip, yaklaşık 50 metrelik uçurumdan denize atlayan Aylin T. (21), ağır yaralı olarak kurtarıldı. Aylin T.'nin intihar girişiminde bulunduğu anlar, MOBESE kamerasınca görüntülendi.</h2>
      <address>
        <time datetime="2019-11-21T07:45:41+00:00">21 Nov 2019, 07:45</time>
      </address>
      <p>​Olay, dün öğle saatlerinde Mudanya ilçesi Yıldıztepe mevkisinde meydana geldi.</p>
      <p>Bir süre önce sevgilisinden ayrıldığı için bunalıma girdiği öne sürülen Aylin T., otomobili ile Yıldıztepe uçurumuna geldi. Bir süre manzarayı seyreden Aylin T., daha sonra koşarak kendisini yaklaşık 50 metre yüksekteki uçurumdan denize bıraktı.</p>
      <figure>
        <img src="https://www.olay.com.tr/d/other/b71afffebee927c91e0e127a675ee231.jpg"/>
      </figure>
      <p>Çevredekilerin ihbarı üzerine bölgeye, polis, itfaiye ve sağlık ekipleri sevk edildi. Botlarla denize açılan ekipler, Aylin T.'yi kısa sürede buldu. Yaralı olarak karaya çıkarılan Aylin T., Mudanya Devlet Hastanesi'ne kaldırıldı. Yoğun bakım ünitesinde tedaviye alınan Aylin T.'nin sağlık durumunun ciddiyetini koruduğu belirtildi.</p>
      <p>Aylin T.'nin intihar girişiminde bulunduğu anlar ise MOBESE kamerasınca görüntülendi. </p>
      <figure>
        <img src="https://www.olay.com.tr/d/other/751b351e7b55df8201a64f1861ecb4ef.jpg"/>
      </figure>
    </article>
  </body>
</html>