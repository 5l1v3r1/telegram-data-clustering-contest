<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/medicina/audioprotesi-un-mercato-innovativo-vivace-che-da-lavoro-soluzioni-638520.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-11-21T07:35:00+00:00"/>
    <meta property="og:title" content="Audioprotesi, un mercato innovativo e vivace che dà lavoro e soluzioni"/>
    <meta property="og:description" content="Nel 2050 saranno 900 milioni i ‘deboli di udito’ nel mondo."/>
  </head>
  <body>
    <article>
      <h1>Audioprotesi, un mercato innovativo e vivace che dà lavoro e soluzioni</h1>
      <h2>Nel 2050 saranno 900 milioni i ‘deboli di udito’ nel mondo.</h2>
      <address><time datetime="2019-11-21T07:35:00+00:00">21 Nov 2019, 07:35</time> by <a rel="author">Daniele Rosa</a></address>
      <p>Si troveranno a Roma il prossimo 23 novembre gli audioprotesisti italiani per dibattere di un comparto vivace dove la spesa annua per ricerca e sviluppo delle aziende produttrici negli ultimi 6 anni è cresciuta del 75%.</p>
      <p> </p>
      <p>I problemi uditivi in Italia riguardano il 12,1% della popolazione. Circa 7 milioni di italiani ( da una Ricerca Censis con Confindustria e le Associazioni di settore Anifa, Ana e Anap) soffrono di ipoacusia con una significativa differenziazione tra età e invecchiamento (10% tra i 13- 45 anni e 25% tra i 61 e 80 anni, fino al 50% tra gli over 80).  </p>
      <p> </p>
      <h3>A Roma gli audioprotesisti italiani a convegno</h3>
      <p>Tra il 2012 ed il 2018 il numero di persone con problemi di ipoacusia è cresciuto del 4,8%.</p>
      <p>Tra i fattori di rischio, oltre all’età, le tematiche ambientali relative ad ambienti di lavoro e di vita sociale.</p>
      <p> </p>
      <p>L’audioprotesista  è la figura chiave nel processo di applicazione protesica. A lui/Lei spetta  il compito di selezionare la soluzione più adatta e di personalizzarla in base alla morfologia della perdita uditiva, dello stile di vita e delle conseguenti necessità di ascolto del paziente.</p>
      <p> </p>
      <p>La professione di Audioprotesista è tra le professioni sanitarie con maggior numero di occupati a un anno dalla laurea, con un dato che si attesta a più dell’80%.</p>
      <p> </p>
      <p> </p>
      <p>Un altro problema legato a questo disturbo riguarda il deficit cognitivo.</p>
      <p>L’ipoacusia aumenta l’impegno necessario all’ascolto degradando il messaggio e comportando un carico cognitivo che “affatica” il cervello e riduce le risorse di attenzione e cognitive per altri compiti.</p>
      <p> </p>
      <p>Il trattamento dei deficit acustici attraverso soluzioni uditive appare dunque efficace per ritardare la comparsa di disturbi cognitivi mantenendo una buona funzionalità cerebrale e ha un enorme valore preventivo per forme patologiche fortemente connesse all’invecchiamento e dal costo scoiale particolarmente elevato.</p>
      <h3>A Roma gli audioprotesisti italiani a convegno</h3>
      <p>L’Organizzazione Mondiale della Sanità stima che oggi le persone con ipoacusia siano 466 milioni in tutto il mondo e che nel 2050 questo numero raddoppierà, raggiungendo circa 900 milioni di persone nel mondo. In Europa, il numero di persone con perdita uditiva autodiagnosticata è oggi di 70 milioni e aumenterà a 104 milioni entro il 2050.Ipotizzando per l’Italia un andamento simile a quello previsto per l’Europa, si può prevedere per il 2025 un numero di persone con calo uditivo autodiagnosticato pari a poco più di 8 milioni e per il 2050 compreso tra i 10 e gli 11 milioni di persone. </p>
      <p> </p>
      <p> </p>
      <p>Nel 2018 sono state applicate in Italia circa 450.000 protesi acustiche, delle quali circa il 40% sono totalmente o parzialmente rimborsate dal Servizio Sanitario Nazionale, mentre il restante 60% è distribuito privatamente.</p>
      <p> </p>
      <p>Il numero di dispositivi erogati nel 2015 è di circa 180.000, con una stima di dispositivi circolanti di circa 1.200.000 per circa 700.000 pazienti. Il costo totale, comprensivo di accessori, spese per la manutenzione e sostituzioni di protesi acustiche irreparabili, si è attestata nel 2015 a circa 144.000.000 euro. Il mercato privato si attesta sui 270.000 dispositivi applicati all’anno, con una crescita costante, dal 2016 ad oggi, del 5%.</p>
      <p>In crescita anche il dato, fornito da EHIMA (Associazione Europea dei Fabbricanti di Protesi Acustiche), che riguarda la spesa annua per ricerca e sviluppo delle aziende produttrici, con un incremento – dal 2010 al 2017 – del 75%, a conferma dell’enorme spinta all’innovazione tecnologica del comparto.   </p>
      <p> </p>
      <p>Nella ricerca del Censis viene segnalata inoltre, l’esigenza di poter disporre di una protesi acustica poco visibile (38,5%) che richiama in causa una delle resistenze psicologiche maggiori rispetto all’utilizzo, anche in caso di disturbi conclamati.</p>
      <p>Il settore dell’audioprotesi ha in sé un primo importante aspetto di valore sociale che lo connota e che è rappresentato dall’elemento centrale del miglioramento della qualità della vita delle persone che utilizzano direttamente i dispositivi acustici, insieme a quello dei familiari e delle persone che vi entrano in relazione.</p>
      <p> </p>
      <p> </p>
      <p>A Roma, presso l’hotel Sheraton Golf il 23 novembre si troveranno audioprotesisti provenienti da tutta Italia“Per Signia sarà un giorno importante- spiega Silvia Scialanca Marketing Manager di Signia, brand di Sivantos,  azienda pioniera nella fornitura di soluzioni audiologiche altamente innovative- perché potremo presentare a più di 130 esperti gli interessanti risultati di uno studio CENSIS sul Valore Sociale dell’Audioprotesi”. “L’assise sarà inoltre occasione- prosegue Sandro Lombardi Ceo di Signia-  per presentare anche il  nuovo nato in casa Signia, Signia Xperience, un prodotto che potrà offrire al paziente ipoacusico un ascolto perfetto e su misura alle sue esigenze anche quando in movimento.”</p>
      <p> </p>
      <p> </p>
    </article>
  </body>
</html>