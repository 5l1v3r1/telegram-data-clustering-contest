<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158993_1038.html"/>
    <meta property="og:site_name" content="Novsport"/>
    <meta property="article:published_time" content="2019-11-21T07:51:00+00:00"/>
    <meta property="og:title" content="Крис Добрев със счупена костица"/>
    <meta property="og:description" content="Българинът играе под наем в Порто за целия настоящ сезон"/>
  </head>
  <body>
    <article>
      <h1>Крис Добрев със счупена костица</h1>
      <address><time datetime="2019-11-21T07:51:00+00:00">21 Nov 2019, 07:51</time> by <a rel="author">"Тема Спорт"</a></address>
      <p>Крилото на Ботев (Пловдив) Крис Добрев, който е преотстъпен в Порто, още не е дебютирал за португалския тим. Добрев неотдавна е счупил костица на глезена. Това се е случило на последната тренировка преди неговия дебют за формацията до 19 г. на “драконите”. На българина са били изписани поне 40 дни почивка, което означава, че няма да е на разположение до края на годината.<br/><br/>Крис е под наем в Порто за целия настоящ сезон. Той преподписа с Ботев, но в договора му имаше клауза да бъде преотстъпен на португалския клуб.<br/><br/>Агентът на 18-годишния играч Милен Георгиев коментира: “За голяма жалост Крис получи контузията точно на тренировката преди да направи дебюта си. Надяваме се през януари вече да е готов за игра и да се включи активно в отбора. Също така Добрев ще е от полза на националите до 19 години в елитния кръг на евроквалификациите. Бях с юношите, за да им гледам мачовете в Турция”, каза Георгиев.</p>
    </article>
  </body>
</html>