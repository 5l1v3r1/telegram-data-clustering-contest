<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/denizli/cal/calli-emniyet-mudurune-anlamli-ziyaret/"/>
    <meta property="og:site_name" content="Denizli Haber"/>
    <meta property="article:published_time" content="2019-11-21T07:37:00+00:00"/>
    <meta property="og:title" content="Çallı emniyet müdürüne anlamlı ziyaret"/>
    <meta property="og:description" content="Son Cumhurbaşkanlığı Kararnamesi ile Van Emniyet Müdürlüğü görevinden Aydın Emniyet Müdürlüğü görevine atanan Çallı Mehmet Suat Ekici’yi, hemşehrileri ziyaret etti."/>
  </head>
  <body>
    <article>
      <h1>Çallı emniyet müdürüne anlamlı ziyaret</h1>
      <h2>Son Cumhurbaşkanlığı Kararnamesi ile Van Emniyet Müdürlüğü görevinden Aydın Emniyet Müdürlüğü görevine atanan Çallı Mehmet Suat Ekici’yi, hemşehrileri ziyaret etti.</h2>
      <address><time datetime="2019-11-21T07:37:00+00:00">21 Nov 2019, 07:37</time> by <a rel="author">Haber Merkezi</a></address>
      <p>Aydın Emniyet Müdürlüğü görevine atanan Çallı Mehmet Suat Ekici’yi, hemşehrileri ziyaret etti. Çal Belediye Başkanı Fethi Akcan ile birlikte ziyarete giden kalabalık grup, hemşehrileri ile gurur duyduklarını dile getirdi.</p>
      <figure>
        <img src="https://www.denizlihaber.com/medya/2019/11/denizli-cal-ziyaret-haber1.jpg"/>
      </figure>
      <p><b>“ÇALLILAR GURUR DUYUYOR”</b><br/>Çal Belediye Başkanı Fethi Akcan, 25 mahalle muhtarı ile birlikte gittikleri ziyarette “Çok sevdiğim, yakın dostum, kardeşim Mehmet Suat Ekici’nin Aydın’da göreve başlaması biz Çallılar’ı mutlu etti, gurur verdi. Türkiye’nin ve dünyanın neresinde yaşarsa yaşasın başarılı hemşehrilerimiz ile yakın temasa geçip, sağlıklı diyaloglar kuruyoruz” dedi.<br/>Akcan, Ekici’ye Çal’da geleneksel yöntemle üretilen organik pekmez, kuru üzüm ve Çallı ressam Gürcan Ekici’nin “Geçmişte Çal’da Har Zamanı”nı anlatan resim tablosunu hediye etti.</p>
      <p><b>“ÇAL’I UNUTMAK MÜMKÜN MÜ?”</b><br/>Hemşehrilerini ağırlamaktan dolayı çok mutlu olduğunu söyleyen Emniyet Müdürü Ekici ise, “Doğup büyüdüğüm, çocukluk yıllarımın geçtiği Çal’ı, Çallılar’ı unutmam mümkün değil. Hemşehrilerim sanki Çal’ı ayağıma getirdi. Başta, sevgili dostum Başkan Fethi Akcan olmak üzere ziyaretime gelen muhtarlarımıza çok teşekkür ediyorum. En kısa zamanda iade-i ziyarette bulunacağım” diye konuştu.</p>
    </article>
  </body>
</html>