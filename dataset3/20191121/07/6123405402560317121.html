<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/politica/voto-in-calabria-fumata-nera-nel-cdx-mangialavori-ad-affari-conferma-il-no-638516.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-11-21T07:25:00+00:00"/>
    <meta property="og:title" content="Voto in Calabria, fumata nera nel Cdx. Mangialavori ad Affari conferma il “No”"/>
    <meta property="og:description" content="Regionali Calabria, il senatore Mangialavori conferma il &quot;No&quot;. Nel Centrodestra è stallo"/>
  </head>
  <body>
    <article>
      <h1>Voto in Calabria, fumata nera nel Cdx. Mangialavori ad Affari conferma il “No”</h1>
      <h2>Regionali Calabria, il senatore Mangialavori conferma il "No". Nel Centrodestra è stallo</h2>
      <address><time datetime="2019-11-21T07:25:00+00:00">21 Nov 2019, 07:25</time> by <a rel="author">Gabriele Penna</a></address>
      <p>Il senatore <b>Giuseppe Mangialavori </b>conferma il “No” alla candidatura per le prossime elezioni regionali in Calabria. Interpellato da <i>Affaritaliani</i>.it il forzista calabrese esclude ancora una volta il suo impegno alla guida della regione. Nell’incontro a Palazzo Grazioli dell’altro ieri, il leader della Lega Matteo Salvini e il presidente azzurro Silvio Berlusconi, non sono riusciti a dipanare la matassa che sta aggrovigliando il Centrodestra sulla partita calabra.</p>
      <p>Lo stallo resta. Il  candidato, che di diritto spetta esprimere a Forza Italia, a oggi ancora non c’è. <b>Pesa il veto posto da Salvini sul sindaco di Cosenza Mario Occhiuto</b>. ''Con Salvini abbiamo parlato dei candidati ancora da decidere per le prossime elezioni regionali” ha detto l’ex premier Silvio Berlusconi.</p>
      <p>"Ieri sera con Berlusconi ci siamo visti per sei, sette minuti, non abbiamo parlato di candidatura alle regionali. Ci vedremo tra alleati e il candidato migliore lo sceglieremo insieme". Ha ribattuto Matteo Salvini durante la presentazione del libro di Bruno Vespa, smentendo l’alleato. Una cosa certa c’è: il Partito Democratico si è mosso in anticipo e ha già un candidato, si chiama Maurizio Talarico, e per una volta a rincorrere è il Centrodestra.</p>
    </article>
  </body>
</html>