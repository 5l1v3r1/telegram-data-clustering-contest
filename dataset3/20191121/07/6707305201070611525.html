<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/gabriel-garko-svela-dramma-passato-rivela-sabotarono-auto/658037/"/>
    <meta property="og:site_name" content="DiLei"/>
    <meta property="article:published_time" content="2019-11-21T07:45:05+00:00"/>
    <meta property="og:title" content="Gabriel Garko svela il dramma del passato e rivela: “Sabotarono la mia auto”"/>
    <meta property="og:description" content="Gabriel Garko si racconta come non ha mai fatto, svelando un dramma vissuto quando aveva 17 anni e la paura quando tentarono di sabotare la sua auto."/>
  </head>
  <body>
    <article>
      <h1>Gabriel Garko svela il dramma del passato e rivela: “Sabotarono la mia auto”</h1>
      <h2>Gabriel Garko si racconta come non ha mai fatto, svelando un dramma vissuto quando aveva 17 anni</h2>
      <address>
        <time datetime="2019-11-21T07:45:05+00:00">21 Nov 2019, 07:45</time>
      </address>
      <p><b>Gabriel Garko</b> si confessa sulle pagine del settimanale<i> Chi</i>, raccontando nuovi dettagli sulla sua vita privata. L’attore ha svelato in questi giorni di aver subito un tentativo di violenza sessuale quando <b>aveva solamente 17 anni</b>, un dramma con cui ha <b>convissuto per moltissimi anni</b> e che non ha mai rivelato a nessuno.</p>
      <p>“Quando aveva 17 anni un uomo sposato, con figli e molto più grande tentò di abusare di me – <b>ha spiegato Gabriel</b> -. Da quella sera iniziai a fumare. Provai schifo, ma non ne parlai con nessuno, tantomeno con i miei. Perché lo dico solo ora? Perché con questo libro mi sono aperto più di quanto mi sarei aspettato e quell’episodio, che in verità credevo di aver rimosso, è tornato prepotente a farmi visita”.</p>
      <p>“Marco era un uomo “normale” agli occhi della società – <b>ha ricordato</b> il re delle fiction -. Eppure, come vede, anche nelle famiglie più canoniche può succedere di tutto. In passato non l’avrei mai dichiarato perché avrebbe significato voler far parlare a tutti i costi di me e io, mi creda, non ho mai cavalcato le notizie per farmi pubblicità”.</p>
      <p>Non solo: <a href="https://dilei.it/vip/gabriel-garko-instagram-lancia-messaggio-gabriele-rossi/655168/">Garko</a> ha anche svelato di aver rischiato la vita più di una volta in passato, in particolare quando<b> sabotarono la sua auto</b>. Era il 2014 e l’amico di <a href="https://dilei.it/vip/gabriel-garko-replica-gossip-gabriele-rossi/657724/">Gabriele Rossi</a> venne coinvolto in un episodio che poteva trasformarsi in una tragedia.</p>
      <p>“Ho sempre cercato di far parlare il mio lavoro, poi che non sempre ci sia riuscito è un’altra storia – <b>ha confessato</b> <a href="https://dilei.it/vip/video/live-non-e-la-durso-gabriel-garko-nuova-vita-un-dramma-mi-ha-cambiato/654776/">Gabriel</a> -. Nel 2014 tentarono di sabotare la mia macchina. Forse volevano farmi fuori e io ne ho parlato soltanto ora. Cosa spinge qualcuno a farmi del male? Faccio fatica a spiegarmelo anch’io. Nonostante le denunce fatte, non ho mai scoperto chi fosse il mandante. Non sono nuovo a episodi di questo genere. Una volta, fuori dal cancello di casa, mi scrissero: ‘Garko drogato’”.</p>
      <related>
        <h4>Leggi anche</h4>
        <a href="https://dilei.it/vip/gabriel-garko-gabriele-rossi-indossa-stessa-fede/651342/"/>
        <a href="https://dilei.it/vip/gabriel-garko-gabriele-rossi-rompe-silenzio-commenta-foto-instagram/651624/"/>
        <a href="https://dilei.it/vip/video/gabriel-garko-sorride-gabriele-rossi-instagram-gossip-nozze/640885/"/>
        <a href="https://dilei.it/vip/gabriel-garko-rompe-silenzio-svela-verita-nozze/640476/"/>
        <a href="https://dilei.it/vip/gabriel-garko-torna-su-instagram-con-gabriele-rossi/647076/"/>
      </related>
    </article>
  </body>
</html>