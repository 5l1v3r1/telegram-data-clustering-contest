<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/rakovodstvoto-na-enp-marija-gabriel-e-sred-kandidatite-za-zam-predsedatel.html"/>
    <meta property="og:site_name" content="bTV Новините"/>
    <meta property="article:published_time" content="2019-11-21T07:28:00+00:00"/>
    <meta property="og:title" content="Ръководството на ЕНП: Мария Габриел е сред кандидатите за зам.-председател"/>
    <meta property="og:description" content="Европейската перспектива на Западните Балкани е една от темите в дневния ред"/>
  </head>
  <body>
    <article>
      <h1>Ръководството на ЕНП: Мария Габриел е сред кандидатите за зам.-председател</h1>
      <h2>Европейската перспектива на Западните Балкани е една от темите в дневния ред</h2>
      <address><time datetime="2019-11-21T07:28:00+00:00">21 Nov 2019, 07:28</time> by <a rel="author" href="https://btvnovinite.bg/author/?author=2001790" target="_blank">Кристина Баксанова</a></address>
      <figure>
        <video src="https://vid.btv.bg/btvnews/2019/11/21/ENP_1574313820-1.mp4"/>
      </figure>
      <p>Мария Габриел е сред 13-те кандидати за постовете на зам.-председатели в ЕНП. Вотът предстои.</p>
      <p>Европейската перспектива на Западните Балкани е една от темите в дневния ред. Няколко пъти бяха споменати Северна Македония и Албания.</p>
      <p>И двете страни се надяват да получат зелена светлина по време на срещата на върха в Загреб догодина, когато Хърватия ще поеме председателството на Съвета на Европейския съюз.</p>
      <p>"Френският президент представи своите първи виждания как може да се промени  процесът по присъединяване. Доволен съм, че има такова френско предложение, което да обсъдим. Надявам се процесът на присъединява да се реформира, за да постигнем пробив при следващата ни среща в Загреб през май. Северна Македония специално много заслужи, за да започне преговорите", коментира Дейвид Макалистър, председател на външната комисия в ЕП.</p>
      <p>"Ние ще станем автоматично част от европейското семейство, когато въведем европейските стандарти на живот в нашата страна. Затова нашата голяма задача е да направим реформи", каза Витали Кличко, кмет на Киев.</p>
      <p>Пред делегатите днес се очаква Бойко Борисов да произнесе реч, като преди това ще има среща с хърватския премиер Андрей Пленкович, на която ще обсъдят въпроса за европейската перспектива на Западните Балкани.</p>
    </article>
  </body>
</html>