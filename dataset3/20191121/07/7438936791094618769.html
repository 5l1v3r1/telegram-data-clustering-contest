<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Otrokovice-Na-radnici-budou-prodavat-sve-vyrobky-uzivatele-azyloveho-domu-604100"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-21T07:34:00+00:00"/>
    <meta property="og:title" content="Otrokovice: Na radnici budou prodávat své výrobky uživatelé azylového domu"/>
    <meta property="og:description" content="Bylinková mýdla, plátěné tašky, dekorace z papíru a další výrobky si bude moci veřejnost nakoupit ve středu 4. prosince 2019 na Městském úřadě Otrokovice. Prodej bude zahájen v 9 hodin v budově radnice č. 1 v přízemí. Zakončení prodeje je plánováno na 17. hodinu."/>
  </head>
  <body>
    <article>
      <h1>Otrokovice: Na radnici budou prodávat své výrobky uživatelé azylového domu</h1>
      <address>
        <time datetime="2019-11-21T07:34:00+00:00">21 Nov 2019, 07:34</time>
      </address>
      <p>
        <b>Bylinková mýdla, plátěné tašky, dekorace z papíru a další výrobky si bude moci veřejnost nakoupit ve středu 4. prosince 2019 na Městském úřadě Otrokovice. Prodej bude zahájen v 9 hodin v budově radnice č. 1 v přízemí. Zakončení prodeje je plánováno na 17. hodinu.</b>
      </p>
      <p>Výrobky tvoří uživatelé azylového domu Samaritán v rámci pracovní aktivizace. Do dílny dochází uživatelé, kteří tímto způsobem aktivně tráví svůj volný čas, neboť jejich uplatnění na trhu práce je již velmi obtížné. „Díky tomu, že zakoupíte naše výrobky, podpoříte pracovní aktivity lidí bez domova. Naším heslem je 100% mužská práce. Chceme tím široké veřejnosti ukázat, že i lidé bez domova umí tvořit krásno a uživatelům tak dát možnost mít radost z tvorby a pocit, že jejich výrobky se lidem líbí,“ uvedla Veronika Netušilová, pracovnice Azylového domu Samaritán.</p>
      <p>Přijďte podpořit svým nákupem uživatele Azylového domu Samaritán. Můžete tak drobností nebo praktickým dárkem udělat radost sobě nebo svým blízkým.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Otrokovice-Motorkari-ukonci-svoji-sezonu-598586"/>
        <a href="https://www.parlamentnilisty.cz/politika/obce-volicum/Otrokovice-I-kdyz-teplarna-odstavi-kotel-i-turbinu-tepla-voda-bude-zajistena-590984"/>
        <a href="https://www.parlamentnilisty.cz/politika/obce-volicum/Otrokovice-Paterni-cyklostezka-Otrokovice-Vizovice-bude-mit-napojeni-na-sidliste-Stred-590825"/>
        <a href="https://www.parlamentnilisty.cz/politika/obce-volicum/Otrokovice-Dalsich-pet-zastavek-MHD-bude-bezbarierovych-589852"/>
      </related>
    </article>
  </body>
</html>