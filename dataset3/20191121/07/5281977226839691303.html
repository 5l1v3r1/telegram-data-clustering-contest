<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kpsscafe.com.tr/guncel-haberler/2020-ptt-personel-alimi-ne-zaman-ptt-sozlesmeli-personel-alimi-h104090.html"/>
    <meta property="og:site_name" content="KPSSCAFE"/>
    <meta property="article:published_time" content="2019-11-21T07:17:14+00:00"/>
    <meta property="og:title" content="2020 PTT personel alımı ne zaman? PTT sözleşmeli personel alımı yönetmeliğini değiştirdi"/>
    <meta property="og:description" content="Türkiye’nin en köklü kuruluşlarından olan PTT'nin personel alımına ilişin bekleyiş devam ederken, PTT'den heyecanlandıran bir hamle geldi. Kurum, Sözleşmeli Personel Yönetmeliği'nde değişiklik yaparak Resmi Gazete'nin 19 Kasım 2019 tarihli sayısında yayımladı. Bu gelişmenin ardından gözler PTT personel alımına çevrildi. Peki, PTT personel alımı ne zaman? PTT personel alımı başvuru şartları neler?"/>
  </head>
  <body>
    <article>
      <h1>2020 PTT personel alımı ne zaman? PTT sözleşmeli personel alımı yönetmeliğini değiştirdi</h1>
      <h2>Türkiye’nin en köklü kuruluşlarından olan PTT'nin personel alımına ilişin bekleyiş devam ederken, PTT'den heyecanlandıran bir hamle geldi. Kurum, Sözleşmeli Personel Yönetmeliği'nde değişiklik yaparak Resmi Gazete'nin 19 Kasım 2019 tarihli sayısında yayımladı. Bu gelişmenin ardından gözler PTT personel alımına çevrildi. Peki, PTT personel alımı ne zaman? PTT personel alımı başvuru şartları neler?</h2>
      <address>
        <time datetime="2019-11-21T07:17:14+00:00">21 Nov 2019, 07:17</time>
      </address>
      <p>Posta, kargo, lojistik, e-ticaret, bankacılık ve sigortacılık gibi sektörlerde faaliyet gösteren PTT'nin personel alımına ilişkin bekleyiş devam ederken PTT, Sözleşmeli Personel Yönetmeliği'nde değişikliğe gitti. Bu hamlenin ardından, bu kurumda istihdam edilmek isteyen vatandaşlar araştırmalarına hız verdi. İşte, PTT personel alımı hakkında ayrıntılar...</p>
      <p>Posta ve Telgraf Teşkilatı Anonim Şirketinde (PTT) çalıştırılacak idari hizmet sözleşmeli personel hakkında yönetmelik, Resmi Gazete'nin 19 Kasım 2019 tarihli sayısında yayınlandı. Yönetmelikte; adaylardan istenen özel ve genel nitelikler duyuruldu.</p>
      <p>Yönetmelik değişikliğinde; personel alımının özel ve genel başvuru şartlarının yanı sıra, personel alımında uygulanacak giriş sınavları, sınav sonuçlarının değerlendirmesi ve personel istihdam edilecek sürece ilişkin de bilgiler paylaşıldı. Ayrıca kurumun insan kaynakları politikası ve kurum içi disiplin hükümlerine de yer verildi.</p>
      <p>
        <b>PTT PERSONEL ALIMI GENEL ŞARTLARI </b>
      </p>
      <p>a) 29/5/2009 tarihli ve 5901 sayılı Türk Vatandaşlığı Kanununun 28 inci maddesi kapsamında yer alanlar ile PTT'nin yurtdışındaki işyerlerinde istihdam edilecekler hariç olmak üzere Türk vatandaşı olmak.<br/><br/>b) On sekiz yaşını tamamlamış ve giriş sınavının yapıldığı yılın ocak ayının birinci günü itibarıyla otuz altı yaşından gün almamış olmak.<br/><br/>c) Kamu haklarından yasaklı bulunmamak.<br/><br/>ç) 26/9/2004 tarihli ve 5237 sayılı Türk Ceza Kanununun 53 üncü maddesinde belirtilen süreler geçmiş olsa bile; kasten işlenen bir suçtan dolayı altı ay veya daha fazla süreyle hapis cezasına ya da affa uğramış olsa bile devletin güvenliğine karşı suçlar, Anayasal düzene ve bu düzenin işleyişine karşı suçlar, zimmet, irtikap, rüşvet, hırsızlık, dolandırıcılık, sahtecilik, güveni kötüye kullanma, görevi kötüye kullanma, hileli iflas, ihaleye fesat karıştırma, edimin ifasına fesat karıştırma, suçtan kaynaklanan malvarlığı değerlerini aklama veya kaçakçılık, fuhuş, cinsel saldırıda bulunma, çocukların cinsel istismarı, zorla fuhuşa sevk etme, cinsel dokunulmazlığa karşı suçlar, cinsel saldırı, cinsel taciz, uyuşturucu veya uyarıcı madde imal ve ticareti, suç işlemek amacıyla örgüt kurma, tefecilik suçlarından mahküm olmamak.<br/><br/>d) Uyuşturucu madde bağımlısı olmamak, işe alınmadan önce kullandığı tespit edilmiş ise işe başvuru yaptığı tarih itibarıyla tedavisinin tamamlanmış olduğunu belgelendirmiş olmak.<br/><br/>e) Askerlikle ilgisi bulunmamak, askerlik çağına gelmemiş olmak veya askerlik çağına gelmiş ise muvazzaf askerlik hizmetini yapmış veya erteletmiş olmak.<br/><br/>f) Engelli personel çalıştırılmasına ilişkin mevzuat hükümleri saklı kalmak kaydıyla, yurtiçinde ve yurtdışında devamlı görev yapmasına engel olabilecek akıl hastalığı bulunmamak.<br/><br/>g) Başka kurum ve kuruluşlara karşı mecburi hizmet yükümlülüğü bulunmamak.<br/><br/>ğ) Atanacağı pozisyon için Yönetim Kurulu tarafından belirlenen öğrenim şartını haiz olmak.<br/><br/>h) Herhangi bir sosyal güvenlik kurum veya kuruluşundan emekli olmamak.<br/><br/>ı) Daha önce çalıştıkları kamu kurum veya kuruluşlarından disiplin cezası ile işten çıkarılmış olmamak.<br/><br/>i) Güvenlik soruşturması ve arşiv araştırması sonucunda sakınca bulunmamış olmak.<br/><br/>j) KPSS'den Yönetim Kurulunca belirlenen asgari puanı almış olmak.<br/><br/>(2) PTT'de işgücü hizmet alımı suretiyle görev yapan yüklenici firma elemanlarının PTT'nin açıktan personel alımı yoluyla yapılacak sınavlarına girmek istemeleri halinde, duyurunun yapıldığı tarih itibarıyla yüklenici firma değişimi hariç duyuruda belirtilen süre kadar aralıksız olarak görev yapıyor olmaları kaydıyla bu maddenin birinci fıkrasının (b) bendinde belirtilen otuz altı yaşından gün almamış olmak hükmü kırk bir yaşından gün almamış olmak olarak uygulanır.</p>
      <p>
        <b>2020 PTT PERSONEL ALIMI NE ZAMAN? </b>
      </p>
      <p>PTT personel alımına ilişkin henüz tarih belli olmadı. Ancak yeni yönetmeliğin Resmi Gazete'de yayımlanması ile birlikte beklentilerin artması, gözleri 2020 yılının ilk aylarına çevirdi.<br/><br/>PTT personel alımına dair gelişme ve açıklama olduğu takdirde anında haberdar olmak isterseniz kpss cafe mobil uygulamalarını indirebilirsiniz.</p>
      <p>
        <b>
          <a href="https://www.resmigazete.gov.tr/eskiler/2019/11/20191119-2.htm">RESMİ GAZETE'DE YAYIMLANAN YÖNETMELİĞİN TAMAMI İÇİN TIKLAYIN</a>
        </b>
      </p>
    </article>
  </body>
</html>