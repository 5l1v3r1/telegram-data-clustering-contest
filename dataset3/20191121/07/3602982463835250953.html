<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/tennis/davis-cup-4-uur-snachts-probleem/"/>
    <meta property="og:site_name" content="Sportnieuws"/>
    <meta property="article:published_time" content="2019-11-21T07:27:42+00:00"/>
    <meta property="og:title" content="Davis Cup duurt tot 4(!) uur ‘s nachts: ‘Probleem voor ons en toeschouwers’"/>
    <meta property="og:description" content="De 1e editie van de finaleweek van de Davis Cup draait bijna dagelijks uit op nachtwerk. De 3e tennisdag in Madrid ging zelfs door tot 4 uur ‘s nachts. “Dit zorgt voor problemen voor ons, maar ook voor de toeschouwers die naar het stadion komen”, zegt Rafael Nadal, de Spaanse kopman. In de groepsfase van…"/>
  </head>
  <body>
    <article>
      <h1>Davis Cup duurt tot 4(!) uur ‘s nachts: ‘Probleem voor ons en toeschouwers’</h1>
      <address>
        <time datetime="2019-11-21T07:27:42+00:00">21 Nov 2019, 07:27</time>
      </address>
      <p>
        <b>De 1e editie van de finaleweek van de Davis Cup draait bijna dagelijks uit op nachtwerk. De 3e tennisdag in Madrid ging zelfs door tot 4 uur ‘s nachts. "Dit zorgt voor problemen voor ons, maar ook voor de toeschouwers die naar het stadion komen”, zegt Rafael Nadal, de Spaanse kopman.</b>
      </p>
      <p>In de groepsfase van het toernooi werden zowel dinsdag als woensdag 6 duels tussen 2 landen gespeeld in La Caja Magica, het sportcomplex in Madrid dat over 3 tennisbanen beschikt. Ieder duel bestaat uit 3 partijen.<br/><br/><b>4 uur 's nachts!</b><br/>Spanje en Rusland waren in de nacht van dinsdag op woensdag pas om 2 uur klaar, de Italianen en Amerikanen maakten het een dag daarna nóg later. De afsluitende dubbelpartij begon pas rond half 2 en eindigde, na 3 sets waarvan 2 met een tiebreak, om 04.00 uur. Sam Querrey en Jack Sock bezorgden de Amerikanen de winst: 6-7 (4) 7-6 (2) 6-4.<br/><br/><b>Nieuwe opzet Davis Cup</b><br/>Door de nieuwe opzet van het landentoernooi van het tennis worden er veel meer wedstrijden dan normaal gespeeld. Dat is echter niet het enige wat hieraan is veranderd. <a href="https://sportnieuws.nl/tennis/nieuwe-regels-uitleg-davis-cup-finals/">Lees hier wat er allemaal anders in aan de Davis Cup 2.0</a>.</p>
    </article>
  </body>
</html>