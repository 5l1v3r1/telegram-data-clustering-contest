<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/915569.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-21T07:13:00+00:00"/>
    <meta property="og:title" content="Виктория Волей продължава за Купата, Локо отпадна"/>
    <meta property="og:description" content="Виктория Волей (Пловдив) се класира за втория кръг на турнира за Купата на България. Другият пловдив..."/>
  </head>
  <body>
    <article>
      <h1>Виктория Волей продължава за Купата, Локо отпадна</h1>
      <address>
        <time datetime="2019-11-21T07:13:00+00:00">21 Nov 2019, 07:13</time>
      </address>
      <p>Виктория Волей (Пловдив) се класира за втория кръг на турнира за Купата на България. Другият пловдивски тим - ПСК Локомотив, обаче отпадна от надпреварата.</p>
      <p>Това стана факт, след като възпитаниците на треньора Атанас Митрев победиха Раковски 1964 (Севлиево) с 3:0 (25:18, 25:13, 25:17) гейма. Двубоят се игра в залата в Селиево.</p>
      <p>Във втория кръг "викторианците“ отново ще срещнат отбор от Висшата лига, като жребият ще се тегли в четвъртък (21 ноември).</p>
      <p>"Направихме силен мач. Най-много ме радва това, че отборът играе с настроение. Резултатът е категоричен, но на терена не изглеждаше толкова лесно. Домакините направиха всичко по силите им да спечелят, но ние не им позволихме. Надявам се да запазим тази увереност в играта до кроя на полусезона. Сега започваме лека полека да мислим за градското дерби с Локомотив, което е в събота от 16 часа в нашата зала“, заяви за официалния сайт на Виктория Волей треньорът Атанас Митрев.</p>
      <p>
        <b>Ето всички резултати от първия кръг на турнира:</b>
      </p>
      <p>Раковски 1964 (Севлиево) - Виктория Волей (Пловдив) 0:3</p>
      <p>ПСК Локомотив (Пловдив) - Звездец (Горна Малина) 0:3</p>
      <p>Ботев (Ихтиман) - Сливнишки герой (Сливница) 3:1</p>
      <p>Берое 2016 (Стара Загора) - Черноморец (Бяла) 3:0</p>
      <p>Миньор (Перник) - Тетевен Волей (Тетевен) 3:0</p>
      <p>Дея спорт (Бургас) - Град (Белоградчик) 3:0</p>
      <p>Люлин (София) - Ботев (Луковит) 1:3</p>
      <p>Етрополе (Етрополе) - Царево (Царево) 3:1</p>
    </article>
  </body>
</html>