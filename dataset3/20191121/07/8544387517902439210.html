<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/21/fiuladio-prosforas-apo-ta-lidl/"/>
    <meta property="og:site_name" content="neolaia.gr"/>
    <meta property="article:published_time" content="2019-11-21T07:30:00+00:00"/>
    <meta property="og:title" content="Φυλλάδιο Προσφοράς #APOTALIDL: Ένα διαφορετικό φυλλάδιο που μοιράζει αγάπη και αλληλεγγύη"/>
    <meta property="og:description" content="Μια πρωτοποριακή καμπάνια εταιρικής κοινωνικής ευθύνης εγκαινιάζει η Lidl Ελλάς, με τη φιλοσοφία της να εδράζεται στη σύνδεση της εταιρίας με την κοινωνική προσφορά και τη συμμετοχή του κοινού να αποτελεί απαραίτητη προϋπόθεση για την επίτευξη αυτού του καλού σκοπού."/>
  </head>
  <body>
    <article>
      <h1>Φυλλάδιο Προσφοράς #APOTALIDL: Ένα διαφορετικό φυλλάδιο που μοιράζει αγάπη και αλληλεγγύη</h1>
      <h2>"Μοιράσου το καλό!"</h2>
      <address><time datetime="2019-11-21T07:30:00+00:00">21 Nov 2019, 07:30</time> by <a rel="author">neolaia.gr Team</a></address>
      <p>Μια πρωτοποριακή <b>καμπάνια εταιρικής κοινωνικής ευθύνης</b> εγκαινιάζει η<b> Lidl Ελλάς</b>, με τη φιλοσοφία της να εδράζεται στη σύνδεση της εταιρίας με την κοινωνική προσφορά και τη συμμετοχή του κοινού να αποτελεί απαραίτητη προϋπόθεση για την επίτευξη αυτού του καλού σκοπού.</p>
      <p>Το δημοφιλές «Εβδομαδιαίο Φυλλάδιο Προσφορών Lidl» μεταμορφώνεται σε <b>«Φυλλάδιο Προσφοράς #apotalidl»,</b> ένα διαφορετικό φυλλάδιο στο οποίο δεν υπάρχουν προϊόντα. Το μόνο που μπορεί να βρει κανείς σε αυτό είναι αγάπη και αλληλεγγύη για τους συνανθρώπους μας που το έχουν ανάγκη.</p>
      <p>Στο πλαίσιο της καμπάνιας, η Lidl Ελλάς καλεί τον κόσμο να επισκεφθεί την ιστοσελίδα<b><a href="https://www.fylladioprosforasapotalidl.gr/"> fylladioprosforasapotalidl.gr</a></b>, να πατήσει το κουμπί <b>«Μοιράσου το καλό!»</b> και να μοιραστεί «ηλεκτρονικά» το μήνυμα αγάπης και αλληλεγγύης του «Φυλλαδίου Προσφοράς #apotalidl».</p>
      <p>Κάθε φορά που κάποιος το μοιράζεται, δηλαδή το κοινοποιεί «ηλεκτρονικά» , <b>η Lidl Ελλάς προσφέρει 1 ευρώ σε προϊόντα</b> που θα δοθούν σε ευπαθείς ομάδες μέσω των Οργανισμών «Ανοιχτή Αγκαλιά», «Δίκτυο Κοινωνικής Αλληλεγγύης &amp; Αρωγής», «Μπορούμε» και «Το Χαμόγελο του Παιδιού».</p>
      <p>Οι<b> Γωγώ Δελογιάννη, Γιώργος Καπουτζίδης και Γιάννης Σερβετάς</b> έχουν ήδη αγκαλιάσει την καμπάνια και ως «Διανομείς Αγάπης» και κοινωνοί του μηνύματος της Lidl Ελλάς, καλούν το κοινό να συμμετέχει και να στηρίξει αυτήν την πρωτοβουλία.</p>
      <p>Με αυτό το ξεχωριστό Φυλλάδιο, η Lidl Ελλάς δημιουργεί μια ευκαιρία για τον καθένα από εμάς να συμβάλλει σε μια <b>προσπάθεια για καλό σκοπό,</b> με απλό και γρήγορο τρόπο και χωρίς καμία επιβάρυνση για τον ίδιο.</p>
      <p>Έτσι, η συγκεκριμένη καμπάνια μέσω της χρήσης του οικείου φυλλαδίου Lidl που διανέμει η εταιρία σε εβδομαδιαία βάση κάνει τη μετάβαση στην ανάδειξη των πρακτικών υπεύθυνης επιχειρηματικότητας και κοινωνικής προσφοράς που η Lidl Ελλάς αναλαμβάνει, τεκμηριώνοντας το γεγονός ότι «μεταφράζει» την αγάπη σε μέσο στήριξης κάθε αξιόλογης προσπάθειας, σε κάθε γωνιά της Ελλάδας.</p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/21/fiuladio-prosforas-apo-ta-lidl/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/20/klonos-tis-greta-thunberg-apo-ton-19o-aiona/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/20/xristougenna-2019-pote-klinoun-ta-sxoleia/"/>
        <a href="https://neolaia.gr/2019/11/20/pos-tha-moiazoun-oi-nees-taftotites-allages/"/>
        <a href="https://neolaia.gr/2019/11/20/ektakto-deltio-kerou-emi-attiki-kategides/"/>
      </related>
    </article>
  </body>
</html>