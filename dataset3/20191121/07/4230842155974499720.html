<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/20191121-den-yangola-myhajla-istoriya-svyata-prykmety-i-pryvitannya/"/>
    <meta property="og:site_name" content="ФАКТИ"/>
    <meta property="article:published_time" content="2019-11-21T07:35:16+00:00"/>
    <meta property="og:title" content="День святого Михайла: історія свята, прикмети та привітання"/>
    <meta property="og:description" content="21 листопада православна церква відзначає собор архістратига Михаїла, відомий як Михайлів день. Факти ICTV підготували для вас історію свята, прикмети та привітання з днем ангела."/>
  </head>
  <body>
    <article>
      <h1>День святого Михайла: історія свята, прикмети та привітання</h1>
      <address>
        <time datetime="2019-11-21T07:35:16+00:00">21 Nov 2019, 07:35</time>
      </address>
      <p>21 листопада православна церква відзначає собор архістратига Михаїла, відомий як Михайлів день. Факти ICTV підготували для вас історію свята, прикмети та привітання з днем ангела.</p>
      <p>Архістратиг Михаїл уособлює перемогу добра над темними силам, він вважається головним захисником роду людського.</p>
      <h3>Історія Дня святого Михайла</h3>
      <p>Михайло – верховний воєначальник у війні з ворогами Бога. Образ святого уособлює перемогу добра над темними силами: гримить грім – то святий Михайло бореться з чортами.</p>
      <p>Це один з семи архангелів.  Його здавна називають янголом-охоронцем усіх християн, а українці вважають його покровителем столиці нашої держави – Києва. Недарма на сучасному гербі Києва, як і стародавньому, зображений образ архістратига з мечем.</p>
      <p><b>Читайте:</b> <a href="https://fakty.com.ua/ua/lifestyle/20190709-tserkovni-svyata-kalendar-na-2019-rik/">Церковні свята – календар на 2019 рік</a></p>
      <p>Також Михаїл – покровитель душ померлих, він проводить їх на небо. Михайло з мечем охороняє ворота раю. На Страшному суді архангел покличе мертвих із могил та вирішуватиме подальшу їх долю, зважуючи добрі та погані вчинки. Помолиться Господу про їх прощення.</p>
      <p>Дата його святкування була встановлена церквою у IV столітті.</p>
      <h3>Прикмети</h3>
      <p>Цього дня не можна рубати сокирою та різати ножем. Також уникайте конфліктів і сварок, адже це день примирення і прощення. Тобто треба попросити вибачення у тієї людини, яку образили, та відпустити зі своєї душі провину.</p>
      <p>На Михайлів день готували пироги, м’ясо та пиво, ходили в гості й самі приймали гостей.</p>
      <p>Погода на Михайла визначає, якою буде зима, весна та майбутній урожай.</p>
      <p>21 листопада часто випадає перший сніг, звідси й прикмета: Михайло на білому коні приїхав.</p>
      <ul>
        <li>Якщо на Михайла йде дощ, то чекайте на теплу і суху весну.</li>
        <li>Якщо ніч ясна на Михайла – зима буде довга та сувора.</li>
        <li>Вранці туман – до хорошого врожаю.</li>
        <li>Якщо випаде сніг на мерзлу землю, можна очікувати наступного року гарного врожаю хліба.</li>
      </ul>
      <h3>Привітання на Михайла</h3>
      <p>
        <b>***</b>
      </p>
      <p>Михайло – ти у нас боєць,</p>
      <p>І в роботі молодець!</p>
      <p>Люблять всі тебе дівчата,</p>
      <p>Липнуть всі, немов ти м’ята,</p>
      <p>Ти в нас гордий, не здаєшся,</p>
      <p>На любов не піддаєшся!</p>
      <p>Хай завжди тобі везе,</p>
      <p>І в житті буде усе!</p>
      <p>***</p>
      <p>Ніжність небес нехай ангел дарує,</p>
      <p>Пензлем чарівним хай в серці малює,</p>
      <p>Світлі надії, мрії прекрасні,</p>
      <p>Щире кохання, радість і щастя!</p>
      <p>
        <b>***</b>
      </p>
      <p>Хай же Міші життєву дорогу<br/>Встеляють небесні зірки,<br/>І ангел твій хоронитель<br/>Хай буде з тобою завжди!<br/>Щоб ти кожної миті відчував<br/>Богородиці щиру опіку.<br/>Бог з неба тобі хай дарує<br/>Щастя, здоров’я і довгого віку.</p>
      <p>
        <b>***</b>
      </p>
      <p>В День ангела, Михайло, бажаю я любові<br/>І від душі успішних перемог,<br/>Натхнення, щастя світлого, здоров’я,<br/>І хай тебе оберігає Бог!</p>
      <p>
        <b>***</b>
      </p>
      <p>Нехай у день твого святого,<br/>Ангел сил додасть до всього,<br/>Щоб життя не було сірим,<br/>Хай додасть наснаги й віри,<br/>Перемог на кожнім кроці,<br/>Досягати без вагання,<br/>З Днем ангела Михайла<br/>Прийми привітання!</p>
      <p>Нагадаємо, 21 листопада Україна також відзначає <a href="https://fakty.com.ua/ua/ukraine/20191121-shho-treba-znaty-pro-den-gidnosti-ta-svobody-10-golovnyh-faktiv/">День Гідності та Свободи.</a></p>
    </article>
  </body>
</html>