<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/21/21-novembre-2019-si-celebra-la-giornata-mondiale-della-filosofia/"/>
    <meta property="og:site_name" content="NewNotizie"/>
    <meta property="article:published_time" content="2019-11-21T07:20:27+00:00"/>
    <meta property="og:title" content="21 Novembre 2019: si celebra la Giornata Mondiale della Filosofia"/>
    <meta property="og:description" content="Il terzo giovedì di Novembre, dal 2002, si celebra la Giornata Mondiale della Filosofia, anche per favorire l'insegnamento di questa disciplina"/>
  </head>
  <body>
    <article>
      <h1>21 Novembre 2019: si celebra la Giornata Mondiale della Filosofia</h1>
      <address><time datetime="2019-11-21T07:20:27+00:00">21 Nov 2019, 07:20</time> by <a rel="author">Michela De Minico</a></address>
      <figure>
        <img src="https://www.newnotizie.it/wp-content/uploads/2019/11/Volta_della_stanza_della_segnatura_02_filosofia.jpg"/>
      </figure>
      <p>
        <b>Il terzo giovedì del mese di Novembre si celebra la <a href="https://www.un.org/en/events/philosophyday/">“Giornata mondiale della Filosofia” (World Philosophy Day)</a>, istituita nel 2002 dall’Unesco, – l’Organizzazione delle Nazioni Unite per l’Educazione, la Scienza e la Cultura -, allo scopo di celebrare “<i>l’amore per la sapienza</i>” e ribadire il valore culturale e intellettuale di questa disciplina in quanto “<i>pratica quotidiana che può trasformare la realtà</i>”.</b>
      </p>
      <h3>In Occidente la filosofia fu anzitutto intesa come applicazione concreta dei principi individuati attraverso la riflessione</h3>
      <p>Si ritiene che <b>la filosofia occidentale sia nata nelle colonie greche dell’Asia Minore</b>, – prima che come disciplina che si pone <b>domande sul mondo e sull’essere umano, che indaga sul significato dell’esistenza umana, che tenta di dare una definizione della natura e</b> <b>della conoscenza</b> -, come <b>modo di condurre la vita, di usare il sapere, –</b> <a href="http://www.filosofico.net/eutidemo.html">come sosteneva Platone –<b>, a “<i>vantaggio dell’uomo</i></b>“.</a></p>
      <p>Aristotele, riprendendo il pensiero del suo maestro Platone, sosteneva che “il bisogno di filosofare”, nascesse dalla “<b><i>meraviglia</i></b>“, ovvero “<b><i>dal senso di stupore e di inquietudine sperimentata dall’uomo quando, soddisfatte le immediate necessità materiali, comincia ad interrogarsi sulla sua esistenza e sul suo rapporto con il mondo”</i>.</b></p>
      <h3>La giornata vuole dare impulso all’insegnamento della filosofia nel mondo</h3>
      <p>Nel 2005 la Conferenza Generale dell’UNESCO ha sottolineato l’importanza di questa disciplina, soprattutto per i giovani e per gli studenti, perché <b>incoraggerebbe il pensiero critico e indipendente e sarebbe in grado di aprire a una migliore comprensione del mondo e di promuovere la tolleranza e la pace.</b></p>
      <p>In Itaia, anche quest’anno, in occasione di questa celebrazione saranno promosse numerose <a href="https://www.fanpage.it/cultura/il-21-novembre-e-la-giornata-mondiale-della-filosofia-tutte-le-iniziative-in-italia/">iniziative in collaborazione con il MIUR, il Mibac, musei e università.</a></p>
    </article>
  </body>
</html>