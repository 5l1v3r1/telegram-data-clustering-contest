<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-spicejet-may-open-new-company-in-uae-2860924.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-21T07:16:31+00:00"/>
    <meta property="og:title" content="SpiceJet शुरू कर सकती है UAE में नई कंपनी, पूर्वी यूरोप को टारगेट करने पर फोकस "/>
    <meta property="og:description" content="घरेलू एयरलाइन कंपनी स्पाइसजेट (SpiceJet) संयुक्त अरब अमीरात (UAE) में नयी एयरलाइन कंपनी बना सकती है। इसकी जानकारी कंपनी के चेयरमैन एवं प्रबंध निदेशक अजय सिंह ने दी। उन्होंने बताया कि कंपनी पहले..."/>
  </head>
  <body>
    <article>
      <h1>SpiceJet शुरू कर सकती है UAE में नई कंपनी, पूर्वी यूरोप को टारगेट करने पर फोकस </h1>
      <address><time datetime="2019-11-21T07:16:31+00:00">21 Nov 2019, 07:16</time> by <a rel="author">एजेंसी,नई दिल्ली</a></address>
      <p>घरेलू एयरलाइन कंपनी स्पाइसजेट (SpiceJet) संयुक्त अरब अमीरात (UAE) में नयी एयरलाइन कंपनी बना सकती है। इसकी जानकारी कंपनी के चेयरमैन एवं प्रबंध निदेशक अजय सिंह ने दी।</p>
      <p>उन्होंने बताया कि कंपनी पहले भारत से यूएई के शहर रास अल खैमा के लिये उड़ान सेवा शुरू करेगी, उसके बाद वहां कंपनी बनायी जायेगी। इस उड़ान के अगले साल की शुरुआत में शुरू होने का अनुमान है।</p>
      <p>अजय सिंह ने कहा कि जैसे स्पाइसजेट दुबई के लिये उड़ान का भरता है वैसे ही यूएई के शहर रास अल खैमा के लिये फ्लाइट शुरू कर सकता है। उन्होंने कहा कि पहले कंपनी को इस उड़ान की शुरुआत करने दीजिये उसके बाद बाजार का आकलन किया जाएगा क्योंकि हमारा मानना है कि वहां अच्छी संभावनाएं हैं।<br/>उन्होंने कहा कि रास अल खैमा से पूर्वी यूरोप के लिये विमानन सेवाएं शुरू करने की संभावनाएं हैं।</p>
      <p>यह पूछे जाने पर कि नई कंपनी में कितने विमान होंगे, उन्होंने कहा कि अभी इसका अंदाजा नहीं है। कंपनी पहले इसका अमल करेगी और फिर बाजार का अध्ययन करेगी। इस समय कंपनी का फोकस भारत से रास अल खैमा के लिये विमानन सेवाएं शुरू करने पर है। कंपनी को ये फ्लाइट अगले साल के प्रारंभ में शुरू हो जाने का अनुमान है।<br/><a href="https://www.livehindustan.com/business/story-gold-price-fall-on-wednesday-2859521.html">सोने की कीमतों में आई जबरदस्त गिरावट, जानें आज का Gold रेट</a></p>
    </article>
  </body>
</html>