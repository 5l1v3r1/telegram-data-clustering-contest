<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-21/se-tusk-bedzie-zarabial-30-tys-zl-miesiecznie-poltora-raza-wiecej-niz-duda/"/>
    <meta property="og:site_name" content="Polsat News"/>
    <meta property="article:published_time" content="2019-11-21T07:26:00+00:00"/>
    <meta property="og:title" content="Tusk będzie zarabiał 30 tys. zł miesięcznie. Półtora raza więcej niż Duda"/>
    <meta property="og:description" content="Donald Tusk będzie zarabiał 30 tys. zł miesięcznie, półtora raza więcej niż Andrzej Duda; gdyby został prezydentem, straciłby fortunę – poinformował czwartkowy &quot;Super Express&quot;."/>
  </head>
  <body>
    <article>
      <h1>Tusk będzie zarabiał 30 tys. zł miesięcznie. Półtora raza więcej niż Duda</h1>
      <address>
        <time datetime="2019-11-21T07:26:00+00:00">21 Nov 2019, 07:26</time>
      </address>
      <p>
        <b>Donald Tusk będzie zarabiał 30 tys. zł miesięcznie, półtora raza więcej niż Andrzej Duda; gdyby został prezydentem, straciłby fortunę – poinformował czwartkowy "Super Express".</b>
      </p>
      <related>
        <a href="https://www.polsatnews.pl/wiadomosc/2019-11-20/tusk-ma-zostac-wybrany-na-przewodniczacego-epl-transmisja-przemowienia-o-godz-1500/"/>
      </related>
      <p>Gazeta podała, że Tusk, który stanął na czele Europejskiej Partii Ludowej, będzie zarabiał niemal 30 tys. zł miesięcznie, czyli prawie 360 tys. rocznie. Jeśli były premier zostałby prezydentem Polski, zarabiałby zdecydowanie mniej, ok. 20 tys. zł miesięcznie.</p>
      <p>EPL poinformowała wczoraj na Twitterze, że Donald Tusk zyskał poparcie 93 proc. delegatów kongresu. Polaka poparło 491 delegatów. Przeciwko jego kandydaturze oddano 37 głosów. Tusk nie miał kontrkandydatów, dlatego od początku było jasne, że zostanie wybrany na stanowisko. </p>
      <p> </p>
      <figure>
        <iframe data-src="https://twitter.com/EPP/status/1197237285852459013?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>- Jestem bardzo zaszczycony i poruszony - mówił Donald Tusk tuż po tym, jak w środę w Zagrzebiu został wybrany na przewodniczącego Europejskiej Partii Ludowej. To dla mnie bardzo ważna chwila - podkreślił.</p>
      <p> </p>
      <p>
        <a href="https://www.polsatnews.pl/wiadomosc/2019-11-20/jakas-nowa-funkcja-w-eurokratycznym-grajdolku-premier-o-wyborze-tuska-na-szefa-epl/">
          <b>ZOBACZ: "Jakaś nowa funkcja w eurokratycznym grajdołku". Premier o wyborze Tuska na szefa EPL</b>
        </a>
      </p>
      <p> </p>
      <p>- Ulga? Nie, nie przesadzajmy. Konkurencja nie była jakaś wymagająca, biorąc pod uwagę, że byłem jedynym kandydatem. Jest mi bardzo miło - mówił polskim dziennikarzom szef Rady Europejskiej.</p>
      <p> </p>
      <p>
        <b>Limuzyna z szoferem, gabinet z sekretariatem, fundusz reprezentacyjny</b>
      </p>
      <p> </p>
      <p>
        <a href="https://www.polsatnews.pl/wideo/donald-tusk-przewodniczacym-europejskiej-partii-ludowej_6760042/?ref=wyszukiwarka">PRZECZYTAJ: Donald Tusk przewodniczącym Europejskiej Partii Ludowej</a>
      </p>
      <p> </p>
      <p>Trzyletnia kadencja Tuska jako przewodniczącego europejskiej chadecji oficjalnie ma rozpocząć się 1 grudnia, gdy skończy urzędowanie jako szef Rady Europejskiej. Według "SE", Tusk w ciągu pięciu lat zarobił w Brukseli niemal 7 mln zł.  </p>
      <p> </p>
      <p>Tuskowi jako przewodniczącemu Europejskiej Partii Ludowej będą też - jak zauważył "SE" - przysługiwać m.in. limuzyna z szoferem, gabinet z sekretariatem czy pokaźny fundusz reprezentacyjny.</p>
      <p>
        <a href="https://www.polsatnews.pl/wideo/pokaz-podniebnej-sily-chin-wsrod-maszyn-prototypowy-mysliwiec-piatej-generacji-j-20_6758094/">WIDEO - Pokaz podniebnej siły Chin. Wśród maszyn prototypowy myśliwiec piątej generacji J-20</a>
      </p>
      <figure>
        <img src="https://r.dcs.redcdn.pl/http/o2/redefine/cp/by/byjxthihv64k2wvm4nema34jkznc58kz.jpg"/>
      </figure>
    </article>
  </body>
</html>