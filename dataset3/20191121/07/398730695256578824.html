<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/fotboll/forbundets-forslag-till-uefa-u21-em-for-damer/"/>
    <meta property="og:site_name" content="DN.SE"/>
    <meta property="article:published_time" content="2019-11-21T07:54:40+00:00"/>
    <meta property="og:title" content="Förbundets förslag till Uefa: U21-EM för damer"/>
    <meta property="og:description" content="Svenska fotbollförbundet har skrivit till Uefa för att få till U21-EM för damer."/>
  </head>
  <body>
    <article>
      <h1>Förbundets förslag till Uefa: U21-EM för damer</h1>
      <address><time datetime="2019-11-21T07:54:40+00:00">21 Nov 2019, 07:54</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>För att minska gapet mellan ungdomslandslagen och seniorlandslagen föreslår Svenska fotbollförbundet att det införs ett EM för U21-lag på damsidan.<br/>– Det känns bara logiskt, säger generalsekreteraren Håkan Sjöstrand till <a href="https://www.aftonbladet.se/sportbladet/fotboll/a/RRnb52/svff-uppmanar-uefa-att-satsa-pa-u21-em-for-damer">Aftonbladet</a>.</b>
      </p>
      <p>Svenska fotbollförbundet har skrivit till Uefa med sitt förslag om att även damerna ska få ett mästerskap för U21-landslag. På damsidan finns EM för U17 och U19, medan det på herrsidan också finns ett U21-EM.</p>
      <p>– Både vi och Uefa driver på olika sätt på för att utveckla damfotbollen och vi har en bra konstruktiv dialog i dessa frågor. Vi och flera andra nationer konstaterar att det finns ett gap mellan spelarna på U19-nivå upp till seniorlandslagsnivå och att få till ett U21-EM på damsidan precis som på herrsidan anser vi är ett sätt att minska gapet, säger han.</p>
      <p>– Vi tror också att det leder till att intresset ökar för damfotbollen och vi ser ju hur intresset ökat för U21-EM på herrsidan så varför skulle det inte fungera på damsidan? För oss känns det bara logiskt att ha samma struktur på herr- och damsidan.</p>
      <p>Enligt det svenska förslaget föreslås ett U21-EM sommaren 2022 med kvalspel som inleds 2021.</p>
      <p>
        <a href="https://www.dn.se/sport/fotboll/caroline-seger-man-maste-fa-brinna-till-ibland/">Läs mer: Caroline Seger: Man måste få brinna till ibland</a>
      </p>
    </article>
  </body>
</html>