<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/around/detail/9620000111826"/>
    <meta property="og:site_name" content="MGR Online"/>
    <meta property="article:published_time" content="2019-11-21T07:55:00+00:00"/>
    <meta property="og:title" content="InPics&amp;Clip: นักศึกษาฮ่องกงพยายามใช้ “ท่อระบายน้ำ” หนีออกนอกม.โพลีเทคนิก แต่จนท.รู้ทันปิดทางออกไว้"/>
    <meta property="og:description" content="มีผู้ประท้วงบางส่วนที่ยังคงติดอยู่ด้านในมหาวิทยาลัยโพลีเทคนิกฮ่องกงวันพุธ(20 พ.ย)พยายามใช้ท่อระบายน้ำเป็นเส้นทางหลบหนีการปิดล้อม แต่ทว่าเจ้าหน้าที่ดับเพลิงรู้ทัน ปิดทางออกไว้"/>
  </head>
  <body>
    <article>
      <h1>InPics&amp;Clip: นักศึกษาฮ่องกงพยายามใช้ “ท่อระบายน้ำ” หนีออกนอกม.โพลีเทคนิก แต่จนท.รู้ทันปิดทางออกไว้</h1>
      <address><time datetime="2019-11-21T07:55:00+00:00">21 Nov 2019, 07:55</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011563301.JPEG"/>
      </figure>
      <p><b>รอยเตอร์ - มีผู้ประท้วงบางส่วนที่ยังคงติดอยู่ด้านในมหาวิทยาลัยโพลีเทคนิกฮ่องกงวันพุธ(20 พ.ย)พยายามใช้ท่อระบายน้ำเป็นเส้นทางหลบหนีการปิดล้อม แต่ทว่าเจ้าหน้าที่ดับเพลิงรู้ทัน ปิดทางออกไว้ </b><br/><br/>รอยเตอร์รายงานเมื่อวานนี้(20 พ.ย)ว่า มีผู้ประท้วงหญิงรายหนึ่งที่พยายามหลบหนีผ่านทางท่อระบายน้ำเห็นงูอยู่ด้านใน พยานในเหตุการณ์ให้สัมภาษณ์กับรอยเตอร์ว่า มีผู้ประท้วงจำนวนไม่ถึง 100 คนที่ยังคงติดอยู่ด้านในมหาวิทยาลัยโพลีเทคนิกฮ่องกงที่ถูกตำรวจปิดล้อมตลอด 24 ชั่วโมง ซึ่งนับตั้งแต่ช่วงค่ำวันจันทร์(18)มีคนยอมออกมามอบตัวแล้วกว่า 1,000 คน<br/><br/>แจ็ค ผู้ประท้วงวัย 21ปีนักศึกษาการบัญชีและการเงินให้สัมภาษณ์ในวันพุธ(20)ว่า “ผมบอกกับแม่ว่าหากเมื่อใดที่ตำรวจบุกเข้ามาผมจะไม่ยอมหนี” และกล่าวต่อว่า “ผมบอกกับแม่ว่า ผมต้องการสังคมประชาธิปไตยและคุณจะไม่ต้องการที่จะยืนหยัดและต่อสู้เพื่อมัน”<br/><br/>และกล่าวว่า “แม่เขียนกลับมาเป็นอิโมจิหน้าร้องไห้” และเสริมอีกว่า “พ่อแม่ของผมเฝ้าบอกผมว่าพวกท่านรักผม และขอให้สุขภาพแข็งแรง”<br/><br/>ทั้งนี้พบว่าถนนในวันอังคาร(19)และวันพุธ(20)นั้นสงบเงียบ<br/><br/>บรรดาผู้ประท้วงสวมรองเท้าบูทกันน้ำและถือคบไฟ โผล่ขึ้นมาเหนือพื้นดินภายในบริเวณแคมปัสมหาวิทยาลัยหลังไม่ประสบความสำเร็จในการที่จะหนีออกไปด้านนอกในช่วงกลางคืนผ่านระบบท่อระบายน้ำ เนื่องมาจากระดับน้ำที่ไหลแรงนั้นเป็นอันตราย<br/><br/>ตำรวจฮ่องกงชี้ว่า มีผู้ถูกจับกุมวันพุธ(20จำนวน 6 คน โดยจากทั้งหมดมี 4 คนถูกจับระหว่างความพยายามเคลื่อนย้ายฝาปิดท่อด้านนอกมหาวิทยาลัย และอีก 2 คนระหว่างกำลังปีนออกมาด้านนอก<br/><br/>โบวี(Bowie) วัย 21 ปีนักศึกษามหวิทยาลัยฮ่องกงที่ถูกบังคับให้ต้องกลับเข้ามาเปิดเผยว่า “ท่อระบายน้ำเหม็นมาก เต็มไปด้วยแมลงสาบ และงูจำนวนมาก ทุกย่างก้าวเต็มไปด้วยความเจ็บปวด” และเสริมว่า “ดิฉันไม่เคยคิดมาก่อนเลยว่าวันหนึ่งจะต้องซ่อนตัวอยู่ในท่อระบายน้ำ หรือหนีผ่านท่อระบายน้ำเพื่อมีชีวิตรอด” <br/><br/>มหาวิทยาลัยบนคาบสมุทรเกาลูนเป็นที่สุดท้ายจากทั้งหมด 5 แห่งที่กลุ่มผู้ประท้วงเข้ายึดเพื่อใช้เป็นฐาน <br/><br/>ตำรวจฮ่องกงระบุว่า มีผู้ประท้วงจำนวน เกือบ800 คนได้ยอมออกมาจากมหาวิทยาลัยอย่างสงบในวันอังคาร(20) และคนเหล่านี้จะถูกสอบสวน รวมไปถึงจำนวนเกือบ 300 คนที่มีอายุต่ำกว่า 18 ปี และมีการพบเห็นจำนวนผู้ประท้วงไม่ต่ำกว่า 24 คนยอมสมัครใจเดินออกมาด้านนอกมหาวิทยาลัยในวันพุธ(20) <br/><br/>ซึ่งมาจนถึงเวลานี้ตำรวจฮ่องกงเปิดเผยว่า ยังไม่มีแผนที่จะบุกเข้าไปด้านใน โดยทางผู้ว่าการเกาะฮ่องกงแครี แลม เรียกร้องให้ใช้แนวทางมนุษยธรรมในการยุติการบุกยึดสถานที่ของผู้ประท้วง</p>
      <figure>
        <iframe src="https://www.youtube.com/embed/FyBnysWlWQM" width="1280" height="720" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/uMIQ-TfR4KU" width="1280" height="720" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/Iv70HxV1-kg" width="1280" height="720" data-service="Youtube" scrolling="no"/>
      </figure>
      <figure>
        <img src="https://mpics.mgronline.com/pics/Images/562000011563302.JPEG"/>
      </figure>
      <figure>
        <img src="https://mpics.mgronline.com/pics/Images/562000011563303.JPEG"/>
      </figure>
      <figure>
        <img src="https://mpics.mgronline.com/pics/Images/562000011563304.JPEG"/>
      </figure>
      <figure>
        <img src="https://mpics.mgronline.com/pics/Images/562000011563305.JPEG"/>
      </figure>
      <figure>
        <img src="https://mpics.mgronline.com/pics/Images/562000011563306.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/around/photo-gallery/9620000111826"/>
      </related>
    </article>
  </body>
</html>