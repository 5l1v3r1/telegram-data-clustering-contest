<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/disney-le-visualizzazioni-potrebbero-spingere-la-piattaforma-streaming-a-sequel-e-reboot/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-21T07:00:00+00:00"/>
    <meta property="og:title" content="Disney+: le visualizzazioni potrebbero spingere ad ordinare sequel e reboot | Cultura Pop"/>
    <meta property="og:description" content="I creativi di Disney+ spingono il pubblico a guardare e riguardare i loro prodotti preferiti perché un successo di visualizzazioni potrebbe spingere la piattaforma streaming ad ordinare sequel e reboot."/>
  </head>
  <body>
    <article>
      <h1>Disney+: le visualizzazioni potrebbero spingere ad ordinare sequel e reboot | Cultura Pop</h1>
      <address><time datetime="2019-11-21T07:00:00+00:00">21 Nov 2019, 07:00</time> by <a rel="author">https://www.facebook.com/anordinarynerd</a></address>
      <p>Se almeno al momento del lancio <a href="https://www.tomshw.it/culturapop/disney-plus-come-funziona/"><b>Disney+</b></a> non avrà dalla sua molte produzioni originali in prima TV assoluta, potrà comunque contare su un vastissimo parco titoli di vecchie glorie e grandi classici. E se ce n’è qualcuno che vi piace particolarmente o a cui siete molto affezionati, vi suggeriamo di guardarlo quanto più possibile e suggerire ai vostri amici di fare lo stesso, perché ciò potrebbe portare la piattaforma streaming alla produzione di sequel, spin-off e reboot.</p>
      <figure>
        <img src="https://www.tomshw.it/images/images/2019/04/disney-28436.jpg"/>
      </figure>
      <p>A dirlo sono niente poco di meno che alcuni dei creativi su <b>Twitter</b>, che invitano i fan a recuperare previo binge-watching le loro serie TV preferite. Un esempio lampante è<a href="https://www.tomshw.it/culturapop/rob-liefeld-predice-limminente-collasso-di-dc-comics/"><b><i> Legend of the Three Caballeros</i></b></a>, serie animata lanciata in ragionevole in ritardo, al punto che non solo lo studio che se ne occupò, <b>Disney Interactive</b>, è stato smantellato, ma lo staff è stato anche distribuito altrove.  Eppure, è proprio il suo produttore esecutivo Matt Danner a pubblicare sul proprio profilo questo tweet:</p>
      <blockquote>“Ehi, Fan dei Paperi! Volete più #LegendOfTheThreeCaballeros? Certo che ne volete! Diffondete il verbo e fate sapere a Disney+ quanto amate lo show. Funzionerà! E così diventerete Caballero onorari!”</blockquote>
      <figure>
        <iframe data-src="https://twitter.com/MattyDanner/status/1194749596628422656?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Lo stesso sta facendo anche <b>Greg Weisman</b>, creatore e produttore esecutivo dell’acclamata serie animata dei <b><i>Gargoyles</i></b>, una delle produzioni più cupe e mature targate<b> Disney</b>, ora disponibile nel catalogo della piattaforma streaming in un’edizione priva di tagli e censure, così come fu originariamente concepita.:</p>
      <blockquote>“#Gargoyles è trending! Continuate ad aiutarci a #DiffondereLaVoce! E perfavore, aiuterebbe davvero molto se usassimo costantemente #ContinuateAMaratonareGargoyles come hashtag ufficiale della nostra campagna. Quindi #ContinuateAMaratonareGargoyles su #DisneyPlus!”</blockquote>
      <figure>
        <iframe data-src="https://twitter.com/Greg_Weisman/status/1194368671310729216?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Insomma, sembra che Disney abbia le idee chiare sul futuro dei suoi franchise: i più guardati, richiesti e chiacchierati in rete potrebbero effettivamente avere concrete di possibilità di tornare in TV previo una nuova forma e di conseguenza continuare ad onorare il retaggio del programma contenitore in cui debuttarono,<b> The Disney Afternoon</b>, facendo quotidiana compagnia generazione di spettatori.</p>
      <p><b>Disney+</b> debutterà in Italia il <b>31 marzo 2020</b>.</p>
      <blockquote>A proposito di sequel e reboot, che ne direste di provare quello di DuckTales? Potete acquistare il film pilota in DVD su <a href="https://toms.it/qC2Pw">Amazon</a>!</blockquote>
    </article>
  </body>
</html>