<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/jana-sulcova-72-z-komedie-s-tebou-me-bavi-svet-rozdvojene-videni-a-zlomena-pater"/>
    <meta property="og:site_name" content="eXtra.cz"/>
    <meta property="article:published_time" content="2019-11-21T07:00:00+00:00"/>
    <meta property="og:title" content="Jana Šulcová (72) z komedie S tebou mě baví svět: Rozdvojené vidění a zlomená páteř"/>
    <meta property="og:description" content="O herečce Janě Šulcové (72), představitelce Kateřiny Horákové v legendární komedii století S tebou mě baví svět, v poslední době není vůbec slyšet. Trápí ji totiž série zranění, s nimiž si nepěkně užila."/>
  </head>
  <body>
    <article>
      <h6 class="kicker">ZRANĚNÍ</h6>
      <h1>Jana Šulcová (72) z komedie S tebou mě baví svět: Rozdvojené vidění a zlomená páteř</h1>
      <address><time datetime="2019-11-21T07:00:00+00:00">21 Nov 2019, 07:00</time> by <a rel="author">David Zápal</a></address>
      <slideshow>
        <figure>
          <img src="https://www.extra.cz/images/thumbs/f1/e8/f1e819b-247279-sulcovaspoj-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Jana Šulcová v letech 1982 a 2017.<cite>Ústřední půjčovna filmů, Profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/99/f6/99f6327-247280-sulcova03-2560x0-shrink.jpg"/>
          <figcaption>Jana Šulcová v komedii S tebou mě baví svět. (1982)<cite>Ústřední půjčovna filmů</cite></figcaption>
        </figure>
        <figure>
          <img src="https://www.extra.cz/images/thumbs/bb/f1/bbf1cca-247282-sulcova02-2560x0-shrink.jpg"/>
          <figcaption>Jana Šulcová v komedii S tebou mě baví svět. (1982)<cite>Ústřední půjčovna filmů</cite></figcaption>
        </figure>
        <figure>
          <img src="https://www.extra.cz/images/thumbs/10/e6/10e67ae-247281-sulcova-2560x0-shrink.jpg"/>
          <figcaption>Jana Šulcová na snímku z roku 2017.<cite>Profimedia.cz</cite></figcaption>
        </figure>
        <figcaption>
          <a href="https://www.extra.cz/jana-sulcova-72-z-komedie-s-tebou-me-bavi-svet-rozdvojene-videni-a-zlomena-pater/galerie/4">+ Dalších 5 fotografií</a>
        </figcaption>
      </slideshow>
      <p>
        <b>O herečce Janě Šulcové (72), představitelce Kateřiny Horákové v legendární komedii století S tebou mě baví svět, v poslední době není vůbec slyšet. Trápí ji totiž série zranění, s nimiž si nepěkně užila.</b>
      </p>
      <p><b>„Teď divadlo nehraju, za tenhle rok jsem měla čtyři zlomeniny. První se stala tak, že jsem vyndávala popelnici, potřebovala jsem ji podkopnout, abych ji dostala na kolečka, ale udělala jsem to špatně, takže se převrátila, porazila mě a měla jsem <a href="https://www.extra.cz/tema/zlomenina-patere">zlomenou bederní páteř</a>. Pak přišly další problémy,“</b> řekla eXtra.cz <a href="https://www.extra.cz/tema/jana-sulcova">Jana Šulcová</a>.</p>
      <h3>Zranění</h3>
      <p>„Poté jsem si zlomila ruku. Někdo mi totiž řekl, že kdo má <b>problémy se zdvojeným viděním a štítnou žlázou</b>, měl by po schodech chodit pozadu, že je to bezpečnější. Tak jsem šla pozadu, poslední schod jsem přehlédla a spadla jsem. A tohle jsem měla celé léto. Nebudu vás tím unavovat,“ mává herečka rukou nad nepřízní osudu.</p>
      <p>„Bolesti už nemám, probíhají rehabilitace. Co se týče divadla, vrátím se do něj snad na jaře. Kvůli mým nemocem se stáhla všechna představení, takže je to pro mě nyní těžké, ale na jaře snad bych měla zase zkoušet, tak uvidíme,“ věří lepším zítřkům.</p>
      <h3>Trápení</h3>
      <p>Kromě zranění ji ale trápí ještě jedna věc.</p>
      <p><b>„Mám problém se spaním. V pět ráno jsem ještě vzhůru a nevím, co s tím dělat. Ani prášky na spaní nepomáhají,“</b> trochu si zoufá oblíbená herečka z filmu <a href="https://www.extra.cz/tema/s-tebou-me-bavi-svet">S tebou mě baví svět</a>, která ale neztrácí naději a doufá, že se zase bude moci věnovat tomu, co ji nejvíc baví – divadlu.</p>
    </article>
  </body>
</html>