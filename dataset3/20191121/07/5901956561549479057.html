<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/tuji-tovornjakar-po-nasi-avtocesti-vozil-pijan-252371"/>
    <meta property="og:site_name" content="Slovenske novice"/>
    <meta property="article:published_time" content="2019-11-21T07:27:00+00:00"/>
    <meta property="og:title" content="Tuji tovornjakar po naši avtocesti vozil pijan"/>
    <meta property="og:description" content="Mariborski policisti so v sredo zjutraj na štajerski avtocesti ustavili tujega voznika, ki je po naših cestah vozil pijan, čeprav bi moral biti povsem trezen. V sredo ob 8.50 je 38-letni državlja..."/>
  </head>
  <body>
    <article>
      <h1>Tuji tovornjakar po naši avtocesti vozil pijan</h1>
      <h2>Napihal je 1,3 promila.</h2>
      <address><time datetime="2019-11-21T07:27:00+00:00">21 Nov 2019, 07:27</time> by <a rel="author">T. V.</a></address>
      <p>Mariborski policisti so v sredo zjutraj na štajerski avtocesti ustavili tujega voznika, ki je po naših cestah vozil pijan, čeprav bi moral biti povsem trezen.<br/><br/>V sredo ob 8.50 je 38-letni državljan Poljske vozil tovorno vozilo s priklopnikom poljskih registrskih oznak po avtocesti A1, iz<br/>smeri razcepa Dragučova proti Mariboru. Ker je med vožnjo prehiteval drugo tovorno vozilo v nasprotju s postavljeno prometno signalizacijo, sta ga na izvozu z avtoceste na Ptujsko cesto v Mariboru ustavila policista postaje PP Maribor.<br/> </p>
      <hr/>
      <p>Preberite tudi:<br/><a href="https://www.slovenskenovice.si/kronika/doma/clanek/video-sokanten-posnetek-iz-slovenije-zgrozil-nase-sosede-249715"><b>VIDEO: Grozljivi posnetek iz Slovenije pretresel naše sosede</b></a></p>
      <hr/>
      <p>Med izdajo plačilnega naloga sta policista pri vozniku zaznala zadah po alkoholu. Zato sta mu odredila preizkus z indikatorjem alkohola v izdihanem zraku, ki je po pravilni uporabi pokazal kar 0,63 miligrama alkohola na liter izdihanega zraka (približno 1,3 promila).<br/> </p>
      <hr/>
      <p>Preberite tudi:<br/><a href="https://www.slovenskenovice.si/kronika/doma/clanek/nemca-potovala-po-sloveniji-ko-sta-se-na-smrt-prestrasila-249025"><b>Nemca potovala po Sloveniji, ko sta se na smrt prestrašila</b></a></p>
      <hr/>
      <p>Policista sta mu takoj začasno odvzela vozniško dovoljenje in ga privedla v takojšnji postopek Okrajnemu sodišču v Mariboru. Za prekršek je predpisana globa v višini 1200 evrov in 18 kazenskih točk.<br/> </p>
      <hr/>
      <p>Preberite tudi:<br/><a href="https://www.slovenskenovice.si/bralci/foto-poglejte-kako-nam-slovenski-voznik-dela-sramoto-v-nemciji-224812"><b>FOTO: Poglejte, kako nam slovenski voznik dela sramoto v Nemčiji</b></a></p>
      <hr/>
      <p>Ker gre za tujca, so policisti predlagali, da mu sodišče izreče ukrep prepovedi uporabe tujega vozniškega dovoljenja na območju Slovenije, saj je za kršitev predpisana stranska sankcija kazenskih točk v cestnem prometu v številu, zaradi katerega se po zakonu izreče prenehanje veljavnosti vozniškega dovoljenja.</p>
    </article>
  </body>
</html>