<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/zivot-dvojcat-v-poradu-o-10-let-se-zmenil-jitka-je-stastna-jeji-sestra-popsala-problemy"/>
    <meta property="og:site_name" content="eXtra.cz"/>
    <meta property="article:published_time" content="2019-11-21T07:35:00+00:00"/>
    <meta property="og:title" content="Život dvojčat z pořadu O 10 let mladší se změnil: Jitka je šťastná, její sestra popsala problémy"/>
    <meta property="og:description" content="Lenka a Jitka to neměly v životě vůbec lehké… Devětačtyřicetiletá dvojčata jsou sice sestry, lidé si je často zaměňovali s matkou a dcerou. A proto se rozhodly bojovat a postavit se s novým vzhledem starým ranám. Jenže po odvysílání dílu O 10 let mladší se některé věci značně změnily."/>
  </head>
  <body>
    <article>
      <h6 class="kicker">O 10 let mladší</h6>
      <h1>Život dvojčat z pořadu O 10 let mladší se změnil: Jitka je šťastná, její sestra popsala problémy</h1>
      <address><time datetime="2019-11-21T07:35:00+00:00">21 Nov 2019, 07:35</time> by <a rel="author">Rudolf Šindelář</a></address>
      <slideshow>
        <figure>
          <img src="https://www.extra.cz/images/thumbs/a4/7c/a47c074-247316-re-0d0000000-0d0035461-1d0000000-1d0000000-sector_2560x0-shrink.png"/>
          <figcaption>
            <cite>archiv</cite>
          </figcaption>
        </figure>
        <figure>
          <img src="https://www.extra.cz/images/thumbs/0e/db/0edba3d-247241-2019-07-07-o-10-let-049-2560x0-shrink.jpg"/>
          <figcaption>Sestry chtěly zase vypadat skvěle.<cite>tv nova</cite></figcaption>
        </figure>
        <figure>
          <img src="https://www.extra.cz/images/thumbs/a7/aa/a7aa0f0-247243-2019-07-07-o-10-let-002-2560x0-shrink.jpg"/>
          <figcaption>Většina lidí si myslí, že je to matka s dcerou.<cite>tv nova</cite></figcaption>
        </figure>
        <figure>
          <img src="https://www.extra.cz/images/thumbs/e5/ce/e5ceeb7-247242-2019-07-07-o-10-let-011-2560x0-shrink.jpg"/>
          <figcaption>Jitka s Lenkou jsou z toho smutné.<cite>tv nova</cite></figcaption>
        </figure>
        <figcaption>
          <a href="https://www.extra.cz/zivot-dvojcat-v-poradu-o-10-let-se-zmenil-jitka-je-stastna-jeji-sestra-popsala-problemy/galerie/4">+ Další 3 fotografie</a>
        </figcaption>
      </slideshow>
      <p>
        <b>Lenka a Jitka to neměly v životě vůbec lehké... Devětačtyřicetiletá dvojčata jsou sice sestry, lidé si je často zaměňovali s matkou a dcerou. A proto se rozhodly bojovat a postavit se s novým vzhledem starým ranám. Jenže po odvysílání dílu O 10 let mladší se některé věci značně změnily.</b>
      </p>
      <p>„Po natáčení jsem pořád někde o víkendech pryč. Z toho ošklivého káčátka se stala krásná ženská. Taková sebevědomá,“ prozradila Jitka, ze které sálala po změně vzhledu neuvěřitelná energie. U její setry to bylo mírně jiné. I když se z ní stala krásná žena, pořád nemůže zavadit o toho pravého muže.</p>
      <h3>Bolest ze samoty</h3>
      <p>„Chtěla bych někoho potkat, kdo mi vstoupí do života. Asi to bude těžké, ti chlapi jsou jiní, ale věřím, že se najde někdo, kdo se mnou bude chtít život prožít. Někteří lidé říkají, že jsou rádi sami, nevěřím jim to, protože samota je zlá. Jsem osm let sama,“ popsala hodně smutným hlasem své současné problémy Lenka, kterou okolí její sestry označovalo před proměnou za její matku.</p>
      <p><a href="https://www.extra.cz/dvojcata-v-poradu-o-10-let-mladsi-sestry-vypadaji-jako-matka-s-dcerou-chteji-zmenu">Až na zatím marné hledání lásky si Lenka proměnu pochvaluje</a>. Stala se z ní jinak sebevědomá žena, která si novou podobu chce udržet. Stejně jako i její sestra. Na to, jak se dvojčata proměnila, se podívejte do galerie.</p>
    </article>
  </body>
</html>