<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.document.no/2019/11/21/jensen-ber-slagsvold-vedum-bytte-side/"/>
    <meta property="og:site_name" content="Document"/>
    <meta property="article:published_time" content="2019-11-21T07:28:43+00:00"/>
    <meta property="og:title" content="Jensen ber Slagsvold Vedum bytte side"/>
    <meta property="og:description" content="Partileder i Senterpartiet Trygve Slagsvold Vedum gjør det klart at et regjeringssamarbeid med Frp og Siv Jensen er uaktuelt. Foto: Ole Berg-Rusten / NTB scanpix"/>
  </head>
  <body>
    <article>
      <h1>Jensen ber Slagsvold Vedum bytte side</h1>
      <address><time datetime="2019-11-21T07:28:43+00:00">21 Nov 2019, 07:28</time> by <a rel="author">NTB</a></address>
      <figure>
        <img src="https://www.document.no/wp-content/uploads/2019/11/3e57pt8r7um-1024x732.jpg"/>
      </figure>
      <p>
        <i>Partileder i Senterpartiet Trygve Slagsvold Vedum gjør det klart at et regjeringssamarbeid med Frp og Siv Jensen er uaktuelt. Foto: Ole Berg-Rusten / NTB scanpix</i>
      </p>
      <p>Sp-leder Trygve Slagsvold Vedum befinner seg i selskap med skattekåte utgiftspartier, mener Frp-leder Siv Jensen. Nå ber hun Senterpartiet om å bytte side.</p>
      <p>Arbeiderpartiet vil øke skatter og avgifter med 9,7 milliarder. SV med 23 milliarder, MDG med om lag 30 milliarder og Rødt nesten 40 milliarder, skriver Dagbladet.</p>
      <p>Men Sp-leder Trygve Slagsvold Vedums alternative budsjett matcher omtrent regjeringens skatte- og avgiftsnivå. De finner også rom for avgiftslettelser på 3,7 milliarder.</p>
      <p>Det gjør at Frp-leder Siv Jensen mener Senterpartiet befinner seg på feil side i politikken.</p>
      <blockquote>– Alt det Vedum sier tilsier at han burde samarbeide med Frp, men han legger i stedet opp til å samarbeide med de mest skattekåte partiene i Norge. Hvis han oppriktig mener det han sier, er han hjertelig velkommen til å samarbeide med Frp, sier Jensen til Dagbladet.</blockquote>
      <p>Jensen blir imidlertid møtt med en kald skulder fra Vedum.</p>
      <blockquote>– Siden Frp kom inn i regjering, har de økt avgiftene med 6,3 milliarder og sørget for vekst i det statlige byråkratiet. De har satt i gang sentraliseringsreformer, det lokale politiet er svekket og det er nå mer ulv enn noen gang. Av alle disse grunnene er det utenkelig for Senterpartiet å samarbeide med Frp i regjering, sier Sp-lederen.</blockquote>
      <related>
        <h4>Les også</h4>
        <a href="https://www.document.no/2019/10/29/vedum-utelukker-samarbeid-med-mdg/"/>
        <a href="https://www.document.no/2019/11/13/erna-solberg-beskylder-senterpartiet-for-a-vaere-mot-alt-i-klimapolitikken/"/>
        <a href="https://www.document.no/2017/08/04/store-avviser-forslag-om-norskkrav-for-nav-stotte/"/>
        <a href="https://www.document.no/2019/10/25/vedum-vil-samarbeide-med-ap-nevner-ikke-sv/"/>
        <a href="https://www.document.no/2019/06/22/store-vedum-spiller-pa-populistiske-strenger/"/>
        <a href="https://www.document.no/2019/03/22/vedum-folk-som-har-dekadent-livsstil-og-rad-til-tesla-far-definere-klimapolitikken/"/>
        <a href="https://www.document.no/2015/10/29/senterpartiet-skeptisk-til-flyktningarbeid/"/>
        <a href="https://www.document.no/2018/04/27/partimaling-ingen-sex-smekk-for-sp-ap-fortsatt-i-krabbegir/"/>
        <a href="https://www.document.no/2014/10/15/barnetillegg-og-formueskatt/"/>
        <a href="https://www.document.no/2017/05/05/det-siste-norge-trenger-er-et-nytt-innvandringseksperiment/"/>
      </related>
    </article>
  </body>
</html>