<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/artikel/4929266/robocop-sequel-maakt-doorstart-met-nieuwe-regisseur"/>
    <meta property="og:site_name" content="RTL Boulevard"/>
    <meta property="article:published_time" content="2019-11-21T07:47:33+00:00"/>
    <meta property="og:title" content="Robocop-sequel maakt doorstart met nieuwe regisseur"/>
    <meta property="og:description" content="De nieuwe sequel in de reeks Robocop-films lijkt er toch te komen. Nadat regisseur Neill Blomkamp eerder dit jaar uit het project stapte, gaat Abe Forsythe, de maker van zombiekomedie Little Monsters, de film nu maken. Hij werkt aan het scenario, melden Amerikaanse media donderdag."/>
  </head>
  <body>
    <article>
      <h1>Robocop-sequel maakt doorstart met nieuwe regisseur</h1>
      <address>
        <time datetime="2019-11-21T07:47:33+00:00">21 Nov 2019, 07:47</time>
      </address>
      <p>De nieuwe sequel in de reeks Robocop-films lijkt er toch te komen. Nadat regisseur Neill Blomkamp eerder dit jaar uit het project stapte, gaat Abe Forsythe, de maker van zombiekomedie Little Monsters, de film nu maken. Hij werkt aan het scenario, melden Amerikaanse media donderdag.</p>
      <p>De nieuwe Robocop negeert de twee mindere sequels die begin jaren negentig werden gemaakt op het origineel van de Nederlandse regisseur Paul Verhoeven. Het project heet momenteel Robocop Returns. De iconische film uit 1987 vertelt over een toekomst waarin een project loopt om agenten te vervangen door machines. Als agent Alex Murphy zwaargewond raakt, wordt hij gekozen als testobject voor het Robocop-project. Het Amerikaanse debuut van Verhoeven geldt inmiddels als een klassieker.</p>
      <p>In 2014 werd al een remake van Robocop gemaakt, met House of Cards-ster Joel Kinnaman in een hoofdrol, maar deze film werd matig ontvangen. Het is niet duidelijk wanneer Robocop Returns in de bioscopen te zien is. Eerder werd gemeld dat Blomkamp de oorspronkelijke ster van de eerste film, Peter Weller, terug wilde brengen. Maar het is niet duidelijk of de nieuwe regisseur dat ook van plan is.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/music/artikel/4929336/floor-jansen-zet-zich-voor-beter-muziekonderwijs"/>
        <a href="https://www.rtlboulevard.nl/entertainment/artikel/4929301/fockeline-ouwerkerk-vond-bevalling-dit-zijn-wij-erg-pittig"/>
        <a href="https://www.rtlboulevard.nl/entertainment/artikel/4929306/coldplay-gaat-vanwege-het-milieu-voorlopig-niet-op-tournee"/>
        <a href="https://www.rtlboulevard.nl/entertainment/artikel/4929271/crowded-house-en-blof-op-concert-sea"/>
        <a href="https://www.rtlboulevard.nl/entertainment/artikel/4929241/mexicaanse-kerk-zet-jezusbeeld-neer-dat-op-phil-collins-lijkt"/>
        <a href="https://www.rtlboulevard.nl/entertainment/artikel/4929211/jochem-myjer-steekt-onzekere-fans-hart-onder-de-riem"/>
      </related>
    </article>
  </body>
</html>