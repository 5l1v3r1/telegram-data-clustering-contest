<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/cronaca/2019/11/21/penso-alle-donne-e-ai-bambini-feriti-violentati-il-papa-in-thailandia-top10_20191121_081508/"/>
    <meta property="og:site_name" content="Askanews"/>
    <meta property="article:published_time" content="2019-11-21T07:15:08+00:00"/>
    <meta property="og:title" content="“Penso alle donne e ai bambini feriti, violentati” (il Papa in Thailandia)"/>
    <meta property="og:description" content="Roma, 21 nov. (askanews) – Il Papa, incontrando le autorità tailandesi, ha rivolto un pensiero a donne e bambini sfruttati e ridotti in schiavitù. “Penso a quelle donne e a quei bambini del nostro tempo che sono particolarmente feriti, violentati ed esposti ad ogni forma di sfruttamento, schiavitù, violenza e abuso” ha detto il pontefice […]"/>
  </head>
  <body>
    <article>
      <h1>“Penso alle donne e ai bambini feriti, violentati” (il Papa in Thailandia)</h1>
      <h2>"Proteggere la dignità e i diritti" dei migranti</h2>
      <address>
        <time datetime="2019-11-21T07:15:08+00:00">21 Nov 2019, 07:15</time>
      </address>
      <figure>
        <img src="http://www.askanews.it/wp-content/uploads/2019/11/20191121_081501_E58AAA02.jpg"/>
      </figure>
      <p>Roma, 21 nov. (askanews) – Il Papa, incontrando le autorità tailandesi, ha rivolto un pensiero a donne e bambini sfruttati e ridotti in schiavitù. “Penso a quelle donne e a quei bambini del nostro tempo che sono particolarmente feriti, violentati ed esposti ad ogni forma di sfruttamento, schiavitù, violenza e abuso” ha detto il pontefice rivolgendo un saluto al primo ministro Prayuth Chan-ocha. “Esprimo la mia riconoscenza al governo tailandese per i suoi sforzi volti ad estirpare questo flagello, come pure a tutte le persone e le organizzazioni che lavorano instancabilmente per sradicare questo male e offrire un percorso di dignità”. “Il futuro dei nostri popoli è legato, in larga misura, al modo in cui garantiremo ai nostri figli un futuro nella dignità”.</p>
      <p>Il Papa si è anche soffermato sulle migrazioni: “la crisi migratoria mondiale non può essere ignorata. La stessa Tailandia, nota per l’accoglienza che ha concesso ai migranti e ai rifugiati, si è trovata di fronte a questa crisi dovuta alla tragica fuga di rifugiati dai Paesi vicini. Auspico, ancora una volta, che la comunità internazionale agisca con responsabilità e lungimiranza, possa risolvere i problemi che portano a questo tragico esodo e promuova una migrazione sicura, ordinata e regolata”.</p>
      <p>“Possa ogni nazione approntare dispositivi efficaci allo scopo di proteggere la dignità e i diritti dei migranti e dei rifugiati, i quali affrontano pericoli, incertezze e sfruttamento nella ricerca della libertà e di una vita degna per le proprie famiglie”. (foto di repertorio) BEa/Int9</p>
    </article>
  </body>
</html>