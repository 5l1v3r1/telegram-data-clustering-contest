<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/donald-tusk-a-fost-ales-presedinte-al-partidului-popular-european_3059731.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-21T07:38:26+00:00"/>
    <meta property="og:title" content="Donald Tusk a fost ales preşedinte al Partidului Popular European"/>
    <meta property="og:description" content="Donald Tusk este noul preşedinte al Partidului Popular European, formaţiunea cu cele mai multe mandate în Parlamentul UE. Funcţia a fost preluată în cadrul Congresului PPE, desfăşurat la Zagreb, în Croaţia. Pentru politicianul polonez au votat 491 de memb"/>
  </head>
  <body>
    <article>
      <h1>Donald Tusk a fost ales preşedinte al Partidului Popular European</h1>
      <address><time datetime="2019-11-21T07:38:26+00:00">21 Nov 2019, 07:38</time> by <a rel="author">PUBLIKA.MD</a></address>
      <p>
        <b>Donald Tusk este noul preşedinte al Partidului Popular European, formaţiunea cu cele mai multe mandate în Parlamentul UE. Funcţia a fost preluată în cadrul Congresului PPE, desfăşurat la Zagreb, în Croaţia. Pentru politicianul polonez au votat 491 de membri ai partidului, inclusiv predecesorul său, Joseph Daul, iar 37 s-au pronunţat împotrivă. Tusk a declarat în timpul evenimentului că va milita pentru protejarea democraţiei, securităţii şi va lupta împotriva celor care distribuie ştiri false şi ameninţă libertatea civică.</b>
      </p>
      <p>"Sunt convins că doar cei care doresc și sunt capabili să le ofere oamenilor un sentiment de siguranță și securitate, păstrându-și în același timp libertățile și drepturile, pot candida pentru a fi la putere", a spus preşedintele PPE,<b> </b>Donald Tusk.</p>
      <p>Donald Tusk, actualul preşedinte al Consiliului European, devine primul est-european care ajunge la conducerea PPE. Mandatul său este de 3 ani şi va începe în 1 decembrie. </p>
    </article>
  </body>
</html>