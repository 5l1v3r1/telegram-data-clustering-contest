<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/basketbal/eindeloze-zegereeks-houston-rockets-stopt-plots-denver/"/>
    <meta property="og:site_name" content="Sportnieuws"/>
    <meta property="article:published_time" content="2019-11-21T07:02:37+00:00"/>
    <meta property="og:title" content="Eindeloze zegereeks Houston Rockets stopt plots in Denver"/>
    <meta property="og:description" content="Denver Nuggets heeft een einde gemaakt aan de zegereeks van Houston Rockets. De ploeg uit Colorado won voor eigen publiek met 105-95 van de club die de voorgaande 8 wedstrijden in de NBA had gewonnen. De Serviër Nikola Jokic blonk uit bij de Nuggets met 27 punten en 12 rebounds. Bij de thuisclub eindigden 5…"/>
  </head>
  <body>
    <article>
      <h1>Eindeloze zegereeks Houston Rockets stopt plots in Denver</h1>
      <address>
        <time datetime="2019-11-21T07:02:37+00:00">21 Nov 2019, 07:02</time>
      </address>
      <p>
        <b>Denver Nuggets heeft een einde gemaakt aan de zegereeks van Houston Rockets. De ploeg uit Colorado won voor eigen publiek met 105-95 van de club die de voorgaande 8 wedstrijden in de NBA had gewonnen. De Serviër Nikola Jokic blonk uit bij de Nuggets met 27 punten en 12 rebounds.</b>
      </p>
      <p>Bij de thuisclub eindigden 5 spelers qua scores in de dubbele cijfers, bij de Rockets moest het vooral komen van het duo James Harden (27 punten) en Russell Westbrook (25). Clint Capela pakte weliswaar 21 rebounds, maar ook hij kon niet voorkomen dat de ploeg uit Houston de 4e nederlaag van dit seizoen moest incasseren.<br/><br/><b>Andere NBA-wedstrijden</b><br/>Los Angeles Clippers won het duel met Boston Celtics, de koploper in het oosten, al had het daar wel een verlenging voor nodig: 107-104. Na de reguliere speeltijd stond het 97-97. Bij de Clippers was Lou Williams, op de bank begonnen, de topschutter met 27 punten. Milwaukee Bucks versloeg Atlanta Hawks met 135-127. Giannis Antetokounmpo maakte 33 punten voor de club die op gelijke hoogte kwam met de Celtics (11 zeges, 3 nederlagen).</p>
    </article>
  </body>
</html>