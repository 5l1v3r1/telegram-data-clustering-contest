<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/timisoara/haos-total-tragedia-timisoara-locatari-evacuati-lasati-intoarca-locuinte-scosi-nou-afara-case-1_5dd635145163ec42713edcaa/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-21T07:01:32+00:00"/>
    <meta property="og:title" content="Haos total după tragedia de la Timişoara. Locatari evacuaţi şi lăsaţi să se întoarcă în locuinţe, scoşi din nou afară din case"/>
    <meta property="og:description" content="Locatarii unui bloc din Timişoara, evacuaţi după tragedia în care doi copii şi mama unuia dintre ei au murit, au fost lăsaţi să se întoarcă în apartamente ca să fie evacuaţi din nou. Autorităţile susţin că măsura este una preventivă."/>
  </head>
  <body>
    <article>
      <h1>Haos total după tragedia de la Timişoara. Locatari evacuaţi şi lăsaţi să se întoarcă în locuinţe, scoşi din nou afară din case</h1>
      <address><time datetime="2019-11-21T07:01:32+00:00">21 Nov 2019, 07:01</time> by <a rel="author">Dani Dancea</a></address>
      <h4>Locatarii unui bloc din Timişoara, evacuaţi după tragedia în care doi copii şi mama unuia dintre ei au murit, au fost lăsaţi să se întoarcă în apartamente ca să fie evacuaţi din nou. Autorităţile susţin că măsura este una preventivă.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/timisoara/a-supravietuit-om-strazii-sfarsit-ucisa-deratizare-povestea-tragica-tinerei-mame-murit-timisoara-exclusiv-1_5dd515d35163ec427138ba9d/index.html"/>
        <a href="https://adevarul.ro/news/eveniment/control-ministerului-sanatatii-urma-contaminarii-timisoara-1_5dd549df5163ec42713a2dea/index.html"/>
        <a href="https://adevarul.ro/locale/timisoara/una-cele-mai-bogate-comune-romania-anunta-deschiderea-unui-magazin-ikea-teritoriul-ei-1_5dd543715163ec427139faa2/index.html"/>
      </related>
      <p>Primul bloc evacuat după tragedia de la Timişoara a fost cel de pe Mioriţa nr. 8, în care locuiau şi victimele. În  urma anchetei, s-a constatat că firma de deratizare care a lucrat pe Mioriţa nr.8 a efectuat lucrări de deratizare şi într-un apartament de pe strada Mioriţa nr.4 şi într-un apartament din blocul de pe strada Vaida Voievod nr.1. În urma acestei situaţii, autorităţile au decis evacuarea locatarilor din apartamentul de pe strada Mioriţa nr. 4 şi evacuarea totală a blocului de pe Vaida Voievod.</p>
      <p>
        <a href="https://adevarul.ro/news/eveniment/mapn-trimite-echipa-specialisti-timisoara-verificari-suplimentare-blocurile-s-a-facut-dezinsectie-deratizare-trei-oameni-murit-1_5dd620bc5163ec42713e64f7/index.html">
          <b>CITEŞTE ŞI MApN trimite o echipă de specialişti la Timişoara, pentru verificări în blocurile în care unde trei oameni au murit. Ce substanţe caută specialiştii militari</b>
        </a>
      </p>
      <p>Marţi seara, locatarilor de la Mioriţa nr.4 şi Vaida Voievod nr.8 li s-a permis să se întoarcă în apartamente. Comitetul Judeţean pentru Situaţii de Urgenţă Timiş, întrunit miercuri seara, a decis din nou evacuarea locatarilor de la Mioriţa nr. 4 şi a celor de la Vaida Voievod nr.8.</p>
      <p><b><i>„Întrucât măsurătorile din aer nu indicau valori depăşite de substanţe toxice, s-a permis accesul temporar în incinta imobilului. În şedinţa Comitetului Judeţean pentru Situaţii de Urgenţă, specialiştii si reprezentantii din cadrul comitetului au hotărât ca totuşi, preventiv, locatarii să nu se mute definitiv, ci să rămână în afara imobilului si să fie cazaţi la unităţile identificate de autorităţile locale. Aceasta măsură a fost luată până organele abilitate, în speţă DSP, îşi vor da avizul pentru accesul definitiv în locuinţe. Măsura a fost luată de CJSU pentru a preîntâmpina apariţia unor alte situaţii de urgenţă, siguranţa localurilor fiind  prioritară</i></b>”, au transmis reprezentanţii ISU Timiş, potrivit cărora a fost solicitat şi sprijinul Armatei pentru a efectua măsurători înainte de a li se permite accesul definitiv al locatarilor în locuinţe.</p>
      <p>
        <b>Autorităţile nu îşi asumă decontaminarea blocului cu probleme</b>
      </p>
      <p>Autorităţile au mai transmis că în cazul blocului de pe strada Mioriţa nr.8, acolo unde au fost cele mai mari probleme vor fi urmaţi aceeaşi paşi, dar statul nu îşi asumă responsabilitatea decontaminării, revenind în sarcina proprietarului, care a contractat şi firma de deratizare, să contracteze o firmă specializată în decontaminare. <b><i>„Acolo, fiind vorba de mai multe spatii care au fost contaminate, s-a dispus ca proprietarul să contracteze o firmă specializată pentru decontaminare şi igienizare, înainte de a permite accesul locatarilor”</i></b>, au mai transmis reprezentanţii ISU Timiş.</p>
      <hr/>
    </article>
  </body>
</html>