<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391841-%d7%99%d7%95%d7%90%d7%91-%d7%a7%d7%99%d7%a9-2"/>
    <meta property="og:site_name" content="סרוגים"/>
    <meta property="article:published_time" content="2019-11-21T07:01:41+00:00"/>
    <meta property="og:title" content="קיש: &quot;יהיו פריימריז על ראשות הליכוד, זו דמוקרטיה&quot;"/>
    <meta property="og:description" content="בליכוד יש עוצר ראיונות, אך ח&quot;כ יואב קיש שעלה בכל זאת לשידור, קרא לערוך פריימריז לראשות המפלגה ולא לכל הרשימה, אך סירב להגיד במי יתמוך בהתמוד........"/>
  </head>
  <body>
    <article>
      <h1>קיש: "יהיו פריימריז על ראשות הליכוד, זו דמוקרטיה"</h1>
      <h2>בליכוד יש עוצר ראיונות, אך ח"כ יואב קיש שעלה בכל זאת לשידור, קרא לערוך פריימריז לראשות המפלגה ולא לכל הרשימה, אך סירב להגיד במי יתמוך בהתמודדות שכזו. בליכוד מעריכים: כך הוא נוקם בנתניהו</h2>
      <address><time datetime="2019-11-21T07:01:41+00:00">21 Nov 2019, 07:01</time> by <a rel="author">, חדשות סרוגים</a></address>
      <p>חרף ההחלטה של ראש הממשלה לקבע את הרשימה לכנסת ולא לערוף בחירות מקדימות בליכוד, מצהיר הבוקר (חמישי) ח"כ יואב קיש  בגל"צ כי "אין מצב שלא יהיו פריימריז על ראשות הליכוד, אנחנו מפלגה דמוקרטית"‎.</p>
      <p>בליכוד יש עוצר ראיונות, אך קיש שעלה בכל זאת לשידור סירב להגיד במי יתמוך בהתמודדות שכזו וקרא לערוך פריימריז לראשות ולא לרשימה. בליכוד מעריכים כי קיש נוקם כך בנתניהו, שלטענתו לא תמך בו בבחירות ליו"ר סיעת הליכוד ובעקבות מהלכים של מקרוביו נבחר לבסוף לתפקיד ח"כ מיקי זוהר.</p>
      <p>במהלך סיעת הליכוד שהתקיימה אתמול הודיע ח"כ חיים כץ, יו"ר מרכז הליכוד, כי יצא מכתב זימון לחברי המרכז ל- 5 בדצמבר לכינוס  והצבעה על ביטול הפריימריז לרשימת הליכוד לכנסת באם יתקיימו בחירות.</p>
      <figure>
        <img src="https://www.srugim.co.il/i/wp-content/uploads/2019/09/F190918MA19__w1980.jpg"/>
      </figure>
      <h4>עוד באותו נושא</h4>
      <h3>נתניהו נערך לבחירות: לא יתקיימו פריימריז בליכוד</h3>
      <p>לכתבה המלאה בסרוגים &gt;<br/>4</p>
      <p>השרה מירי רגב הסכימה להחלטה ואמרה כי לדעתה צריך להחליט גם על ביטול הפריימריז ליושב ראש המפלגה. ח"כ גדעון סער, שרמז בעבר על החלטתו לרוץ לראשות הליכוד, ענה לה: "מירי, אתה רוצה לפתוח את זה פה לדיון?".</p>
      <p>רגב הגיבה: "אתה יכול להגיד את דעתך, אני אומרת את דעתי".</p>
      <p>במערכת הפוליטית מעריכים כי המטרה של ההחלטה היא להרגיע את הח״כים מהשורות האחרונות של הליכוד שהיו עלולים למצוא את עצמם מחוץ לרשימה במקרה של תוצאה נמוכה יותר ובכך במקביל למנוע עריקות לכחול לבן או מפלגות אחרות שיבטיחו את מקומם.</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>
        <b>ח"כ שלמה קרעי לסרוגים: ביטול הפריימריז בליכוד – החלטה נכונה</b>
      </p>
      <p>בכנס החירום של הליכוד ביום ראשון, התייחס חבר הכנסת מהליכוד קרעי לביטול הפריימריז במידה וילכו לבחירות: "זו החלטה נכונה, ללכת לפריימריז ולשלוח חברי כנסת שעדיין לא הייתה להם הזדמנות להוכיח את עצמם ולהציג את העשייה שלהם – זה לעג לרש".</p>
      <p>לדבריו, "צריך לתת לחברי הכנסת החדשים הזדמנות ורק אחר כך לשלוח אותם למבחן הציבור".</p>
    </article>
  </body>
</html>