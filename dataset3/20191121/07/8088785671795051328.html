<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/sinavlar/2020-yili-iokbs-ne-zaman-h509339.html"/>
    <meta property="og:site_name" content="KamuAjans"/>
    <meta property="article:published_time" content="2019-11-21T07:15:20+00:00"/>
    <meta property="og:title" content="2020 Yılı İOKBS Ne Zaman?"/>
    <meta property="og:description" content="2020 PYBS Sınavı - Sınav için başvuru yapacak 5, 6, 7, hazırlık sınıfı, 9, 10 ve 11'inci sınıf öğrencileri, sınav için hazırlık içine girdi. MEB Ortaokullar, imam-hatip ortaokulları veya özel eğitim ortaokullarının 5 inci, 6 ncı, 7 nci ve 8 inci sınıfları ile hazırlık sınıfı, 9 uncu, 10 uncu ve 11 inci sınıflarda öğrenci olanların girebilme hakkına sahip olduğu MEB 2020 İOKBS Sınavı 2020 tarihi belli oldu."/>
  </head>
  <body>
    <article>
      <h1>2020 Yılı İOKBS Ne Zaman?</h1>
      <address><time datetime="2019-11-21T07:15:20+00:00">21 Nov 2019, 07:15</time> by <a rel="author">KamuAjans</a></address>
      <p>
        <b>2020 PYBS Sınavı - Sınav için başvuru yapacak 5, 6, 7, hazırlık sınıfı, 9, 10 ve 11'inci sınıf öğrencileri, sınav için hazırlık içine girdi. MEB Ortaokullar, imam-hatip ortaokulları veya özel eğitim ortaokullarının 5 inci, 6 ncı, 7 nci ve 8 inci sınıfları ile hazırlık sınıfı, 9 uncu, 10 uncu ve 11 inci sınıflarda öğrenci olanların girebilme hakkına sahip olduğu MEB 2020 İOKBS Sınavı 2020 tarihi belli oldu.</b>
      </p>
      <p>Kamuajans.com - İlköğretim ve Ortaöğretim Kurumları Bursluluk Sınavı (<a href="http://www.kamuajans.com/haberleri/iokbs">İOKBS</a>) 5, 6, 7, 8, hazırlık sınıfı, 9, 10 ve 11 inci sınıflara yönelik olarak <b>25 Nisan 2020</b> tarihinde Türkiye saatiyle saat 10.00'da MEB ÖDSGM tarafından yapılacak. İOKBS, tüm il merkezleri ile başvuru sayısına göre gerekli görülen ilçe merkezlerinde, yurt dışında ise sınava girecek en az 10 (on) öğrenci olmak kaydıyla; Lefkoşa, Riyad, Medine, Cidde, Tebük, Kuveyt, Aşkabat, Taşkent, Bakü ve Bişkek'te yapılacak.<br/><br/>Milli Eğitim Bakanlığı ( MEB) tarafından uygulanan Parasız Yatılılık ve Bursluluk Sınavı’na (İOKBS) 2020 Yılı başvurusu henüz belli olmadı.</p>
      <p>
        <i>
          <u>
            <b>İlköğretim ve Ortaöğretim Kurumları Bursluluk Sınavı (5, 6, 7, 8, 9, 10 ve 11. Sınıflar ve Hazırlık Sınıfı) 2020/İOKBS 25 Nisan 2020 tarihinde yapılacak.</b>
          </u>
        </i>
      </p>
      <p>25 Nisan 2020 tarihinde saat 10.00'da yapılacak İOKBS Sınava Giriş Belgesi yayınlanma tarihi ve sonuç açıklanma tarihi de henüz belli olmadı.<br/><br/><a href="http://www.meb.gov.tr/sinavlar/sonuc/sorgu.php?SINAV_ID=F4D784F7932AACAFC7313A32BAD21223"><b>GİRİŞ BELGELERİ</b></a></p>
      <p>Her yıl tespit edilen parasız yatılılık veya bursluluk kontenjanlarının; %10’u Kanunlarla Özel Hak Tanınan Öğrencilere, %5’i Bakanlığa bağlı resmî okul veya kurumlarda kadrolu veya sözleşmeli olarak çalışan, emekli olan ya da vefat eden öğretmenlerin öğrenci olan çocuklarına, %5’i ailesinin oturduğu yerleşim biriminde ortaokul, özel eğitim ortaokulu veya imamhatip ortaokulu bulunmayan öğrencilere, %80’i (a), (b) ve (c) bentleri dışındaki diğer öğrencilere, ayrılır.<br/><br/>Birinci fıkradaki kontenjanlardan; (a) ve (c) bentlerinde belirtilen kontenjanların dolmaması hâlinde kalan kontenjan diğer öğrencilere ayrılan %80’lik kontenjana ilave edilir. Öğretmen çocuğuna ayrılan %5’lik kontenjanın dolmaması hâlinde ise kalan kontenjan öğretmen dışındaki Bakanlık merkez, taşra ve yurtdışı kadrolarında çalışan diğer eğitim personelin çocukları için kullanılır, buna rağmen dolmaması hâlinde kalan kontenjan %80’lik kontenjana ilave edilir.<br/><br/>İOKBS sonuçları http://www.meb.gov.tr ve http://odsgm.meb.gov.tr internet adreslerinde ilan edilecektir. Okul müdürlükleri öğrenci velisinin istemesi hâlinde “Sınav Sonuç Belgesi”ni elektronik ortamdan alıp onayladıktan sonra mühürleyerek öğrenci velisine veya öğrenciye imza karşılığı verecektir.<br/><br/><b>SINAV İTİRAZLARI<br/></b><br/>a. Sorulara, cevap anahtarlarına ve sonuçlara yapılacak itirazlar; soruların, cevap anahtarlarının Bakanlıkça yayımlanmasından itibaren en geç 5 (beş) takvim günü içerisinde ÖDSGM resmî internet sayfasında yayımlanan sınav itiraz bölümünden elektronik olarak veya yazılı olarak ÖDSGM’ye yapılabilecektir.<br/><br/>b. Elektronik ortamda veya yazılı olarak yapılan itirazların incelenebilmesi için T.C. Ziraat Bankası, Türkiye Vakıflar Bankası ve Türkiye Halk Bankası şubelerinden herhangi birine, “Kurumsal Tahsilât Programı” aracılığıyla sınav ücreti yatırılması gerekmektedir. Yazılı yapılan itirazlarda, ücret yatırıp itiraz başvurusu ile birlikte banka dekontu/ATM işlem fişi göndermeyen adayların başvuruları dikkate alınmayacak ve cevaplanmayacaktır.<br/><br/>c. 6/1/1982 tarihli ve 2577 sayılı İdari Yargılama Usulü Kanunu’nun 20/B maddesi uyarınca, sorulara ve cevap anahtarına yapılacak itirazlar, soruların ve cevap anahtarlarının http://www.meb.gov.tr internet adresinden yayımlanmasından itibaren başlayan 10 (on) günlük dava açma süresini durdurmamaktadır.<br/><br/>ç. 2577 sayılı İdari Yargılama Usulü Kanunu’nun 20/B maddesi uyarınca, sonuçlara yapılacak itirazlar, sonuçların http://www.meb.gov.tr internet adresinden yayımlanmasından itibaren başlayan 10 (on) günlük dava açma süresini durdurmamaktadır.<br/><br/>d. Faksla yapılan itirazlar dikkate alınmayacaktır.<br/><br/>e. İtirazların cevaplanmasındaki süre için ÖDSGM’ye gelen evrak kayıt tarihi dikkate alınacaktır.<br/><br/>f. Süresi geçtikten sonra yapılan itirazlar ile öğrencinin T.C. kimlik numarası belirtilmeyen, banka dekontu/ATM işlem fişi eklenmemiş, imza ve adresleri olmayan dilekçeler dikkate alınmayacaktır.<br/><a href="http://kamuajans.com/"><br/>KamuAjans.com</a> - Özel Haber</p>
    </article>
  </body>
</html>