<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/siatkowka/855468/siatkowka-pourya-fayazi-wspomina-spiecie-z-michalem-kubiakiem-obrazil-iran-i-wsz"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-21T07:55:47+00:00"/>
    <meta property="og:title" content="Siatkówka. Pourya Fayazi wspomina spięcie z Michałem Kubiakiem. &quot;Obraził Iran i wszystkich Irańczyków&quot;"/>
    <meta property="og:description" content="- Nie potrafię zrozumieć, że ktoś, tylko dlatego, że podpadli mu przeciwnicy pod siatką, obraża Iran i wszystkich Irańczyków - powiedział Pourya Fayazi. Przypomniał sytuację z Pucharu Azji, kiedy doszło do spięcia pomiędzy nim a Michałem Kubiakiem."/>
  </head>
  <body>
    <article>
      <h1>Siatkówka. Pourya Fayazi wspomina spięcie z Michałem Kubiakiem. "Obraził Iran i wszystkich Irańczyków"</h1>
      <address><time datetime="2019-11-21T07:55:47+00:00">21 Nov 2019, 07:55</time> by <a rel="author" href="https://sportowefakty.wp.pl/autor/mateusz-kozanecki" target="_blank">Mateusz Kozanecki</a></address>
      <h4>- Nie potrafię zrozumieć, że ktoś, tylko dlatego, że podpadli mu przeciwnicy pod siatką, obraża Iran i wszystkich Irańczyków - powiedział Pourya Fayazi. Przypomniał sytuację z Pucharu Azji, kiedy doszło do spięcia pomiędzy nim a Michałem Kubiakiem.</h4>
      <related>
        <a href="https://sportowefakty.wp.pl/siatkowka/855367/siatkowka-impulsywny-prezes-problemy-w-szatni-heynen-nie-ma-lekko-we-wloszech"/>
      </related>
      <p>W finale kwietniowego Pucharu Azji Shahrdari Varamin z  w składzie mierzyła się z Panasonic Panthers Michała Kubiaka. Irańczycy przegrywali już 0:2, ale odwrócili losy meczu i ostatecznie zwyciężyli. Po zdobyciu ostatniego punktu Fayazi w geście triumfu wskazał palcem na Kubiaka. Pod siatką doszło do przepychanek (<a href="https://sportowefakty.wp.pl/siatkowka/827934/bedzinianie-skompletowali-przyjmujacych-iranczyk-purya-fayazi-nowym-siatkarzem-m">więcej na ten temat przeczytasz <b>TUTAJ</b></a>).</p>
      <p>Miesiąc później <a href="https://sportowefakty.wp.pl/siatkowka/michal-kubiak">Michał Kubiak</a> niepochlebnie wypowiedział się na temat Irańczyków. Niedługo później <a href="https://sportowefakty.wp.pl/siatkowka/pzps">Polski Związek Piłki Siatkowej</a> zdecydował się zawiesić go na sześć meczów (w tym na wyjazdowy mecz z Iranem w <a href="https://sportowefakty.wp.pl/siatkowka/liga-swiatowa">Lidze Narodów</a>). Fayazi nazwany został z kolei "irańskim prowokatorem".</p>
      <p>
        <b>Czytaj także: <a href="https://sportowefakty.wp.pl/siatkowka/855410/serie-a-bardzo-dobre-wystepy-wilfredo-leona-i-bartosza-bednorza">Serie A: bardzo dobre występy Wilfredo Leona i Bartosza Bednorza</a></b>
      </p>
      <p>Teraz, ponad pół roku od tamtych wydarzeń, <a href="https://sportowefakty.wp.pl/siatkowka/pourya-fayazi">Pourya Fayazi</a> zdecydował się podzielić szczegółami z finału Pucharu Azji.</p>
      <p>- Podczas meczu walczę tylko z przeciwnikiem i nigdy nikomu nie mówiłbym nic brzydkiego o jego rodzinie. On natomiast na pewno doskonale pamięta, co do mnie mówił. To były złe, ciężkie słowa - powiedział Fayazi w rozmowie z "Faktem".</p>
      <p>- Nasze narody nigdy nie miały ze sobą złych relacji, dlatego nie potrafię zrozumieć, że ktoś, tylko dlatego, że podpadli mu przeciwnicy pod siatką, obraża Iran i wszystkich Irańczyków. To był tylko mecz - zakończył Irańczyk, który obecnie gra w <a href="https://sportowefakty.wp.pl/siatkowka/mks-bedzin">MKS-ie Będzin</a>.</p>
      <p>WP SportoweFakty</p>
    </article>
  </body>
</html>