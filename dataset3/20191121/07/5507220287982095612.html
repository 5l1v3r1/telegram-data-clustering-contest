<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187692/"/>
    <meta property="og:site_name" content="Janam TV"/>
    <meta property="article:published_time" content="2019-11-21T07:58:25+00:00"/>
    <meta property="og:title" content="സ്കൂളിലെ കുഴി അടക്കേണ്ടത് ഞങ്ങളുടെ ജോലിയല്ല; അത് പിടിഎയുടെ പണിയാണ്: മന്ത്രി സുധാകരൻ"/>
    <meta property="og:description" content="തിരുവനന്തപുരം: ബത്തേരി ഗവ. സര്‍വജന വൊക്കേഷണല്‍ ഹയര്‍ സെക്കന്‍ഡറി സ്‌കൂളിലെ ക്ലാസ് മുറിയിൽ പാമ്പ് കടിയേറ്റ് വിദ്യാർത്ഥിനി മരിച്ച സംഭവത്തിൽ വിദ്യാഭ്യാസ"/>
  </head>
  <body>
    <article>
      <h1>സ്കൂളിലെ കുഴി അടക്കേണ്ടത് ഞങ്ങളുടെ ജോലിയല്ല; അത് പിടിഎയുടെ പണിയാണ്: മന്ത്രി സുധാകരൻ</h1>
      <address><time datetime="2019-11-21T07:58:25+00:00">21 Nov 2019, 07:58</time> by <a rel="author">Janam TV Web Desk</a></address>
      <p>തിരുവനന്തപുരം: ബത്തേരി ഗവ. സര്‍വജന വൊക്കേഷണല്‍ ഹയര്‍ സെക്കന്‍ഡറി സ്‌കൂളിലെ ക്ലാസ് മുറിയിൽ പാമ്പ് കടിയേറ്റ് വിദ്യാർത്ഥിനി മരിച്ച സംഭവത്തിൽ വിദ്യാഭ്യാസ വകുപ്പിനെ ന്യായീകരിച്ച് പൊതുമരാമത്ത് വകുപ്പ് മന്ത്രി ജി സുധാകരൻ. സ്കൂളിലെ കുഴി അടക്കുന്നത് തങ്ങളുടെ ജോലിയല്ലെന്നും അത് പിടിഎയുടെ ജോലിയാണെന്നും സുധാകരൻ പറഞ്ഞു.</p>
      <p>ക്ലാസ് മുറിയിൽ മാളമുണ്ടോ എന്നത് വിദ്യാഭ്യാസ വകുപ്പോ എന്‍ജിനിയറോ വന്ന് നോക്കേണ്ട കാര്യമല്ല. അത് പിടിഎയുടെ പണിയാണ്. അവർക്ക് അവിടെ വേറെ എന്താണ് പണിയെന്നും സുധാകരൻ ചോദിച്ചു.</p>
      <p>ബുധനാഴ്ച വൈകിട്ടോടെയാണ് സ്കൂളിലെ അഞ്ചാം ക്ലാസ് വിദ്യാർത്ഥിനിയായ ഷഹ്ലയ്ക്ക് പാമ്പ് കടിയേറ്റത്. കുട്ടിയുടെ അവസ്ഥ മോശമായിട്ടും അധ്യാപകര്‍ ആശുപത്രിയിലേക്ക് കൊണ്ടുപോകാന്‍ തയ്യാറായില്ലെന്നാണ് ആരോപണം.</p>
    </article>
  </body>
</html>