<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webnews.it/2019/11/21/acer-sei-nuovi-dispositivi-chrome-enterprise/"/>
    <meta property="og:site_name" content="Webnews"/>
    <meta property="article:published_time" content="2019-11-21T07:00:00+00:00"/>
    <meta property="og:title" content="Acer, sei nuovi dispositivi Chrome Enterprise"/>
    <meta property="og:description" content="Acer amplia l’offerta Chrome Enterprise per le aziende con ben 6 nuovi modelli."/>
  </head>
  <body>
    <article>
      <h1>Acer, sei nuovi dispositivi Chrome Enterprise</h1>
      <h2>Acer amplia l’offerta Chrome Enterprise per le aziende con ben 6 nuovi modelli.</h2>
      <address><time datetime="2019-11-21T07:00:00+00:00">21 Nov 2019, 07:00</time> by <a rel="author" href="https://www.webnews.it/author/filippovendrame/" target="_blank">Filippo Vendrame</a></address>
      <p><a href="https://www.webnews.it/recensioni/produttore/acer/">Acer</a> punta a voler accontentare anche le esigenze delle aziende. Per questo, ha annunciato ben sei nuovi dispositivi <b>Chrome Enterprise</b> che saranno disponibili già a partire da questo mese. Grazie ai molti vantaggi di <b>Chrome OS</b>, come gli aggiornamenti automatici in background e la sicurezza multi-layer, gli utenti hanno la possibilità di lavorare più velocemente e in modo più smart.</p>
      <p>I dispositivi Chrome Enterprise sono progettati per il <b>cloud</b> e uniscono i vantaggi dei dispositivi Chrome per l’utente finale con le caratteristiche business di Chrome OS, così che i reparti IT possano supportare i dipendenti per lavorare ovunque in modo sicuro ed efficace.</p>
      <p>Questi dispositivi offrono un altissimo livello di sicurezza, elemento importante nelle aziende. I dipendenti e le aziende che utilizzano i dispositivi Chrome sono protetti in caso di perdita o furto dei dispositivi, in quanto gli amministratori IT possono facilmente disabilitare il prodotto, impedendo a potenziali malintenzionati di accedere ai dati aziendali. I dispositivi possono anche essere impostati come temporanei, in modo che i dati personali di un utente possano essere rimossi dal dispositivo al termine di ogni sessione.</p>
      <p>I dispositivi Chrome Enterprise semplificano anche il flusso di lavoro e rendono l’accesso molto più flessibile ai dati aziendali. Inoltre, gli amministratori hanno accesso all’assistenza per la risoluzione dei problemi di Chrome OS. Con il supporto 24/7, gli amministratori IT possono rivolgersi a <a href="https://www.webnews.it/recensioni/produttore/google/">Google</a> in caso di problemi, senza costi aggiuntivi.</p>
      <slideshow>
        <figure>
          <img src="https://www.webnews.it/app/uploads/2019/11/acer-chromebase-ca24i2-wp-01.png"/>
        </figure>
        <figure>
          <img src="https://www.webnews.it/app/uploads/2019/11/acer-chromebook-13-cb713-1w-wp-03.png"/>
        </figure>
        <figure>
          <img src="https://www.webnews.it/app/uploads/2019/11/acer-chromebook-715-cb715-1w-cb715-1wt-01.png"/>
        </figure>
        <figure>
          <img src="https://www.webnews.it/app/uploads/2019/11/acer-chromebook-spin-13-cp713-1wn-wp-playstore-stylus-04.png"/>
        </figure>
        <figure>
          <img src="https://www.webnews.it/app/uploads/2019/11/acer-chromebox-cxi3-premium-01.png"/>
        </figure>
      </slideshow>
      <p>Le nuove soluzioni proposte da Acer sono le seguenti.</p>
      <ul>
        <li><b>Acer Chromebook Enterprise 13</b>: dotato di schermo QHD in 3:2 e scocca completamente rivestita in alluminio.</li>
        <li><b>Acer Chromebook Enterprise Spin 13</b>: con display in 3:2 per una visione QHD completa, in un form factor convertibile, con penna inclusa per la migliore esperienza utente possibile.</li>
        <li><b>Acer Chromebook Enterprise 714</b>: offre un’autonomia leader nel settore, fino a 12 ore di produttività, in uno chassis interamente in metallo con cornici sottili dello schermo e lettore di impronte digitali opzionale.</li>
        <li><b>Acer Chromebook Enterprise 715</b>: il primo con un tastierino numerico dedicato per applicazioni che richiedono l’uso intensivo di numeri, offrendo agli utenti che lavorano in cloud un modo efficiente per l’inserimento dati.</li>
        <li><b>Acer Chromebox Enterprise CXI3</b>: un lettore multimediale espressamente progettato per la grafica ad alta definizione.</li>
        <li><b>Acer Chromebase Enterprise 24I2</b>: un prodotto all-in-one ideale come device per le videoconferenze, come dispositivo self-service nei negozi, nei chioschi, nelle hall degli hotel, nei supermercati e in altre situazioni in cui è richiesta l’interazione dei clienti.</li>
      </ul>
      <p>Se vuoi aggiornamenti su <i>Acer, sei nuovi dispositivi Chrome Enterprise</i> inserisci la tua email nel box qui sotto:</p>
      <p>Iscriviti <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.</p>
      <p>Compilando il presente form acconsento a ricevere le informazioni relative ai servizi di cui alla presente pagina ai sensi dell'<a href="https://www.webnews.it/privacy-policy">informativa sulla privacy</a>.</p>
      <p>La tua iscrizione è andata a buon fine. Se vuoi ricevere informazioni personalizzate compila anche i seguenti campi opzionali:</p>
      <p>Anno di nascita<br/>Sesso<br/>Provincia<br/>Professione<br/>Titolo di studio<br/>Telefono <br/>Si<br/>No<br/>Acconsento al trattamento dei dati per attività di marketing.<br/>Si<br/>No<br/>Acconsento al trattamento dei dati ai fini della comunicazione a terzi per loro attività di marketing.<br/>Completa</p>
    </article>
  </body>
</html>