<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/dizi-oyuncalari-cigercide-sisle-saldirdi"/>
    <meta property="og:site_name" content="CNN Türk"/>
    <meta property="article:published_time" content="2019-11-21T07:51:07+00:00"/>
    <meta property="og:title" content="Dizi oyuncusu yağma suçundan tutuklandı"/>
    <meta property="og:description" content="Adana'da çekimleri yapılarak internet üzerinden..."/>
  </head>
  <body>
    <article>
      <h1>Dizi oyuncusu yağma suçundan tutuklandı</h1>
      <h2>Adana'da çekimleri yapılarak internet üzerinden yayınlanan eski bir dizinin iki oyuncusundan biri yağma suçundan tutuklandı, diğer adli kontrol şartıyla serbest bırakıldı. </h2>
      <address><time datetime="2019-11-21T07:51:07+00:00">21 Nov 2019, 07:51</time> by <a rel="author">İHA</a></address>
      <p>İddiaya göre, Seyhan ilçesi Sarıyakup Mahallesi'ndeki bir kebapçı dükkanına giden Cengizhan Y. (24) ve Burak A. (19), burada Hüseyin A. ve Abdullah H. ile selamlaşma yüzünden tartıştı.</p>
      <p>Tartışma esnasında Cengizhan Y. ve Burak A. ellerine geçirdikleri şişle iki kişiyi kovaladı. Başka bir iş yerine sığınan 2 kişiyi darbeden Cengizhan Y, Hüseyin A'nın üzerindeki ruhsatlı silahını alarak kaçtı.</p>
      <p>Darp sonucu yaralanan ve <a href="https://www.cnnturk.com/haberleri/adana">Adana</a> Şehir <a href="https://www.cnnturk.com/haberleri/egitim">Eğitim</a> ve Araştırma Hastanesi'ne kaldırılan iki kişi, şüphelilerden şikayetçi oldu.</p>
      <p>Seyhan İlçe Emniyet Müdürlüğü Suç Önleme ve Araştırma Büro Amirliği ekipleri yaptıkları çalışmada zanlıların, internet üzerinden yayınlanan eski bir dizinin oyuncuları olan Cengizhan Y. ve Burak A. olduğunu belirledi.</p>
      <p>Ekiplerin yaptığı çalışmayla yakalanan şüphelilerden Cengizhan Y'nin üzerinde Hüseyin A'ya ait ruhsatlı silah bulundu.</p>
      <p>Emniyetteki işlemlerinin ardından adliye sevk edilen zanlılardan Cengizhan Y. çıkarıldığı mahkemece tutuklandı, diğeri adli kontrol şartıyla serbest bırakıldı. </p>
      <related>
        <h4>ilgili haberler</h4>
        <a href="https://www.cnnturk.com/turkiye/bin-300-metre-uzunlugunda-yer-alti-sehri-bulundu"/>
        <a href="https://www.cnnturk.com/ekonomi/bakan-cnnturk-canli-yayininda-acikladi-et-ithalati-yapilmayacak"/>
        <a href="https://www.cnnturk.com/video/turkiye/bina-hasarli-ve-muhurlu-ama"/>
      </related>
    </article>
  </body>
</html>