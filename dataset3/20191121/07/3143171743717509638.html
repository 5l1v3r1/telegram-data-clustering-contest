<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/cislverona-trento-e-engie-siglano-un-doppio-protocollo-per-il-lavoro.html"/>
    <meta property="og:site_name" content="Tempostretto"/>
    <meta property="article:published_time" content="2019-11-21T07:15:51+00:00"/>
    <meta property="og:title" content="Cisl,Verona Trento e Engie siglano un doppio protocollo per il lavoro"/>
    <meta property="og:description" content="L’intesa nasce con l’obiettivo di arginare la fuga dei giovani e favorire la loro occupazione e permanenza sul territorio."/>
  </head>
  <body>
    <article>
      <h1>Cisl,Verona Trento e Engie siglano un doppio protocollo per il lavoro</h1>
      <address><time datetime="2019-11-21T07:15:51+00:00">21 Nov 2019, 07:15</time> by <a rel="author" href="https://www.tempostretto.it/author/francesca-cali" target="_blank">Francesca Cali</a></address>
      <p>
        <i>L’intesa nasce con l’obiettivo di arginare la fuga dei giovani e favorire la loro occupazione e permanenza sul territorio.</i>
      </p>
      <p><b>Unidici neoassunti e cinque nuovi stagisti.</b> Questo quanto prevede il doppio Protocollo per il lavoro sottoscritto nella giornata di mercoledì mattina dalla <b>Cisl, l’ Istituto Verona Trento </b>e la multinazionale <b>Engie Energia.</b></p>
      <p>Obiettivo del Protocollo è quello di arginare la fuga dei giovani dal nostro territorio e offrire loro nuove opportunità di lavoro. Come spiegato dalla responsabile Risorse Umane nel Sud Italia di Engie, <b>Cristina Uliano, </b>da anni la multinazionale collabora con le scuole e le università per arricchire le competenze e di giovani la propria azienda.</p>
      <figure>
        <img src="https://www.tempostretto.it/wp-content/uploads/2019/11/stretta-di-mano.jpeg"/>
      </figure>
      <p>Grande soddisfazione per l’accordo è stata espressa anche dal Segretario generale della Cisl Messina che ha commentato il risultato ottenuto con la sigla dell’accordo.</p>
      <p>“Il sindacato è in prima linea per il lavoro che c’è e per quello che vogliamo continui ad esserci soprattutto per i giovani nel nostro territorio- <b>Tonino Genovese</b>-e questa è un’occasione straordinaria per dimostrare che si può, che ci sono le opportunità, dobbiamo semplicemente ciascuno di noi fare la propria parte mettere in rete, far conoscere e dare opportunità”.</p>
      <p>Grazie all’accordo undici ragazzi di età compresa fra i 20 e i 23 anni otterranno un contratto a tempo indeterminato. Nel commentare quanto sancito dall’accordo sottoscritto, la preside del Verona Trento ha ribadito l’importanza delle scuole nel processo formativo dei giovani che poi verranno inseriti nel mondo del lavoro.</p>
      <p>“Noi stiamo lavorando-ha commentato <b>Simonetta Di Prima</b>– perché crediamo che i nostri giovani possano e debbano restare in questa città. Stiamo lavorando perché questo sia un polo tecnologico che riesce a dare linfa vitale a questa città. Questi ragazzi non devono andar via da qui, ma le loro professionalità devono essere messe al servizio di questa città”.</p>
    </article>
  </body>
</html>