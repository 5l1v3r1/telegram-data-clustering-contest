<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ahaber.com.tr/gundem/2019/11/21/izmir-merkezli-fetonun-tsk-yapilanmasina-yonelik-operasyon"/>
    <meta property="og:site_name" content="A Haber"/>
    <meta property="article:published_time" content="2019-11-21T07:57:15+00:00"/>
    <meta property="og:title" content="İzmir merkezli FETÖ'nün TSK yapılanmasına yönelik operasyon"/>
    <meta property="og:description" content="İzmir merkezli 45 ilde Fetullahçı Terör Örgütü'nün (FETÖ) Türk Silahlı Kuvvetlerindeki (TSK) kripto yapılanmasına yönelik soruşturma kapsamında dün adliyeye sevk edilen 17 şüpheliden 15'i tutuklandı."/>
  </head>
  <body>
    <article>
      <h1>İzmir merkezli FETÖ'nün TSK yapılanmasına yönelik operasyon</h1>
      <address>
        <time datetime="2019-11-21T07:57:15+00:00">21 Nov 2019, 07:57</time>
      </address>
      <p>
        <b><a href="https://www.ahaber.com.tr/index/izmir">İzmir</a> merkezli 45 ilde Fetullahçı Terör Örgütü'nün (<a href="https://www.ahaber.com.tr/index/feto">FETÖ</a>) Türk Silahlı Kuvvetlerindeki (<a href="https://www.ahaber.com.tr/index/tsk">TSK</a>) kripto yapılanmasına yönelik soruşturma kapsamında dün adliyeye sevk edilen 17 şüpheliden 15'i tutuklandı.</b>
      </p>
      <p>Alınan bilgiye göre, <a href="https://www.ahaber.com.tr/index/feto">FETÖ</a>'nün <a href="https://www.ahaber.com.tr/index/tsk">TSK</a> yapılanması içinde faaliyet gösterdikleri ve "mahrem imamlarca" ankesör ya da büfe telefonlarından arandıkları belirlenen şüphelilere ilişkin Cumhuriyet Başsavcılığınca başlatılan operasyon kapsamında iki şüphelinin daha yakalanmasıyla gözaltına alınanların sayısı 120'ye yükseldi.</p>
      <p>Dün adliyeye sevk edilen 17 şüpheliden 15'i tutuklandı, 2'si etkin pişmanlık yasası hükümlerinden faydalanarak adli kontrol şartıyla serbest bırakıldı.</p>
      <p>Bu arada, emniyetteki işlemleri tamamlanan zanlılardan 63'ü daha adliyeye sevk edildi.</p>
      <p><a href="https://www.ahaber.com.tr/index/izmir">İzmir</a> Cumhuriyet Başsavcılığınca yürütülen FETÖ soruşturması kapsamında aralarında 3 albay, 5 binbaşı ve 5 yüzbaşının da bulunduğu 82'si muvazzaf 133 şüpheli hakkında gözaltı kararı çıkartılmış, 45 ilde eş zamanlı başlatılan operasyonda 118 zanlı gözaltına alınmıştı.</p>
    </article>
  </body>
</html>