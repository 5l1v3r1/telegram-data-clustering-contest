<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/primo-piano/gazzetta-milan-offerta-per-ibra-6-mesi-allungabili-a-18-boban-vede-raiola-e-telefona-a-zlatan-352622"/>
    <meta property="og:site_name" content="MilanNews.it"/>
    <meta property="article:published_time" content="2019-11-21T07:59:00+00:00"/>
    <meta property="og:title" content="Gazzetta - Milan, offerta per Ibra: 6 mesi allungabili a 18. Boban vede Raiola e telefona a Zlatan"/>
    <meta property="og:description" content="Primo contatto tra le parti, la trattativa per Ibrahimovic è ufficialmente cominciata. Il Milan, come riporta La Gazzetta dello Sport, si è iscritto (con entusiasmo) alla lista d’attesa. Nella giornata di ieri, Boban ha incontrato Raiola a Milano. Si è parlato di tante cose, ma il piatto forte è stato Ibra, il quale si è sentito al telefono con lo stesso Boban e ha promesso di decidere il suo futuro nel giro di un paio di settimane al massimo."/>
  </head>
  <body>
    <article>
      <h1>Gazzetta - Milan, offerta per Ibra: 6 mesi allungabili a 18. Boban vede Raiola e telefona a Zlatan</h1>
      <address><time datetime="2019-11-21T07:59:00+00:00">21 Nov 2019, 07:59</time> by <a rel="author">Salvatore Trovato</a></address>
      <p>Primo contatto tra le parti, la trattativa per Ibrahimovic è ufficialmente cominciata. Il Milan, come riporta La Gazzetta dello Sport, si è iscritto (con entusiasmo) alla lista d’attesa. Nella giornata di ieri, Boban ha incontrato Raiola a Milano. Si è parlato di tante cose, ma il piatto forte è stato Ibra, il quale si è sentito al telefono con lo stesso Boban e ha promesso di decidere il suo futuro nel giro di un paio di settimane al massimo.</p>
      <p><b>18 MESI</b> - Il Milan, dunque, prova a scalare posizioni nella corsa allo svedese, che potrebbe tornare in rossonero per 6 mesi, magari prolungabili di un’altra stagione (possibile ingaggio di 6 milioni per 18 mesi). La prospettiva è allettante, ma al tempo stesso rischiosa. Perché Zlatan è stato un eroe da queste pari e a 38 anni, dopo il passaggio nel campionato francese e gli anni nella Major League Soccer, tornare in Serie A potrebbe rivelarsi faticoso. Ibra ha sempre amato le sfide, ma stavolta è diverso. Compirà questo passo soltanto se sarà convinto di potercela fare.</p>
      <p><b>AL TOP </b>- Dal canto loro, i vertici di via Aldo Rossi non hanno dubbi sulla tenuta fisica dell’attaccante. Boban e Maldini lo hanno seguito spesso durante il suo percorso negli USA e sono convinti che possa dare ancora un grande apporto alla squadra. Non avrà più la rapidità di un tempo, ma sul breve è ancora dotato di ottimi spunti. E sa calciare in porta come pochi. Insomma, Ibrahimovic sembra avere i requisiti giusti. Si tratta.</p>
    </article>
  </body>
</html>