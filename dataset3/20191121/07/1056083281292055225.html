<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019480/%D9%85%D8%AD%D9%88%D8%B1-%D8%B3%D9%85%D9%86%D8%A7%D9%86-%D9%81%DB%8C%D8%B1%D9%88%D8%B2%DA%A9%D9%88%D9%87-%D8%A8%D8%A7%D8%B2%DA%AF%D8%B4%D8%A7%DB%8C%DB%8C-%D8%B4%D8%AF-%D9%88%D8%AC%D9%88%D8%AF-%D8%AA%D8%B1%D8%AF%D8%AF-%D8%AF%D8%B1-%D9%87%D9%85%D9%87-%D9%85%D8%AD%D9%88%D8%B1%D9%87%D8%A7%DB%8C-%D8%B3%D9%85%D9%86%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-21T07:46:43+00:00"/>
    <meta property="og:title" content="محور سمنان- فیروزکوه بازگشایی شد/ وجود تردد در همه محورهای سمنان"/>
    <meta property="og:description" content="ایسنا/سمنان رئیس پلیس راه استان سمنان از بازگشایی محور سمنان- فیروزکوه خبر داد."/>
  </head>
  <body>
    <article>
      <h1>محور سمنان- فیروزکوه بازگشایی شد/ وجود تردد در همه محورهای سمنان</h1>
      <address><time datetime="2019-11-21T07:46:43+00:00">21 Nov 2019, 07:46</time> by <a rel="author">هوشنگ حبيبی بسطامی</a></address>
      <p>ایسنا/سمنان رئیس پلیس راه استان سمنان از بازگشایی محور سمنان- فیروزکوه خبر داد.</p>
      <p>سرهنگ تقی کبیری در گفت‌وگو با ایسنا با اعلام این خبر اظهار کرد: این محور که از روز گذشته به دلیل بارش‌های سنگین برف مسدود شده بود با تلاش راه و ترابری و با همکاری دستگاه‌های مسوول بازگشایی شد.</p>
      <p>وی با بیان اینکه در حال حاضر همه محورهای استان باز است افزود: با وجود بارش برف و باران تردد خودروها در همه محورهای این استان در حال جریان است.</p>
      <p>رئیس پلیس راه استان سمنان با اشاره به تداوم بارش برف و باران در بسیاری از نقاط این استان خاطرنشان کرد: باتوجه به اینکه بارش‌های پراکنده در برخی نقاط استان و خصوصا مناطق کوهستانی ادامه دارد از رانندگان تقاضا می‌شود در سفر به مناطق کوهستانی و برفگیر حتما تجهیزات زمستانی را به همراه داشته باشند.</p>
      <p>وی با اشاره به لغزندگی جاده‌ها در ایام بارانی از رانندگان خواست به همه نکات ایمنی توجه جدی داشته و از سیستم گرمایشی خودروی خود اطمینان حاصل کنند.<br/>به گزارش ایسنا، بنا به اعلام هواشناسی استان بارش برف و باران همچنان در بخشی از نقاط استان و خصوصا مناطق شمالی و کوهستانی ادامه دارد و دمای هوا در این بیشتر نقاط این استان از امشب تا اوائل هفته آتی با کاهش 5 تا 10 درجه ای به زیر صفر خواهد رسید. به همراه داشتن تجهیزات زمستانی و اطمینان از سیستم های گرمایشی خودروها در این شرایط امری ضروری است.</p>
      <p>انتهای پیام</p>
    </article>
  </body>
</html>