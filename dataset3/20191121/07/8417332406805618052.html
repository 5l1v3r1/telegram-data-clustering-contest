<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/21/DNB-sjef-Kjerstin-Braathen-vil-ikke-utelukke-at-banken-er-misbrukt-20442259.ece"/>
    <meta property="og:site_name" content="adressa.no"/>
    <meta property="article:published_time" content="2019-11-21T07:57:51+00:00"/>
    <meta property="og:title" content="DNB-sjef Kjerstin Braathen vil ikke utelukke at banken er misbrukt"/>
    <meta property="og:description" content="DNB-sjef Kjerstin Braathen omtaler for første gang hvitvaskingssaken på Island. Hun kaller saken alvorlig."/>
  </head>
  <body>
    <article>
      <h1>DNB-sjef Kjerstin Braathen vil ikke utelukke at banken er misbrukt</h1>
      <address><time datetime="2019-11-21T07:57:51+00:00">21 Nov 2019, 07:57</time> by <a rel="author">(NTB) NTB</a></address>
      <p>DNB-sjef Kjerstin Braathen omtaler for første gang hvitvaskingssaken på Island. Hun kaller saken alvorlig.</p>
      <aside><a href="https://www.adressa.no/nyheter/innenriks/2019/11/21/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/21/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/21/javascript:void(0);">Del denne artikkelen på e-post</a></aside>
      <p>– Saken er alvorlig, og vi kan ikke utelukke at vi er blitt misbrukt, sier hun til <a href="https://www.dn.no/marked/dnb/kjerstin-braathen/samherji/dnb-sjef-kjerstin-braathen-om-refs-fra-myndighetene-jeg-er-opptatt-av-at-man-ikke-skal-fa-en-fryktkultur/2-1-709715">Dagens Næringsliv</a>.</p>
      <p>Kjerstin Braathen (49) overtok sjefsstolen i DNB etter Rune Bjerke i september.</p>
      <p>Islands største fiskeriselskap Samherji – en viktig kunde av DNB i utlandet – er involvert i en alvorlig sak om påstått korrupsjon og hvitvasking. Selskapet skal ha brukt DNB for å overføre rundt 640 millioner kroner til skallselskap i skatteparadiset Marshalløyene, og bestukket tjenestemenn i Namibia for å få fiskekvoter.</p>
      <p>Braathen erkjenner at saken er alvorlig både for kunden og banken.</p>
      <p>– Jeg er opptatt av at dette er anklager knyttet til et fiskeselskap på Island. Det er ikke hyggelig når kunder av DNB blir anklaget for å være involvert i kriminalitet. Det vi kan gjøre, er å få fram informasjon som belyser saken.</p>
      <p>Det er ukjent hvor mye av pengene sluset gjennom DNB som kan knyttes til mulig hvitvasking og potensielle bestikkelser.</p>
      <p>– Etterforskning er en oppgave for politiet, sier Braathen.</p>
      <p>Saken er ifølge Dagens Næringsliv den største i sitt slag noensinne som involver en norsk bank.</p>
      <p>(©NTB)</p>
    </article>
  </body>
</html>