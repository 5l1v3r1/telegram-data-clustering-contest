<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/21/ezert-adta-el-kylie-jenner-a-sminkbirodalmat/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-21T07:11:00+00:00"/>
    <meta property="og:title" content="Ezért adta el Kylie Jenner a sminkbirodalmát"/>
    <meta property="og:description" content="Kris Jenner elárulta, miért döntött így a lánya…"/>
  </head>
  <body>
    <article>
      <h1>Ezért adta el Kylie Jenner a sminkbirodalmát</h1>
      <h2>Kris Jenner elárulta, miért döntött így a lánya…</h2>
      <address><time datetime="2019-11-21T07:11:00+00:00">21 Nov 2019, 07:11</time> by <a rel="author">Barna Bori</a></address>
      <p>Pár napja mindenki arról beszél, hogy <b>Kylie Jenner</b> <a href="https://cosmopolitan.hu/body_love/2019/11/19/kylie-jenner-eladta-a-sminkbirodalmat/">eladta a Kylie Cosmetics részvényeinek többségét</a>, méghozzá a Coty nevű cégcsoportnak, akikhez többek között a Bourjois, a Rimmel és a Sally Hansen is tartozik. A sztárcsaj egyébként <b>ezzel a lépésével 600 millió dollárt, vagyis nagyjából 17 milliárd forintot tehetett zsebre.</b> Azért ez elég jó üzlet, igaz?</p>
      <p>De az anyukája, azaz <b>Kris Jenner most azt is elárulta</b>, pontosan miért hozta meg ezt a nagy döntést a lánya. „<i>Ez egy nap volt Kylie és a Kylie Cosmetics csapatának. Ez tényleg egy olyan pillanat, amire a családunk nagyon büszke lehet. Mintha most kikristályosodott volna minden eddigi munkánk. Emellett ez egy olyan pillanat is, amikor elkezdhetünk izgatottan gondolkodni a jövőn. Azt gondolom, az a cél, hogy Kylie sminkbirodalmát egy globális márkává építsük ki. Azért döntöttünk úgy, hogy társulunk velük, mert ők osztoznak velünk ebben az elképzelésben, hogy egy hatalmas birodalmat felépítsünk. Nagy álmaink vannak és izgatottak vagyunk miatt”</i> – mesélte a momager.</p>
      <p>Sőt, Kris azt is elmondta, hogy <b>Kylie szeretne még több dolgot kipróbálni a beauty businessben</b>, amit eddig még nem tett meg. <i>„Úgy érzi, ez az, ahová ő tartozik. Ez a szenvedélye, és ezt akarja igazán – a kreatív oldalát szeretné használni, hogy tovább fejleszthesse a márkát. És ez az, amit egész életében csinálni szeretne. Kylie látja magát, ahogyan 20 év múlva is ezzel foglalkozik, és később talán átadja a lányának, Storminak.”</i></p>
      <h3>Az tuti, hogy mi már nagyon várjuk, milyen újításokkal lep meg minket legközelebb Kylie!</h3>
    </article>
  </body>
</html>