<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/svezho/zakopchakha-bivsh-futbolist-s-edin-ton-droga_443607.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-21T07:35:00+00:00"/>
    <meta property="og:title" content="Закопчаха бивш футболист с един тон дрога"/>
    <meta property="og:description" content="Полицаите иззеха 700 000 евро при акцията"/>
  </head>
  <body>
    <article>
      <h1>Закопчаха бивш футболист с един тон дрога</h1>
      <h2>Полицаите иззеха 700 000 евро при акцията</h2>
      <address>
        <time datetime="2019-11-21T07:35:00+00:00">21 Nov 2019, 07:35</time>
      </address>
      <figure>
        <img src="https://static.blitz.bg/documents/thumbnails/sport/780/201911/15743114971.jpg"/>
      </figure>
      <p>Бившият футболист Серхио Контрерас, известен като Коке, беше арестуван при акция на испанските власти. Той е обвинен, че е оглавявал престъпна група за разпространение на наркотици.</p>
      <p>36-годишният бивш играч на Малага и Олимпик (Марсилия) е закопчан в крайморския град Естепона, а при акцията на властите са направени арести в Малага, Гранада и Севиля.</p>
      <figure>
        <img src="http://static.blitz.bg/documents/editor/1574311556e7edd7.jpg"/>
      </figure>
      <p>„Задържани са 20 души. Иззет е около един тон хашиш и 700 000 евро“, обявиха от испанската полиция и уточниха, че акцията продължава.</p>
      <p>
        <a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/">
          <b>Winbet - победата е на върха на пръстите! (18+)</b>
        </a>
      </p>
      <p>„Серхио Контрерас е шеф на организацията“, коментира източник на агенция AFP, уточнявайки, че властите са намерили голямо количество оръжие и са иззели много документация.</p>
      <p>След арестуването си Коке е бил откаран в полицейското управление в Малага. Кариерата на бившия нападател започва в Малага през 2002, а след това играе за два сезона в Марсилия. Носил е екипите на Спортинг (Лисабон), Арис (Солун), както и на отбори от Азербайджан, Германия, Боливия и САЩ.</p>
      <p>Полицейската акция срещу групировката на бившия футболист е наречена „Operation MasKoke“ заради прякора на Серхио Контрерас. Той не бива да бъде бъркан с настоящия капитан на Атлетико (Мадрид) Хорхе Ресуресион Меродио, който също е известен като Коке.</p>
    </article>
  </body>
</html>