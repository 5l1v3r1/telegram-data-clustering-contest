<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/1223/Artykul/2407412,USA-w-Waszyngtonie-wystawiono-opere-Trzech-Paderewskich"/>
    <meta property="og:site_name" content="Polskie Radio"/>
    <meta property="article:published_time" content="2019-11-21T07:36:00+00:00"/>
    <meta property="og:title" content="USA: w Waszyngtonie wystawiono operę &quot;Trzech Paderewskich&quot;"/>
    <meta property="og:description" content="W Waszyngtonie wystawiono operę poświęconą życiu i działalności słynnego polskiego pianisty i kompozytora Ignacego Jana Paderewskiego. Przedstawienie w języku angielskim zatytułowane &quot;Three Paderewskis&quot; czyli &quot;Trzech Paderewskich&quot; odbyło się w prestiżowym Kennedy Center."/>
  </head>
  <body>
    <article>
      <h1>USA: w Waszyngtonie wystawiono operę "Trzech Paderewskich"</h1>
      <address>
        <time datetime="2019-11-21T07:36:00+00:00">21 Nov 2019, 07:36</time>
      </address>
      <p>
        <b>W Waszyngtonie wystawiono operę poświęconą życiu i działalności słynnego polskiego pianisty i kompozytora Ignacego Jana Paderewskiego. Przedstawienie w języku angielskim zatytułowane "Three Paderewskis" czyli "Trzech Paderewskich" odbyło się w prestiżowym Kennedy Center.</b>
      </p>
      <h4>Audio</h4>
      <ul>
        <li>
          <figure>
            <audio src="https://static.prsa.pl/636890d7-256a-4fbb-9a85-41b80905f9ec.mp3"/>
          </figure>
          <p>W Waszyngtonie wystawiono "Trzech Paderewskich". Relacja Marka Wałkuskiego (IAR)</p>
        </li>
      </ul>
      <p>Opera w jednym akcie "Three Paderewskis" została skomponowana i wystawiona przez twórców z Thornton School of Music oraz School of Dramatic Arts Uniwersytetu Południowej Kalifornii. Ich projekt był jednym z finalistów konkursu rozpisanego przez Instytut Adama Mickiewicza. - Obserwowanie historii własnego kraju oczami amerykańskiego artysty, który śpiewa po polsku z obcym akcentem, robi wrażenie - powiedziała Polskiemu Radiu wicedyrektor Instytutu Monika Grochowska.</p>
      <related>
        <a href="https://www.polskieradio.pl/8/3664/Artykul/2401163,Paderewski-w-Ameryce"/>
      </related>
      <p>
        <b>
          <a href="https://www.polskieradio.pl/9/325/Artykul/2401602,W-czterech-katach-Ignacego-Jana-Paderewskiego">&gt;&gt;&gt;[CZYTAJ RÓWNIEŻ] W czterech kątach Ignacego Jana Paderewskiego</a>
        </b>
      </p>
      <p>Kompozytorka "Three Paderewskis" Jenni Brandon tłumaczyła, że wraz z pozostałymi twórcami opery chcieli podkreślić wielowymiarowość postaci Paderewskiego - pianisty, kompozytora, męża stanu, a nawet producenta win. - Chcieliśmy opowiedzieć o człowieku i jego pasji dla życia, muzyki i pomocy Polsce, by stała się tym, czym jest obecnie - mówiła Jenni Brandon.</p>
      <figure>
        <iframe data-src="https://twitter.com/PolishEmbassyUS/status/1197335337598672896?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Waszyngtońskie przedstawienie "Three Paderewskis", które obejrzało kilkuset widzów, zorganizowały wspólnie Instytut Adama Mickiewicza, Fundacja Kościuszkowska i Ambasada RP w Waszyngtonie.</p>
      <p>jp</p>
      <related>
        <a href="https://www.polskieradio.pl/8/521/Artykul/2401169,Chopinowskie-interpretacje-Ignacego-Jana-Paderewskiego"/>
      </related>
      <related>
        <a href="https://www.polskieradio.pl/9/5390/Artykul/2401256,Ojcowie-Niepodleglosci-i-miejsca-z-nimi-zwiazane"/>
      </related>
    </article>
  </body>
</html>