<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/futbol/2019/11/21/senol-gunes-bizim-hedefimiz-2022-dunya-kupasi"/>
    <meta property="og:site_name" content="Aspor"/>
    <meta property="article:published_time" content="2019-11-21T07:22:33+00:00"/>
    <meta property="og:title" content="Şenol Güneş: Bizim hedefimiz 2022 Dünya Kupası"/>
    <meta property="og:description" content="Turkuvaz Medya Grubu’nun yazılı basındaki amiral gemisi SABAH Gazetesi tarafından düzenlenen futbolun zirvesi Uluslararası Futbol Ekonomi Forumu başladı. Gençlik ve Spor Bakanı Dr. Mehmet Muharrem Kasapoğlu, Futbol Federasyon Başkanı Nihat Özdemir ve A Milli Takım Teknik Direktörü Şenol Güneş açıklamalarda bulundu."/>
  </head>
  <body>
    <article>
      <h1>Şenol Güneş: Bizim hedefimiz 2022 Dünya Kupası</h1>
      <address>
        <time datetime="2019-11-21T07:22:33+00:00">21 Nov 2019, 07:22</time>
      </address>
      <p>
        <b>Turkuvaz Medya Grubu’nun yazılı basındaki amiral gemisi SABAH Gazetesi tarafından düzenlenen futbolun zirvesi Uluslararası <a href="https://www.aspor.com.tr/index/futbol">Futbol</a> Ekonomi Forumu başladı. Gençlik ve Spor Bakanı Dr. Mehmet Muharrem Kasapoğlu, Futbol Federasyon Başkanı Nihat Özdemir ve A Milli Takım Teknik Direktörü Şenol Güneş açıklamalarda bulundu.</b>
      </p>
      <p>Türk basınının öncü kuruluşu Sabah Gazetesi, Türk futbolunun geleceğini tasarlamaya yönelik başlattığı Uluslararası <a href="https://www.aspor.com.tr/index/futbol">Futbol</a> Ekonomi Forumu'nun (UFEF) ikincisini bugün düzenlendi. Sarıyer'deki Borsa İstanbul Yerleşkesi'nde bir gün sürecek olan organizasyon, 09.30'dan 17.00'ye kadar devam etti. Türk futbolunun marka değerini artırmayı hedefleyen zirve, bilgi ve bilinç üreterek kamuoyu yaratma amacıyla futbol dünyasının önemli isimlerini bir araya getirdi.</p>
      <p>
        <b>Şenol Güneş'in açıklamaları şöyle;</b>
      </p>
      <p>
        <b>"YOLCULUĞUMUZ DEVAM EDİYOR"</b>
      </p>
      <p>Hayat yolculuğu devam ediyor. Yeni bir yola gidik. Avrupa Şampiyonası'na katıldık ama işler bitmiyor. Şimdi kura çekimi, sonra şampiyona, sonra Dünya Kupası var. Beni bu göreve layık görenlere, Sayın Cumhurbaşkanına, ülkeme ve halkıma teşekkür ediyorum. Köylüye, esnafa, işçiye teşekkür ediyorum. Maçlarımızı izlerken ağlayan sanatçılarımız vardı. Ülkenin her tarafından insanımız bizler için heyecanlanıyor. Yorgunluğum hiç aklıma bile gelmiyor. Bazen otururken uyukluyorum o zaman farkına varıyorum. Aslında bizde bir gönül sevdası var. Saygı, iyi niyet var."</p>
      <p><b>"BANA 'PARACI' DİYENLER VARDI"</b><br/><br/>"52 senedir bu işin içerisindeyim. Çok kulüpte çalıştım. Bana 'paracı' diyenler vardı. Herkese diyorum, borcum varsa ödeyeyim. Benim alacağım varsa da herkese helal ediyorum."</p>
      <related>
        <a href="https://www.aspor.com.tr/webtv/milli-takim/senol-gunes-bizim-hedefimiz-2022-dunya-kupasi"/>
      </related>
      <p><b>"HEP BİRLİKTE YAPTIK"</b><br/><br/>"Futbol hayatımın en güzel yıllarında öğretmenlik yaptım. Futbolcu olarak hayatımın en iyi döneminde de yoğun bir tempoda çalıştım. Futbolculuk, istenmeyen, değer verilmeyen ve hatta kız verilmeyen bir meslekti. Şimdi daha fazla değer veriliyor, hatta abartıyoruz. Başarıyı kim yaptı diye adam arıyoruz. Şenol yaptı, Fatih yaptı, Lucescu yaptı diyoruz. Yahu biz yaptık, hepimiz yaptık! Ülken yoksa, sen yoksun. Ailen yoksa, yoksun. Futbolda bırakalım bu ben ben ben diye konuşmayı. Biz varız, hep birlikteyiz."<br/><br/><b>"BANA PARACI DİYENLER ÜLKEYİ SOYUYORLAR"</b><br/><br/>"Geçmişte para yokken biz keyifle futbol oynuyorduk. Şimdilerde de bunu yapıyoruz. Ben hayatımda en çok parayı şimdi kazanıyorum. Bana paracı diyenler şimdi ülkeyi soyuyorlar. Para insanı bozar. Milli takımda çocuklara keyif almaya bakın dedik önce, sonuç ortada. Siz eğer keyif alacak bir oyun ortaya koyarsanız para sonuçtur, para gelir."</p>
      <p>
        <b>GENÇLİK VE SPOR BAKANI KASAPOĞLU: AVRUPA'NIN EN MODERN STATLARINA, EN KALİTELİ TESİSLERİNE SAHİBİZ</b>
      </p>
      <p>Mehmet Muharrem Kasapoğlu, "Sahip olduğumuz tesisler, alt yapı imkanlarımız, hepimizin malumu. Pek çok ülkenin 40-50 yılda yapacağı tesisleri, 17 yıl gibi bir zamanda gerçekleştirdik. Avrupa'nın en modern statlarına, en kaliteli tesislerine sahibiz" dedi.<br/><br/>Gençlik ve Spor Bakanı Mehmet Muharrem Kasapoğlu, Uluslararası Futbol Ekonomi Formu'nda açıklamalarda bulundu. Organizasyonun herkes için hayırlı olması temennisinde bulunan Kasapoğlu," Sporumuz futbolumuz ve geleceği adına önemli formun, herkese hayırlar, bereketler getirmesini temenni ediyorum. Futbolu tüm paydaşlarını birlikte konuşmak, geleceğini tasarlamak önemli bir açılım, misyon" ifadelerini kullandı.</p>
      <figure>
        <img src="https://iaaspr.tmgrup.com.tr/21e081/0/0/0/0/800/508?u=https://iaspr.tmgrup.com.tr/2019/11/21/uluslararasi-futbol-ekonomi-forumu-basladi-1574325186150.jpg&amp;mw=650"/>
      </figure>
      <p>Futbolun eğlence sektörünü domine eden bir spor faaliyeti olduğuna dikkati çeken Bakan Kasapoğlu, "Her yıl istikrarlı bir şekilde büyüye, büyük bir endüstriyi bünyesinde barından, cağımızın eğlence sektörünü domine eden bir spor faaliyeti olarak ele almak gerekiyor. Dünya futbol ekonomisi 50 milyar Dolar'ı aşmış durumda. Avrupa'da bu ekonominin 3'te 2'sini tek başına yürütüyor. Bunun da yüzde 15'i de İtalya, Fransa, Almanya'yı da kapsayan 5 büyük ligde toplanıyor. Elde ettikleri gelir 15-18 milyar Euro arasında. Ülkemize baktığımız zaman ise sadece Süper Lig'in değeri 615 milyon Euro. Avrupa'da 7'nci sırada olsak da ilk 10'a giremeyen Hollanda, 1 milyar Euro ile Türkiye'nin üstünde gelire sahip. Hak ettiğimiz değeri kazandırmak önemli bir misyon. Çok önemli, radikal kararlar almamız gereken süreci birlikte yaşıyoruz. Premier Lig'i örnek aldığımızda orası bir şirket ve bu şirket en üst yetenek, dolu tribün hedefleriyle kurulmuş bir yapı. Kurulum kadar pazarlama da önemli. 27 yılda Premier Lig'in bu noktaya gelmesinin sebebi hızlı oyun, oynanan oyununun cazibesi, ligin kalitesini arttırmaya yönelik çalışmalar, statların tamamına yakınının dolu olması... Premier Lig, İngiltere devletine 2.1 milyon Sterlin vergi üretmiş durumda. Türkiye olarak bu konuda bu endüstrinin dominolarından birisi haline gelmek için futbola bütüncül bir bakış açısıyla hep birlikte bakmak zorundayız" diye konuştu.</p>
      <related>
        <a href="https://www.aspor.com.tr/webtv/digersporlar/cok-radikal-kararlar-almamiz-gereken-bir-sureci-yasiyoruz"/>
      </related>
      <p>
        <b>"AVRUPA'NIN EN MODERN STATLARINA, EN KALİTELİ TESİSLERİNE SAHİBİZ"</b>
      </p>
      <p>Bakan Kasapoğlu, seyirci ortalamasına bakıldığıda Avrupa'da en yüksek oranda artış gösteren liglerden birinin Süper Lİg olduğunu ifade ederek, "Sahip olduğumuz tesisler, alt yapı imkanlarımız, hepimizin malumu. Pek çok ülkenin 40-50 yılda yapacağı tesisleri, 17 yıl gibi bir zamanda gerçekleştirdik. Avrupa'nın en modern statlarına, en kaliteli tesislerine sahibiz. Futbolun şahlanışını hep birlikte göreceğimize inanıyorum. Sürdürülebilir bir anlayışla futbolu yönetmemiz lazım. Süper Lig kulüplerinin toplam borcu 15 milyar Dolar'a yakın. Ligin toplam geliri ise 4 milyar Dolar'ın biraz üstünde. Her yıl 10 milyara yakın açık yaşadığımız görülüyor. Bunun bu şekilde devam etmeyeceğini hep birlikte görüyoruz. Aklın yolu bir. Atılacak adımlar belli. Ancak, özellikle ifade etmek istiyorum yönetimlerimizin sportif başarıya değil, finansal, idari disipline eş güdümlü olarak odaklanmaları gerektiğine inanıyorum. Stratejilerin üretilmesi gerektiğine inanıyorum. Futbol ekonomisinin sadece yayın haklarından ibaret olmadığını anlamamız gerekiyor. Sponsorlar, spor ekonomisinin en önemli yapı taşlarından birisi. Sponsorların var olmalarını sağlamalıyız. Küresel bir rekabet alanında özel bir sektörden gelecek desteklerin çok önemli olduğuna inanıyorum. Açıkları devlet desteği üzerinden kapatmak, devleti en büyük sponsor yapar. Bu da sürdürülebilirlik açısından rasyonel değil" şeklende konuştu.</p>
      <figure>
        <img src="https://iaaspr.tmgrup.com.tr/d464e8/0/0/0/0/800/484?u=https://iaspr.tmgrup.com.tr/2019/11/21/uluslararasi-futbol-ekonomi-forumu-basladi-1574325190153.jpg&amp;mw=650"/>
      </figure>
      <p>
        <b>"SPONSORLARI YENİDEN SEKTÖRE KAZANDIRMAK GEREKİYOR"</b>
      </p>
      <p>Sponsorları yeniden sektöre kazandırmak gerektiğinin altını çizen Bakan Kasapoğlu, "Kaliteyi yükseltecek olan elbette kulüpler. Seyircilere ne sunduğumuzu analiz etmemiz gerekiyor. Her açından pozitif futbol anlayışına yönelmemiz lazım. Seyirci; hem sahada hem tesiste hem de oyuncu olmaktan keyif almalı. Sığ kavgalardan seyircilerimizi başka yöne çekmemiz lazım. Milli takım enerjisini hep birlikte yaşadık. Ben hocanın, oyuncuların, federasyonun EURO 2020'de de bizi güçlü bir şekilde temsil edeceklerine inanıyorum. EURO 2020'nin sonra sırada Tokyo var. Tokyo bizim için önemli bir süreç. Tüm branşlarda başarı bir temsili hep birlikte gerçekleştireceğimize inanıyorum. Her bireyin günlük yaşamının bir diliminde sporu öncelik olarak düşünmesi ve eyleme geçirmesi çok önemli. Her türlü imkanımız var. Futbol, yüzme, basketbol... 3 bine yakın mahallede futbol alanlarımız var. Cumhurbaşkanımızın spor vizyonu çok önemli. Bizlere de bu çıtayı yükseltme görevi düşüyor. Sporumuzun sorunlarını tartışacağımız bir çalıştayı, tüm tarafları bir araya getirerek toplayacağız. Daha çok çalışacağız, beraber olacağız. Her sektörde milli olarak başarıyı yakalayacağız. Bu forum gerçekten çok önemli. Bu değerli formun hayırlara vesile olmasını diliyorum" dedi.</p>
      <figure>
        <a href="https://www.aspor.com.tr/webtv/trabzonspor/trabzonspor-baskani-ahmet-agaoglu-a-sporun-sorularini-yanitladi">
          <img src="https://iaaspr.tmgrup.com.tr/f8b359/0/0/0/15/1280/684?u=https://isbh.tmgrup.com.tr/sbh/2019/11/21/1574329475090.jpeg&amp;mw=650"/>
        </a>
      </figure>
      <p>Kulüpler Birliği Vakfı ve Göztepe Kulübü Başkanı Mehmet Sepil, A Milli Futbol Takımı'nın EURO 2020'ye katılarak elde ettiği başarının Türk futbolu için milat olabileceğini kaydetti.</p>
      <p>Milli takımın çok önemli bir başarı kazandığının altını çizen Sepil, "Bu başarıyı dikkatle izleyip, sebeplerini doğru yere koymak gerekiyor. Kalıcı başarı olmanın özelliklerini taşıyor. A Milli Takım'ın kazandığı başarının Türk futbolu için çok önemli milat olabileceğini görebiliyoruz." ifadelerini kullandı.</p>
      <p>
        <b>Mehmet Sepil, şunları aktardı:</b>
      </p>
      <p>"Kulüpler Birliği Vakfı olarak aynı başarıyı gösterdiğimizi söyleyemeyiz. Sebepleri bellidir. Tamamen kulüplerin ekonomik olarak bulundukları durum. Bunun farkındayız. TFF'nin yardımıyla kulüpleri ekonomik olarak doğru yola taşıyacak tedbirleri aldık. Kendi içimizde düzeltmemiz gereken şeyler için önemli başlangıç yaptık. Buna devam edeceğiz. Önümüzde birçok çalışma var. Ülke olarak çok şanslıyız. Cumhurbaşkanımız Recep Tayyip Erdoğan'ın futbola ve spora ilgisi çok büyük. Bu konuda çok şanslıyız. Sorunlarımızı doğru teşhis ederek en uygun şekilde çalışmaya hazırız. Forumun Türk sporu için yararlı olmasını diliyorum."</p>
      <figure>
        <img src="https://iaaspr.tmgrup.com.tr/0479f6/0/0/0/0/600/573?u=https://iaspr.tmgrup.com.tr/2019/11/21/uluslararasi-futbol-ekonomi-forumu-basladi-1574325600806.jpg&amp;mw=650"/>
      </figure>
      <p>
        <b>Galatasaray Başkanı Mustafa Cengiz, Uluslararası Futbol Ekonomi Forumu'nun ardından basın mensuplarının sorularını yanıtladı.</b>
      </p>
      <p>
        <b>Cengiz'in sözleri şöyle:</b>
      </p>
      <p>Bizim göreve geldiğimiz günden bu yana ödediğimiz vergi 288 milyon TL. 200 milyon TL'ye yakın vergiyi de yapılandırdık. Çünkü vergi ödemezseniz borçsuzluk kağıdı alamaz ve transfer yasağına çarptırılırsınız.</p>
      <p>Başarısız olduğum an beni kimse tutamaz, bırakırım. Biz 147 milyon euro zarardan aldık kulübü. Bazi akil kardeşlerimiz tarafından kayyum lafları ediliyor. Biz kayyumdan kurtardık kulübü. Ben bunu diyenleri esefle kınıyorum. Siz bu sivil toplum kuruluşunu yönetekemeyeksiniz, benden değilse batsın zihniyetiyle gidiyorsanız şapkayı koyup düşünmeniz gerekiyor. Sen niçin varsın? Kimin için Galatasaraylısın? Koca koca insanlar makyaj çantasında geziyor, makyaj yapıyor dendi. Bizim makyaja ihtiyacımız yok. Kulübün didik didik edildiği bir noktada bunu nasıl söylüyorlar? Şaşkınlıkla bakıyoruz. Demokrasilerde özgürlük haktır.</p>
      <related>
        <a href="https://www.aspor.com.tr/webtv/galatasaray/mustafa-cengizden-flas-falcao-aciklamasi"/>
      </related>
      <p>
        <b>"Aşil tendonunda iltihap var, 2 yıl daha..."</b>
      </p>
      <p>Falcao düzelecek onu söyleyeyim. Falcao'da şu var. Bir gönül insanı. Galatasaray'ı seçmesi neden Falcao'yu küçültsün? Türkiye'yi yüceltir. Bu yılın en çok konuşulan spor olayıdır bu. 1 aya yakın çok büyük bir direnç gösterdi geleceğim diye. Çok çok yüksek teklifler yaptılar. O kalabalığı gördü gelince. Çok etkilendi. Maça çıktı, deli gibi oynadı. Bu tabi aşil tendonunda hiç olmayan bir yerden ödem yaptı. İltihap var. Yine zorlandı. Doktorlar durdurdu. En az 2 yıl daha oynamak istiyorsan dur dediler. Sakat gelmedi bize. Kimse aptal değil. Biz bütün futbolcularımızı sağlık testinden geçiririz. Çünkü bize emanet edilmiş bir para. Şunu tekrar söylüyorum devamlı olarak, Galatasaray har vurup harman savurmuyor. Luyindama'yı çıkarırsak 3.5 milyon euro harcadık. Artıyla kapattık hep.</p>
    </article>
  </body>
</html>