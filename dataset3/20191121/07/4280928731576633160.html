<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nyteknik.se/elbilar/har-ar-toyotas-nya-laddhybrid-6979202"/>
    <meta property="og:site_name" content="Ny Teknik"/>
    <meta property="article:published_time" content="2019-11-21T07:30:00+00:00"/>
    <meta property="og:title" content="Här är nya Toyota Rav4 – som laddhybrid "/>
    <meta property="og:description" content="Under bilmässan i Los Angeles visade Toyota upp laddhybrid-verisonen av Rav4 – en mellanklass-suv med över 60 km räckvidd på el."/>
  </head>
  <body>
    <article>
      <h1>Här är nya Toyota Rav4 – som laddhybrid </h1>
      <address><time datetime="2019-11-21T07:30:00+00:00">21 Nov 2019, 07:30</time> by <a rel="author">Felix Björklund</a></address>
      <slideshow>
        <figure>
          <img src="https://www.nyteknik.se/ponIltIpIv-1574258933/tekniknyheter/cc3dk8-c61c31e0-5e0c-465c-b5b0-c73cabf837af/binary/original/c61c31e0-5e0c-465c-b5b0-c73cabf837af"/>
          <figcaption>Laddhybriden Toyota Rav4. Foto: Toyota</figcaption>
        </figure>
        <figure>
          <img src="https://www.nyteknik.se/ponIltIpIv-1574258932/tekniknyheter/tn6szq-651bdfce-b3ce-4739-86fc-58a8f290dcf5/binary/original/651bdfce-b3ce-4739-86fc-58a8f290dcf5"/>
          <figcaption>Insidan på en Toyota Rav4. Foto: Toyota</figcaption>
        </figure>
        <figure>
          <img src="https://www.nyteknik.se/ponIltIpIv-1574258934/tekniknyheter/ahzbgh-44385d46-85cf-4db7-8eaf-3f12d7cc12e7/binary/original/44385d46-85cf-4db7-8eaf-3f12d7cc12e7"/>
          <figcaption>Toyota Rav4. Foto: Toyota</figcaption>
        </figure>
      </slideshow>
      <h4>Under bilmässan i Los Angeles visade Toyota upp laddhybrid-verisonen av Rav4 – en mellanklass-suv med över 60 km räckvidd på el.</h4>
      <p>Toyota har ännu så länge hållit sig mest till sina elhybrider. Förvisso har de en laddhybrid i modellpaletten, men det är en opraktisk marginalprodukt. Nu blir det ändring på det då den japanska tillverkaren lanserar populära Rav4 som ett laddbart alternativ.</p>
      <p>Drivlinan är i grunden densamma som i vanliga Rav4. En 2,5-liters bensinmotor fram och en elmotor bak. Men här är den senare av ett lite kraftigare slag. Och det slår igenom i effektsiffrorna. Totalt ska Toyotan ha 306 hästkrafter, nog för att accelerera upp ekipaget till 100 km/h från stillastående på 6,2 sekunder.</p>
      <p>Den siffran får nog ses som underordnad. Det imponerande är att drivlinan resulterat i att utsläppet hålls under 30 gram koldioxid per kilometer och att räckvidden på el blir över 60 kilometer enligt WLTP.</p>
      <related>
        <a href="https://www.nyteknik.se/elbilar/toyota-och-byd-tanker-utveckla-elbilar-tillsammans-6978032"/>
      </related>
      <p>Summerat innebär det att den utökade elektrifieringen gör laddhybrider till den mest kraftfulla, bränsleeffektiva och snabbaste Rav4:an hittills.</p>
      <p>Toyota avslöjar inte särskilt mycket om batteriet. De berättar att det är litiumjonteknik samt att det sitter under golvet. </p>
      <p>Bilen lanserades som ovan nämnt på bilmässan i Los Angeles. Till Sverige kommer den under andra halvåret 2020 – men exakt datum eller vad den kommer kosta är inte fastslaget i dagsläget.</p>
      <related>
        <h4>Relaterade artiklar</h4>
        <a href="https://www.nyteknik.se/fordon/volkswagens-okanda-jatteplaner-ska-kora-om-tesla-6976659"/>
        <a href="https://www.nyteknik.se/elbilar/toyota-och-byd-tanker-utveckla-elbilar-tillsammans-6978032"/>
        <a href="https://www.nyteknik.se/premium/svenska-nexus-far-nyckelroll-nar-vw-s-bilar-borjar-tala-6977966"/>
        <a href="https://www.nyteknik.se/fordon/toyota-ska-skjutsa-folk-med-niva-4-autonomi-6976626"/>
        <a href="https://www.nyteknik.se/fordon/pendlarbil-pa-abonnemang-ska-fa-folk-att-valja-vatgas-6976040"/>
      </related>
    </article>
  </body>
</html>