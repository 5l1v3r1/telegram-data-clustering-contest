<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/showbizz/artikel/4929241/mexicaanse-kerk-zet-jezusbeeld-neer-dat-op-phil-collins"/>
    <meta property="og:site_name" content="RTL Boulevard"/>
    <meta property="article:published_time" content="2019-11-21T07:33:22+00:00"/>
    <meta property="og:title" content="Hilarisch: Mexicaans Jezusbeeld lijkt sprekend op Phil Collins"/>
    <meta property="og:description" content="Een grote Mexicaanse kerk heeft opzien gebaard met een nieuw Jezusbeeld dat deze week is geplaatst. Het is niet alleen een van de grootste Jezusbeelden ter wereld. Maar online constateren fans ook dat het gezicht opvallend veel weg heeft van een jonge Phil Collins. Vooral de haardracht van het beeld zorgt ervoor dat mensen een zekere gelijkenis menen te zien met Collins in de jaren tachtig."/>
  </head>
  <body>
    <article>
      <h1>Hilarisch: Mexicaans Jezusbeeld lijkt sprekend op Phil Collins</h1>
      <address>
        <time datetime="2019-11-21T07:33:22+00:00">21 Nov 2019, 07:33</time>
      </address>
      <p>Een grote Mexicaanse kerk heeft opzien gebaard met een nieuw Jezusbeeld dat deze week is geplaatst. Het is niet alleen een van de grootste Jezusbeelden ter wereld. Maar online constateren fans ook dat het gezicht opvallend veel weg heeft van een jonge Phil Collins. Vooral de haardracht van het beeld zorgt ervoor dat mensen een zekere gelijkenis menen te zien met Collins in de jaren tachtig.</p>
      <p>Dat meldt de <i>New York Post </i>donderdag. Het beeld is bijna zeven meter hoog en staat in de Epifanía del Señor-kerk in de Mexicaanse staat Zacatecas. Priester Humberto Rodriguez wilde niet reageren op de gelijkenis tussen het beeld en het gezicht van de Britse zanger.</p>
      <figure>
        <iframe data-src="https://twitter.com/Giels/status/1197385242300030976" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Phil was jarenlang de zanger van de band Genesis. In de jaren negentig had de groep een grote hit met het nummer <i>Jesus he knows me</i>, een aanklacht tegen de Amerikaanse televisiepredikanten. Ook de woordvoerder van Phil wilde geen commentaar geven op de gelijkenis, meldt de New York Post.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/music/artikel/4753906/fotoverslag-phil-collins-live-goffertpark-nijmegen"/>
        <a href="https://www.rtlboulevard.nl/entertainment/music/artikel/4753726/phil-collins-mijn-voet-naar-de-kloten"/>
        <a href="https://www.rtlboulevard.nl/entertainment/showbizz/artikel/4929686/temptation-laura-geeft-gezondheidsupdate-na-fietsaanval"/>
        <a href="https://www.rtlboulevard.nl/entertainment/showbizz/artikel/4929626/suite-life-actrice-niet-aziatisch-genoeg-voor-filmrol"/>
        <a href="https://www.rtlboulevard.nl/entertainment/showbizz/artikel/4929641/domien-verschuuren-schrijft-boek-met-makers-podcast"/>
        <a href="https://www.rtlboulevard.nl/entertainment/showbizz/artikel/4929566/millie-bobby-brown-praat-bij-vn-over-pestverleden"/>
      </related>
      <related>
        <a href="https://www.rtlboulevard.nl/entertainment/music/artikel/4870796/grote-zorgen-om-gezondheid-phil-collins"/>
      </related>
    </article>
  </body>
</html>