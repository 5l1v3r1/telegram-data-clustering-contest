<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://skaties.lv/zinas/latvija/ceturtdien-gaisa-temperatura-vel-turesies-virs-nulles-bet-nogale-klus-vesaks/"/>
    <meta property="og:site_name" content="skaties.lv"/>
    <meta property="article:published_time" content="2019-11-21T07:12:00+00:00"/>
    <meta property="og:title" content="Ceturtdien gaisa temperatūra vēl turēsies virs nulles, bet nedēļas nogalē kļūs vēsāks"/>
    <meta property="og:description" content="Ceturtdien, pastiprinoties vējam, laiks kļūs vēsāks, taču vēl pēdējo dienu gaisa temperatūra visā Latvijā saglabāsies virs nulle grādiem, prognozē sinoptiķi."/>
  </head>
  <body>
    <article>
      <h1>Ceturtdien gaisa temperatūra vēl turēsies virs nulles, bet nedēļas nogalē kļūs vēsāks</h1>
      <address><time datetime="2019-11-21T07:12:00+00:00">21 Nov 2019, 07:12</time> by <a rel="author">LETA</a></address>
      <p>Ceturtdien, pastiprinoties vējam, laiks kļūs vēsāks, taču vēl pēdējo dienu gaisa temperatūra visā Latvijā saglabāsies virs nulle grādiem, prognozē sinoptiķi.</p>
      <p>Dienvidaustrumu vēja ātrums brāzmās dienā sasniegs 9-14 metrus sekundē. Gaisa temperatūra gan naktī, gan dienā būs +1..+6 grādi.</p>
      <p>Debesis klās mākoņi. Vietām gaidāmi nelieli nokrišņi, galvenokārt smidzinošs lietus.</p>
      <p>Rīgā gaidāma apmākusies ceturtdiena, brīžiem iespējama smidzināšana. Dienvidaustrumu vējš brāzmās pastiprināsies līdz 12 metriem sekundē, gaisa temperatūra svārstīsies ap +4 grādiem.</p>
      <p>Jau ziņots, ka valsts lielākajā daļā visu nedēļas nogali gaidāms neliels sals. Dažviet austrumu novados, debesīm skaidrojoties, gaisa temperatūra pazemināsies līdz -10 grādiem.</p>
    </article>
  </body>
</html>