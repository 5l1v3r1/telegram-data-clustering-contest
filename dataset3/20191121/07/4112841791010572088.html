<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76766-Amazon-potvrdil-2-seriu-Pana-prstenov-a-Star-Wars-IX-laka-na-suboj-s-Palpatinom"/>
    <meta property="og:site_name" content="REFRESHER"/>
    <meta property="article:published_time" content="2019-11-21T07:35:00+00:00"/>
    <meta property="og:title" content="Amazon potvrdil 2. sériu Pána prsteňov a Star Wars IX láka na súboj s Palpatinom"/>
    <meta property="og:description" content="V dnešných raňajkách si určite prídeš na svoje."/>
  </head>
  <body>
    <article>
      <h1>Amazon potvrdil 2. sériu Pána prsteňov a Star Wars IX láka na súboj s Palpatinom</h1>
      <address><time datetime="2019-11-21T07:35:00+00:00">21 Nov 2019, 07:35</time> by <a rel="author">Jakub Paulík</a></address>
      <p>
        <b>V dnešných raňajkách si určite prídeš na svoje.</b>
      </p>
      <p>V novej časti <a href="https://refresher.sk/tag/ranajky-s-filmkultom"><b>Raňajok s Filmkultom</b></a> ťa čaká rovných sedem noviniek. Nájdeš čerstvé informácie, fotografie i ukážky zo sveta Star Wars IX, seriálu Pána prsteňov či skvelého spin-offu Better Call Saul.</p>
      <p>
        <b>Na ďalší Tarantinov film si ešte počkáme</b>
      </p>
      <p>Slávny režisér Quentin Tarantino aktuálne pracuje na svojej knihe, na scenári k seriálu Bounty Law a tiež na divadelnej hre. O čom bude jeho ďalšia snímka nemá <a href="https://www.indiewire.com/2019/11/quentin-tarantino-delaying-last-movie-after-hollywood-1202189526/"><b>podľa vlastných slov</b></a> zatiaľ vôbec poňatia.</p>
      <p>
        <i>Trailer k jeho aktuálne poslednej snímke</i>
      </p>
      <figure>
        <iframe src="https://www.youtube.com/embed/ELeMaP8EPAA" width="700" height="370" data-service="Youtube" scrolling="no"/>
      </figure>
      <p>
        <b>Poznáme dátum premiéry novej série Better Call Saul</b>
      </p>
      <p>Piata séria Better Call Saul bude mať premiéru 23. februára 2020. Kým sa k nám dostane, môžeš si vychutnať prvý teaser a čerstvé fotografie.</p>
      <figure>
        <iframe src="https://www.youtube.com/embed/G4dTeWnB3Rc" width="700" height="370" data-service="Youtube" scrolling="no"/>
      </figure>
      <figure>
        <a href="https://refresher.sk/76766-Amazon-potvrdil-2-seriu-Pana-prstenov-a-Star-Wars-IX-laka-na-suboj-s-Palpatinom/gallery/1">
          <img src="https://i.refresher.sk/public/jakub-p/bcs/f3.jpg"/>
        </a>
        <figcaption>
          <a href="https://refresher.sk/76766-Amazon-potvrdil-2-seriu-Pana-prstenov-a-Star-Wars-IX-laka-na-suboj-s-Palpatinom/gallery/1">Zobraziť galériu 6</a>
        </figcaption>
      </figure>
      <p>
        <b>Seriál Sin City</b>
      </p>
      <p>Frank Miller a Robert Rodriguez spoločne vytvorili filmové spracovanie komiksu Sin City. Ten by sa mal teraz podľa <a href="https://deadline.com/2019/11/sin-city-tv-series-frank-miller-robert-rodriguez-legendary-television-1202787314/"><b>Deadline</b></a> pod taktovkou tých istých tvorcov stať dokonca seriálom.</p>
      <figure>
        <iframe src="https://www.youtube.com/embed/T2Dj6ktPU5c" width="700" height="370" data-service="Youtube" scrolling="no"/>
      </figure>
      <p>
        <b>Režisér Parazita pripravuje ďalšie dva filmy</b>
      </p>
      <p>Bong Joon-ho sa v minulosti postaral o snímky, ako Tokio!, Snowpiercer či Okja, pričom naposledy natočil <a href="https://refresher.sk/69157-Parazit-je-kandidatom-na-film-roka-Juhokorejska-drama-o-chudobnej-rodine-ta-emocialne-vystavi-aj-pobavi"><b>vynikajúcu drámu Parazit</b></a>, ktorá bola na filmovom festivale v Cannes ocenená Zlatou palmou. </p>
      <p>Najnovšie by sa mal tento talentovaný tvorca podieľať na dvojici filmov. Jedným z nich bude akčný horor (dej sa bude odohrávať v Soule) a druhým snímka, ktorej námet má vychádzať zo skutočných udalostí (polovica filmu sa má odohrávať v Británii a polovica v USA).</p>
      <figure>
        <iframe src="https://www.youtube.com/embed/SEUXfv87Wpk" width="700" height="370" data-service="Youtube" scrolling="no"/>
      </figure>
      <p>
        <b>Nové fotografie a televízny spot zo Star Wars IX</b>
      </p>
      <p>Star Wars: The Rise of Skywalker sa do slovenských kín dostane 19. decembra 2019. Nové fotografie a televízny spot lákajú na ďalšiu vlnu vesmírnej akcie.</p>
      <figure>
        <iframe src="https://www.youtube.com/embed/Zsp8iOt76YU" width="700" height="370" data-service="Youtube" scrolling="no"/>
      </figure>
      <figure>
        <img src="https://i.refresher.sk/public/jakub-p/t1.jpg"/>
        <figcaption>
          <cite>EW/Disney</cite>
        </figcaption>
      </figure>
      <figure>
        <img src="https://i.refresher.sk/public/jakub-p/t2.jpg"/>
        <figcaption>
          <cite>EW/Disney</cite>
        </figcaption>
      </figure>
      <figure>
        <img src="https://i.refresher.sk/public/jakub-p/t3.jpg"/>
        <figcaption>
          <cite>EW/Disney</cite>
        </figcaption>
      </figure>
      <figure>
        <img src="https://i.refresher.sk/public/jakub-p/t4.jpg"/>
        <figcaption>
          <cite>EW/Disney</cite>
        </figcaption>
      </figure>
      <figure>
        <img src="https://i.refresher.sk/public/jakub-p/t5.jpg"/>
        <figcaption>
          <cite>EW/Disney</cite>
        </figcaption>
      </figure>
      <figure>
        <img src="https://i.refresher.sk/public/jakub-p/t6.jpg"/>
        <figcaption>
          <cite>EW/Disney</cite>
        </figcaption>
      </figure>
      <figure>
        <img src="https://i.refresher.sk/public/jakub-p/t7.jpg"/>
        <figcaption>
          <cite>EW/Disney</cite>
        </figcaption>
      </figure>
      <p>
        <b>Seriál Pán prsteňov bude mať aspoň 2 série</b>
      </p>
      <p>Zdá sa, že tvorcovia seriálového Pána prsteňov svojmu očakávanému hitu zjavne veria. Ešte predtým, než sme sa dočkali prvej série, Amazon potvrdil, že plánuje natáčať ďalšiu. Zatiaľ sa teda štábu podľa všetkého naozaj darí.</p>
      <figure>
        <iframe src="https://www.youtube.com/embed/V75dMMIW2B4" width="700" height="370" data-service="Youtube" scrolling="no"/>
      </figure>
      <p>
        <b>David Fincher sa púšťa do ďalšej spolupráce s Netflixom</b>
      </p>
      <p>Režisérovi Davidovi Fincherovi patrí naše uznanie nielen za jeho vynikajúce celovečerné filmy, ale taktiež za prácu na úžasnom seriáli Mindhunter, ktorý môžeš sledovať na Netflixe. </p>
      <p>Streamovací gigant Fincherovi verí natoľko, že mu po novom zveril do rúk seriálové spracovanie prequelu k thrilleru Chinatown od Romana Polanskiho. Na projekte by mal Fincher spolupracovať s pôvodným scenáristom Robertom Towneom. V príbehu budeme sledovať mladšiu verziu Jakea Gittesa, ktorého vo filme stvárnil Jack Nicholson.</p>
      <figure>
        <iframe src="https://www.youtube.com/embed/T37QkBc4IGY" width="700" height="370" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/70977-Serial-Better-Call-Saul-by-mohol-podla-zaporaka-Gusa-definitivne-skoncit-svojou-6-seriou"/>
        <a href="https://refresher.sk/71005-Warner-Bros-uz-pracuje-na-pokracovani-pre-Shazama-Aki-herci-si-zahraju-v-seriali-od-Damiena-Chazelleho"/>
        <a href="https://refresher.sk/71018-Na-Avengers-Endgame-sa-za-prvych-6-hodin-predalo-3krat-viac-listkov-ako-na-Infinity-War-Caka-nas-aj-posledne-cameo-Stana-Leeho"/>
        <a href="https://refresher.sk/71021-Hellboy-nikdy-nemoze-mat-sex-Novy-herec-pekelnika-odhaluje-najvacsiu-tragediu-svojej-postavy"/>
        <a href="https://refresher.sk/71024-Tom-Hanks-si-zahra-manazera-Elvisa-Presleyho-v-biografii-od-rezisera-Velkeho-Gatsbyho"/>
        <a href="https://refresher.sk/71465-Tom-Hardy-by-sa-ako-Venom-mal-objavit-v-troch-filmoch-a-pokracovanie-Top-Gun-nabera-herecke-posily"/>
        <a href="https://refresher.sk/71466-Tom-Holland-s-vasnou-pre-spoilery-parodia-na-Tiche-miesto-a-vystrihnuta-scena-z-BvS-Dnesne-Ranajky-s-Filmkultom-vas-pobavia"/>
        <a href="https://refresher.sk/71479-Deadpoola-3-udajne-zreziruje-David-Leitch-tvorca-dvojky-Rami-Malek-zase-tvrdi-ze-Mr-Robot-pravdepodobne-skonci-4-seriou"/>
      </related>
    </article>
  </body>
</html>