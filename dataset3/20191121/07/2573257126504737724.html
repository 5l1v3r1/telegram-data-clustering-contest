<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/21/chernobyl-le-radiazioni-e-lassenza-di-vita-sono-preoccupanti-627548"/>
    <meta property="og:site_name" content="tecnoandroid"/>
    <meta property="article:published_time" content="2019-11-21T07:40:58+00:00"/>
    <meta property="og:title" content="Chernobyl: le radiazioni e l’assenza di vita sono preoccupanti"/>
    <meta property="og:description" content="Un nuovo studio condotto dall'Università di Bristol ha effettivamente mostrato lo stato attuale della zona nelle vicinanze di Chernobyl."/>
  </head>
  <body>
    <article>
      <h1>Chernobyl: le radiazioni e l’assenza di vita sono preoccupanti</h1>
      <h2>Un nuovo studio condotto dall'Università di Bristol ha effettivamente mostrato lo stato attuale della zona nelle vicinanze di Chernobyl.</h2>
      <address><time datetime="2019-11-21T07:40:58+00:00">21 Nov 2019, 07:40</time> by <a rel="author">Denis Dosi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/10/chernobyl-wpp1570806456555.jpg"/>
      </figure>
      <p><b>Chernobyl </b>torna a fare notizia, in quest’ultimo periodo un pool di scienziati dell’<b>Università di Bristol </b>ha effettuato una serie di <i>test </i>nell’area per cercare di capire lo stato della zona antistante la centrale nucleare trascorsi <b>33 anni </b>dalla data effettiva del disastro ambientale, questi sono i risultati.</p>
      <p>Se siete tra i più giovani, forse non <b>conoscete</b> a tutti gli effetti la<a href="https://www.tecnoandroid.it/2019/11/20/chernobyl-dopo-la-serie-tv-dedicata-il-boom-di-turisti-626805"> storia del disastro nucleare</a> di Chernobyl. Raccontato brevemente, in una notte dell’Aprile <b>1986 </b>mentre gli addetti ai lavori stavano svolgendo alcuni test di routine, qualcuno degli stessi <b>violò </b>il protocollo di sicurezza provocando un effetto domino davvero senza precedenti. Il <b>reattore 3 </b>iniziò a surriscaldarsi, a causa anche di un’infrastruttura inadeguata (i tubi di raffreddamento si ruppero) fino all’emissione nell’atmosfera di una quantità <b>incredibile </b>di <b>gas radioattivo</b>. Le conseguenze sono state devastanti, una <b>nube tossica </b>ha coperto tutta l’Europa provocando nel contempo anche moltissime vittime.</p>
      <h3>Chernobyl: cosa possiamo dire 33 anni dopo?</h3>
      <p>Trascorsi 33 anni dalla data del disastro, ancora oggi troviamo un’area intrisa di <b>radiazioni </b>dannose per l’organismo <b>umano</b>; gli scienziati pensavano si disperdessero più rapidamente, ma purtroppo così non è stato. La zona più pericolosa resta sicuramente quella della cosiddetta <b>foresta rossa </b>(nomenclatura affibiata a causa della colorazione che hanno assunto le piante), forse proprio a causa del lento rilascio delle radiazioni assorbite da parte di quest’ultime.</p>
      <p>Preoccupante è la completa assenza di <b>vita animale </b>nell’area, è davvero difficile pensare ad un futuro in cui l’uomo o qualsiasi altro organismo possa riprendere a viverci senza subire malformazioni o problematiche dello stesso tipo.</p>
    </article>
  </body>
</html>