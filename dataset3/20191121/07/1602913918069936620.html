<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/noi-lucrari-pe-cea-mai-aglomerata-ruta-stb-22-de-peroane-de-tramvai-de-pe-linia-41-vor-fi-modernizate-18601189"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-21T07:54:28+00:00"/>
    <meta property="og:title" content="Noi lucrări pe cea mai aglomerată rută STB: 22 de peroane de tramvai de pe linia 41 vor fi modernizate"/>
    <meta property="og:description" content="22 de peroane de tramvai de pe linia 41 vor fi modernizate şi se pot putea adapta la tramvaie cu lungime de 36 de metri, ce vor fi achiziţionate de Primăria Capitalei, potrivit unui comunicat transmis, joi, de PMB."/>
  </head>
  <body>
    <article>
      <h1>Noi lucrări pe cea mai aglomerată rută STB: 22 de peroane de tramvai de pe linia 41 vor fi modernizate</h1>
      <address>
        <time datetime="2019-11-21T07:54:28+00:00">21 Nov 2019, 07:54</time>
      </address>
      <p>22 de peroane de tramvai de pe linia 41 vor fi modernizate şi se pot putea adapta la tramvaie cu lungime de 36 de metri, ce vor fi achiziţionate de Primăria Capitalei, potrivit unui comunicat transmis, joi, de PMB.</p>
      <p>Potrivit comunicatului transmis joi de Primaria Bucureşti, prin Compania Municipală Străzi, Poduri şi Pasaje, se derulează, in această perioadă, un proiect care vizează modernizarea a 22 de peroane de tramvai de pe linia 41 şi adaptarea acestora la tramvaiele cu lungimi de 36 de metri, ce vor fi achiziţionate de Primăria Capitalei.</p>
      <p>„Lucrările se realizează etapizat, astfel încât până la sfârşitul anului vor fi finalizate 8 peroane. Restul de 14 peroane vor fi modernizate în cursul anului 2020. Subliniem faptul că lucrările sunt executate în condiţii de siguranţă atât pentru călători cât şi pentru trafic, iar peroanele provizorii sunt realizate în conformitate cu avizul Comisiei Tehnice de Circulaţie a Municipiului Bucureşti. Precizăm că peroanele au un caracter provizoriu şi nu pun sub nicio formă în pericol viaţa sau integritatea vreunei persoane, acestea fiind semnalizate corespunzător şi realizate în condiţii de siguranţă pentru călători”, transmite PMB.<br/><br/>Modernizarea celor 22 de peroane are loc în perioada în care sunt executate lucrări multiple de infrastructură pe linia 41, iar în zonă viteza este restricţionată la 30 km/oră pe porţiunile din apropierea staţiilor.</p>
    </article>
  </body>
</html>