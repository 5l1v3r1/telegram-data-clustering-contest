<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836964-ukrayinskiy-klub-viyshov-do-drugogo-raundu-kubku-yevropi-fiba"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T07:33:00+00:00"/>
    <meta property="og:title" content="Український клуб вийшов до другого раунду Кубку Європи ФІБА"/>
    <meta property="og:description" content="КИЇВ. 21 листопада. УНН. &quot;Київ-Баскет&quot; під орудою Айнарса Багатскіса вдома не залишила шансів багаторазовому чемпіону Болгарії – &quot;Левскі&quot; в матчі …"/>
  </head>
  <body>
    <article>
      <h1>Український клуб вийшов до другого раунду Кубку Європи ФІБА</h1>
      <address><time datetime="2019-11-21T07:33:00+00:00">21 Nov 2019, 07:33</time> by <a rel="author">Сергій Куркович</a></address>
      <p><b>КИЇВ. 21 листопада. УНН.</b> "Київ-Баскет" під орудою Айнарса Багатскіса вдома не залишила шансів багаторазовому чемпіону Болгарії – "Левскі" в матчі п'ятого туру першого етапу Кубку Європи ФІБА. Про це інформує Федерація баскетболу України, передає <b>УНН</b>.</p>
      <p>Українці захопили ініціативу в грі зі стартових секунд та не дали засумніватися у власній перемозі ні на мить – 86:66.</p>
      <p>Статистика баскетболістів київського колективу: Шепард 14 очок + 9 передач + 4 підбирання, Близнюк 10 + 7 підбирань, Крутоус 5, Павлов 2, Коренюк 19 + 13 підбирань, Кондраков, Пустозвонов 15, Едвін 5, Петров 11 + 5 підбирань, Хілл 5.</p>
      <p>Отже, український колектив із 3 виграшами в 5 матчах гарантував собі місце у другому груповому раунді турніру.</p>
      <p>Натомість для виходу у другий груповий раунд "Дніпру" потрібно перемогти у заключному матчі болгарський "Левські" із будь-яким рахунком та чекати на виїзну перемогу "Київ-Баскета" над "Цмокі-Мінськом" - також із будь-яким рахунком. Якщо обидві умови будуть виконані, у другому груповому раунді будуть представлені два українських клуби - кияни вийдуть з першого місця, а "Дніпро" - з другого.</p>
      <p>Якщо "Київ-Баскет" програє свій заключний матч, то переможцем квартету стане "Цмокі-Мінськ", а кияни посядуть друге місце. "Дніпро" у такому випадку завершить свій виступ на євроарені.</p>
      <p>Додамо, протистояння "Дніпро" – "Левські" та "Цмокі-Мінськ" – "Київ-Баскет" будуть зіграні наступного тижня 27 листопада.</p>
    </article>
  </body>
</html>