<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/aek/aek-ta-nea-dedomena-gia-trisko-giannoy"/>
    <meta property="og:site_name" content="24sports.com.cy"/>
    <meta property="article:published_time" content="2019-11-21T07:50:00+00:00"/>
    <meta property="og:title" content="ΑΕΚ: Τα νέα δεδομένα για Τρίσκο-Γιάννου"/>
    <meta property="og:description" content="Στην τελική ευθεία μπήκε η προετοιμασία της ΑΕΚ για τον εκτός έδρας αγώνα με τη Νέα Σαλαμίνα στο «Αμμόχωστος». Ο Ιμανόλ Ιδιάκεθ προετοιμάζει την ομάδα του και περιμένει να μάθει τους παίκτες που θα έχει στην διάθεση του, καθώς υπάρχουν κάποια προβλήματα."/>
  </head>
  <body>
    <article>
      <h1>ΑΕΚ: Τα νέα δεδομένα για Τρίσκο-Γιάννου</h1>
      <h2>Καθοριστική η σημερινή προπόνηση για όλους τους τραυματίες</h2>
      <address>
        <time datetime="2019-11-21T07:50:00+00:00">21 Nov 2019, 07:50</time>
      </address>
      <p>Στην τελική ευθεία μπήκε η προετοιμασία της ΑΕΚ για τον εκτός έδρας αγώνα με τη Νέα Σαλαμίνα στο «Αμμόχωστος». Ο Ιμανόλ Ιδιάκεθ προετοιμάζει την ομάδα του και περιμένει να μάθει τους παίκτες που θα έχει στην διάθεση του, καθώς υπάρχουν κάποια προβλήματα.</p>
      <p>Από την χθεσινή προπόνηση είχαμε ευχάριστα νέα, καθώς ανέβασαν ρυθμούς Τρισκόφσκι και Γιάννου, κάτι που σημαίνει ότι έχουν αυξήσει τις πιθανότητες τους να βρίσκονται στην διάθεση του Ιμανόλ Ιδιάκεθ.</p>
      <p>Οι δύο επιθετικοί ακολούθησαν μέρος του κανονικού προγράμματος, για προληπτικούς λόγους δεν αγωνίστηκαν στο δίτερμα και εκφράζεται αισιοδοξία ότι θα είναι ετοιμοπόλεμοι.</p>
      <p>Καλύτερα νιώθει και ο Σάστρε, αλλά η σημερινή προπόνηση είναι καθοριστική για την συμπερίληψη του στην αποστολή για τον αγώνα με τους «ερυθρόλευκους». Αντίθετα, ο Μόισοφ θα είναι στην διάθεση της τεχνικής ηγεσίας.</p>
    </article>
  </body>
</html>