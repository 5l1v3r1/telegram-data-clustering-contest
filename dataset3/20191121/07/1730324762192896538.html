<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/242410/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-21T07:37:38+00:00"/>
    <meta property="og:title" content="‘รู้ใจดอทคอม’ ชูนวัตกรรมซีอาร์เอ็ม ยกระดับ ‘ประกันภัยออนไลน์’"/>
    <meta property="og:description" content="ด้วยจำนวนลูกค้าที่เพิ่มมากขึ้น ภายในระยะเวลาเพียง 3 ปี โดยปัจจุบัน “รู้ใจดอทคอม” (Roojai.com) มีจำนวนผู้ถือกรมธรรม์มากถึง 50,000 รายทั่วประเทศ ด้วยจำนวนรถยนต์ที่มากกว่า 15 ล้านคันในประเทศ ทำให้ “นิโคลัส ฟาร์เกต์” ซีอีโอ และผู้ก่อตั้ง Roojai.com มองเห็นถึงโอกาสที่จะต่อยอดธุรกิจอุตสาหกรรมประกันรถยนต์ออนไลน์ในประเทศไทยด้วยเทคโนโลยี"/>
  </head>
  <body>
    <article>
      <h1>‘รู้ใจดอทคอม’ ชูนวัตกรรมซีอาร์เอ็ม ยกระดับ ‘ประกันภัยออนไลน์’</h1>
      <address><time datetime="2019-11-21T07:37:38+00:00">21 Nov 2019, 07:37</time> by <a rel="author" href="https://www.thebangkokinsight.com/author/wanpen/" target="_blank">WANPEN PUTTANONT</a></address>
      <p>ด้วยจำนวนลูกค้าที่เพิ่มมากขึ้น ภายในระยะเวลาเพียง 3 ปี โดยปัจจุบัน “รู้ใจดอทคอม” (Roojai.com) มีจำนวนผู้ถือกรมธรรม์มากถึง 50,000 รายทั่วประเทศ ด้วยจำนวนรถยนต์ที่มากกว่า 15 ล้านคันในประเทศ ทำให้ “นิโคลัส ฟาร์เกต์” ซีอีโอ และผู้ก่อตั้ง Roojai.com มองเห็นถึงโอกาสที่จะต่อยอดธุรกิจอุตสาหกรรมประกันรถยนต์ออนไลน์ในประเทศไทยด้วยเทคโนโลยี</p>
      <p>นิโคลัส กล่าวว่า จากจำนวนผู้เข้าชมเว็บไซต์ของ Roojai.com ที่มีมากกว่า 1 ล้านยูสเซอร์ต่อเดือน ทำให้บริษัทต้องนำเทคโนโลยีและนวัตกรรมที่ล้ำสมัยมมาใช้ เพื่อให้ธุรกิจเติบโตไปได้อย่างมั่นคงในตลาดออนไลน์ที่มีการแข่งขันสูง โดยเฉพาะอย่างยิ่งในวงการประกันภัยรถยนต์ที่มีขั้นตอนค่อนข้างซับซ้อน ระบบการจัดการหลังบ้านที่มีประสิทธิภาพและมีความแม่นยำสูงจึงเป็นสิ่งที่สำคัญอย่างยิ่ง</p>
      <figure>
        <img src="https://www.thebangkokinsight.com/wp-content/uploads/2019/11/Mobile-app.jpg"/>
      </figure>
      <p>จากจุดเริ่มต้นของธุรกิจ Roojai.com ให้บริการบนแพลตฟอร์มประกันภัยที่มีให้บริการอยู่ตามท้องตลาด และใช้ Salesforce ในการบริหารจัดการลูกค้าสัมพันธ์ (CRM) ภายในระยะเวลาอันสั้น บริษัทได้เห็นถึงปัญหาในการใช้งานแพลตฟอร์มประกันภัยที่ใช้อยู่เนื่องจากไม่เสถียรและใช้งานยาก อีกทั้งยังใช้เวลานานในการอัพเกรดและเปลี่ยนแปลงฟีเจอร์ต่าง ๆ บนแฟลตฟอร์ม</p>
      <p>ดังนั้น จึงได้ร่วมกับ เซลส์ฟอร์ซ (Salesforce) นำแพลตฟอร์มของ Salesforce เข้ามาใช้แทนแพลตฟอร์มประกันภัยเดิม และได้ย้ายย้ายแพลตฟอร์มการให้บริการประกันภัยทั้งหมดมาอยู่บนแพลตฟอร์มของ Salesforce ในเดือนมีนาคม 2560 เนื่องจากมีระบบนิเวศทางธุรกิจที่มั่นคงและสมบูรณ์แบบ ตัวแพลตฟอร์มมีความยืดหยุ่น มีแหล่งข้อมูลออนไลน์ และมีกลุ่มนักพัฒนาโปรแกรมที่ช่วยวางระบบและข้อมูลที่เหมาะสมกับการให้บริการในประเทศไทยได้อย่างรวดเร็ว</p>
      <p>นอกจากนี้ เซอร์วิส คลาวด์ บนแพลตฟอร์มของ Salesforce ยังเป็นอีกหนึ่งตัวช่วยที่ทำให้ Roojai.com สามารถเข้าถึงและให้บริการลูกค้าได้แบบ 360 องศา ทำให้พนักงานขายสามารถแนะนำบริการที่ตอบโจทย์ต่อความต้องการของลูกค้าได้อย่างตรงจุด ช่วยยกระดับการบริการให้มีประสิทธิภาพเพิ่มมากขึ้นอีกหลายเท่า</p>
      <figure>
        <img src="https://www.thebangkokinsight.com/wp-content/uploads/2019/11/ban_cust_roojai_2.jpg"/>
      </figure>
      <p>“ด้วยระบบที่เชื่อมต่อเป็นหนึ่งเดียวของ Salesforce เราจึงมีข้อมูลของลูกค้าทุกคน และมีทุกสิ่งที่เราต้องการอยู่ในมือ เริ่มตั้งแต่ขั้นตอนการเสนอราคา ไปจนถึงขั้นตอนการซื้อกรมธรรม์ และการขอเคลมเงิน ซึ่งนั่นเท่ากับว่าเรามีข้อมูลการดำเนินการทั้งหมดอย่างครบถ้วน ไม่ว่าจะเป็นบันทึกรายการโทรติดต่อกับลูกค้า รวมไปถึงการสื่อสารกับลูกค้าผ่านข้อความทางเฟซบุ๊ก ทุกข้อความของลูกค้าถูกบันทึกอยู่ในระบบเพื่อเป็นข้อมูลในการบริการ” นายนิโคลัสกล่าว</p>
      <p>จนถึงปัจจุบัน Roojai.com มียอดขายมากกว่า 90% จากช่องทางออนไลน์ ซึ่งแสดงให้เห็นถึงการพัฒนาประสิทธิภาพของฝ่ายการตลาดที่สามารถทำกำไรได้มากกว่า 10 ล้านบาทต่อปี ในปัจจุบัน มีลูกค้ามากกว่า 50,000 รายโดยมีอัตราการต่อกรมธรรม์ลูกค้าเก่าจากปีที่ผ่านมาสูงถึง 75%</p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F242410%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/242519/"/>
        <a href="https://www.thebangkokinsight.com/241308/"/>
        <a href="https://www.thebangkokinsight.com/241275/"/>
        <a href="https://www.thebangkokinsight.com/241017/"/>
      </related>
    </article>
  </body>
</html>