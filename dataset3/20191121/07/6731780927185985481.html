<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/21/mamma-morta-tevere-gemelline-medico/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-21T07:26:15+00:00"/>
    <meta property="og:title" content="Mamma morta nel Tevere con le gemelline, il medico: “Mi sento in colpa”"/>
    <meta property="og:description" content="Ad un anno di distanza dalla tragica morte della mamma e delle gemelline nel Tevere, il medico che l’ha aiutata a partorire parla dell’accaduto. Lo scorso dicembre Pina si è alzata dal letto nelle prime ore del mattino. Facendo attenzione a non svegliare il marito, la donna ha preso dalla culla Sara e Benedetta, le …"/>
  </head>
  <body>
    <article>
      <h1>Mamma morta nel Tevere con le gemelline, il medico: “Mi sento in colpa”</h1>
      <address><time datetime="2019-11-21T07:26:15+00:00">21 Nov 2019, 07:26</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/11/Mamma-morta-Tevere.jpg"/>
      </figure>
      <p>Ad un anno di distanza dalla tragica morte della mamma e delle gemelline nel Tevere, il medico che l’ha aiutata a partorire parla dell’accaduto.</p>
      <p>Lo scorso dicembre <b>Pina</b> si è alzata dal letto nelle prime ore del mattino. Facendo attenzione a non svegliare il marito, la donna ha preso dalla culla <b>Sara</b> e <b>Benedetta</b>, le due gemelline nate premature. Senza pensarci oltre si è poi diretta verso il lungo Tevere e vi <b><a href="https://www.viagginews.com/2018/12/21/mamma-suicida-tevere-pina-orlando-altra-figlia/">si è gettata con in braccio le due figlie</a></b>. A segnalare il pericolo di un gesto estremo era stato il marito. Qualche ora più tardi è arrivata la conferma al terrificante presentimento quando è stato ritrovato il corpo senza vita di Pina. Per giorni e settimane sono stati <b><a href="https://www.viagginews.com/2018/12/28/mamma-suicida-tevere-gemelle/">cercati i corpi delle due neonate</a></b> ma senza risultati.</p>
      <p>La notizia di cronaca nera ha scosso l’intera cittadinanza di <b>Roma</b> che a settimane di distanza dall’accaduto ha voluto celebrare il ricordo delle piccole lasciando andare in cielo <b><a href="https://www.viagginews.com/2018/12/25/mamma-suicida-palloncini-tevere-gemelline/">centinaia di palloncini bianchi</a></b>. A lungo si è cercato di capire le motivazioni che hanno spinto la donna a compiere un simile gesto, sicuramente di base c’era una fragilità psicologica ed il timore che le figlie crescessero con problemi gravi di salute.</p>
      <p>Se vuoi seguire tutte le nostre notizie in tempo reale<a href="https://bit.ly/ViaggiGoogleNews"> CLICCA QUI</a></p>
      <h3>Mamma morta nel Tevere con le gemelline, il medico: “Mi sento in colpa, ma di più non potevamo fare”</h3>
      <figure>
        <img src="https://www.viagginews.com/wp-content/uploads/2018/12/pina-orlando-ultime-notizie_23155845.jpg"/>
      </figure>
      <p>Intervistato dal ‘<b>Corriere</b>‘ un anno dopo l’accaduto, il <b>dottor Vento</b> spiega come l’accaduto lo abbia segnato: “Mi porto dietro sensi di colpa anche se più di così per lei non avremmo potuto fare”. Lui e gli altri medici dello staff avevano dovuto avvertire la donna delle possibili <b>problematiche</b> che avrebbero dovuto patire le figlie. Dopo avevano allertato gli psicologi del rischio che Pina potesse accusare il colpo: “Noi neonatologi, fin dalla nascita delle gemelline, avevamo però allertato gli psicologi perché Pina nel parto aveva perso un terzo gemello e ne era uscita scossa. Però non aveva voluto ricorrere al sostegno offerto”.</p>
      <p>Nonostante avessero avuto quella sensazione, li aveva tranquillizzati il parere degli psichiatri. Dopo l’accaduto tutto il personale ha compreso che bisognava attrezzarsi meglio per dare assistenza alle <b>famiglie</b>: “Abbiamo fatto tutto ciò che era possibile allora. Però questa storia dolorosissima ci ha insegnato che non basta, che dobbiamo fare e dare di più ai genitori dei neonati prematuri in termini di vicinanza e condivisione. Il nostro impegno non deve esaurirsi nell’assistenza ai bambini, deve andare oltre e focalizzarsi sul gruppo familiare”.</p>
      <figure>
        <img src="https://www.viagginews.com/wp-content/uploads/2018/12/12081898-kMAD-U3080571884061Xf-1224x916@Corriere-Web-Roma-593x443.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/21/niva-congedo-chi-e-ragazza-italiana-morta-parigi/"/>
        <a href="https://www.viagginews.com/2019/11/20/massimo-ghini-chi-e-carriera-figli-ferilli-nancy-brilli/"/>
        <a href="https://www.viagginews.com/2019/11/20/elodie-perche-aveva-litigato-emma-marrone/"/>
      </related>
    </article>
  </body>
</html>