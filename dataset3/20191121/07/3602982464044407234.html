<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/tennis/griekspoor-verloor-idool-murray/"/>
    <meta property="og:site_name" content="Sportnieuws"/>
    <meta property="article:published_time" content="2019-11-21T07:21:10+00:00"/>
    <meta property="og:title" content="Griekspoor verloor van zijn grote idool: ‘Ik ben altijd fan van Murray geweest’"/>
    <meta property="og:description" content="Tallon Griekspoor was dicht bij een enorme stunt in de Davis Cup tegen Andy Murray, maar in 3 sets was de Brit (en zijn grote idool) net iets te sterk."/>
  </head>
  <body>
    <article>
      <h1>Griekspoor verloor van zijn grote idool: ‘Ik ben altijd fan van Murray geweest’</h1>
      <address>
        <time datetime="2019-11-21T07:21:10+00:00">21 Nov 2019, 07:21</time>
      </address>
      <p>
        <b>Hij was vreselijk dicht bij de <a href="https://sportnieuws.nl/tennis/griekspoot-megastunt-murray-sterk-davis-cup/">grootste stunt van het Davis Cup-toernooi</a>, maar Tallon Griekspoor wist voor het Nederlandse team net niet te winnen van voormalig nummer 1 van de wereld Andy Murray. Toch blijft de Brit zijn grote idool, al speelde de bewondering geen rol tijdens de razend spannende wedstrijd.</b>
      </p>
      <p>"Ik weet niet waarom, maar ik ben altijd fan van hem geweest,” zei Griekspoor gisteren, nadat hij over de ergste teleurstelling van een bijna-historische partij (7-6, 4-6, 6-7) heen was. "Toen ik op de baan stapte, speelde die bewondering niet meer mee, hoor", zo is te lezen op het <a href="https://www.ad.nl/tennis/hoe-griekspoor-bijna-historie-schreef-tegen-zijn-idool-ik-wilde-altijd-murray-zijn~a92a9afe/"><i>AD</i></a>.<br/><br/>Ook is te lezen hoe Griekspoor als 12-jarig jochie op de tribune zat toen Andy Murray in 2009 in de Rotterdamse Ahoy-finale van Rafael Nadal wist te winnen. Dat is ook de reden dat hij met een pet op z'n hoofd speelt, al is in zijn geval de klep naar achteren in plaats van naar voren.<br/><br/><b>Exit in de Davis Cup</b><br/>Langer dan 2 wedstrijden heeft het Nederlandse Davis Cup-team helaas niet mogen genieten in Madrid. In de groepsfase werd na 2 dagen van zowel Kazachstan als Groot-Brittannië verloren (beide met 2-1), waardoor de kwartfinales niet meer haalbaar zijn. Na de nederlaag van Griekspoor <a href="https://sportnieuws.nl/tennis/haase-sluit-teleurstellend-seizoen-goed-gevoel-af/">wist Robin Haase wel nog te winnen</a>, maar in het dubbelspel werd na een lange partij alsnog verloren.</p>
    </article>
  </body>
</html>