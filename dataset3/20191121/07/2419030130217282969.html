<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/economie/20191121/abn-amro-krijgt-boete-van-2-miljoen-euro/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-21T07:49:55+00:00"/>
    <meta property="og:title" content="ABN AMRO krijgt boete van 2 miljoen euro"/>
    <meta property="og:description" content="AMSTERDAM (ANP) - ABN AMRO heeft een boete van 2 miljoen euro gekregen van de Autoriteit Financiële Marken (AFM). De toezichthouder verwijt de bank bepaalde informatie niet tijdig openbaar gemaakt te hebben."/>
  </head>
  <body>
    <article>
      <h1>ABN AMRO krijgt boete van 2 miljoen euro</h1>
      <address><time datetime="2019-11-21T07:49:55+00:00">21 Nov 2019, 07:49</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>ABN AMRO heeft een boete van 2 miljoen euro gekregen van de Autoriteit Financiële Marken (AFM). De toezichthouder verwijt de bank bepaalde informatie niet tijdig openbaar gemaakt te hebben.</b>
      </p>
      <p>Het gaat om een artikel van Het Financieele Dagblad uit juli 2016, over het vertrek van toenmalig ABN AMRO-topman Gerrit Zalm. De bank bleek toen al een heel eind op dreef te zijn met het zoeken naar een opvolger, maar kwam pas veel later met informatie naar buiten.</p>
      <p>Beleggers moesten bijna twee maanden wachten op tekst en uitleg. “Deze informatie betrof voorwetenschap, die ABN AMRO na het verschijnen van het FD-artikel openbaar had moeten maken”, aldus de financiële waakhond.</p>
      <p>Een woordvoerder van ABN AMRO laat weten dat de bank kennis heeft genomen van de boete. Het financiële concern bestudeert het besluit van de toezichthouder nog.</p>
    </article>
  </body>
</html>