<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/familie-distrusa-accident-viziru-braila-video-326580.html"/>
    <meta property="og:site_name" content="Observator"/>
    <meta property="article:published_time" content="2019-11-21T07:05:00+00:00"/>
    <meta property="og:title" content="Familie distrusă pe un drum din Brăila. Mama, tatăl şi fiul lor, spulberaţi de un şofer turc (Video)"/>
    <meta property="og:description" content="Tragedie, noaptea trecută, pe un drum din Brăila, în zona localităţii Viziru. Un bărbat de 41 de ani a murit, iar alte două persoane, mamă şi fiu, au fost grav rănite după ce căruţa în care se aflau a fost spulberată de o dubă..."/>
  </head>
  <body>
    <article>
      <h1>Familie distrusă pe un drum din Brăila. Mama, tatăl şi fiul lor, spulberaţi de un şofer turc (Video)</h1>
      <address><time datetime="2019-11-21T07:05:00+00:00">21 Nov 2019, 07:05</time> by <a rel="author">Veronica Micu</a></address>
      <p>
        <b>
          <b>Tragedie, noaptea trecută, pe un drum din Brăila, în zona localităţii Viziru. Un bărbat de 41 de ani a murit, iar alte două persoane, mamă şi fiu, au fost grav rănite după ce căruţa în care se aflau a fost spulberată de o dubă condusă de un şofer turc.</b>
        </b>
      </p>
      <p>Nenorocirea s-a produs pe DJ 211A, între localitățile Viziru și Bordei Verde.</p>
      <p>Aseară, poliţiştii au fost anunțați, prin apel la numărul de urgență 112, asupra faptului că, la intrarea în Viziru, a avut loc un accident cu victime.</p>
      <p>Un bărbat în vârstă de 47 de ani, cetățean turc, care conducea o autoutilitară marca Renault a spulberat din spate o căruță încărcată cu baloți de ciocani, în care se aflau trei persoane: mama, tatăl şi fiul lor.</p>
      <figure>
        <iframe src="https://www.youtube.com/embed/eVfyxqHFook" width="640" height="360" data-service="Youtube" scrolling="no"/>
      </figure>
      <p>În urma impactului, căruța s-a răsturnat, familia fiind aruncată pe partea carosabilă.</p>
      <h3>Tatăl a murit, soţia şi fiul au ajuns în stare gravă la spital</h3>
      <p>Din nefericire, tatăl, un bărbat de 41 de ani, a murit pe loc. Soţia şi fiul lor, de 52 şi, respectiv, 25 de ani, au ajuns în stare gravă la spital. </p>
      <figure>
        <iframe src="https://www.youtube.com/embed/u89WL9swO6w" width="640" height="360" data-service="Youtube" scrolling="no"/>
      </figure>
      <p>Din primele cercetări, se pare că atelajul nu era echipat cu nicio sursă de lumină, iar aparatul etilotest a arătat că şoferul autoutilitarei nu consumase alcool.</p>
      <p>În cauză a fost întocmit dosar penal pentru ucidere din culpă și vătămare corporală din culpă.</p>
    </article>
  </body>
</html>