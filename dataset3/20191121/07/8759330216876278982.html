<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904568/mourinho-ik-beloof-er-alles-aan-te-doen-om-vreugde-te-brengen-bij-deze-club-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-21T07:16:00+00:00"/>
    <meta property="og:title" content="Mourinho: 'Ik beloof er alles aan te doen om vreugde te brengen bij deze club'"/>
    <meta property="og:description" content="José Mourinho belooft passie en vreugde te brengen bij Tottenham Hotspur. De Portugees werd woensdagochtend aangesteld als de nieuwe trainer van Spurs en is daarmee de opvolger van Mauricio Pochettino, die dinsdagavond de laan uit werd gestuurd."/>
  </head>
  <body>
    <article>
      <h1>Mourinho: 'Ik beloof er alles aan te doen om vreugde te brengen bij deze club'</h1>
      <address>
        <time datetime="2019-11-21T07:16:00+00:00">21 Nov 2019, 07:16</time>
      </address>
      <p>
        <b>José Mourinho belooft passie en vreugde te brengen bij Tottenham Hotspur. De Portugees werd woensdagochtend aangesteld als de nieuwe trainer van Spurs en is daarmee de opvolger van Mauricio Pochettino, die dinsdagavond de laan uit werd gestuurd.</b>
      </p>
      <p>The Special One mag gaan proberen om Tottenham omhoog te stuwen op de ranglijst. Mourinho doet daarbij alvast enkele beloftes aan de fans. "Ik kan passie, echte passie beloven", zegt hij tegenover <a href="https://www.tottenhamhotspur.com/news/2019/november/jose-mourinho-what-can-i-promise-passion-real-passion/">Spurs TV</a>. "Passie voor mijn baan en ook passie voor mijn club, zo heb ik het gedurende mijn carrière altijd gedaan."</p>
      <p>Mourinho kwam in het verleden vaak in botsing met spelers en fans, maar lijkt daar nu voor op zijn hoede te zijn. "Ik ga er alles aan doen om vreugde te brengen bij deze club en bij iedereen die van de club houdt", zegt hij. "Toen ik tegen Tottenham speelde was er al veel respect van mij voor deze club, waarschijnlijk omdat ik in gedachten had dat ik ooit één van jullie mocht zijn."</p>
      <aside>Lees meer<br/><a href="https://www.voetbalprimeur.be/nieuws/904536/mourinho-weet-niet-wat-hij-ziet-prachtig-stadion-is-veel-te-bescheiden-.html?itm_source=www.voetbalprimeur.be&amp;itm_medium=highlighted-content">Mourinho weet niet wat hij ziet: ''Prachtig stadion' is veel te bescheiden'</a></aside>
    </article>
  </body>
</html>