<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/avramidis-to-protathlima-echi-akoma-dromo"/>
    <meta property="og:site_name" content="Metrosport.gr"/>
    <meta property="article:published_time" content="2019-11-21T07:30:00+00:00"/>
    <meta property="og:title" content="Αβραμίδης: «Το Πρωτάθλημα έχει ακόμα δρόμο»"/>
    <meta property="og:description" content="Ο παίκτης της ΑΠΕ Λαγκαδά μιλάει στη «Μ» για την πορεία της ομάδας και τα δικά του επιτεύγματα"/>
  </head>
  <body>
    <article>
      <h1>Αβραμίδης: «Το Πρωτάθλημα έχει ακόμα δρόμο»</h1>
      <h2>Ο παίκτης της ΑΠΕ Λαγκαδά μιλάει στη «Μ» για την πορεία της ομάδας και τα δικά του επιτεύγματα</h2>
      <address><time datetime="2019-11-21T07:30:00+00:00">21 Nov 2019, 07:30</time> by <a rel="author">Χάρης Εμμανουηλίδης</a></address>
      <p>Η ΑΠΕ Λαγκαδά πανηγύρισε έπειτα από 11 αγωνιστικές την πρώτη της νίκη στο πρωτάθλημα της ΕΠΣΜ. Ο πρωταγωνιστής της ομάδας, Οδυσσέας Αβραμίδης ο οποίος σκόραρει τα 3 από τα 4 γκολ της μεγάλης νίκης μιλάει στη «Μ».</p>
      <p>
        <b>Επειτα από 11 αγωνιστικές η ομάδα σου πέτυχε μια ευρεία νίκη με 1-4, πιστεύεις ότι αυτή είναι η αρχή για κάτι καλό;</b>
      </p>
      <p>«Είναι ένα καλό αποτέλεσμα το οποίο μας δίνει δύναμη και ώθηση για την συνέχεια της χρονιάς. Εμείς θέλουμε να χτίσουμε πάνω σε αυτή την νίκη. Είναι μία καλή νέα αρχή για την ομάδα η οποία μπορεί να μας δώσει βοήθεια για την συνέχεια και για υπόλοιπα θετικά αποτελέσματα».</p>
      <p>
        <b>Σε 12 αγώνες έχεις πετύχει 8 γκολ, πόσο σπουδαίο είναι αυτό για μια ομάδα που βρίσκεται χαμηλά στον βαθμολογικό πίνακα;</b>
      </p>
      <p>«Σίγουρα είναι μία πολύ δυνατή εκκίνηση για εμένα και χαίρομαι που μπορώ να βοηθάω την ομάδα με τα γκολ τα οποία πετυχαίνω. Είναι σπουδαίο επίτευγμα για εμένα αλλά δεν είναι αυτοί οι στόχοι μου, εγώ κοιτάω ακόμα πιο ψηλά ατομικό και ομαδικά».</p>
      <p><b>Τι άλλαξε και τι χρειάζεται να αλλάξει η ομάδα για να πανηγυρίσει και άλλες νίκες;</b><br/>«Αυτό που πρέπει να κάνει η ομάδα είναι να ανεβάσει την ψυχολογία της. Ολο το θέμα είναι η ψυχολογία μας που πρέπει να ανέβει καθώς η ομάδα έχει το ταλέντο για να μπορέσει να κάνει το κάτι παραπάνω. Η νίκη που πήραμε είναι η αρχή για να ξεκινήσει κάτι καλό για την ομάδα και να ανέβει παραπάνω στον βαθμολογικό πίνακα. Νομίζω ότι θα μπορέσουμε να χτίσουμε ένα σερί νικών».</p>
      <p>
        <b>Οι αντίπαλοι προπονητές μιλούν με τα καλύτερα λόγια για εσένα, πιστεύεις ότι μπορείς να τα πας ακόμα καλύτερα;</b>
      </p>
      <p>«Πιστεύω ότι μπορω να τα πάω ακόμα καλύτερα και μου είναι πολύ ευχάριστο που οι αντίπαλοι προπονητές μιλάνε με καλά λόγια για εμενα και τους ευχαριστώ πολύ αλλά αυτό δεν με αναπαύει θα πρέπει να έχω διάρκεια για να πάω καλύτερα και να φτάσω στο επίπεδο που θέλω».</p>
      <p>
        <b>Το σενάριο της σωτηρίας φέτος πιστεύεις ότι είναι εφικτό για την ομάδα;</b>
      </p>
      <p>«Το πρωτάθλημα έχει πολύ δρόμο, πιστεύω ότι η ομάδα μου έχει την ποιότητα και τα στοιχεία να καταφέρει να παραμείνει στην κατηγορία, πιστεύω στην ομάδα μου».</p>
      <p>Από την έντυπη έκδοση της Metrosport (20/11/2019)</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/liki-dimiourgisan-omada-veteranon-podosferiston"/>
        <a href="http://www.metrosport.gr/article/omades-pou-sinechizoun-sto-kipello-tis-epsm"/>
        <a href="http://www.metrosport.gr/article/paok-stavrou-finikas-polichnis-se-exelixi"/>
        <a href="http://www.metrosport.gr/article/to-imerologio-tis-eps-makedonias"/>
        <a href="http://www.metrosport.gr/article/neos-proponitis-tou-ionikou"/>
        <a href="http://www.metrosport.gr/article/neos-proponitis-tis-anagennisis-chalkidonas"/>
      </related>
    </article>
  </body>
</html>