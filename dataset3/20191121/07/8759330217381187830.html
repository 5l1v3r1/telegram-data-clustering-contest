<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904571/antwerp-ziet-aankoop-evolueren-voetballende-kwaliteiten-n-een-goede-kop-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-21T07:46:00+00:00"/>
    <meta property="og:title" content="Antwerp ziet aanwinst evolueren: “Voetballende kwaliteiten én een goede kop”"/>
    <meta property="og:description" content="Koji Miyoshi begint zijn draai te vinden bij Royal Antwerp Football Club. De 22-jarige Japanner hield tegen Club Brugge Kevin Mirallas en Lior Refaelov op de bank."/>
  </head>
  <body>
    <article>
      <h1>Antwerp ziet aanwinst evolueren: “Voetballende kwaliteiten én een goede kop”</h1>
      <address>
        <time datetime="2019-11-21T07:46:00+00:00">21 Nov 2019, 07:46</time>
      </address>
      <p>
        <b>Koji Miyoshi begint zijn draai te vinden bij Royal Antwerp Football Club. De 22-jarige Japanner hield tegen Club Brugge Kevin Mirallas en Lior Refaelov op de bank.</b>
      </p>
      <p>Sven Jaecques is tevreden. “Koji is een speler met voetballende kwaliteiten én met een goede kop”, begint de beleidsbepaler tegenover Het Laatste Nieuws.”Bij een jonge speler van een ander continent is het altijd afwachten hoe vlot hij zich aanpast - dat is ook de reden waarom we Miyoshi in eerste instantie huren met aankoopoptie -, maar de integratie lijkt volgens plan te verlopen.”.</p>
      <p>“Koji gaat nu bovendien Engelse lessen volgen. Hij begrijpt de taal, maar spreken is moeilijker. Ook op dat vlak zal Miyoshi wel snel genoeg stappen zetten, want hij is zelfstandig en leergierig. Wat we hem alvast niet meer moeten leren, is dat hij buiten het voetbal voldoende moet rusten en gezond moet eten. Die jongen weet perfect wat een prof nodig heeft om te presteren: een pluspunt dat hem gedurende zijn hele carrière kan helpen”, aldus Jaecques.</p>
      <aside>Lees meer<br/><a href="https://www.voetbalprimeur.be/nieuws/904339/b-l-ni-is-vol-lof-over-zomeraanwinst-hij-brengt-schwung-in-de-ploeg-.html?itm_source=www.voetbalprimeur.be&amp;itm_medium=highlighted-content">Bölöni is vol lof over zomeraanwinst: "Hij brengt schwung in de ploeg"</a></aside>
    </article>
  </body>
</html>