<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904570/-trainingskamp-en-mogelijke-oefenpartner-rode-duivels-bekend-een-stevige-test-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-21T07:26:00+00:00"/>
    <meta property="og:title" content="‘Trainingskamp en mogelijke oefenpartner Rode Duivels bekend’: “Een stevige test”"/>
    <meta property="og:description" content="Het ligt nog niet vast, maar het trainingskamp en de buitenlandse stage zouden bekend zijn. Het Laatste Nieuws meldt dat de Rode Duivels op 1 juni op trainingskamp vertrekken richting Oslo, Noorwegen."/>
  </head>
  <body>
    <article>
      <h1>‘Trainingskamp en mogelijke oefenpartner Rode Duivels bekend’: “Een stevige test”</h1>
      <address>
        <time datetime="2019-11-21T07:26:00+00:00">21 Nov 2019, 07:26</time>
      </address>
      <p>
        <b>Het ligt nog niet vast, maar het trainingskamp en de buitenlandse stage zouden bekend zijn. Het Laatste Nieuws meldt dat de Rode Duivels op 1 juni op trainingskamp vertrekken richting Oslo, Noorwegen.</b>
      </p>
      <p>De Noorse nationale ploeg zou dan ook één van de drie laatste oefenpartners kunnen zijn. "Da's juist. Noorwegen zou ook sportief een stevige test zijn. Na de ministage keren we terug naar België om in Brussel nog één match te spelen om de fans te betrekken bij het avontuur”, bevestigt bondscoach Roberto Martinez.</p>
      <p>"De voorbereiding op het EK wil ik starten op 26 mei, met voor de spelers die ter beschikking zijn een individueel programma”, gaat Martinez verder. “Het éigenlijke kamp begint op 1 juni. Ik zit verveeld met de realiteit dat we in de groepsfase twee wedstrijden moeten spelen tegen een ploeg die telkens in eigen stadion zal gesteund worden door 50.000 fans.”</p>
      <p>De Rode Duivels worden benadeeld. “Wij worden op die manier benádeeld ondanks een uitzonderlijke kwalificatie. Ik wil de wedstrijden in Sint-Petersburg en Kopenhagen graag simuleren. Het is daarom de bedoeling om vanaf 1 of 2 juni een kleine week naar het buitenland te trekken om daar twee duels te spelen”, aldus de Spanjaard.</p>
      <aside>Lees meer<br/><a href="https://www.voetbalprimeur.be/nieuws/904549/rode-duivels-hebben-groot-nadeel-tijdens-ek-geen-nationaal-stadion-is-doodzonde-.html?itm_source=www.voetbalprimeur.be&amp;itm_medium=highlighted-content">Rode Duivels hebben groot nadeel tijdens EK: "Geen nationaal stadion is doodzonde"</a></aside>
    </article>
  </body>
</html>