<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158990_1.html"/>
    <meta property="og:site_name" content="Novsport"/>
    <meta property="article:published_time" content="2019-11-21T07:07:00+00:00"/>
    <meta property="og:title" content="Фенове на Левски организират турнир в помощ на деца"/>
    <meta property="og:description" content="Събитието ще се проведе на 30 ноември, събота, от 16:30 часа на терените на ДИТ Спорт в Драгалевци"/>
  </head>
  <body>
    <article>
      <h1>Фенове на Левски организират турнир в помощ на деца</h1>
      <address><time datetime="2019-11-21T07:07:00+00:00">21 Nov 2019, 07:07</time> by <a rel="author">"Тема Спорт"</a></address>
      <p>Фенове на Левски организи­рат първи благотворителен турнир по минифутбол под наслов "Подай ръка на мечтите". Събитието ще подпомогне за изграждане на специализирана зала с уреди и занятия за рехабилитация на деца с увреждания и за тренировки по различни бойни спортове.<br/><br/>Събитието ще се проведе на 30 ноември, събота, от 16:30 часа на терените на ДИТ Спорт в Драгалевци, които ги предоставят безвъзмездно. То ще бъде открито с два демонстративни мача - единият меж­ду ветерани на Левски и органи­заторите от Uncensored 1914, другият ще бъде между детска формация от школата на сини­те и специално събран за случая детски отбор под наставление­то на треньора им Тони Ценов.<br/><br/>Форматът на турнира ще е 5+1, с времетраене от две по­лувремена по 10 минути, а участници в него ще са записа­лите се и платили отборна такса от 100 лева. Всички съб­рани средства от отборни такси и дарения преди и по вре­ме на турнира ще бъдат преве­дени за каузата. Отборът Uncensored 1914 се ражда през 2018 г., като продължение на създадената през 2013 г. фейсбук група "ПФК Левски Без Цензу­ра" и участва само в събития с благотворителна цел, като за една година играе в над 15 та­кива.<br/><br/>За допълнителна информация и въпроси можете да се свърже­те с Uncensored 1914 на: levski.uncensored@gmail.coM, както и на телефон 0888 174 211.</p>
    </article>
  </body>
</html>