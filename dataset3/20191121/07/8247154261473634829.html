<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/andriy-pisockiy-ne-zmig-znyati-aresht-z-kvartiri-yaku-poperedno-shovav-na-matir-prokuratura"/>
    <meta property="og:site_name" content="Кременчугская газета"/>
    <meta property="article:published_time" content="2019-11-21T07:10:00+00:00"/>
    <meta property="og:title" content="Андрій Пісоцький не зміг зняти арешт з квартири, яку попередньо «сховав» на матір, - прокуратура планує конфіскувати майно екс-посадовця"/>
    <meta property="og:description" content="Адвокат Андрія Пісоцького подав клопотання щодо зняття арешту з майна екс-першого заступника голови ОДА – прокуратура проти. Продовжуємо слідкувати за справою «ОДА НАБУ»."/>
  </head>
  <body>
    <article>
      <h1>Андрій Пісоцький не зміг зняти арешт з квартири, яку попередньо «сховав» на матір, - прокуратура планує конфіскувати майно екс-посадовця</h1>
      <address>
        <time datetime="2019-11-21T07:10:00+00:00">21 Nov 2019, 07:10</time>
      </address>
      <p>
        <b>Адвокат Андрія Пісоцького подав клопотання щодо зняття арешту з майна екс-першого заступника голови ОДА – прокуратура проти. Продовжуємо слідкувати за справою «ОДА НАБУ».</b>
      </p>
      <p>13 листопада у Вищому антикорупційному суді розглянули клопотання адвоката колишнього заступника голови ОДА Андрія Пісоцького щодо скасування майна підлеглого. Про це <a href="https://zmist.pl.ua/">ЗМІСТу</a> стало відомо з оприлюдненої <a href="http://reyestr.court.gov.ua/Review/85673839">ухвали</a> в Єдиному державному реєстрі судових рішень. </p>
      <p>
        <i>Пригадаємо, що наприкінці лютого 2019 року в ПОДА відбулися обшуки, які проводили детективи НАБУ. Вони розслідують справу отримання тодішнім керівництвом області регулярних хабарів від одного з підрядників щодо утримання доріг.</i>
      </p>
      <p>Адвокат хотів зняти арешт з наступного майна:</p>
      <ul>
        <li>квартира (260 кв.м.);</li>
        <li>паркомісце;</li>
        <li>квартира (81 кв.м.);</li>
        <li>житловий будинок;</li>
        <li>LEXUS RX.</li>
      </ul>
      <p>Аргументував зняття арешту адвокат тим, що:</p>
      <ul>
        <li>у справі жодній особі не оголосили підозру;</li>
        <li>майно належить не самому Пісоцькому (найбільша квартира матері; інша квартира, будинок та машина дружині).</li>
      </ul>
      <p>Прокурор же заперечував проти зняття арешту, адже майно арештоване з метою подальшої конфіскації.</p>
      <p>Суддя врахував, що вже 8 місяців по цій справі жодній особі не висунуто підозру, а отже немає підстав, що Андрія Пісоцького буде притягнуто до відповідальності й конфіскація відбудеться. Проте зауважив, що клопотати про зняття арешту можуть лише власники майна.</p>
      <p>Тому суддя задовольнив клопотання адвоката частково й зняв арешт з паркомісця Пісоцького. Інше майно мають відстоювати дружина та матір.</p>
      <p>Тепер до цікавого. Згідно з витягом з реєстру з майнових прав на нерухоме майно, мова йде про паркомісце за адресою вул. Коваля, 2. Саме у цьому будинку в Пісоцького і була квартира, яку він одразу після обшуків «подарував» матері. Саме через це він і не зміг зняти з квартири арешт. Іронія.</p>
      <p>
        <i>При цьому засновником забудовника (ТОВ «Альбува»), що зводив цей будинок є Альберт Уваров, який і є тим, хто за версією НАБУ, систематично давав хабарі тодішньому керівництву ОДА.</i>
      </p>
      <p>Нагадаємо, що у серпні цього року теща Андрія Пісоцького Світлана Свищева стала першою заступницею голови Київської ОДА.</p>
      <p> </p>
      <p> </p>
      <p>За матеріалами джерела</p>
    </article>
  </body>
</html>