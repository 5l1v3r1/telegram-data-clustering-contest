<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spazionapoli.it/2019/11/21/ufficiale-napoli-daspo-ad-un-tifoso-per-5-anni-ha-aggredito-uno-steward/"/>
    <meta property="og:site_name" content="Spazio Napoli"/>
    <meta property="article:published_time" content="2019-11-21T18:19:40+00:00"/>
    <meta property="og:title" content="UFFICIALE – Napoli, daspo ad un tifoso per 5 anni: ha aggredito uno steward!"/>
    <meta property="og:description" content="Duro provvedimento del Napoli: la società, d’accordo con le norme vigenti negli stadi, ha comminato un DASPO di 5 anni ad un tifoso. Il motivo? Il sostenitore ha aggredito uno steward al San Paolo. Questo il comunicato del Napoli: La SSC Napoli rammenta che lo scorso agosto 2018, è stato adottato un Codice di Condotta, […]"/>
  </head>
  <body>
    <article>
      <h1>UFFICIALE – Napoli, daspo ad un tifoso per 5 anni: ha aggredito uno steward!</h1>
      <address><time datetime="2019-11-21T18:19:40+00:00">21 Nov 2019, 18:19</time> by <a rel="author" href="https://www.spazionapoli.it/author/alessandro-dauria/" target="_blank">redazione</a></address>
      <p>Duro provvedimento del Napoli: la società, d’accordo con le norme vigenti negli stadi, ha comminato un DASPO di 5 anni ad un tifoso. Il motivo? Il sostenitore ha aggredito uno steward al San Paolo. Questo il comunicato del Napoli:</p>
      <p>
        <i>La <a href="https://www.spazionapoli.it/">SSC Napoli</a> rammenta che lo scorso agosto 2018, è stato adottato un Codice di Condotta, in osservanza all’obbligo di legge, previsto dall’art 27 comma 1, del Codice di Giustizia Sportiva, modificato a seguito del Protocollo d’Intesa siglato nel 2017 tra la L.N.P.-A con la F.I.G.C., le altre Leghe, A.I.C., A.I.A.C. e A.I.A. ed il Ministero dell’Interno con la Presidenza del Consiglio dei Ministri – Ministro per lo sport ed il  C.O.N.I.Il Codice di Condotta è uno strumento messo a disposizione delle <b>società sportive per impedire l’accesso agli stadi a quei soggetti che assumono un comportamento che costituisca una violazione del Regolamento d’Uso dell’Impianto</b>. </i>
      </p>
      <p>
        <i>Si segnala che, tra gli ultimi provvedimenti assunti dalla SSC Napoli, in applicazione del Codice, <b>vi è stata la revoca del gradimento ad uno spettatore, che non potrà accedere allo stadio San Paolo per 5 anni, per aver aggredito uno steward, che è giuridicamente equiparato ad un incaricato di pubblico servizio</b>. i ricorda che la mancata adozione del Codice di Condotta da parte delle Società Sportive, prevede una sanzione amministrativa a carico dei Club pari a € 200.000 (art. 27 comma 2 del Codice di Giustizia Sportiva) e la mancata applicazione del Codice di Condotta prevede un’ammenda di € 20.000 (art. 27 comma 3 del Codice di Giustizia Sportiva).La SSC Napoli, su indicazione dell’Autorità di Pubblica Sicurezza, procederà nei prossimi giorni, all’irrogazione di nuovi provvedimenti per la violazione del Codice di Condotta, secondo i termini previsti dalla legge. </i>
      </p>
    </article>
  </body>
</html>