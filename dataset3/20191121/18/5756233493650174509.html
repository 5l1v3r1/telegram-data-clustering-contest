<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622665/%D9%88%D8%A7%DA%A9%D9%86%D8%B4-%D8%A7%DB%8C%D8%B1%D8%A7%D9%86-%D8%A8%D9%87-%D8%AD%D9%85%D8%A7%DB%8C%D8%AA-%D8%A7%D8%B1%D9%88%D9%BE%D8%A7-%D8%A7%D8%B2-%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%A8%D9%86%D8%B2%DB%8C%D9%86%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-21T18:12:00+00:00"/>
    <meta property="og:title" content="واکنش ایران به حمایت اروپا از اعتراضات بنزینی"/>
    <meta property="og:description" content="سید عباس موسوی روز پنجشنبه اظهارات اخیر مقامات اروپایی بویژه سخنگوی سیاست خارجی اتحادیه اروپا را دخالت در امور داخلی ایران دانست."/>
  </head>
  <body>
    <article>
      <h1>واکنش ایران به حمایت اروپا از اعتراضات بنزینی</h1>
      <address>
        <time datetime="2019-11-21T18:12:00+00:00">21 Nov 2019, 18:12</time>
      </address>
      <p>
        <i>سید عباس موسوی روز پنجشنبه اظهارات اخیر مقامات اروپایی بویژه سخنگوی سیاست خارجی اتحادیه اروپا را دخالت در امور داخلی ایران دانست.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سخنگوی وزارت امور خارجه به کشورهای اروپایی توصیه کرد بهتر است ابتدا به مشکلات و نابسامانی‌های داخلی خود پرداخته و در پی درمان نارضایتی‌های گسترده‌ای باشند که هر هفته در اروپا به اشکال مختلف سرباز می‌کند و تلفات و بازداشت‌های فراگیر به دنبال داشته است.</p>
      <p>به گزارش اداره کل اطلاع رسانی و امور سخنگویی وزارت امور خارجه، سید عباس موسوی بیان کرد: آنچه که درخصوص ایران باید در درجه اولِ توجه قرار گیرد پاسخگویی اروپا نسبت به خلف وعده و عدم اجرای تعهدات برجامی آنها و همراهی با قلدری‌های آمریکا در تحریم و تروریسم اقتصادی ضد مردم ایران است نه اظهارات مداخله‌آمیز و اشک تمساح برای دفاع از اشرار و تخریب‌کنندگان اموال و اماکن عمومی و حتی خصوصی در ایران!</p>
      <figure>
        <img src="https://aftabnews.ir/files/fa/news/1398/8/30/361900_178.jpg"/>
      </figure>
    </article>
  </body>
</html>