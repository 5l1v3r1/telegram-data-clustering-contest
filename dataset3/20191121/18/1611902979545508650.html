<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/21/krok-ku-islamizacji-polski-studenci-domagaja-sie-dostosowania-planu-zajec-do-muzulmanskich-swiat/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-21T18:05:17+00:00"/>
    <meta property="og:title" content="Krok ku islamizacji Polski! Studenci domagają się dostosowania planu zajęć do… muzułmańskich świąt"/>
    <meta property="og:description" content="Jak informuje „Gazeta Pomorska”, muzułmańscy studenci Uniwersytetu Mikołaja Kopernika w Toruniu domagają się, aby władze uczelni dostosowały plan zajęć do ich religijnych potrzeb. Chodzi przede wszystkim o o pięć modlitw dziennych oraz islamskie święta."/>
  </head>
  <body>
    <article>
      <h1>Krok ku islamizacji Polski! Studenci domagają się dostosowania planu zajęć do… muzułmańskich świąt</h1>
      <address><time datetime="2019-11-21T18:05:17+00:00">21 Nov 2019, 18:05</time> by <a rel="author" href="https://nczas.com/author/ps/" target="_blank">PS</a></address>
      <p>
        <b>Jak informuje „Gazeta Pomorska”, muzułmańscy studenci Uniwersytetu Mikołaja Kopernika w Toruniu domagają się, aby władze uczelni dostosowały plan zajęć do ich religijnych potrzeb. Chodzi przede wszystkim o o pięć modlitw dziennych oraz islamskie święta.</b>
      </p>
      <p>Studenci pochodzący z Indonezji chcieliby, aby uniwersytet dopasował plan zajęć do ich obowiązków wynikających z wyznawanej religii. To zupełnie nowa sytuacja, która nie zaistniała wcześniej na żadnej innej uczelni w Polsce.</p>
      <p><i>– Na UMK studiuje wielu studentów z krajów muzułmańskich. Do tej pory nie było z ich strony oczekiwań dotyczących życia religijnego</i> – mówi dr Ewa Walusiak-Bednarek z zespołu prasowego UMK.</p>
      <p>Władze uczelni zajęły się już problemem, który zgłosili studenci.</p>
      <p><i>– Problem był dyskutowany na spotkaniu prodziekanów, ale na razie rozstrzygnięcia nie zapadły. Władze UMK chcą przyjrzeć się jak podobne sprawy rozwiązywane są na uczelniach we Francji i w Niemczech. Jeśli chodzi o przerwy, raczej nie widzimy takiej możliwości – możliwe jest natomiast wygospodarowanie miejsca na modlitwę, ale raczej byłoby to miejsce o charakterze ekumenicznym – dla różnych wyznań</i> – dodaje w rozmowie z „Gazetą Pomorską”.</p>
      <p>Co ciekawe, żądania studentów nie znalazły wsparcia w środowisku muzułmańskim. Brak jest na przykład przychylności ze strony muftiego Nedala Abu Tabaqa, muzułmanina mieszkającego w Polsce, muftiego Ligi Muzułmańskiej w RP oraz założyciela Stowarzyszenia Studentów Muzułmańskich.</p>
      <p><i>– Mogą odrobić te zaległe modlitwy w domu razem z kolejną modlitwą. To nie jest jakaś skomplikowana sprawa, chociaż wśród muzułmanów jest w tej kwestii wiele sprzecznych stanowisk</i> – powiedział jedynie.</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/21/czy-to-naprawde-on-europosel-pis-mial-zatrzasnac-sie-na-dachu-pe-niczym-james-bond-kopal-w-drzwi-a-potem-video/"/>
        <a href="https://nczas.com/2019/11/21/sekretarz-generalny-nato-jednoznacznie-odpowiada-marconowi-w-sprawie-rzekomej-smierci-mozgowej-paktu/"/>
        <a href="https://alaluna.pl/newsy/krol-jest-tylko-jeden-kuba-wojewodzki-zrzeka-sie-tytulu-video/"/>
        <a href="https://nczas.com/2019/11/21/byly-juz-okrzyki-allach-akbar-dla-zabawy-ale-zalozenie-falszywego-pasa-szahida-zeby-dostac-sie-na-koncert-to-juz-wyzsza-szkola-jazdy/"/>
        <a href="https://nczas.com/2019/11/21/mieli-ewakuowac-obozowisko-imigrantow-w-paryzu-ale-miasto-nie-umialo-sie-dogadac-z-policja/"/>
        <a href="https://nczas.com/2019/11/21/mieszkowski-z-lewicy-aplikuje-marszalek-gosiewskiej-nieodpowiednia-koncowke-dziambor-i-berkowicz-komentuja-to-razaca-dyskryminacja/"/>
        <a href="https://nczas.com/2019/11/21/powtorna-sekcja-zwlok-smiertelnie-postrzelonego-21-latka-z-konina-to-oznacza-ze-pierwsza-wydana-opinia-byla-niepelna-i-niejasna/"/>
        <a href="https://nczas.com/2019/11/21/donald-tusk-zostal-szefem-epl-i-che-wrocic-do-polskiej-polityki-zedre-maske-obiektywnego-nudziarza/"/>
        <a href="https://nczas.com/2019/11/21/jutro-w-wilnie-uroczysty-pogrzeb-powstancow-styczniowych-rocznica-na-tyle-dawna-ze-juz-nie-dzieli/"/>
      </related>
    </article>
  </body>
</html>