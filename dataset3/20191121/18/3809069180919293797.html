<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/premier-league/article/1417181/proponithikan-salah-kai-rompertson-enopsei-palas"/>
    <meta property="og:site_name" content="gazzetta.gr"/>
    <meta property="article:published_time" content="2019-11-21T18:08:00+00:00"/>
    <meta property="og:title" content="Προπονήθηκαν Σαλάχ και Ρόμπερτσον ενόψει Πάλας"/>
    <meta property="og:description" content="Κανονικά στην προπόνηση της Λίβερπουλ συμμετείχαν Μοχάμεντ Σαλάχ και Άντι Ρόμπερτσον, με τις πιθανότητες συμμετοχής τους στο ματς με την Κρίσταλ Πάλας να αυξάνονται."/>
  </head>
  <body>
    <article>
      <h1>Προπονήθηκαν Σαλάχ και Ρόμπερτσον ενόψει Πάλας</h1>
      <h2>Κανονικά στην προπόνηση της Λίβερπουλ συμμετείχαν Μοχάμεντ Σαλάχ και Άντι Ρόμπερτσον, με τις πιθανότητες συμμετοχής τους στο ματς με την Κρίσταλ Πάλας να αυξάνονται.</h2>
      <address><time datetime="2019-11-21T18:08:00+00:00">21 Nov 2019, 18:08</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Χαρμόσυνα νέα επιφύλασσε η πρoπόνηση της Πέμπτης για τον Γιούργκεν Κλοπ.</p>
      <p>Ο Γερμανός τεχνικός είδε τους Μο Σαλάχ και Άντι Ρόμπερτσον να παίρνουν μέρος σε ολόκληρη την προπόνηση στο Μέλγουντ και παρά τις αμφιβολίες που υπήρχαν και για τους δύο στη διάρκεια της εβδομάδας, θέτουν, πλέον, υποψηφιότητα για να ξεκινήσουν βασικοί στην εκτός έδρας αναμέτρηση των Reds κόντρα στην Κρίσταλ Πάλας (23/11, 17:00).</p>
      <p>Υπενθυμίζεται ότι ο Αιγύπτιος αντιμετώπιζε πρόβλημα στον αστράγαλο, το οποίο του είχε επιτρέψει μεν να αγωνιστεί κανονικά σε όλα τα περασμένα ματς, αλλά επιδεινώθηκε δε μετά την νίκη επί της Μάντσεστερ Σίτι και οι αγγλικές εφημερίδες έκαναν λόγο ότι μαζί με τον Σκωτσέζο αριστερό μπακ δεν θα προλάβουν το σαββατιάτικο παιχνίδι.</p>
    </article>
  </body>
</html>