<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/21/byly-menedzer-generalny-biowareu-frostbite-jak-bolid-f1-trudny-w-obsludze-szczyt-technologiczny.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-21T18:00:00+00:00"/>
    <meta property="og:title" content="Były menedżer generalny BioWare'u: Frostbite jak bolid F1; trudny w obsłudze szczyt technologiczny"/>
    <meta property="og:description" content="Aaryn Flynn pochwalił silnik Frostbite za zaawansowanie technologiczne, ale jednocześnie narzekał na to, jak trudno było na nim pracować. "/>
  </head>
  <body>
    <article>
      <h1>Były menedżer generalny BioWare'u: Frostbite jak bolid F1; trudny w obsłudze szczyt technologiczny</h1>
      <h2>Aaryn Flynn pochwalił silnik Frostbite za zaawansowanie technologiczne, ale jednocześnie narzekał na to, jak trudno było na nim pracować. </h2>
      <address><time datetime="2019-11-21T18:00:00+00:00">21 Nov 2019, 18:00</time> by <a rel="author">pepsi</a></address>
      <figure>
        <img src="https://img6.gram.pl/jhlw20191121181250757vewx.jpg"/>
      </figure>
      <p>Potężny, szybki, piękny, stworzony do robienia naprawdę fajnych rzeczy – tak podczas wystąpienia na Reboot Develop Red były menedżer generalny <b>BioWare’u Aaryn Flynn</b> wyrażał się o silniku <b>Frostbite</b>. Ma on jednak również swoje mroczne oblicze. Właśnie dlatego wiele osób było niezadowolonych, gdy Electronic Arts narzuciło podległym sobie studiom przesiadkę na engine powstały w studiu <b>DICE</b>.</p>
      <p>- <i>Ten silnik jest wyjątkowo delikatny i wymaga licznej załogi – </i>mówił <b>Flynn</b>. Porównał <b>Frostbite </b>do bolidu Formuły 1, który reprezentuje szczyt określonej technologii<i>. – A jednak pojazdy te są również bardzo trudne w prowadzeniu na najwyższym poziomie, narażone na awarie, z którymi muszą się mierzyć duże grupy specjalistów </i>– porównywał.</p>
      <p>- <i>Z czasem było coraz trudniej tworzyć zawartość, jakiej ludzie oczekiwali. Coraz trudniej było ją obrabiać. I choć mieliśmy więcej osób i więcej zespołów, produkcja przebiegała coraz wolniej </i>– przyznał.</p>
      <p>
        <a href="https://www.sferis.pl/gry-komputerowe-2263">Oferta gier w sklepie sferis.pl</a>
      </p>
    </article>
  </body>
</html>