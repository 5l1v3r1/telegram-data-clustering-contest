<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0404.co.il/?p=507133"/>
    <meta property="og:site_name" content="0404"/>
    <meta property="article:published_time" content="2019-11-21T18:01:34+00:00"/>
    <meta property="og:title" content="התנועה למשילות ודמוקרטיה: &quot;נתניהו רשאי להמשיך ולכהן עד הרשעה חלוטה בבית המשפט&quot;"/>
    <meta property="og:description" content="התנועה למשילות ודמוקרטיה הגיבה הערב (חמישי) להחלטת היועמ&quot;ש מנדלבליט להעמיד לדין את ראש הממשלה בנימין נתניהו.  מטעם התנועה נמסר: &quot;ארוע של הגשת כתב אישום נגד"/>
  </head>
  <body>
    <article>
      <h1>התנועה למשילות ודמוקרטיה: "נתניהו רשאי להמשיך ולכהן עד הרשעה חלוטה בבית המשפט"</h1>
      <address><time datetime="2019-11-21T18:01:34+00:00">21 Nov 2019, 18:01</time> by <a rel="author">חדשות 0404</a></address>
      <p>התנועה למשילות ודמוקרטיה הגיבה הערב (חמישי) להחלטת היועמ"ש מנדלבליט להעמיד לדין את ראש הממשלה בנימין נתניהו. </p>
      <p>מטעם התנועה נמסר: "ארוע של הגשת כתב אישום נגד ראש ממשלה הוא מצער וכואב, עם זאת חוק היסוד קובע הסדר ברור. חוק יסוד הממשלה קובע כי ראש הממשלה רשאי להמשיך ולכהן בתפקידו עד להרשעה חלוטה של בית המשפט בעבירת קלון. החוק נועד להגן על בחירת הציבור ולהישמר מפני מצב בו הכרעה של פקיד אחד תביא להחלפת שלטון ולביטול רצון העם.</p>
      <p>הדיבורים על הגשת עתירות לבית המשפט כדי שיעביר את נתניהו מתפקידו הם ביזוי שלטון החוק, מנוגדים לחוק יסוד ונגועים בשיקולים זרים ופוליטיים. חזקת החפות אינה אמירה סתמית, היא אבן יסוד בהגנה על זכות אדם ואזרח וכאן גם על הדמוקרטיה ורצון העם".</p>
    </article>
  </body>
</html>