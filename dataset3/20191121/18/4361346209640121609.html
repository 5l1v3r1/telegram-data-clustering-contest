<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/snapchaten-kozvetitette-a-harom-fiu-ahogyan-az-eszmeletlen-tinilanyt-eroszakoljak-egy-buliban-video/187105"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-21T18:00:00+00:00"/>
    <meta property="og:title" content="Snapchaten közvetítette a három fiú, ahogyan az eszméletlen tinilányt erőszakolják egy buliban – videó"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Snapchaten közvetítette a három fiú, ahogyan az eszméletlen tinilányt erőszakolják egy buliban – videó</mark>
      </h1>
      <address><time datetime="2019-11-21T18:00:00+00:00">21 Nov 2019, 18:00</time> by <a rel="author">Bors</a></address>
      <p>Három 18 éves ohiói fiú: Quentin Smith, Alexander Wood és Dominic Cboins kegyetlenül megalázott egy náluk egy évvel fiatalabb lányt egy helyi szállóban megszervezett házibuliban. A fiúkat szexuális erőszak, szexuális zaklatás és gyermekpornográfia vádjával tartóztatták le.</p>
      <p>A bűncselekmény estéjén a 17 éves lány társai buzdítására megivott egy egész üveg kókuszos rumot, aminek következtében hányt, majd elvesztette az eszméletét. A fiúk ekkor úgy gondolták, kihasználják a lány öntudatlan állapotát: a szexuális erőszak során több felvételt is készítettek az aktusról.</p>
      <figure>
        <img src="http://media.borsonline.hu/cikk/20/192716/big-lead/650x360/2031149_screen-shot-2019-11-21-at-161843.jpg"/>
        <figcaption>A három elkövető: Quentin Smith, Alexander Wood és Dominic Cboins</figcaption>
      </figure>
      <p>Az este folyamán a fiúk végül a népszerű Snapchat közösségi platformon küldték körbe a gyalázatos esetről készült fotókat.</p>
      <p>– Az áldozatnak fogalma sem volt a történésekről, teljesen öntudatlan állapotban volt. A vádlottak az este folyamán publikálták a pornográf tartalmakat, amelyeken egyértelműen látszik a lány állapota, és a fiúk erőszakos cselekedete – kommentálta az esetet az ügyész.</p>
      <p>A fiúk tárgyalására pénteken kerül sor.</p>
      <figure>
        <iframe src="https://www.youtube.com/embed/IApeI6QotGk" width="650" height="366" data-service="Youtube" scrolling="no"/>
      </figure>
      <p>(<a href="https://www.crimeonline.com/2019/11/20/3-men-raped-unconscious-17-year-old-girl-posted-assault-to-snapchap/">via</a>)</p>
    </article>
  </body>
</html>