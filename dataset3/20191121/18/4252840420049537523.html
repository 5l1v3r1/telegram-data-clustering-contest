<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.pl/2019/11/xgimi-chinski-lider-kieszonkowych-projektorow-wchodzi-do-polski/"/>
    <meta property="og:site_name" content="CHIP"/>
    <meta property="article:published_time" content="2019-11-21T18:29:33+00:00"/>
    <meta property="og:title" content="XGIMI – chiński lider kieszonkowych projektorów wchodzi do Polski"/>
    <meta property="og:description" content="Dzięki dystrubutorowi Solectric GMBH Polska, w naszym kraju będzie można kupić nowe kieszonkowe projektory MoGo i MoGo Pro marki XGIMI. Dzięki dystrubutorowi Solectric GMBH Polska, w naszym kraju będzie można kupić nowe kieszonkowe projektory MoGo i MoGo Pro marki XGIMI. Sprzęty działają na Android TV 9.0 i mogą pracować na jednym ładowaniu przez 4 godziny. Obydwa projektory XGIMI mają podwójne, 3-watowe głośniki firmy Harman/Kardon. Urządzenie może też pełnić funkcję głośnika Bluetooth bez wyświetlania obrazu – wtedy akumulator jest w stanie odtworzyć do 8 godzin muzyki na jednym ładowaniu. Dla jeszcze lepszych doznań słuchowych można podłączyć zewnętrzne głośniki przez gniazdo minijack. Model MoGo pracuje w natywnej rozdzielczości 960 x 540 pikseli i wyświetla obraz o jasności 210 ANSI lumenów. MoGo Pro z kolei może natywnie wyświetlić obraz o rozdzielczości 1920 x 1080 pikseli i janości 250 ANSI lumenów. Urządzenia poradzą też sobie z odtwarzaniem filmów w rozdzielczości 4K. Maksymalna przekątna uzyskanego…"/>
  </head>
  <body>
    <article>
      <h1>XGIMI – chiński lider kieszonkowych projektorów wchodzi do Polski</h1>
      <address><time datetime="2019-11-21T18:29:33+00:00">21 Nov 2019, 18:29</time> by <a rel="author">Sylwia Zimowska</a></address>
      <p>
        <b>Dzięki dystrubutorowi Solectric GMBH Polska, w naszym kraju będzie można kupić nowe kieszonkowe projektory MoGo i MoGo Pro marki XGIMI. Sprzęty działają na Android TV 9.0 i mogą pracować na jednym ładowaniu przez 4 godziny.</b>
      </p>
      <p>Obydwa projektory <a href="https://www.xgimi.com/uk/home">XGIMI</a> mają podwójne, 3-watowe głośniki firmy Harman/Kardon. Urządzenie może też pełnić funkcję głośnika Bluetooth bez wyświetlania obrazu – wtedy akumulator jest w stanie odtworzyć do 8 godzin muzyki na jednym ładowaniu. Dla jeszcze lepszych doznań słuchowych można podłączyć zewnętrzne głośniki przez gniazdo minijack. Model MoGo pracuje w natywnej rozdzielczości 960 x 540 pikseli i wyświetla obraz o jasności 210 ANSI lumenów. MoGo Pro z kolei może natywnie wyświetlić obraz o rozdzielczości 1920 x 1080 pikseli i janości 250 ANSI lumenów. Urządzenia poradzą też sobie z odtwarzaniem filmów w rozdzielczości 4K. Maksymalna przekątna uzyskanego z projektora obrazu wynosi 100 cali.</p>
      <figure>
        <img src="https://www.chip.pl/uploads/2019/11/xgimi-mogo_2-p5rvsIosn6heJuBOaabPIA8ewPOgE6if.jpg"/>
        <figcaption>Projektory można też wykorzystać do prezentacji (fot. XGIMI)</figcaption>
      </figure>
      <p>Urządzenia XGIMI pracują pod kontrolą Androida TV 9.0, dzięki czemu gwarantują dostęp do ponad 4000 aplikacji. Bez problemu do projektorów podłączymy także konsolę czy smartfony lub dowolny sprzęt kompatybilny z Chromecastem. Według producenta wbudowane w projektory diody LED mają żywotność 30 000 godzin świecenia, co przekłada się na obejrzenie ok. 20 tys. filmów. Nie brakuje także funkcji inteligentnej korekcji zniekształceń, która wyreguluje obraz do ponad 40 stopni w pionie i w poziomie.</p>
      <p>MoGo i MoGo Pro mają tyle samo złączy. Znajdziemy tutaj HDMI 2.0, USB 2.0 i DC. Za łączność odpowiadają Wi-Fi (2.4/5GHz) oraz Bluetooth. Wymiary i waga są również identyczne – 146 x 105,5 x 94 mm i 0,9 kg. W Polsce MoGo kosztuje 1999 zł, a MoGo Pro 2599 zł.</p>
      <p>XGIMI to młoda, chińska marka, która w 2018 roku wyprzedziła pod kątem sprzedanych urządzeń dotychczasowego lidera EPSONA oraz tak znane firmy jak BenQ czy Sony. Na lokalnym rynku XGIMi sprzedało w ubiegłym roku 575 tys. projektorów, co przełożyło się na ponad 65-procentowy wzrost w stosunku do roku poprzedniego. | CHIP</p>
      <p>0 +1 +3</p>
    </article>
  </body>
</html>