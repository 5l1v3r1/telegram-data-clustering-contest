<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.fotospor.com/haber-basketbol-ea7-olimpia-milano--anadolu-efes-maci-saat-kacta-hangi-kanalda-352917"/>
    <meta property="og:site_name" content="Fotospor"/>
    <meta property="article:published_time" content="2019-11-21T18:23:00+00:00"/>
    <meta property="og:title" content="EA7 Olimpia Milano - Anadolu Efes maçı saat kaçta, hangi kanalda?"/>
    <meta property="og:description" content="Haberin detayları için tıklayınız"/>
  </head>
  <body>
    <article>
      <h1>EA7 Olimpia Milano - Anadolu Efes maçı saat kaçta, hangi kanalda?</h1>
      <address>
        <time datetime="2019-11-21T18:23:00+00:00">21 Nov 2019, 18:23</time>
      </address>
      <p><b>THY Euroleague</b>'de 10. hafta mücadelesinde temsilcimiz <b>Anadolu Efes</b>, deplasmanda İtalyan temsilcisi <b>EA7 Olimpia Milano</b> ile karşılaşıyor.</p>
      <p>21 Kasım Perşembe günü Mediolanum Forum'da oynanacak E<b>A7 Olimpia Milano - Anadolu Efes</b> maçı saat 22.45'te başlayacak.</p>
      <p>
        <b>EA7 Olimpia Milano - Anadolu Efes maçı hangi kanalda?</b>
      </p>
      <p><b>EA7 Olimpia Milano - Anadolu Efes</b> maçı beIN Sports 3 ekranlarından canlı olarak yayınlanacak.</p>
      <p>Ligde geride kalan 9 haftada iki takımın da 7 galibiyet, 2 mağlubiyeti bulunuyor. Euroleague'de 3 maçlık galibiyet serisi bulunan lacivert-beyazlılar, İtalya'dan galibiyetle dönerek zirve yarışında yara almak istemiyor.</p>
      <p>
        <b>Avrupa kupalarında 668. maç</b>
      </p>
      <p>Anadolu Efes, Avrupa kupalarında bugüne kadar 667 kez parkeye çıktı. Lacivert-beyazlılar, söz konusu müsabakalarda 371 galibiyet ve 296 yenilgi aldı. 2001-2002 sezonundan itibaren katıldığı THY Euroleague’de ise 420. maçına çıkacak olan Efes, bu kupada bugüne kadar oynadığı 419 karşılaşmada 214 kez galibiyet sevinci yaşarken, 205 kez de rakiplerine mağlup oldu.</p>
      <p>
        <b>27. randevu</b>
      </p>
      <p>Olimpia Milano ile Anadolu Efes, Euroleague'de bugüne kadar 26 kez karşı karşıya geldi. Geride kalan maçlarda Efes 18 kez rakibini mağlup ederken, 8 kez de sahadan üzgün ayrıldı. İki takımın geçen sezon oynadığı maçlarda İtalyan ekibi evinde 81-80, Efes de sahasında 101-95'lik skorla galip ayrılmıştı.</p>
      <p>
        <b>İstatistiklerle iki takım</b>
      </p>
      <p>Ligde Anadolu Efes 83.3 sayı ortalamasıyla oynarken, Olimpia Milano ise 81.2 sayı ortalamasıyla mücadele ediyor. Efes'te Shane Larkin 19.3 sayı ortalamasıyla oynayarak takımını sırtlarken, İtalyan temsilcisinde ise Sergio Rodriguez 15.7 sayı ortalamasıyla mücadele ediyor.</p>
      <p>Kaynak: Fotospor</p>
    </article>
  </body>
</html>