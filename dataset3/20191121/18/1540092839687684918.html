<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/ellada/story/198158/h-fimi-ton-farmakeytikon-etaireion"/>
    <meta property="og:site_name" content="CNN.gr"/>
    <meta property="article:published_time" content="2019-11-21T18:38:59+00:00"/>
    <meta property="og:title" content="Η φήμη των φαρμακευτικών εταιρειών"/>
    <meta property="og:description" content="Τι και εάν ο τομέας της υγείας και του φαρμάκου τα τελευταία χρόνια βρέθηκε στο μάτι του κυκλώνα, με Εισαγγελείς, προστατευόμενους μάρτυρες, δικαστήρια και..."/>
  </head>
  <body>
    <article>
      <h1>Η φήμη των φαρμακευτικών εταιρειών</h1>
      <h2>Τι και εάν ο τομέας της υγείας και του φαρμάκου τα τελευταία χρόνια βρέθηκε στο μάτι του κυκλώνα, με Εισαγγελείς, προστατευόμενους μάρτυρες, δικαστήρια και ατελείωτες συζητήσεις…</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Νατάσσα Ν. Σπαγαδώρου, CNN Greece 20:38 , 21 November 2019</p>
      <p>Η άποψη των πολιτών αλλά και των αρμόδιων φορέων και στελεχών του κλάδου για τις <b>φαρμακοβιομηχανίες</b> και τις <b>φαρμακευτικές επιχειρήσεις</b> είναι <b>θετική</b> και αυτό από μόνο του αποτελεί μία σημαντική είδηση. Άλλωστε μην ξεχνάμε, ότι το προϊόν που παράγουν οι φαρμακευτικές, είναι το φάρμακο, ένα κοινωνικό πρωτίστως αγαθό, εκτός από οικονομικό και χρηματιστηριακό. Και αυτό από μόνο του, έχει τον δικό του συμβολισμό.</p>
      <p>Σύμφωνα λοιπόν με μελέτες που παρουσιάστηκαν στην Ημερίδα «Reputation Pharma 2019: Εξέλιξη Φήμης Φαρμακευτικού κλάδου στην Ελλάδα» που πραγματοποιήθηκε την Τετάρτη 20 Νοεμβρίου στην Αίγλη Ζαππείου, θετική είναι γενικώς η εικόνα των φαρμακευτικών εταιρειών - κυρίως στο κοινό των εξειδικευμένων στελεχών του χώρου της Υγείας και του Φαρμάκου – αλλά και - οριακά - στο ευρύ κοινό.</p>
      <p>Η ημερίδα πραγματοποιήθηκε υπό την αιγίδα του Συνδέσμου Φαρμακευτικών Επιχειρήσεων Ελλάδος (ΣΦΕΕ), της Πανελλήνιας Ένωσης Φαρμακοβιομηχανίας (ΠΕΦ) και του PhRMA Innovation Forum (PIF).</p>
      <p>Η 1η μελέτη αφορούσε τα διαχρονικά ευρήματα από πέντε έρευνες Image Market Audit Report (IMAR) για την περίοδο 2010 – 2018, η οποία διεξάγεται κάθε δύο χρόνια σε στελέχη από διάφορους χώρους (Υπουργείο Υγείας,  ΕΟΦ, Ταμεία, Ακαδημαϊκή κοινότητα, Συνδικαλιστικοί φορείς κ.α.) από τη Reputation Unique αναφορικά με τη φήμη του κλάδου της Φαρμακοβιομηχανίας. Tα στοιχεία της μελέτης επεξεργάστηκε το Ινστιτούτο Πολιτικής Υγείας (ΙΠΥ) και παρουσιάστηκαν από τον κ. <b>Μάνο Σιφονιό</b>, Διευθύνοντα Σύμβουλο Reputation Unique και τον κ. <b>Κυριάκο Σουλιώτη</b>, Αναπληρωτή Καθηγητή Πολιτικής Υγείας στο Πανεπιστήμιο Πελοποννήσου και διευθυντή του ΙΠΥ.</p>
      <p>Σύμφωνα με τα στοιχεία περίπου το 65% των στελεχών, αναγνωρίζουν μεσοσταθμικά μια καλή έως πολύ καλή εικόνα του κλάδου, ενώ το ποσοστό όσων κρίνουν κακή έως πολύ καλή την εικόνα είναι κάτω από 5%. Στη μελέτη αναγνωρίζεται μεταξύ άλλων μια θετική εξέλιξη της εικόνας της ελληνικής φαρμακοβιομηχανίας η οποία κερδίζει τα πρωτεία της φήμης τα τελευταία χρόνια.</p>
      <p>Η 2η έρευνα, «η φήμη του κλάδου της φαρμακοβιομηχανίας στο ευρύ κοινό» παρουσιάστηκε από την Ιδρύτρια, και Διευθύνουσα Σύμβουλο της  Focus Bari, <b>Ξένια Κούρτογλου</b>. Σύμφωνα με τα στοιχεία της έρευνας που διεξήχθη στις αρχές Νοεμβρίου, η εικόνα του κοινού για τη φαρμακοβιομηχανία στην κλίμακα 1-10,  ήταν 5,9. </p>
      <p>Τα αποτελέσματα των ευρημάτων της έρευνας IMAR σχολίασαν σε συζήτηση με συντονιστή το δημοσιογράφο Γιώργο Κουβαρά, o Πρόεδρος του Συνδέσμου Φαρμακευτικών Επιχειρήσεων Ελλάδος (ΣΦΕΕ) <b>Ολύμπιος Παπαδημητρίου,</b> ο Πρόεδρος της Πανελλήνιας Ένωσης Φαρμακοβιομηχανίας (ΠΕΦ) <b>Θεόδωρος Τρύφων</b> και ο Πρόεδρος του Pharma Innovation Forum (PIF) <b>Μάκης Παπαταξιάρχης.</b></p>
      <p>Τις θέσεις των stackeholders για τη Φήμη του κλάδου σχολίασαν με συντονιστή το δημοσιογράφο Σταμάτη Ζαχαρό, ο Πρόεδρος του Πανελλήνιου Φαρμακευτικού Συλλόγου (ΠΦΣ) Απόστολος Βαλτάς, ο Πρόεδρος του Πανελλήνιου Ιατρικού Συλλόγου (ΠΙΣ) Αθανάσιος Εξαδάκτυλος, ο Πρόεδρος του Συλλόγου Ασθενών Ήπατος Ελλάδας «Προμηθέας» Γιώργος Καλαμίτσης και ο Πρόεδρος του Ινστιτούτου Οικονομικών της Υγείας Γιάννης Κυριόπουλος.</p>
      <p>Στην Ημερίδα συμμετείχε επίσης ως ομιλήτρια η Επίκουρη Καθηγήτρια Επικοινωνίας και ΜΜΕ, ΕΚΠΑ, <b>Αικατερίνη Σταυριανέα </b>και από την πλευρά των φαρμακευτικών εταιρειών συμμετείχαν ως σχολιαστές η External Affairs Director της Roche Hellas Ξένια Καπόρη, ο Διευθυντής Εταιρικών Υποθέσεων της MSD Ελλάδος Αντώνης Καρόκης, ο Διευθυντής Εταιρικών Υποθέσεων της ELPEN Βασίλης Πενταφράγκας και ο Corporate Affairs Lead της Pfizer Hellas Αντώνης Φουστέρης με συντονιστή το δημοσιογράφο Γιώργο Πιέρρο.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/kosmos/story/198159/exagora-mamoyth-sti-farmakoviomixania-stin-bristol-myers-squibb-i-viofarmakeytiki-celgene">Εξαγορά – μαμούθ στη φαρμακοβιομηχανία: Στην Bristol-Myers Squibb η βιοφαρμακευτική Celgene</a>
        </li>
        <li>
          <a href="https://www.cnn.gr/oikonomia/epixeiriseis/story/197776/msd-kai-bianex-dieyrynoyn-tin-epityximeni-36xroni-synergasia-toys">MSD και BΙΑΝΕΞ διευρύνουν την επιτυχημένη 36χρονη συνεργασία τους</a>
        </li>
        <li>
          <a href="https://www.cnn.gr/news/ellada/story/197394/clawback-farmakeytiki-dapani-odigoyn-se-katarreysi-tin-elliniki-viomixania-kai-to-systima-ygeias">Clawback &amp; φαρμακευτική δαπάνη οδηγούν σε κατάρρευση την ελληνική βιομηχανία και το σύστημα υγείας</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/1022/elliniki-farmakoviomixania">ΕΛΛΗΝΙΚΗ ΦΑΡΜΑΚΟΒΙΟΜΗΧΑΝΙΑ</a>
        </li>
        <li>
          <a href="https://www.cnn.gr/eidhseis/tag/12417/farmakoviomixania">ΦΑΡΜΑΚΟΒΙΟΜΗΧΑΝΙΑ</a>
        </li>
        <li>
          <a href="https://www.cnn.gr/eidhseis/tag/29733/ellhnikh-farmakeytikh-etaireia">ΕΛΛΗΝΙΚΗ ΦΑΡΜΑΚΕΥΤΙΚΗ ΕΤΑΙΡΕΙΑ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/21/198154/snapshot/2762783.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/21/198184/snapshot/76907854_155289629182213_5377777075862110208_o.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/21/198181/snapshot/333.PNG"/>
      </figure>
      <figure>
        <img src="https://cdn.cnngreece.gr/media/com_news/story/2019/11/21/198175/snapshot/2762792.jpg"/>
      </figure>
    </article>
  </body>
</html>