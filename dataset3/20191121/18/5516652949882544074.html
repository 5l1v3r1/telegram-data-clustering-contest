<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426183/h-dwdekanhsiakh-melissa-epitroph-rodoy-organwnei-bazaar-sthn-athhna-gia-thn-yposthrixh-dwdekanhsiwn-foithtwn"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-21T18:00:02+00:00"/>
    <meta property="og:title" content="Η Δωδεκανησιακή Μέλισσα – Επιτροπή Ρόδου, οργανώνει BAZAAR στην Αθήνα για την υποστήριξη Δωδεκανήσιων φοιτητών"/>
    <meta property="og:description" content="Η Δωδεκανησιακή Μέλισσα – Επιτροπή Ρόδου, με πίστη στο σκοπό της στήριξης των άπορων Δωδεκανήσιων φοιτητών, οργανώνει στην Αθήνα Bazaar με προϊόντα από τα νησιά μας, τα οποία αναμένουν οι Δωδεκανήσιοι της πρωτεύουσας και πολλοί φίλοι της Μέλισσας, στις 30 Νοεμβρίου 2019 του Αγίου Ανδρέα, από τις 10:00 το πρωί μέχρι τις 18:00, απέναντι από το Μουσείο Μπενάκη (γωνία), με εύκολη πρόσβαση τρόλεϊ ή μετρό στη στάση Σύνταγμα ή Ευαγγελισμός. Είναι η τέταρτη φορά που οργανώνεται Bazaar εκτός Ρόδου."/>
  </head>
  <body>
    <article>
      <h1>Η Δωδεκανησιακή Μέλισσα – Επιτροπή Ρόδου, οργανώνει BAZAAR στην Αθήνα για την υποστήριξη Δωδεκανήσιων φοιτητών</h1>
      <h2>Πραγματοποιείται εις μνήμην της Ελένης Καράβα, μέλους και χορηγού του Σωματείου</h2>
      <address>
        <time datetime="2019-11-21T18:00:02+00:00">21 Nov 2019, 18:00</time>
      </address>
      <p>
        <b>Η Δωδεκανησιακή Μέλισσα – Επιτροπή Ρόδου, με πίστη στο σκοπό της στήριξης των άπορων Δωδεκανήσιων φοιτητών, οργανώνει στην Αθήνα Bazaar με προϊόντα από τα νησιά μας, τα οποία αναμένουν οι Δωδεκανήσιοι της πρωτεύουσας και πολλοί φίλοι της Μέλισσας, στις 30 Νοεμβρίου 2019 του Αγίου Ανδρέα, από τις 10:00 το πρωί μέχρι τις 18:00, απέναντι από το Μουσείο Μπενάκη (γωνία), με εύκολη πρόσβαση τρόλεϊ ή μετρό στη στάση Σύνταγμα ή Ευαγγελισμός. Είναι η τέταρτη φορά που οργανώνεται Bazaar εκτός Ρόδου.</b>
      </p>
      <p>Θα προσφέρει στα μέλη και τους φίλους της Δωδεκανησιακής Μέλισσας, παραδοσιακά εδέσματα και ΠΟΠ είδη διατροφής, αλμυρές και γλυκές δημιουργίες από τα χέρια των γυναικών της Ρόδου καθώς και εξαιρετικά προϊόντα των νησιών. Τα αρώματα της υπαίθρου, οι παραδοσιακές συνταγές που περνάνε από χέρι σε χέρι, τα βότανα, τα χόρτα, το βιολογικό αγουρέλαιο με ονομασία προελεύσεως, τα όσπρια, τα τυριά, τα αλίπαστα, τα γλυκά του κουταλιού και πολλά άλλα, είνα στο επίκεντρο της γευστικής πανδαισίας που θα συναντήσουμε στο Bazaar.<br/>Σκοπός είναι η ενίσχυση των υποτροφιών που χορηγεί η Δωδεκανησιακή Μέλισσα σε οικονομικά αδύναμους Δωδεκανήσιους φοιτητές. Το Bazaar αποτελεί ευκαιρία συνάντησης με φίλους και συμπατριώτες που θα τιμήσουν την εκδήλωση και θα κάνουν τις αγορές τους για καλό σκοπό.</p>
      <p>Είναι συγκινητική η ανταπόκριση του κόσμου σε κάθε κάλεσμα της Επιτροπής Ρόδου. Η προηγούμενη εκδήλωση με θέμα το «Κόσμημα στην αρχαία Ελλάδα» σε συνεργασία με την Εφορεία Αρχαιοτήτων Δωδεκανήσου και το Μουσείο Κοσμήματος Λαλαούνη βρήκε πολύ μεγάλη στήριξη και εξασφάλιση τριών υποτροφιών. Η διοργάνωση παίρνει δύναμη και ψυχή από την αγάπη των φίλων που πλημμυρίζει τη μεγάλη και δύσκολη προσπάθεια και επιβεβαιώνεται από το αποτέλεσμα. Σήμερα, περισσότερο από κάθε άλλη φορά, η γνώση, η εκπαίδευση, οι σπουδές είναι πορεία και στόχος για το καλύτερο που μπορεί να κάνει κάθε νέος στη ζωή του.<br/>Επικοινωνία, πληροφορίες: 6945150029, 6942234448, 6932282374, 6932008934,</p>
      <p>anna.haritos@gmail.com, info@praxisplus.gr</p>
    </article>
  </body>
</html>