<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/21/na-pomolu-senzacionalan-transfer-barselona-vraca-spanskog-asa/"/>
    <meta property="og:site_name" content="Sportska centrala"/>
    <meta property="article:published_time" content="2019-11-21T18:33:22+00:00"/>
    <meta property="og:title" content="Na pomolu senzacionalan transfer: Barselona vraća španskog asa!?"/>
    <meta property="og:description" content="Velika zvezda španske košarke Pau Gasol raskinuo je ugovor sa Portland Trejlblejzersima. Sjajni centar nije odigrao ni minut u NBA franšizi iz Oregona zbog povrede stopala, koju vuče od prethodne sezone, ali došlo je do sporazumnog raskida saradnje. Španski mediji pišu, da bi Gasol mogao ponovo da zaigra za Barselonu, a katalonski gigant je veoma […]"/>
  </head>
  <body>
    <article>
      <h1>Na pomolu senzacionalan transfer: Barselona vraća španskog asa!?</h1>
      <address><time datetime="2019-11-21T18:33:22+00:00">21 Nov 2019, 18:33</time> by <a rel="author">Milos</a></address>
      <p>Velika zvezda španske košarke Pau Gasol raskinuo je ugovor sa Portland Trejlblejzersima. Sjajni centar nije odigrao ni minut u <a href="https://www.sportskacentrala.com/tag/nba/">NBA</a> franšizi iz Oregona zbog povrede stopala, koju vuče od prethodne sezone, ali došlo je do sporazumnog raskida saradnje.</p>
      <p>Španski mediji pišu, da bi Gasol mogao ponovo da zaigra za Barselonu, a katalonski gigant je veoma zainteresovan za takav scenario. Sam Gasol je navodno kao prioritet postavio ostanak u NBA ligi, ali mu je želja da u dobroj formi nastupi u dresu „crvene furije“ na Olimpijskim igrama u Tokiju 2020. godine.</p>
      <p>Strateg Barselone Svetislav Pešić je nedavno izjavio da je u kontaktu sa Gasolom i možda će baš srpski stručnjak biti presudan faktor u povratku jednog od najboljih evropskih centara u istoriji na Stari kontinent.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/07/04/pesic-pravi-drim-tim/"/>
        <a href="https://www.sportskacentrala.com/2019/03/01/srbin-menja-gasola-u-san-antoniju-foto/"/>
        <a href="https://www.sportskacentrala.com/2018/10/28/najbolji-nba-potezi-za-27-oktobar-lebron-za-zasluge-na-listi-i-gasol-video/"/>
        <a href="https://www.sportskacentrala.com/2018/09/07/ovacije-za-navara-i-saljiva-poruka-za-gasola-video/"/>
        <a href="https://www.sportskacentrala.com/2018/04/22/legenda-spanske-kosarke-jokic-moze-biti-bolji-od-gasola/"/>
        <a href="https://www.sportskacentrala.com/2018/01/04/za-postovanje-gasol-ne-odustaje-od-igranja-za-spaniju/"/>
      </related>
    </article>
  </body>
</html>