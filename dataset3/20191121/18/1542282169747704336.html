<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/21/tin-kyriakh-h-premiera-tou-don-carlo-sto-teatro-la-fenice"/>
    <meta property="og:site_name" content="euronews"/>
    <meta property="article:published_time" content="2019-11-21T18:54:15+00:00"/>
    <meta property="og:title" content="Την Κυριακή η πρεμιέρα του Don Carlo στο Teatro la Fenice"/>
    <meta property="og:description" content="Στους κανονικούς ρυθμούς επιστρέφει η Βενετία μετά τις πλημμύρες"/>
  </head>
  <body>
    <article>
      <h1>Την Κυριακή η πρεμιέρα του Don Carlo στο Teatro la Fenice</h1>
      <address><time datetime="2019-11-21T18:54:15+00:00">21 Nov 2019, 18:54</time> by <a rel="author">Theodora Iliadi</a></address>
      <figure>
        <img src="https://static.euronews.com/articles/stories/04/31/42/98/1280x720_cmsv2_42dadb31-4f2f-5937-9843-8d6ae18bcf1f-4314298.jpg"/>
      </figure>
      <p>Στους κανονικούς ρυθμούς προσπαθεί να επιστρέψει η Βενετία. Οι τουρίστες έχουν γεμίσει ξανά τους δρόμους και οι έμποροι έχουν επιστρέψει στα καταστήματά τους, μια εβδομάδα μετά τις πρωτοφανείς πλημμύρες που έπληξαν την πόλη.</p>
      <p>Από τις καταιγίδες δεν γλίτωσε ούτε και το Teatro la Fenice, το υπόγειο του οποίου πλημμύρισε με αποτέλεσμα να τεθούν εκτός λειτουργία όλα τα ηλεκτρολογικά συστήματα του θεάτρου, καθώς και το σύστημα πυρόσβεσης.</p>
      <p>Μετά από ημέρες ακατάπαυστων εργασιών η πυροσβεστική έδωσε το πράσινο φως και την Κυριακή θα γίνει κανονικά η πρεμιέρα του Don Carlo, της όπερας του Τζουζέπε Βέρντι.</p>
      <p>Μόνο ανακούφιση μπορεί να αισθάνεται ο καλλιτεχνικός διευθυντής του θεάτρου.</p>
      <p>«Συγνώμη ήταν μια πολύ δύσκολη εβδομάδα. Θέλω να ευχαριστήσω όλους όσοι εργάστηκαν, μας υποστήριξαν και έκαναν όλες αυτές τις προσπάθειες αυτές τις ημέρες για να μας βοηθήσουν να αρχίσουμε ξανά τις παραστάσεις».</p>
      <p>Προκειμένου να μπορέσουν να συνεχίσουν τις πρόβες τους, ηθοποιοί και μουσικοί φιλοξενήθηκαν προσωρινά σε άλλο θέατρο.</p>
      <p>«Ζούμε σε έναν κόσμο στον οποίο το μέλλον φαίνεται αδύνατο. Όλοι είναι κολλημένοι σε μεγάλα προβλήματα, που γίνονται όλο και μεγαλύτερα στην πλοκή της όπερας» δήλωσε ο σκηνοθέτης της παράστασης.</p>
    </article>
  </body>
</html>