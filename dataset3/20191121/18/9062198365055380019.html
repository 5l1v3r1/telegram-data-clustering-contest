<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3384031/isgalci-israil-gucleri-bati-seriada-8-kisiyi-gozaltina-aldi"/>
    <meta property="og:site_name" content="Milli Gazete"/>
    <meta property="article:published_time" content="2019-11-21T18:32:00+00:00"/>
    <meta property="og:title" content="İşgalci İsrail güçleri Batı Şeria'da 8 kişiyi gözaltına aldı"/>
    <meta property="og:description" content="Siyonist işgal güçleri dün gece ve bugün sabah düzenledikleri baskınlarda Batı Şeria'nın değişik bölgelerinde sekiz kişiyi gözaltına aldılar. "/>
  </head>
  <body>
    <article>
      <h1>İşgalci İsrail güçleri Batı Şeria'da 8 kişiyi gözaltına aldı</h1>
      <h2>İşgalci İsrail güçlerinin Batı Şeria'da dün gece ve bugün sabah düzenledikleri baskınlarda 8 kişiyi gözaltına aldığı bildirildi.</h2>
      <address>
        <time datetime="2019-11-21T18:32:00+00:00">21 Nov 2019, 18:32</time>
      </address>
      <p>Siyonist işgal güçleri dün gece ve bugün sabah düzenledikleri baskınlarda Batı Şeria'nın değişik bölgelerinde sekiz kişiyi gözaltına aldılar. </p>
      <p>Filistin Enformasyon Merkezi'nde yer alan habere göre işgal ordusu adına yapılan açıklamada "arananlardan" oldukları iddia edilen sekiz kişinin gözaltına alındığı ifade edildi. </p>
      <p>İşgal güçlerinin bugün sabahın erken saatlerinde El-Halil'in kuzeyindeki Beytu Emir beldesinde üniversite öğrencisi bir genç kızı ailesinin evine baskın düzenleyerek gözaltına aldıkları haber verildi. </p>
      <p>Yerel kaynakların verdiği bilgilere göre işgal güçleri bugün sabahın erken saatlerinde Beytu Emir'deki Aside'de Akif Es'ıd Ivad'ın evine baskın düzenleyerek sıkıca arama gerçekleştirdi ve eşyalara ciddi miktarda zarar verdiler. İşgalci askerler Ivad'ın evinden masa bilgisayarını, laptop cihazını, sabit telefon cihazını ve aile efradının cep telefonlarını gasp ettiler. Akif Es'ıd Ivad'ın 22 yaşındaki üniversite öğrencisi genç kızı Lin'i de gözaltına aldı ve Beytu Emir'in kuzeyindeki Asyun soruşturma merkezine götürdüler. </p>
      <p>İşgal güçleri Beytlahim'de de Ed-Dehişe mülteci kampından özgürleştirilmiş eski esirlerden iki kişiyi evlerinde sıkıca arama yaptıktan sonra gözaltına aldılar. Bu kişilerin Halil El-Benna ve Adiyy Adnan oldukları belirtildi. </p>
    </article>
  </body>
</html>