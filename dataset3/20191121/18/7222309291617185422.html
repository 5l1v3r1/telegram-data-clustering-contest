<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/regeringen-enades-om-budgetkompletteringar-finansministeriet-far-mera-pengar-till-specialmedarbeta/"/>
    <meta property="og:site_name" content="HBL"/>
    <meta property="article:published_time" content="2019-11-21T18:15:00+00:00"/>
    <meta property="og:title" content="Regeringen enades om budgetkompletteringar – Finansministeriet får mera pengar till specialmedarbetare"/>
    <meta property="og:description" content="Regeringen har enats om kompletteringarna för budgetpropositionen för 2020."/>
  </head>
  <body>
    <article>
      <h1>Regeringen enades om budgetkompletteringar – Finansministeriet får mera pengar till specialmedarbetare</h1>
      <h2>Regeringen har enats om kompletteringarna för budgetpropositionen för 2020.</h2>
      <address><time datetime="2019-11-21T18:15:00+00:00">21 Nov 2019, 18:15</time> by <a rel="author">SPT</a></address>
      <p>I regeringens kompletteringar för budgetpropositionen föreslås bland annat att kommunerna ska få ett tillägg. Det ska kompensera för de skatteförluster som den tillfälliga fördubblingen av avskrivningar orsakar.</p>
      <p>Regeringen vill också ge Skatteförvaltningen ett tillägg på 10 miljoner. Tullen ska också få en större del av budgeten och Senatsfastigheters investeringsfullmakt höjs med 60 miljoner euro.</p>
      <p>Statistikcentralen får ansvaret för statistikföringen av trafikuppgifter och därför föreslås en överföring av 378 000 euro från kommunikationsministeriet.</p>
      <p>Regeringen föreslår i sin <a href="https://budjetti.vm.fi/indox/tae/ruotsi/2020/hallituksenEsitysRuotsi_taet_2020.jsp">kompletterande budgetproposition för 2020</a> att finansministeriets omkostnader utökas med 124 000 euro. Det ska täcka utgifter som beror på ministrarnas och den politiska stabens specialmedarbetare.</p>
      <p>På grund av de ändringarna i EU:s tilläggsbudget och uppskjutningen av brexit, föreslås ett avdrag på 119 miljoner euro i Finlands avgifter till EU.</p>
    </article>
  </body>
</html>