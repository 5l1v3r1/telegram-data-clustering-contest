<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/euroleague/article/1417180/mplat-mporei-na-gyriso-stin-proponitiki-i-fener-fainetai-koyrasmeni"/>
    <meta property="og:site_name" content="gazzetta.gr"/>
    <meta property="article:published_time" content="2019-11-21T18:04:20+00:00"/>
    <meta property="og:title" content="Μπλατ: «Μπορεί να γυρίσω στην προπονητική, η Φενέρ φαίνεται κουρασμένη»"/>
    <meta property="og:description" content="Ο Ντέιβιντ Μπλατ έδωσε συνέντευξη σε ραδιοφωνικό σταθμό του Ισραήλ και μίλησε για την κατάσταση της υγείας του, αλλά και την φετινή Euroleague."/>
  </head>
  <body>
    <article>
      <h1>Μπλατ: «Μπορεί να γυρίσω στην προπονητική, η Φενέρ φαίνεται κουρασμένη»</h1>
      <h2>Ο Ντέιβιντ Μπλατ έδωσε συνέντευξη σε ραδιοφωνικό σταθμό του Ισραήλ και μίλησε για την κατάσταση της υγείας του, αλλά και την φετινή Euroleague.</h2>
      <address><time datetime="2019-11-21T18:04:20+00:00">21 Nov 2019, 18:04</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p><b>Ο πρώην προπονητής του Ολυμπιακού μίλησε στον «103fm.maariv.co.il» και είπε αρχικά για τον ίδιο: </b>«<i>Αυτή την στιγμή είμαι επικεντρωμένος στο να αναρρώσω ή να κάνω το καλύτερο δυνατό, ώστε να είμαι σε καλή φυσική κατάσταση, ενώ ταυτόχρονα έχω την ευκαιρία να ευχαριστηθώ κι άλλα πράγματα. Εάν σε έναν χρόνο από τώρα νιώσω καλύτερα, τότε μπορεί να επιστρέψω στο επάγγελμα. Μπορεί να γυρίσω, αλλά δεν είναι σίγουρο</i>».</p>
      <p><b>Για τη φετινή Μακάμπι Τελ Αβίβ σχολίασε:</b> «<i>Πρώτα απ’ όλα, είναι πολύ νωρίς στη σεζόν, για να πούμε κάτι. Δεν θέλω να κάνω μεγάλες δηλώσεις, αλλά αναμφίβολα η Μακάμπι και η Μπαρτσελόνα είναι πολύ καλά χτισμένες και παίζουν πολύ ωραία. Είναι από τις δυνατές ομάδες της φετινής Euroleague. Επίσης, φέτος πιστεύω ότι η Μακάμπι είναι από τις ομάδες που μπορούν να πάνε στο Final 4</i>».</p>
      <p><b>Για τη Φενέρμπαχτσε υποστήριξε: </b>«<i>Η Φενέρ βρίσκεται σε μία πολύ κακή κατάσταση και δείχνει να πέφτει η δυναστεία της. Αυτά που γίνονται εντός και εκτός του παρκέ είναι παραπλανητικά. Και μπορώ να το καταλάβω γιατί συμβαίνει αυτό. Πιστεύω ότι οι παίκτες είναι κουρασμένοι και δεν είναι καλά πνευματικά. Κατά τη γνώμη μου, ο Ομπράντοβιτς είναι ο κορυφαίος προπονητής όλων των εποχών στην Euroleague, αλλά φαίνεται κουρασμένος. Δεν είναι τόσο καλή ομάδα. Δεν είναι το ίδιο γκρουπ και δεν έχει την ίδια ποιότητα με παλαιότερα. Σε αυτό δεν υπάρχει αμφιβολία. Ως άνθρωπος που είμαι απ’ έξω, φαίνεται ότι είναι λίγο κουρασμένοι και θέλουν κάτι καινούριο</i>».</p>
    </article>
  </body>
</html>