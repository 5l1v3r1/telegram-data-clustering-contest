<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3384049/natonun-yeni-isgal-alani-uzay"/>
    <meta property="og:site_name" content="Milli Gazete"/>
    <meta property="article:published_time" content="2019-11-21T18:55:00+00:00"/>
    <meta property="og:title" content="NATO’nun yeni işgal alanı uzay"/>
    <meta property="og:description" content="“Uzayın, hava, kara, deniz ve siberin yanı sıra yeni harekât alanı olmasına karar verdik” ifadelerini kullanan NATO Genel Sekreteri Jens Stoltenberg, tüm müttefiklerin ittifakın ortak güvenlik için vazgeçilmez olduğu konusunda mutabık kaldığını belirtti. Uzayın günlük ve askeri hayatta önemli olduğunun altını çizen Stoltenberg, barışçıl amaçlar olduğu kadar saldırganlık için de kullanılabileceğini belirtti. Stoltenberg, uyduların saldırıya uğrayabileceğine, bunun da iletişim servislerini altüst edebileceğine dikkati çekti."/>
  </head>
  <body>
    <article>
      <h1>NATO’nun yeni işgal alanı uzay</h1>
      <h2>NATO Genel Sekreteri Jens Stoltenberg, NATO Dışişleri Bakanları toplantısında uzay silahlanmasına dair önemli açıklamalar yaptı.</h2>
      <address>
        <time datetime="2019-11-21T18:55:00+00:00">21 Nov 2019, 18:55</time>
      </address>
      <p>“Uzayın, hava, kara, deniz ve siberin yanı sıra yeni harekât alanı olmasına karar verdik” ifadelerini kullanan NATO Genel Sekreteri Jens Stoltenberg, tüm müttefiklerin ittifakın ortak güvenlik için vazgeçilmez olduğu konusunda mutabık kaldığını belirtti. Uzayın günlük ve askeri hayatta önemli olduğunun altını çizen Stoltenberg, barışçıl amaçlar olduğu kadar saldırganlık için de kullanılabileceğini belirtti. Stoltenberg, uyduların saldırıya uğrayabileceğine, bunun da iletişim servislerini altüst edebileceğine dikkati çekti.</p>
      <p>“Uzay aynı zamanda ittifakın savunma ve caydırıcılığı için de kilit öneme sahip” diyen Stoltenberg, uzayın istihbarat toplanması ve füzelerin tespit edilmesi gibi alanlarda rol oynadığını vurguladı.</p>
      <p>Stoltenberg uzayda silahlanmaya dair “NATO (güya) savunma odaklı bir ittifak. Uzaya silah koyma yönünde bir niyetimiz yok” iddiasında bulundu.</p>
    </article>
  </body>
</html>