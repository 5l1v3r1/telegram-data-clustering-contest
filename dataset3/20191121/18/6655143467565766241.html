<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanazione.it/pisa/cronaca/treni-cancellati-pisa-lucca-1.4898262"/>
    <meta property="og:site_name" content="La Nazione"/>
    <meta property="article:published_time" content="2019-11-21T18:34:00+00:00"/>
    <meta property="og:title" content="Studente muore investito sui binari. Aveva gli auricolari, forse non ha sentito il treno"/>
    <meta property="og:description" content="Indagini in corso per chiarire l'accaduto, il corpo vicino a Gagno"/>
  </head>
  <body>
    <article>
      <h1>Studente muore investito sui binari. Aveva gli auricolari, forse non ha sentito il treno</h1>
      <h2>Indagini in corso per chiarire l'accaduto, il corpo vicino a Gagno</h2>
      <address>
        <time datetime="2019-11-21T18:34:00+00:00">21 Nov 2019, 18:34</time>
      </address>
      <p>Pisa, 21 novembre 2019 -  È uno<b> studente di medicina</b>, originario di Brescia, il <b>ventenne morto </b>oggi all'alba dopo essere stato<b> travolto da un treno</b>, probabilmente un convoglio merci il cui macchinista non si è accorto di nulla, a Gagno nei pressi della<b> stazione ferroviaria di Pisa San Rossore</b>, sulla tratta Pisa-Lucca.</p>
      <p>Secondo la polfer, si tratterebbe di un incidente e il giovane non si sarebbe accorto dell'arrivo del treno forse perché<b> stava indossando gli auricolari </b>mentre stava costeggiando i binari. L'impatto è stato fatale e il giovane è morto sul colpo, ma il suo corpo privo di vita è stato avvistato solo alcune ore più tardi intorno alle 9.30 dal macchinista di un altro treno in transito.  La circolazione è stata interrotta sulla tratta Pisa-Lucca e i treni hanno subìto ritardi. </p>
      <p> </p>
      <p>© Riproduzione riservata</p>
    </article>
  </body>
</html>