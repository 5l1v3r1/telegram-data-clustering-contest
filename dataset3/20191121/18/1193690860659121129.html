<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/zelenskyi-pryznachyv-novoho-zastupnyka-holovy-sbu-203237.html"/>
    <meta property="og:site_name" content="5 канал"/>
    <meta property="article:published_time" content="2019-11-21T18:01:00+00:00"/>
    <meta property="og:title" content="Зеленський призначив нового заступника голови СБУ"/>
    <meta property="og:description" content="Водночас Зеленський підписав указ, яким призначив Анатолія Дублика начальником Департаменту захисту національної державності СБУ"/>
  </head>
  <body>
    <article>
      <h1>Зеленський призначив нового заступника голови СБУ</h1>
      <address>
        <time datetime="2019-11-21T18:01:00+00:00">21 Nov 2019, 18:01</time>
      </address>
      <p>Президент України Володимир Зеленський призначив Сергія Андрущенка новим заступником голови Служби безпеки України. Про це повідомляє <a href="https://www.president.gov.ua/documents/decrees">прес-служба</a> Офісу президента. Відповідний указ був оприлюднений у четвер, 21 листопада.</p>
      <p>"Призначити Андрущенка Сергія Анатолійовича заступником голови Служби безпеки України", - йдеться в указі 859/2019.</p>
      <p>Водночас Зеленський підписав указ, яким призначив Анатолія Дублика начальником Департаменту захисту національної державності СБУ.</p>
      <p>"Призначити Дублика Анатолія Ярославовича начальником Департаменту захисту національної державності Служби безпеки України", - йдеться в указі 860/2019.</p>
      <p>Як повідомляв 5.UA, переможцем конкурсу <a href="https://www.5.ua/ekonomika/nardep-sluhy-narodu-peremih-u-konkursi-i-ocholyt-ukravtodor-202942.html">на посаду голови Державного агентства автомобільних доріг оголосили народного депутата</a> з фракції "Слуга народу" Олександра Кубракова. </p>
      <p>Нагадаємо, про <a href="https://www.5.ua/polityka/kerivnyk-ukravtodoru-novak-podav-u-vidstavku-prychyna-199797.html">відставку Славоміра Новака</a>, попереднього очільника Укравтодору, стало відомо 24 вересня.</p>
      <p> </p>
    </article>
  </body>
</html>