<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/21/lite-in-famiglia-i-genitori-lo-chiudono-fuori-intervengono-i-carabinieri/1327709/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-21T18:12:22+00:00"/>
    <meta property="og:title" content="Lite in famiglia, i genitori lo chiudono fuori Intervengono i carabinieri"/>
    <meta property="og:description" content="CIVITANOVA - La coppia ha deciso di non fare entrare in casa il figlio in seguito a litigi che sono cominciati per un contrasto avvenuto nei giorni scorsi"/>
  </head>
  <body>
    <article>
      <h1>Lite in famiglia, i genitori lo chiudono fuori Intervengono i carabinieri</h1>
      <h2>CIVITANOVA - La coppia ha deciso di non fare entrare in casa il figlio in seguito a litigi che sono cominciati per un contrasto avvenuto nei giorni scorsi</h2>
      <address><time datetime="2019-11-21T18:12:22+00:00">21 Nov 2019, 18:12</time> by <a rel="author">Laura Boccanera</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F21%2Flite-in-famiglia-i-genitori-lo-chiudono-fuori-intervengono-i-carabinieri%2F1327709%2F">Condividi4</a><a href="https://twitter.com/intent/tweet?text=Lite+in+famiglia%2C++i+genitori+lo+chiudono+fuori++Intervengono+i+carabinieri&amp;url=https%3A%2F%2Fwww.cronachemaceratesi.it%2F2019%2F11%2F21%2Flite-in-famiglia-i-genitori-lo-chiudono-fuori-intervengono-i-carabinieri%2F1327709%2F">Tweet</a>Email4 Condivisioni</p>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/11/lite-familiare-carabinieri-via-tito-speri-civitanova-1-325x217.jpg"/>
      </figure>
      <p><b>Lite in famiglia, i genitori non aprono la porta al figlio e lui chiama i vigili del fuoco. Momenti concitati oggi pomeriggio attorno alle 16,30 in un appartamento di un condominio di Civitanova. Qui, una coppia di coniugi ha chiamato i carabinieri intervenuti per ricomporre una situazione familiare difficile.</b> A litigare il figlio con i genitori. Il giovane avrebbe chiamato i vigili del fuoco per entrare in casa visto che i genitori non gli aprivano la porta. All’origine dei dissapori un contrasto avvenuto qualche giorno fa quando da parte del ragazzo sarebbero volati spintoni e strattoni anche verso la madre. Sul posto è arrivata anche una pattuglia della Croce verde per lo stato di agitazione della donna, preoccupata e impaurita dopo lo stress generato dalla situazione e dalle acredini con il figlio. Una famiglia turbata per la gestione del ragazzo uscito da qualche mese da un percorso di riabilitazione sociale. I carabinieri dopo lunghi colloqui durati oltre un’ora hanno ricondotto alla ragione il ragazzo e riportato la calma. Sul posto anche il legale dei genitori che stanno valutando come procedere.</p>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/11/lite-familiare-ambulanza-soccorsi-arkiv-via-tito-speri-civitanova-4-650x434.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/11480042-6f77-42fb-906d-c35fee9dcbc3-650x378.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/lite-familiare-ambulanza-soccorsi-arkiv-via-tito-speri-civitanova-5-434x650.jpg"/>
      </figure>
    </article>
  </body>
</html>