<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/nove-mini-john-cooper-works-gp-ma-306-koni-je-to-nejostrejsi-model-v-historii-znacky"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-21T18:00:00+00:00"/>
    <meta property="og:title" content="Nové Mini John Cooper Works GP má 306 koní. Je to nejostřejší model v historii značky"/>
    <meta property="og:description" content="Nová nejostřejší verze Mini Cooperu je konečně tady. Silácky exteriér zcela vyrovnává svaly pod kapotou."/>
  </head>
  <body>
    <article>
      <h1>Nové Mini John Cooper Works GP má 306 koní. Je to nejostřejší model v historii značky</h1>
      <h2>Nová nejostřejší verze Mini Cooperu je konečně tady. Silácky exteriér zcela vyrovnává svaly pod kapotou.</h2>
      <address><time datetime="2019-11-21T18:00:00+00:00">21 Nov 2019, 18:00</time> by <a rel="author">Daniel Fuglevič</a></address>
      <p>Mini se u svého nejnovějšího ostrého počinu utrhlo ze řetězu. Další kousek v řadě ostrých Mini s dodatkem John Cooper Works GP je totiž nejrychlejší a nejvýkonnějším produkčním modelem v historii automobilky. Co již nasvědčovaly záběry maskovaného prototypu, nyní potvrzují hlavně čísla a seznam úprav, které standardní třídveřový Cooper podstoupil.</p>
      <p>Je potřeba začít u exteriéru, protože široký aerodynamický bodykit jednoduše nelze přehlédnout, kdy hlavně extrémně výrazné nástavce blatníků a dvojité křídlo na zádi kradou pozornost. Úpravy na přídi dále zlepšují chlazení upravené techniky uvnitř a celek zvyšuje aerodynamický přítlak. Široké blatníky jsou taky nutné kvůli rozšířenému rozchodu kol.</p>
      <related>
        <a href="https://www.autorevue.cz/elektricke-mini-cooper-se-ma-ceske-ceny-za-styl-se-plati-pohybuje-se-kolem-milionu"/>
      </related>
      <p>Když už jsme u podvozku, ten leží o 10 mm níže vůči standardnímu Mini JCW, dostal tužší silentbloky, nové tlumiče, pružiny a stabilizátory, dodatečné výztuhy (rozpěry najdete v motorovém prostoru i za předními sedačkami), dále nechybí silnější brzdová soustava s odvětrávanými předními kotouči o průměru 360 mm a čtyřpístkovými třmeny nebo lehčí 18palcová kola.</p>
      <p>A motor? V JCW GP najdete vůbec nejsilnější motor, který kdy Mini nasadilo do svého produkčního vozu. Z přeplňovaného dvoulitrového čtyřválce se podařilo získat dalších 55 kW (75 koní) oproti standardnímu JCW, takže výsledkem je hezkých 225 kW (306 koní). Ke zvýšení výkonu patří i účinnější systém mazání a chlazení motoru a zbrusu nový výfukový systém.</p>
      <related>
        <a href="https://www.autorevue.cz/produkcni-milnik-pro-mini-britska-znacka-uz-vyrobila-10-milionu-aut"/>
      </related>
      <p>Pro zajištění co nejlepší dynamiky se Mini rozhodlo u JCW GP nabídnout výhradně osmistupňovou automatickou převodovku Steptronic. Předokolka si standardně pomáhá mechanickým samosvorným diferenciálem a přeladěnou charakteristikou ESP se speciálním režimem GP k potlačování nedotáčivosti i přetáčivosti.</p>
      <p>Oficiálně o tom zatím Mini nemluví, ale při testování na Nordschleife mělo JCW GP zajet kolo německého okruhu pod hranici 8 minut. Každopádně, akceleraci z nuly na 100 km/h má zvládnout za 5,2 vteřiny a maximálně dosáhnout rychlosti až 265 km/h.</p>
      <related>
        <a href="https://www.autorevue.cz/ostra-toyota-yaris-gr-4-na-prvni-fotce-dostane-hot-hatch-pohon-vsech-kol"/>
      </related>
      <p>Se zmíněnou rozpěrou za předními sedačkami má tedy JCW GP pouze dvoumístný interiér, přičemž sportovní sedačky doplňuje tříramenný volant obšitý kůží se středovou značkou a kovovými pádly řazení. Inženýři dokonce z kabiny vykuchali přebytečnou zvukovou izolaci a styl exteriéru doplňují červené doplňky.</p>
      <p>Nové Mini John Cooper Works GP bude mít limitovanou produkci. Automobilka plánuje vyrobit jen 3000 kusů. Dodávky zákazníkům odstartují v březnu 2020. Cena na českém trhu je stanovena na 1.157.000 Kč.</p>
      <related>
        <h4>Určitě si přečtěte</h4>
        <a href="https://www.autorevue.cz/techto-20-motoru-obejdete-v-bazaru-sirokym-obloukem"/>
        <a href="https://f1sport.auto.cz/clanek/v-unoru-do-prahy-dorazi-romain-grosjean"/>
        <a href="https://www.autorevue.cz/test-mazda-3-skyactiv-d-85-kw-valka-proti-mainstreamu"/>
        <a href="https://www.auto.cz/seat-leon-vykreslen-podle-spionaznich-fotek-dostane-i-to-co-golf-a-octavia-ne-132159"/>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
        <a href="https://www.autorevue.cz/testujeme-novou-skodu-kamiq-ptejte-se-co-vas-zajima-nove-fotky-a-video"/>
        <a href="https://www.autorevue.cz/toyota-corolla-sedan-2019-prime-vip-cena-vybava-technicka-data"/>
        <a href="https://www.autorevue.cz/barum-czech-rally-zlin-2019-program-vstupenky-mapa-rz-a-dalsi-informace"/>
        <a href="https://www.autorevue.cz/test-ojetiny-ford-mondeo-je-to-nejlepsi-co-muzete-koupit-vazne"/>
        <a href="https://www.autorevue.cz/karel-gott-a-jeho-auta-mel-porsche-911-i-golf-prvni-vuz-hned-naboural"/>
        <a href="https://www.autorevue.cz/nadsenec-si-nechal-postavit-specialni-kempingovy-ford-transit-na-cenu-nehledel"/>
        <a href="https://www.autorevue.cz/skoda-kodiaq-rs-ceska-uprava-dieselpower"/>
      </related>
    </article>
  </body>
</html>