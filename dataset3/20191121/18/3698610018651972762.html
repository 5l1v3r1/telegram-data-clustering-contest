<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/zelenskiy-priznachiv-novogo-zastupnika-golovi-sbu-330466_.html"/>
    <meta property="og:site_name" content="DT.ua"/>
    <meta property="article:published_time" content="2019-11-21T18:26:00+00:00"/>
    <meta property="og:title" content="Зеленський призначив нового заступника голови СБУ"/>
    <meta property="og:description" content="Також президент змінив голову СБУ у Львівській області."/>
  </head>
  <body>
    <article>
      <h1>Зеленський призначив нового заступника голови СБУ</h1>
      <h2>Також президент змінив голову СБУ у Львівській області.</h2>
      <address>
        <time datetime="2019-11-21T18:26:00+00:00">21 Nov 2019, 18:26</time>
      </address>
      <p>Президент України Володимир Зеленський призначив Сергія Андрущенка заступником голови Служби безпеки України, а Юрія Гончарова — начальником Управління Служби безпеки України у Львівській області, повідомляє пресслужба Офісу президента. </p>
      <p>Відповідні укази були оприлюднені у четвер.</p>
      <p>Так, глава держави звільнив Андрущенка з посади начальника Департаменту захисту національної державності Служби безпеки України. На його місце призначено Анатолія Дублика. </p>
      <p>Також зміни торкнулися Львівської області. На місце Олександра Бондарука президент призначив Юрія Гончарова.</p>
      <p>Зазначимо, що генерал-майор Юрій Гончаров раніше очолював СБУ у Чернігівській області.</p>
      <p>Раніше президент України Володимир Зеленський вивів колишнього першого заступника голови Служби безпеки України <b><a href="https://dt.ua/POLITICS/zelenskiy-zminiv-sklad-rnbo-326356_.html">Владислава Бухарєва</a></b> зі складу Ради національної безпеки і оборони.</p>
      <p>8 листопада президент <b><a href="https://dt.ua/POLITICS/zlenskiy-zvilniv-pershogo-zastupnika-golovi-sbu-328914_.html">звільнив Бухарєва з посади першого заступника голови СБУ</a></b> - начальника Головного управління по боротьбі з корупцією та організованою злочинністю. Цю посаду обійняв Дмитро Нескромний.</p>
      <p>Як писало <b><a href="https://dt.ua/">DT.UA</a></b>, Зеленський вирішив призначити Бухарєва на посаду першого заступника української спецслужби <b><a href="https://dt.ua/POLITICS/buharyev-chumak-smirnov-v-ofisi-prezidenta-gotuyut-novi-priznachennya-dzherela-323031_.html">з метою зміцнення позицій нового керівництва СБУ</a></b>.</p>
      <p>Туди він перейшов з посади голови <b><a href="https://dt.ua/POLITICS/zelenskiy-priznachiv-buhareva-golovoyu-sluzhbi-zovnishnoyi-rozvidki-314150_.html">голови Служби зовнішньої розвідки</a></b>. У березні 2014 року Бухарєв став начальником Головного управління СБУ з боротьби з корупцією і організованою злочинністю. З грудня 2007 по березень 2010 року він обіймав посаду першого заступника голови Державної податкової адміністрації й очолював податкову міліцію.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>