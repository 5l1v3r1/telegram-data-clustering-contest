<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/titoli_notizie-6595778/news/2019-11-21/"/>
    <meta property="og:site_name" content="Agi"/>
    <meta property="article:published_time" content="2019-11-21T18:07:00+00:00"/>
    <meta property="og:title" content="Le notizie del giorno (ore 17.30)"/>
    <meta property="og:description" content="M5S vota su Russeau, Marcello De Vito torna in Campidoglio, Elkann risponde alle accuse di GM, Alitalia va verso l'ottava proroga"/>
  </head>
  <body>
    <article>
      <h1>Le notizie del giorno (ore 17.30)</h1>
      <h2>M5S vota su Russeau, Marcello De Vito torna in Campidoglio, Elkann risponde alle accuse di GM, Alitalia va verso l'ottava proroga</h2>
      <address><time datetime="2019-11-21T18:07:00+00:00">21 Nov 2019, 18:07</time> by <a rel="author">AGI - Agenzia Giornalistica Italia</a></address>
      <p><b>REGIONALI: M5S SCEGLIE SU ROUSSEAU, DI MAIO AMMETTE "IL MOVIMENTO È IN DIFFICOLTÀ"</b><br/>Si vota fino alle 20 per <a href="https://www.agi.it/politica/regionali_di_maio_rousseau-6594418/news/2019-11-21/">decidere se partecipare alle elezioni in Emilia e Calabria</a>. Monta la protesta della base: "Abbiamo perso la nostra identità".</p>
      <p><b>LEGGE ELETTORALE: VIA LIBERA DELLA CASSAZIONE AL REFERENDUM, PAROLA ALLA CONSULTA</b><br/>"Conforme alle norme di legge" la richiesta avanzata da 8 Consigli regionali e depositata dal leghista Calderoli per l'abolizione della quota proporzionale dal Rosatellum.</p>
      <p><b>IL MANIFESTO DELLE 'SARDINE': "CARI POPULISTI, CI AVETE RISVEGLIATO</b>"<br/>Post su Facebook: "Siamo tanti e molto più forti di voi, le piazze si trasformano in mari pieni di sardine".</p>
      <p><b>MARCELLO DE VITO TORNA IN CONSIGLIO COMUNALE, "DOVE ERAVAMO RIMASTI?"</b><br/>Il presidente dell'assemblea capitolina <a href="https://www.agi.it/cronaca/de_vito_presidente_campidoglio-6594574/news/2019-11-21/">apre i lavori</a> dopo il reintegro successivo alla scarcerazione per l'inchiesta sullo stadio della Roma. Le opposizioni: "Faccia un passo indietro".</p>
      <p><b>RIFIUTI, SCONTRO RAGGI-ZINGARETTI SULLA DISCARICA</b><br/>La sindaca di Roma: trovi un nuovo sito. La replica del presidente della regione Lazio: spetta a lei indicarlo.</p>
      <p><b>SONDAGGI: LEGA E M5S IN CALO, RISALE IL PD</b><br/>Supermedia AGI/YouTrend: M5s perde l'1,1%, centrodestra in vantaggio di quasi 8 punti sulla maggioranza giallorossa.</p>
      <p><b>CALENDA LANCIA AZIONE, "PARTITO-SCOSSA PER UN PAESE CHE NON CRESCE"</b><br/><a href="https://www.agi.it/politica/nuovo_partito_calenda_azione-6591898/news/2019-11-21/">L'ex ministro attacca Pd e Iv</a> e punta al 10%, "a giugno il congresso".</p>
      <p><b>FCA: ELKANN, "CAUSA GM PRIVA DI FONDAMENTO, NON CI PREOCCUPA"</b><br/>Il presidente del gruppo: "<a href="https://www.agi.it/economia/gm_fca_elkann-6594988/news/2019-11-21/">Dispiace il coinvolgimento di Sergio Marchionne</a> che non può difendersi". Avanti verso la fusione con Peugeot: "Memorandum di intesa entro fine anno". L'ad Manley: "Non ci fermeranno".</p>
      <p><b>ALITALIA VERSO L'OTTAVA PROROGA, CONTE: "DOBBIAMO ASSOLUTAMENTE TROVARE UNA SOLUZIONE"</b><br/>Il premier: "Ci deve essere <a href="https://www.agi.it/economia/alitalia_fs_atlantia_salvataggio-6592636/news/2019-11-21/">una via d'uscita</a>, ci stiamo lavorando". Di Maio accusa Atlantia per essersi sfilata: "Benetton poco seri, nessun baratto con i morti del Morandi".</p>
      <p><b>L'OCSE INCORAGGIA L'ITALIA: "AVVIATA UNA LENTA RIPRESA"</b><br/>L'outlook prevede un aumento del Pil dello 0,2% nel 2019 e dello 0,4% nel 2020. Dal 2021 il debito tornerà a calare.</p>
      <p><b>LITIGA PER SOLDI CON LA NONNA E LA UCCIDE A PUGNI: 22ENNE ARRESTATO A FERRARA</b><br/>Il giovane era da poco uscito dal carcere dopo una condanna per estorsione ai danni dei nonni con cui conviveva.</p>
      <p><b>MIGRANTI, OPEN ARMS SALVA 73 PERSONE DA BARCONE ALLA DERIVA</b><br/>A bordo anche quattro donne e 24 minori.</p>
      <p><b>TRUMP: LA CARICA DEI CANDIDATI DEM, "NESSUNO È AL DI SOPRA DELLA LEGGE"</b><br/>Al quinto dibattito Brilla Sanders: "Non lasciamoci consumare dal presidente o perderemo le elezioni". Delude Biden. </p>
    </article>
  </body>
</html>