<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/skilki_eksgenprokuror_lutsenko_vitrativ_na_navchannya_u_velikiy_britaniyi_suma_vrazhaye_n1237595"/>
    <meta property="og:site_name" content="24 Канал"/>
    <meta property="article:published_time" content="2019-11-21T18:57:00+00:00"/>
    <meta property="og:title" content="Скільки ексгенпрокурор Луценко витратив на навчання у Великій Британії: сума вражає"/>
    <meta property="og:description" content="Колишній голова Генеральної прокуратури Юрій Луценко за навчання у Великій Британії заплатив понад 154 тисячі гривень. Навчався експосадовець у Оксфорді."/>
  </head>
  <body>
    <article>
      <h1>Скільки ексгенпрокурор Луценко витратив на навчання у Великій Британії: сума вражає</h1>
      <address><time datetime="2019-11-21T18:57:00+00:00">21 Nov 2019, 18:57</time> by <a rel="author" href="https://24tv.ua/andriy_shlyahtin_tag5269/" target="_blank">Андрій Шляхтін</a></address>
      <p>
        <b>Колишній голова Генеральної прокуратури Юрій Луценко за навчання у Великій Британії заплатив понад 154 тисячі гривень. Навчався експосадовець у Оксфорді.</b>
      </p>
      <p>Про це <a href="https://public.nazk.gov.ua/declaration/b9ab8d76-80c8-47df-bad7-4d1d3e411f1a">свідчить</a> оновлена декларація за 2019 рік його дружини, експарламентарки Ірини Луценко, яку вона подала 20 листопада.</p>
      <blockquote>До теми! <a href="https://24tv.ua/lutsenko_platit_ponad_50_tisyach_griven_za_uroki_angliyskoyi_v_londoni_n1223259">Луценко платить понад 50 тисяч гривень за уроки англійської в Лондоні</a></blockquote>
      <p>Згідно з документом, оплата за навчання Юрія Луценка у Великій Британії становить <b>154 тисячі 392 гривні. </b>Оплата здійснювалася з території України.</p>
      <p>Крім того, з нематеріальних активів варто відзначити оплату медичних послуг з кардіореабілітації. За це Ірина Луценко загалом заплатила<b> 151 тисячу 251 гривню. </b>А на благодійність вона віддала <b>55,6 тисяч гривень.</b></p>
      <h3>Звідки ж у Луценко на це гроші</h3>
      <p>Згідно з декларацією, у 2019 році Ірина Луценко:</p>
      <ul>
        <li>Працюючи депутаткою, заробила <b>388 тисячі 355 гривень.</b></li>
        <li>Отримала <b>понад 59 тисяч гривень</b> як компенсацію за проїзд.</li>
        <li>майже <b>399 тисяч гривень</b> отримала як компенсацію на ведення депутатської діяльності.</li>
        <li>Отримал<b>а 1,1 мільйона гривень</b> від надання нерухомості в оренду. Орендарями виявилися громадянин : Пейеті Удей Бхаскар, а також компанії "БЕЛ ФАМ" і "БЕЛ ФАМ ЕСТЕТІК". За інформацією ЗМІ, двома останніми володіють син і невістка експрокурора.</li>
        <li>Отримала майже<b> 136 тисяч гривень</b> страхових виплат.</li>
        <li>Держава їй надала<b> понад 31 тисячу гривень </b>на відрядження.</li>
      </ul>
      <p>Її чоловік Юрій Луценко, зі свого боку, працюючи на посаді генпрокурора, у 2019 році отримав<b> 989 тисяч гривень.</b> Також як проценти державний Експортно-імпортний банк йому виплатив майже<b> 88 тисяч гривень.</b></p>
      <blockquote>Цікаво! <a href="https://24tv.ua/ryaboshapka_zrobiv_za_dva_misyatsi_v_razi_bilshe_nizh_lutsenko_za_tri_roki__ekspert_n1231564">Рябошапка зробив за два місяці в рази більше, ніж Луценко за три роки, – експерт</a></blockquote>
      <h3>Чим зараз займаються Юрій і Ірина Луценки</h3>
      <p>
        <b>Юрій Луценко</b>
      </p>
      <p>Юрій Луценко виїхав до Великої Британії в середині жовтня. Цікаво, що сталося це одразу після того, як НАБУ <a href="https://24tv.ua/nabu_vidkrilo_spravu_proti_lutsenka_n1219866">відкрило</a><a href="https://24tv.ua/nabu_vidkrilo_spravu_proti_lutsenka_n1219866"> проти нього</a><a href="https://24tv.ua/nabu_vidkrilo_spravu_proti_lutsenka_n1219866"> кримінальне провадження за підозрою у зловживанні владою.</a> Якщо провину політика доведуть, йому загрожують виправні роботи або позбавлення волі від 3 до 12 років.</p>
      <p>Повернувся Луценко до України на початку листопада нібито через стан здоров’я дружини. Згодом <a href="https://24tv.ua/lutsenko_yde_z_politiki_shho_vin_robitime_dali_n1230470">ексгенпрокурор заявив, що йде з політики.</a> У майбутньому він планує займатися фондом підтримки української книги.</p>
      <p>
        <b>Ірина Луценко</b>
      </p>
      <p>Щодо Ірини Луценко, то вона неочікувано вирішила<a href="https://24tv.ua/lutsenko_hoche_dostrokovo_pripiniti_deputatski_povnovazhennya__zmi_n1228755"> достроково припинити депутаські повноваження</a>. Як пояснила політикиня такий крок, стан здоров‘я їй дає мені можливості працювати у повну силу, а "відлежуватись за спинами команди не звикла".</p>
      <aside>Вона перенесла серйозну проблему з серцем. Такий діагноз не дозволяє працювати на виборців з повною віддаччею, як вона це робила і в опозиції і при владі,<cite>– прокоментував ситуацію Юрій Луценко.</cite></aside>
      <p>Місце Ірина Луценко у фракції "Європейська солідарність" має зайняти колишній очільник Інституту національної пам’яті <a href="https://24tv.ua/volodimir_vyatrovich__ofitsiyno_narodniy_deputat_rishennya_tsvk_n1234194">Володимир В’ятрович.</a></p>
    </article>
  </body>
</html>