<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/voleybol/vlado-nikolov-razkri-greshkite-na-dancho-lazarov-i-dosegashnoto-ni-voleybolno-upravlenie_443649.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-21T18:00:00+00:00"/>
    <meta property="og:title" content="Владо Николов разкри грешките на Данчо Лазаров и досегашното ни волейболно управление"/>
    <meta property="og:description" content="Аз не съм сред кандидатите за нов президент, обяви легендата"/>
  </head>
  <body>
    <article>
      <h1>Владо Николов разкри грешките на Данчо Лазаров и досегашното ни волейболно управление</h1>
      <h2>Аз не съм сред кандидатите за нов президент, обяви легендата</h2>
      <address>
        <time datetime="2019-11-21T18:00:00+00:00">21 Nov 2019, 18:00</time>
      </address>
      <figure>
        <img src="https://static.blitz.bg/documents/thumbnails/sport/780/201911/157435178761307-f6d97d321b4188a43f0636b164a947a7.jpg"/>
        <figcaption>LAP.bg</figcaption>
      </figure>
      <p>Бившият национал и сегашен президент на волейболния Левски София Владимир Николов коментира събитията от последните дни в един от най-обичаните, успешни и обединяващи нацията спортове у нас.</p>
      <p>Николов е сред представителите на сформирания Инициативен комитет в българския волейбол, настояващ за промени от организационен и кадрови характер.</p>
      <p>Сред най-ясно изразените желания на Комитета е премахването на инж. Данчо Лазаров от президентския пост в Българската федерация по волейбол.</p>
      <p>
        <a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/">
          <b>Winbet - победата е на върха на пръстите! (18+)</b>
        </a>
      </p>
      <p>"Знаете вече, че през следващата седмица ще се съберем отново и ще хвърлим повече яснота около всичко, свързано с идеите, задачите и предложенията, които имаме в Инициативния комитет. Да, имаме няколко варианта за следващ президент на федерацията. Ако трябва да бъдем конкретни, ще обявим едно име от обсъжданите 3 кандидатури. Всички те са членове на Управителния съвет на централата. Не, аз не съм сред тях. Не съм в Управителния съвет. А идеята е да спазваме правилата без никакви компромиси. Кои са основните грешки на инж. Данчо Лазаров и досегашното управление на федерацията? Според мен са две. Първата е прекаленото еднолично управление. Взимането на кардинални решения. Това обезсмисля цялата йерархия, наличието на Управителния съвет и всичко останало. Не е коректно да се работи по подобен начин. Втората грешка е липсата на прозрачност за начина, по който биват разходвани средствата, които влизат в БФВ. Никой не знае как се случва това. На какъв принцип. И след това е напълно обяснима реакцията на отделни клубове. Те не разбират какво се случва във финансово отношение. Никой не желае да покаже и обясни как се изразходват средствата.</p>
      <p>Целта е промяна на всичко това. Но нека основните детайли и подробности бъдат все пак разкрити пред всички, когато се съберем отново. Благодаря ви за вниманието и обаждането", коментира Николов.</p>
    </article>
  </body>
</html>