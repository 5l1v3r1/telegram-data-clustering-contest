<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/kosarka/3362161/uzivo-video-zalgiris-zvezda-18-00-crveno-beli-se-u-kaunasu-bore-za-beg-sa-dna-tabele"/>
    <meta property="og:site_name" content="kurir.rs"/>
    <meta property="article:published_time" content="2019-11-21T18:47:00+00:00"/>
    <meta property="og:title" content="UŽIVO, VIDEO: Žalgiris - Zvezda (19.00), crveno-beli se u Kaunasu bore za beg sa dna tabele!"/>
    <meta property="og:description" content="Košarkaši Crvene zvezde gostiju u Kaunasu ekipi Žalgirisa u okviru 10. kola Evorlige."/>
  </head>
  <body>
    <article>
      <h6 class="kicker">EVROLIGA</h6>
      <h1>UŽIVO, VIDEO: Žalgiris - Zvezda (19.00), crveno-beli se u Kaunasu bore za beg sa dna tabele!</h1>
      <address>
        <time datetime="2019-11-21T18:47:00+00:00">21 Nov 2019, 18:47</time>
      </address>
      <p>
        <b>Košarkaši Crvene zvezde gostiju u Kaunasu ekipi Žalgirisa u okviru 10. kola Evorlige. </b>
      </p>
      <p>Trener košarkaša Crvene zvezde Andrija Gavrilović i kapiten ekipe Branko Lazić izjavili su danas da će naredni protivnik Žalgiris imati veliku želju da prekine niz od tri poraza u Evroligi.</p>
      <p>"Naredna utakmica je još jedna teška, dolazi nam ponovo u vrlo kratkom roku, nakon novog putovanja, i to protiv ekipe koja takodje ulazi u ovaj meč nakon poraza u Evroligi. To znači samo jedno, moramo da budemo spremni i da odgovorimo na terenu na njihovu reakciju, jer će Žalgiris izaći sa ogromnim motivom i energijom", rekao je Gavrilović za sajt kluba.</p>
      <p>Zvezda će u četvrtak gostovati Žalgirisu u Evroligi, dva dana posle poraza od Albe u Berlinu.</p>
      <p>Žalgiris je vezao tri izgubljene utakmice u Evroligi i ima skor 3/6.</p>
      <p>Crvena zvezda je još lošija sa dve pobede i sedam poraza, što je uz Zenit najlošiji učinak u prvih devet kola Evrolige.</p>
      <p>"Moramo da pronadjemo rezerve, odigramo dobru utakmicu i odgovorimo našom energijom. U protokolu nam je 14 igrača, očekuje nas trening nakon još jednog dugog puta i nakon njega ćemo da odredimo sa kojim snagama ćemo izaći na teren", kazao je Gavrilović.</p>
      <p>Kapiten ekipe Branko Lazić je rekao da Žalgiris ima veliku energiju i želju da prekine niz od tri poraza.</p>
      <p>"Sigurno da imaju veliki motiv i veliku energiju i želju da prekinu niz od tri poraza, uz to igraju na svom terenu, i u ovako kratkom roku to je prednost koja nije mala. Znamo odakle nam preti opasnost, ekipa ima dosta igrača iz prethodne sezone, imaju odličnu atmosferu u hali, ali sve će biti mnogo lakše ako budemo čvrsti i bez padova u igri", rekao je Lazić.</p>
      <p>Utakmica u Kaunasu igra se od 19.00.</p>
      <figure>
        <iframe src="https://www.youtube.com/embed/OY-h1-CKuA0" width="560" height="315" data-service="Youtube" scrolling="no"/>
      </figure>
      <p>Kurir sport </p>
      <related>
        <h4>NE PROPUSTITE</h4>
        <a href="https://www.kurir.rs/sport/kosarka/3361577/gist-se-oglasio-posle-izbacivanja-iz-zvezdinog-tima-americki-kosarkas-poslao-zagonetnu-poruku-foto"/>
        <a href="https://www.kurir.rs/sport/kosarka/3361321/crveno-beli-u-litvaniji-gavrilovic-zalgiris-ima-veliki-motiv-da-prekine-niz-poraza-foto"/>
        <a href="https://www.kurir.rs/sport/kosarka/3361121/evroliga-se-sprda-sa-zvezdom-ovo-se-delijama-nikako-nece-svideti-sramota-video"/>
        <a href="https://www.kurir.rs/sport/kosarka/3360927/uzivo-video-alba-zvezda-2000-crveno-beli-u-berlinu-traze-izlaz-iz-krize"/>
      </related>
    </article>
  </body>
</html>