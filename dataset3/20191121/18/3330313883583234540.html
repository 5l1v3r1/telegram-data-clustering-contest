<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904650/feyenoord-bestraft-na-wanordelijkheden-in-bern-geen-supporters-mee-naar-porto.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-21T18:16:00+00:00"/>
    <meta property="og:title" content="Feyenoord ontvangt zware UEFA-straf: geen uitsupporters mee naar Porto"/>
    <meta property="og:description" content="Feyenoord zal het Europa League-duel bij FC Porto zonder supporters af moeten werken. De Rotterdammers zijn door de UEFA bestraft vanwege wanordelijkheden tijdens het uitduel met Young Boys op 24 oktober, maakt de club donderdag bekend via de officiële kanalen. Volgens Feyenoord is 'het afsteken van vuurwerk, het aanbrengen van vernielingen, het veroorzaken van wanordelijkheden en het gooien van voorwerpen' door de meegereisde fans in Bern de aanleiding tot de maatregel. De club moet ook een boete van 55 duizend euro betalen aan de UEFA. Feyenoord heeft nog de mogelijkheid om beroep aan te tekenen tegen de uitspraak en zal hier spoedig een beslissing over nemen."/>
  </head>
  <body>
    <article>
      <h1>Feyenoord ontvangt zware UEFA-straf: geen uitsupporters mee naar Porto</h1>
      <address>
        <time datetime="2019-11-21T18:16:00+00:00">21 Nov 2019, 18:16</time>
      </address>
      <p>
        <b>Feyenoord zal het Europa League-duel bij FC Porto zonder supporters af moeten werken. De Rotterdammers zijn door de UEFA bestraft vanwege wanordelijkheden tijdens het uitduel met Young Boys op 24 oktober, maakt de club donderdag bekend via de officiële kanalen.</b>
      </p>
      <p>Volgens Feyenoord is 'het afsteken van vuurwerk, het aanbrengen van vernielingen, het veroorzaken van wanordelijkheden en het gooien van voorwerpen' door de meegereisde fans in Bern de aanleiding tot de maatregel. De club moet ook een boete van 55 duizend euro betalen aan de UEFA. Feyenoord heeft nog de mogelijkheid om beroep aan te tekenen tegen de uitspraak en zal hier spoedig een beslissing over nemen.</p>
      <p>De ploeg van Dick Advocaat zal op donderdag 12 december de Europa League-groepsfase afsluiten met een bezoek aan Porto. Voordat het zover is, komt Rangers FC op donderdag 28 november naar Rotterdam-Zuid. Feyenoord staat samen met FC Porto op plek drie in Groep G en zal moeten winnen van Rangers, dat samen met Young Boys op drie punten afstand staat.</p>
      <figure>
        <iframe data-src="https://twitter.com/Feyenoord/status/1197560625620307970?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>