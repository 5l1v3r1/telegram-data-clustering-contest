<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bhaskar.com/national/news/jharkhand-assembly-elections-2019-bjp-national-president-amit-shah-s-rallies-in-lohardaga-01691783.html"/>
    <meta property="og:site_name" content="Dainik Bhaskar"/>
    <meta property="article:published_time" content="2019-11-21T18:44:17+00:00"/>
    <meta property="og:title" content="झारखंड / राम जन्मभूमि पर आसमान छूने वाला मंदिर बनेगा, कांग्रेस इस मामले को रोकने की कोशिश करती रही: शाह"/>
    <meta property="og:description" content="गृह मंत्री अमित शाह ने गुरुवार को झारखंड के मनिका और लोहरदगा में चुनावी रैली को संबोधित किया ‘कांग्रेस ने पिछले 70 सालों में पिछड़ों को सम्मान नहीं दिया, 2014 में मोदी ने प्रधानमंत्री बनने के बाद ओबीसी आयोग को संवैधानिक मान्यता दी’ ‘रघुवर सरकार ने सबसे बड़ा काम झारखंड को नक्सलवाद से मुक्त करने का किया, इसके कारण सुदूर इलाकों में सुविधाएं पहुंच रहीं’ | Jharkhand Assembly Elections 2019: BJP national president Amit Shah's rallies in Lohardaga and Manika"/>
  </head>
  <body>
    <article>
      <h1>झारखंड / राम जन्मभूमि पर आसमान छूने वाला मंदिर बनेगा, कांग्रेस इस मामले को रोकने की कोशिश करती रही: शाह</h1>
      <address><time datetime="2019-11-21T18:44:17+00:00">21 Nov 2019, 18:44</time> by <a rel="author">Dainik Bhaskar</a></address>
      <slideshow>
        <figure>
          <img src="https://i10.dainikbhaskar.com/thumbnails/730x548/web2images/www.bhaskar.com/2019/11/21/15743380200521_news10_7.jpg"/>
        </figure>
        <figure>
          <img src="https://i10.dainikbhaskar.com/thumbnails/730x548/web2images/www.bhaskar.com/2019/11/21/0521_news9_7.jpg"/>
        </figure>
      </slideshow>
      <ul>
        <li>गृह मंत्री अमित शाह ने गुरुवार को झारखंड के मनिका और लोहरदगा में चुनावी रैली को संबोधित किया</li>
        <li>‘कांग्रेस ने पिछले 70 सालों में पिछड़ों को सम्मान नहीं दिया, 2014 में मोदी ने प्रधानमंत्री बनने के बाद ओबीसी आयोग को संवैधानिक मान्यता दी’</li>
        <li>‘रघुवर सरकार ने सबसे बड़ा काम झारखंड को नक्सलवाद से मुक्त करने का किया, इसके कारण सुदूर इलाकों में सुविधाएं पहुंच रहीं’</li>
      </ul>
      <h3>Dainik Bhaskar</h3>
      <p>Nov 22, 2019, 12:14 AM IST</p>
      <p><b>रांची. </b>गृह मंत्री अमित शाह ने गुरुवार को झारखंड में दो जगह मनिका और लोहरदगा में चुनावी सभाओं को संबोधित किया। उन्होंने कहा कि हर कोई चाहता था कि अयोध्या में मंदिर बने, लेकिन कांग्रेस कोर्ट में केस ही नहीं चलने देती थी। अभी सर्वानुमति से यह निर्णय कर दिया है। राम जन्मभूमि पर आसमान छूने वाला मंदिर बनेगा।.</p>
      <p>शाह ने यह भी कहा, ‘‘हम चाहते थे कि कोर्ट फैसला करे और संवैधानिक रूप से इस विवाद का अंत हो। और देखिए सुप्रीम कोर्ट ने इसका समाधान कर राम मंदिर के निर्माण का प्रशस्त कर दिया। प्रधानमंत्री नरेंद्र मोदी देश की एक के बाद एक समस्याओं का समाधान कर रहे हैं।’’ झारखंड में 5 चरणों में 30 नवंबर से 20 दिसंबर तक वोटिंग होगी। 23 दिसंबर को मतगणना होगी।</p>
      <p>
        <b>शाह ने कहा- पिछड़ों को ज्यादा आरक्षण दिलाने की योजना पर काम कर रही भाजपा</b>
      </p>
      <ul>
        <li>झामुमो-कांग्रेस गठबंधन पर तंज कसते हुए कहा, ‘हेमंत आदिवासियों की बात करते हैं। आप किसके साथ बैठे हो? मैं राहुल और सोनिया से पूछना चाहता हूं कि आपने 70 साल में आदिवासियों के लिए क्या किया?’</li>
        <li>‘कांग्रेस ने पिछले 70 सालों में पिछड़ों को सम्मान नहीं दिया। 2014 में नरेंद्र मोदी प्रधानमंत्री बने तो उन्होंने ओबीसी आयोग को संवैधानिक मान्यता दी।’</li>
        <li>‘संसद के पहले सत्र में मोदी सरकार ने अनुच्छेद 370 और 35-ए को हटाने पर काम किया। देश में आतंकवाद के प्रवेश द्वार को बंद किया।’</li>
        <li>‘हर कोई चाहता था कि अयोध्या में राम मंदिर बनना चाहिए, मगर कांग्रेस ने ऐसा नहीं किया। सुप्रीम कोर्ट ने इस पर फैसला सुनाया और रामलला मंदिर का रास्ता साफ कर दिया।’</li>
        <li>‘ये सब संवैधानिक रूप से हुआ। देश की वर्षों से पड़ी समस्याओं को एक के बाद एक निपटाने का काम मोदी सरकार कर रही है।’</li>
        <li>‘30 नवंबर को मत देकर आप फैसला कीजिए। आपका एक वोट तय करेगा कि अगले पांच साल में झारखंड में किसकी सरकार होगी।’ </li>
        <li>‘बिहार से अलग होकर झारखंड बना। ये लड़ाई तब तक समाप्त नहीं हुई, जब तक कांग्रेस का शासन था। कई शहीद हुए लेकिन झारखंड की रचना नहीं हुई।’</li>
        <li>‘झारखंड तब बना जब अटलजी पीएम बने। 14 साल में भाजपा और कांग्रेस दोनों को शासन करने का मौका मिला, लेकिन स्थिरता नहीं रही।’</li>
        <li>‘कांग्रेस और झामुमो गरीबों-आदिवासियों और पिछड़ों की बात करते हैं। आपने 70 साल शासन किया, गरीबों के घर में बिजली, गैस, स्वास्थ्य कार्ड, शौचालय, रोजगार क्यों नहीं मिला।’</li>
        <li>‘हमने पांच साल में सिलेंडर और बिजली पहुंचाया। घर देने का काम किया, शौचालय और पीने का पानी देने का काम किया।’</li>
        <li>‘झारखंड के लोग कभी सोच नहीं सकते थे कि आजादी का हमें क्या फायदा? आज झारखंड विकास कर रहा है, ये दिख रहा है। कांग्रेस ने 70 साल तक पिछड़ों के साथ अन्याय किया है।’</li>
        <li>‘रघुवर सरकार ने सबसे बड़ा काम झारखंड को नक्सलवाद से मुक्त करने का किया है। इसका परिणाम है कि झारखंड के सुदूर इलाकों में गैस, रोड, बिजली, स्वास्थ्य सुविधा पहुंच रही हैं।’</li>
      </ul>
      <figure>
        <img src="https://visuals.dbnewshub.com/bhaskar/cms-assets/news/images/2019-08/Rashifal_strip3.png"/>
      </figure>
      <related>
        <h4>Recommended News</h4>
        <a href="https://www.bhaskar.com/jharkhand/ranchi/news/jharkhand-women-mlas-candidates-contesting-assembly-election-2019-chunav-01691479.html?ref=rlreco"/>
      </related>
    </article>
  </body>
</html>