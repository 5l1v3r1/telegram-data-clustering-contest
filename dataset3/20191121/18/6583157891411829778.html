<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/zderzenie-audi-z-fordem-na-skrzyzowaniu-w-lublinie-dwoje-dzieci-trafilo-do-szpitala-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-11-21T18:35:00+00:00"/>
    <meta property="og:title" content="Zderzenie audi z fordem na skrzyżowaniu w Lublinie. Dwoje dzieci trafiło do szpitala (zdjęcia)"/>
    <meta property="og:description" content="Utrudnienia w ruchu napotkają kierowcy na skrzyżowaniu ul. Bohaterów Września i Zelwerowicza w Lublinie. Na miejscu wypadku pracują policjanci. Wyznaczono objazdy."/>
  </head>
  <body>
    <article>
      <h1>Zderzenie audi z fordem na skrzyżowaniu w Lublinie. Dwoje dzieci trafiło do szpitala (zdjęcia)</h1>
      <address>
        <time datetime="2019-11-21T18:35:00+00:00">21 Nov 2019, 18:35</time>
      </address>
      <p>
        <b>Utrudnienia w ruchu napotkają kierowcy na skrzyżowaniu ul. Bohaterów Września i Zelwerowicza w Lublinie. Na miejscu wypadku pracują policjanci. Wyznaczono objazdy.</b>
      </p>
      <p>Do zdarzenia doszło w czwartek około godziny 17:10 na ul. Bohaterów Września w Lublinie. Na skrzyżowaniu z ul. Zelwerowicza zderzyły się dwa samochody osobowe: ford i audi. Na miejscu interweniowała straż pożarna, zespół ratownictwa medycznego oraz policja.</p>
      <p>Jak wstępnie ustalono, kierujący fordem mężczyzna wyjeżdżał z ul. Zelwerowicza. Wymusił jednak pierwszeństwo przejazdu na kierowcy audi, który poruszał się ul. Bohaterów Września w stronę obwodnicy. W wyniku tego doprowadził do zderzenia obu pojazdów.</p>
      <p>Dwoje dzieci, które podróżowały fordem, przetransportowano do szpitala. Na miejscu pracują policjanci, którzy ustalają szczegółowe okoliczności zdarzenia. Występują utrudnienia w ruchu.</p>
      <figure>
        <img src="https://www.lublin112.pl/wp-content/uploads/2019/11/2019-11-21_18.32.38.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/2019-11-21_18.32.06.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/2019-11-21_18.32.57.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/74496449_509824029602277_7163199417510526976_n-1280x960.jpg"/>
      </figure>
      <p>(fot. lublin112.pl)</p>
    </article>
  </body>
</html>