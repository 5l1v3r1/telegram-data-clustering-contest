<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/komotini/anagkaia-i-enischysi-kai-i-stelechosi-ton-dikastikon-ypiresion-tis-komotinis/"/>
    <meta property="og:site_name" content="ert.gr"/>
    <meta property="article:published_time" content="2019-11-21T18:13:30+00:00"/>
    <meta property="og:title" content="Αναγκαία η ενίσχυση και η στελέχωση των δικαστικών υπηρεσιών της Κομοτηνής"/>
    <meta property="og:description" content="Ο Σύλλογος Δικαστικών Υπαλλήλων Νομού Ροδόπης Κομοτηνή από τις 26/10/2019 με έγγραφο προς τους βουλευτές του Νομού, Ευριπίδη Στυλιανίδη, Δημήτριο Χαρίτου και Ιλχάν Αχμέτ ζητούσαν τη συνδρομή τους στην ικανοποίηση του αιτήματος τους για ενίσχυση της στελέχωσης των δικαστικών υπηρεσιών της πόλης της Κομοτηνής."/>
  </head>
  <body>
    <article>
      <h1>Αναγκαία η ενίσχυση και η στελέχωση των δικαστικών υπηρεσιών της Κομοτηνής</h1>
      <address><time datetime="2019-11-21T18:13:30+00:00">21 Nov 2019, 18:13</time> by <a rel="author">Μαρία Νικολάου</a></address>
      <p>Ο Σύλλογος Δικαστικών Υπαλλήλων Νομού Ροδόπης Κομοτηνή από τις 26/10/2019 με έγγραφο προς τους βουλευτές του Νομού, <b>Ευριπίδη Στυλιανίδη, Δημήτριο Χαρίτου και Ιλχάν Αχμέτ</b> ζητούσαν τη συνδρομή τους στην ικανοποίηση του αιτήματος τους για ενίσχυση της στελέχωσης των δικαστικών υπηρεσιών της πόλης της Κομοτηνής.</p>
      <figure>
        <img src="https://www.ert.gr/wp-content/uploads/2019/07/%CE%91%CE%AF%CE%B8%CE%BF%CF%85%CF%83%CE%B1-%CE%94%CE%B9%CE%BA%CE%B1%CF%83%CF%84%CE%B7%CF%81%CE%AF%CE%BF%CF%85-1021x576-1021x578.jpg"/>
        <figcaption>OLYMPUS DIGITAL CAMERA</figcaption>
      </figure>
      <p>επιστολή αναφέρονταν πως σύμφωνα με στοιχεία διεθνών οργανισμών, η Ελλάδα έχει μία από τις χειρότερες αναλογίες δικαστικών υπαλλήλων ανά δικαστή (1,5:1, όταν το 2016 ο αντίστοιχος μέσος όρος χωρών Συμβουλίου της Ευρώπης ήταν 3,9 υπάλληλοι για έναν δικαστή). Επιπλέον το δικαστικό της σύστημα χρησιμοποιεί σε περιορισμένο βαθμό τεχνολογικές λύσεις για την αντιμετώπιση της γραφειοκρατίας, ενώ λόγω της οικονομικής κρίσης που περνάει τα τελευταία χρόνια η χώρα δαπανά λιγότερα χρήματα για τη λειτουργία του δικαστικού της συστήματος (-33% οι δημόσιες δαπάνες για τη Δικαιοσύνη το διάστημα 2014-2016). Αποτέλεσμα όλων των ανωτέρω , όπως αναφερόταν στην επιστολή, είναι η καθυστέρηση απονομής δικαιοσύνης με συνέπεια την απαξίωση των θεσμών από τους πολίτες αλλά και οι καταδίκες της χώρας μας στο Ευρωπαϊκό Δικαστήριο.</p>
      <p>«Δυστυχώς οι δικαστικές υπηρεσίες της Κομοτηνής δεν αποτελούν εξαίρεση στην παραπάνω αναλογία με μεγαλύτερο πρόβλημα αυτή τη στιγμή την σοβαρή έλλειψη ανθρωπίνου δυναμικού» τονίζονταν στην επιστολή του Συλλόγου με τη σημείωση ότι η Κομοτηνή είναι η έδρα του Εφετείου Θράκης, ενός από τα μεγαλύτερα Δικαστήρια της χώρας στην αρμοδιότητα του οποίου ανήκουν οι έξι δικαστικές υπηρεσίες των νομών Έβρου, Ροδόπης, Καβάλας, Ξάνθης, Δράμας.</p>
      <p>
        <b>Την πρόσληψη εννέα γραμματέων και ενός επιμελητή δικαστηρίων ζητούν οι υπάλληλοι του Εφετείου Θράκης</b>
      </p>
      <p>Με δεύτερη επιστολή, πάλι προς τους Βουλευτές της Ροδόπης, οι υπάλληλοι του Εφετείου Θράκης ζητούσαν την κατά προτεραιότητα μετάταξη (ειδάλλως, την πρόσληψη) στην υπηρεσία μας εννέα (9) τουλάχιστον δικαστικών υπαλλήλων του κλάδου Γραμματέων και ενός (1) επιμελητή δικαστηρίων, καθόσον οι οργανικές θέσεις των δικαστικών υπαλλήλων κλάδου Γραμματέων είναι είκοσι μία (21), των Επιμελητών Δικαστηρίων τρεις (3), των δακτυλογράφων μία (1) και της πληροφορικής μία (1). «Σήμερα όμως το Εφετείο Θράκης εξυπηρετείται πραγματικά, από δώδεκα (12) μόνον δικαστικούς υπαλλήλους κλάδου Γραμματέων (μία είναι Προϊσταμένη της Διεύθυνσης Γραμματείας, ένας είναι Προϊστάμενος Ποινικού Τμήματος και μια είναι Προϊσταμένη και μοναδική Γραμματέας Πολιτικού Τμήματος), δύο (2) Επιμελητές Δικαστηρίων και καμία δακτυλογράφο. Εξάλλου, στην δύναμη του Εφετείου Θράκης είναι και μια (1) υπάλληλος πληροφορικής, η οποία, όμως, έλαβε, από 7-5-2019 άδεια κυήσεως και ήδη τελεί σε άδεια ανατροφής τέκνου. Μάλιστα σημειωνόταν ότι δύο (2) από τους ήδη υπηρετούντες υπαλλήλους του κλάδου Γραμματέων βρίσκονται στα πρόθυρα της συνταξιοδότησης. Γνωρίζοντας καλά ο βουλευτής του ΚΙΝΑΛ Ιλχάν Αχμέτ, λόγω της χρόνιας δικηγορικής του ενασχόλησης στο χώρο, ότι πλέον, δύσκολα θα μπορεί στο εγγύς μέλλον να λειτουργήσει εύρυθμα το Εφετείο ο βουλευτής του Κινήματος Αλλαγής κατέθεσε αναφορά προς τους υπουργούς Δικαιοσύνης και Εσωτερικών για τα προβλήματα στελέχωσης του Εφετείου Θράκης.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/eidiseis/ellada/politiki/g-katroygkalos-i-nd-efeyriskei-technasmata-kai-kolpa-gia-tin-eklogi-toy-proedroy-dimokratias-audio/"/>
        <a href="https://www.ert.gr/eidiseis/ellada/politiki/k-tzavaras-o-syriza-psachnei-ton-vimatismo-toy-stin-antipoliteysi-audio/"/>
        <a href="https://www.ert.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/elleipseis-nosileytikoy-prosopikoy-sto-pagni/"/>
        <a href="https://www.ert.gr/perifereiakoi-stathmoi/kavala/kavala-oriaki-i-katastasi-sto-nosokomeio-kavalas/"/>
        <a href="https://www.ert.gr/perifereiakoi-stathmoi/komotini/komotinisto-pleyro-ton-karkinopathon-o-eyripidis-stylianidis/"/>
        <a href="https://www.ert.gr/perifereiakoi-stathmoi/komotini/dimitris-charitoy-xeplenete-toys-trapezites-eis-ygeian-ton-koroidon-poy-plirosan-kai-synechizoyn-na-plironoyn-ta-spasmena-ton-trapezon/"/>
      </related>
    </article>
  </body>
</html>