<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/karpyuk-ta-baluh-borotimutsya-z-katuvannyami-v-ukrajini-50054989.html"/>
    <meta property="og:site_name" content="НВ"/>
    <meta property="article:published_time" content="2019-11-21T18:20:00+00:00"/>
    <meta property="og:title" content="Колишні в’язні Кремля Карпюк та Балух боротимуться з катуваннями в Україні"/>
    <meta property="og:description" content="Звільнені з російського полону українські політв'язні Микола Карпюк та Володимир Балух створили громадську організацію Український центр запобігання катуванням."/>
  </head>
  <body>
    <article>
      <h1>Колишні в’язні Кремля Карпюк та Балух боротимуться з катуваннями в Україні</h1>
      <h2>Звільнені з російського полону українські політв'язні Микола Карпюк та Володимир Балух створили громадську організацію Український центр запобігання катуванням.</h2>
      <address>
        <time datetime="2019-11-21T18:20:00+00:00">21 Nov 2019, 18:20</time>
      </address>
      <p>Про це повідомили в офісі уповноваженого Верховної Ради з прав людини.</p>
      <p>«Символічно, що саме в річницю Революції Гідності оголошено про створення організації, яка захищатиме гідність, бо катування є найганебнішим злочином проти людини», — повідомив Карпюк.</p>
      <p>Колишні політв'язні, які зіткнулися з катуваннями у російських застінках, зауважили, що випадки катувань заарештованих в Україні непоодинокі.</p>
      <p>Читайте також:</p>
      <ul>
        <li>
          <a href="https://nv.ua/ukr/ukraine/events/karpyuk-pro-torturi-v-rosiyskiy-v-yaznici-bili-strumom-i-ne-davali-spati-novini-ukrajini-50041867.html">Били струмом і не давали спати: Карпюк розповів, як його і Клиха катували російські тюремники</a>
        </li>
        <li>
          <a href="https://nv.ua/ukr/ukraine/events/baluh-pro-torturi-v-rosiyskiy-v-yaznici-novini-ukrajini-50043014.html">Балух про тортури в російській в’язниці: Було фізичне насильство з погрозами сексуальної наруги</a>
        </li>
      </ul>
      <p>«Україна має позбутися страшного минулого, яке залишилося у спадок ще від НКВД-КДБ», — зазначив Балух.</p>
      <p>Карпюка та Балуха звільнили 7 вересня 2019 року в рамках <a href="https://nv.ua/specials/obmen-plennymi.html">обміну утримуваними особами</a> між Україною і РФ.</p>
      <p>У Росії Миколу Карпюка незаконно засудили до 22,5 років ув’язнення через нібито участь у Першій чеченській війні у складі збройних формувань самопроголошеної республіки Ічкерія.</p>
      <p>Володимир Балух отримав чотири роки та 11 місяців колонії за проукраїнську позицію в окупованому Криму.</p>
    </article>
  </body>
</html>