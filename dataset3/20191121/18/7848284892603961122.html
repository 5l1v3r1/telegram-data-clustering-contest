<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/juve-danilo-per-lo-scudetto-solo-noi-e-l-inter-loro-stanno-facendo-bene-ma-la-stagione-e-lunga-323677"/>
    <meta property="og:site_name" content="FcInterNews.it"/>
    <meta property="article:published_time" content="2019-11-21T18:42:41+00:00"/>
    <meta property="og:title" content="Juve, Danilo: &quot;Per lo scudetto solo noi e l'Inter? Loro stanno facendo bene, ma la stagione è lunga&quot;"/>
    <meta property="og:description" content="Danilo,, terzino brasiliano della Juventus, intervistato da SkySport, ha parlato anche della lotta scudetto con l'Inter. &quot;Le partite dopo la sosta delle nazionali non sono mai..."/>
  </head>
  <body>
    <article>
      <h1>Juve, Danilo: "Per lo scudetto solo noi e l'Inter? Loro stanno facendo bene, ma la stagione è lunga"</h1>
      <address><time datetime="2019-11-21T18:42:41+00:00">21 Nov 2019, 18:42</time> by <a rel="author">Alessandro Cavasinni</a></address>
      <p><b>Danilo</b>,, terzino brasiliano della Juventus, intervistato da <i>SkySport</i>, ha parlato anche della lotta scudetto con l'Inter. "Le partite dopo la sosta delle nazionali non sono mai facili, specialmente contro una squadra che sta facendo una bella stagione e con ottimi giocatori come l'Atalanta - ha detto l'ex City -. Però noi non possiamo sbagliare se vogliamo restare in testa alla classifica.".</p>
      <p><b>Che tipo di gara sarà quella contro l'Atalanta?</b><br/>"Stanno andando molto bene e non possiamo sottovalutarli. Se loro mettono molta molta intensità noi ne dovremo mettere molta di più, dobbiamo essere pronti a lottare. Non so quale sarà il risultato ma noi andiamo lì per vincere".</p>
      <p><b>È lotta a due per lo scudetto?</b><br/>"L’Inter sta facendo bene. Però la stagione è molto lunga, siamo solo a novembre e nel calcio tutto può cambiare nel giro di due o tre mesi: una squadra può infilare una serie di vittorie e avvicinarsi a noi. Dobbiamo pensare solo a noi stessi, di partita in partita, non guardare gli altri. Questo è il miglior cammino da fare per ottenere quello che abbiamo in mente".</p>
      <p><b>Che differenze ci sono tra la Serie A, la Premier League e la Liga?</b><br/>"Ogni campionato ha le sue particolarità, i suoi pregi e difetti. Seguivo la Serie A e sono arrivato qui nel miglior momento. Avevo già avuto occasione di parlare con la Juventus e credo che questo sia il miglior momento per essere in questo club. Abbiamo l’ambizione di fare grandi cose e vincere".</p>
      <p>
        <a href="https://www.videointer.it/watch.php?vid=35a85bbea">
          <b>VIDEO - COSI' DE PAUL HA CONQUISTATO L'ARGENTINA IN COPPA AMERICA</b>
        </a>
      </p>
    </article>
  </body>
</html>