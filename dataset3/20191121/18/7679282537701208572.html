<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-india-predicted-xi-for-day-night-test-match-against-bangladesh-2861874.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-21T18:28:41+00:00"/>
    <meta property="og:title" content="IND vs BAN, 2nd Test: डे-नाइट टेस्ट मैच में कुछ ऐसी हो सकती है भारत की प्लेइंग XI"/>
    <meta property="og:description" content="भारत और बांग्लादेश के बीच दो मैचों की सीरीज का दूसरा टेस्ट मैच 22 नवंबर से कोलकाता के ईडन गार्डन्स में खेला जाना है। पहली बार दोनों टीमें डे-नाइट टेस्ट खेलेंगी और दोनों ही टीमें इसकी तैयारी में जुटी..."/>
  </head>
  <body>
    <article>
      <h1>IND vs BAN, 2nd Test: डे-नाइट टेस्ट मैच में कुछ ऐसी हो सकती है भारत की प्लेइंग XI</h1>
      <address><time datetime="2019-11-21T18:28:41+00:00">21 Nov 2019, 18:28</time> by <a rel="author">लाइव हिन्दुस्तान टीम,नई दिल्ली</a></address>
      <p>भारत और बांग्लादेश के बीच दो मैचों की सीरीज का दूसरा टेस्ट मैच 22 नवंबर से कोलकाता के ईडन गार्डन्स में खेला जाना है। पहली बार दोनों टीमें डे-नाइट टेस्ट खेलेंगी और दोनों ही टीमें इसकी तैयारी में जुटी हुई हैं। विराट कोहली की कप्तानी वाली मेज़बान टीम पहले ही 1-0 से सीरीज़ में आगे है और अब उसकी निगाहें क्लीन स्वीप पर लगी हैं जो विश्व टेस्ट चैंपियनशिप में उसकी स्थिति और मजबूत कर देगी।</p>
      <p>दोनों ही टीमों के लिये हालांकि यह मुकाबला जीत से कहीं बढ़कर अहम हो गया है जो उनके लिये क्रिकेट इतिहास का पहला गुलाबी गेंद मुकाबला है जबकि कई अन्य टीमें पहले ही इस प्रारूप में खेल चुकी हैं।</p>
      <h3>
        <a href="https://www.livehindustan.com/cricket/story-india-vs-bangladesh-ind-vs-ban-2nd-test-pink-ball-test-at-kolkata-live-streaming-when-and-where-to-watch-live-telecast-on-tv-and-online-2861834.html">INDvsBAN, 2nd Test: कब-कहां और कैसे देखें मैच की लाइव स्ट्रीमिंग और टेलीकास्ट</a>
      </h3>
      <p>यह मुकाबला इसलिये भी अहम है क्योंकि इसके लिये ज़ोरों शारों से तैयारियां की गयी हैं, पूरे शहर भर में ही गुलाबी गेंद से होने वाले इस मुकाबले के लिये पहले से कई कार्यक्रम आयोजित किये गये हैं तो मैच के लिये बंगलादेश की प्रधानमंत्री शेख हसीना से लेकर भारत के गृह मंत्री अमित शाह और पूर्व दिग्गज क्रिकेटर तक इस मैच में अपनी उपस्थिति दर्ज कराने पहुंचेंगे।</p>
      <p>ईडन गार्डन मैदान की दीवारें खिलाड़ियों की कलाकृतियों से रंग गयी हैं तो मैदान पर सेना के पैराट्रूपर्स खास अंदाज़ में हवा से मैदान पर पहुंच दोनों टीमों के कप्तानों को उनकी पहली गुलाबी गेंद भेंट करेंगे। स्टेडियम में 60 हजार से अधिक दर्शकों के इस मुकाबले को देखने आने की उम्मीद है।</p>
      <p>
        <b>
          <a href="https://www.livehindustan.com/cricket/story-nz-vs-eng-first-test-new-zealand-pace-attack-restricts-england-on-even-first-day-2861765.html">बेन स्टोक्स एक बार फिर बने न्यूजीलैंड के लिए मुसीबत, इंग्लैंड मजबूत</a>
        </b>
      </p>
      <p>
        <b>भारत के खिलाफ कुछ ऐसी हो सकती है भारत की प्लेइंग इलेवन-</b>
      </p>
      <p>रोहित शर्मा, मयंक अग्रवाल, चेतेश्वर पुजारा, विराट कोहली(कप्तान), अजिंक्य रहाणे(उप कप्तान), रवींद्र जडेजा, ऋद्धिमान साहा, रविचंद्रन अश्विन, इशांत शर्मा, मोहम्मद शमी, उमेश यादव</p>
    </article>
  </body>
</html>