<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90209"/>
    <meta property="og:site_name" content="Denník politika"/>
    <meta property="article:published_time" content="2019-11-21T18:35:02+00:00"/>
    <meta property="og:title" content="Obeťou streľby neďaleko amerického St. Louis sa stalo len dvojročné dieťa"/>
    <meta property="og:description" content="21.11.2019 (Webnoviny.sk) – Len dvojročné dieťa sa vo štvrtok stalo obeťou streľby, ku ktorej došlo v obci Glasgow Village neďaleko St. Louis v americkom štáte Missouri. Náhodný okoloidúci našiel ležať dieťa na zemi a rýchlo privolal záchranku, pričom sa pôvodne domnieval, že sa dieťa zadusilo hračkou."/>
  </head>
  <body>
    <article>
      <h1>Obeťou streľby neďaleko amerického St. Louis sa stalo len dvojročné dieťa</h1>
      <address><time datetime="2019-11-21T18:35:02+00:00">21 Nov 2019, 18:35</time> by <a rel="author">Webnoviny</a></address>
      <p>21.11.2019 (Webnoviny.sk) – Len dvojročné dieťa sa vo štvrtok stalo obeťou streľby, ku ktorej došlo v obci Glasgow Village neďaleko St. Louis v americkom štáte Missouri. Náhodný okoloidúci našiel ležať dieťa na zemi a rýchlo privolal záchranku, pričom sa pôvodne domnieval, že sa dieťa zadusilo hračkou.</p>
      <p>Záchranári však neskôr zistili, že malé dieťa utrpelo strelné zranenia, a pokúsili sa mu zachrániť život. To sa však už nepodarilo a krátko po prevoze do nemocnice ho vyhlásili za mŕtve.</p>
      <p>V tomto roku zahynulo po streľbe v St. Louis a jeho okolí už vyše dvadsať detí a tínedžerov, uvádza agentúra The Associated Press (AP).</p>
      <p>Viac k témam: <a href="https://www.webnoviny.sk/tag/dieta/"><u>dieťa</u></a>, <a href="https://www.webnoviny.sk/tag/strelba/"><u>streľba</u></a><br/>Zdroj: Webnoviny.sk – <a href="https://www.webnoviny.sk/obetou-strelby-nedaleko-americkeho-st-louis-sa-stalo-len-dvojrocne-dieta/"><u>Obeťou streľby neďaleko amerického St. Louis sa stalo len dvojročné dieťa</u></a> © SITA Všetky práva vyhradené.</p>
    </article>
  </body>
</html>