<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b2%cf%8c%ce%bb%ce%bf%cf%82-%cf%83%cf%85%ce%b3%ce%ba%ce%bb%ce%bf%ce%bd%ce%b9%cf%83%cf%84%ce%b9%ce%ba%ce%ae-%cf%85%cf%80%cf%8c%ce%b8%ce%b5%cf%83%ce%b7-%cf%80%ce%b1%ce%b9%ce%b4%ce%b9%ce%ba%ce%ae.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-21T18:31:47+00:00"/>
    <meta property="og:title" content="Βόλος: Συγκλονιστική υπόθεση παιδικής πορνογραφίας – Ακόμη και νήπια είχαν πέσει θύματα του 39χρονου που δρούσε μέσω Facebook"/>
    <meta property="og:description" content="Έχει σοκαριστεί η κοινωνία του Βόλου από την υπόθεση παιδικής πορνογραφίας, με πρωταγωνιστή έναν 39χρονο και θύματα ανήλικα παιδιά, ακόμη και νηπιακής ηλικίας."/>
  </head>
  <body>
    <article>
      <h1>Βόλος: Συγκλονιστική υπόθεση παιδικής πορνογραφίας – Ακόμη και νήπια είχαν πέσει θύματα του 39χρονου που δρούσε μέσω Facebook</h1>
      <address>
        <time datetime="2019-11-21T18:31:47+00:00">21 Nov 2019, 18:31</time>
      </address>
      <p>
        <b>Έχει σοκαριστεί η κοινωνία του Βόλου από την υπόθεση παιδικής πορνογραφίας, με πρωταγωνιστή έναν 39χρονο και θύματα ανήλικα παιδιά, ακόμη και νηπιακής ηλικίας.</b>
      </p>
      <p>Σύμφωνα με ρεπορτάζ του “Ταχυδρόμου”, η αποκάλυψη της υπόθεσης έγινε έπειτα από αναφορές που έγιναν από τη διαχείριση του Facebook στην Europol και την Interpol περί διακίνησης πορνογραφικού υλικού στην Ελλάδα με “πρωταγωνιστές” νήπια και παιδιά ηλικίας κάτω των 15 ετών, στην πλειονότητά τους κοριτσάκια.</p>
      <p>Σύμφωνα με ρεπορτάζ του “Ταχυδρόμου”, η αποκάλυψη της υπόθεσης έγινε έπειτα από αναφορές που έγιναν από τη διαχείριση του Facebook στην Europol και την Interpol περί διακίνησης πορνογραφικού υλικού στην Ελλάδα με “πρωταγωνιστές” νήπια και παιδιά ηλικίας κάτω των 15 ετών, στην πλειονότητά τους κοριτσάκια.</p>
      <p>Δράστης της υπόθεσης φέρεται να είναι ένας 39χρονος, που κατηγορείται ότι διακινούσε πορνογραφικό υλικό, που είχε στη διάθεσή του ή παρήγαγε ο ίδιος μέσω του Facebook, προκειμένου να αποκομίζει εισόδημα.</p>
      <p>
        <b>Η ανακοίνωση της αστυνομίας</b>
      </p>
      <p>Σε ανακοίνωση που εξέδωσε η ΕΛ.ΑΣ. αναφέρεται πως συνελήφθη ένας Έλληνας από τη Διεύθυνση Δίωξης Ηλεκτρονικού Εγκλήματος και σε βάρος του σχηματίστηκε δικογραφία, κακουργηματικού χαρακτήρα, για πορνογραφία ανηλίκων, μέσω διαδικτύου.</p>
      <p>Οι αρχές είχαν προηγουμένως αξιοποιήσει στοιχεία από τον οργανισμό NCMEC (National Center for Missing and Exploited Children), σύμφωνα με τα οποία χρήστης, εντός της ελληνικής επικράτειας, κατείχε και διακινούσε υλικό πορνογραφίας ανηλίκων.</p>
      <p>Τα στοιχεία τέθηκαν υπόψη της Εισαγγελίας Πρωτοδικών Αθηνών, η οποία εξέδωσε βούλευμα για την άρση του απορρήτου των επικοινωνιών. Από την άμεση ψηφιακή ανάλυση προέκυψαν τα στοιχεία της ταυτότητας του ημεδαπού και η διεύθυνση κατοικίας του.</p>
      <p>Σε έρευνα που πραγματοποιήθηκε στο σπίτι του φερόμενου ως δράστη, την περασμένη Τρίτη, βρέθηκαν και κατασχέθηκαν δύο σκληροί δίσκοι και κινητό τηλέφωνο με κάρτα sim. Επίσης, σύμφωνα με την ΕΛ.ΑΣ. βρέθηκε πλήθος φωτογραφιών και βίντεο που περιείχαν υλικό πορνογραφίας ανηλίκων. Ο άνδρας συνελήφθη με την αυτόφωρη διαδικασία και οδηγήθηκε στην αρμόδια Εισαγγελία, η οποία τον παρέπεμψε σε κύρια ανάκριση.</p>
    </article>
  </body>
</html>