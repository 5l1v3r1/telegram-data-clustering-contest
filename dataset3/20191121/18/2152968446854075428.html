<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/business/2019/11/21/tradiciiata-okolo-proizvodstvoto-na-bojole-nuvo.430407"/>
    <meta property="og:site_name" content="Dnes.bg"/>
    <meta property="article:published_time" content="2019-11-21T18:22:00+00:00"/>
    <meta property="og:title" content="Традицията около производството на &quot;Божоле Нуво&quot;"/>
    <meta property="og:description" content="Стефан Дeлайе и Весела Тодорова-Мозеттиг пред Bloomberg TV Bulgaria | Dnes.bg"/>
  </head>
  <body>
    <article>
      <h1>Традицията около производството на "Божоле Нуво"</h1>
      <h2>Стефан Дeлайе и Весела Тодорова-Мозеттиг пред Bloomberg TV Bulgaria</h2>
      <address><time datetime="2019-11-21T18:22:00+00:00">21 Nov 2019, 18:22</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <p>Традицията около производството на "Божоле Нуво" започва през 50-те години, след Втората световна война. Две неща обуславят "Божоле Нуво" като традиция - реколтата е била твърде обилна, количеството е било много голямо. Това е вино, което съдържа по-малко алкохол, но трябва да се консумира бързо. Това каза Стефан Дeлайе, председател на Френско-българската търговска и индустриална камара, в предаването "В развитие“ по <a href="https://www.bloombergtv.bg/"><b>Bloomberg TV Bulgaria.</b></a></p>
      <p>Гостът разказа за ежегодните фестивали, които се организират, като в отделните страни те се отбелязват по различен начин.</p>
      <p>"В България сме избрали да направим бизнес коктейл и да празнуваме с цялата българо-френска бизнес общност", допълни той.</p>
      <p>Делайе обясни, че младото "Божоле Нуво" е с кратък процес на ферментация, в него няма много пенин, което го прави леко, като към него се добавя плодов вкус.</p>
      <p>Българските потребители оценяват "Божоле Нуво" като едно ексклузивно френско вино, което могат да опитат веднъж в годината. Това сподели Весела Тодорова-Мозеттиг, директор на Френско-българската търговска и индустриална камара.</p>
      <p>Двамата гости споделиха, че пазарите, на които най-много се разпространява виното, са в САЩ, Азия и континентална Европа.</p>
      <p>Според Стефан Делайе налаганите от САЩ мита на определени продукти, сред които и виното, биха довели до негативен отпечатък върху американската икономика.</p>
      <p>Целият разговор вижте <a href="https://www.bloombergtv.bg/v-razvitie/2019-11-21/zashto-tsyal-svyat-praznuva-pristiganeto-na-bozhole-nuvo"><b>тук</b></a></p>
    </article>
  </body>
</html>