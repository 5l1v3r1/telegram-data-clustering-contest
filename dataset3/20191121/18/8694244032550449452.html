<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbucovina.ro/actualitate/268289/prefectul-mirela-adomnicai-anunta-ca-pentru-interventia-pe-timp-de-iarna-pe-drumurile-nationale-sunt-pregatite-46-de-utilaje-si-ca-sunt-stocuri-de-material-antiderapant-in-pasurile-mestecanis-tihuta"/>
    <meta property="og:site_name" content="NewsBucovina"/>
    <meta property="article:published_time" content="2019-11-21T18:27:54+00:00"/>
    <meta property="og:title" content="Prefectul Mirela Adomnicăi anunță că pentru intervenția pe timp de iarnă pe drumurile naționale sunt pregătite 46 de utilaje și că sunt stocuri de material antiderapant. În pasurile Mestecăniș, Tihuța și Palma s-a aprobat intervenția și cu nisip"/>
    <meta property="og:description" content="Prefectul de Suceava, Mirela Adomnicăi, a declarat, joi, că județul Suceava este pregătit pentru intervenția pe timp de iarnă pe drumurile naționale. Ea a arătat că județul Suceava are cea mai mare rețea de drumuri publice din țară și că din aceasta, peste 600 de kilometri sunt drumuri naționale. Prefectul a spus că cele două …"/>
  </head>
  <body>
    <article>
      <h1>Prefectul Mirela Adomnicăi anunță că pentru intervenția pe timp de iarnă pe drumurile naționale sunt pregătite 46 de utilaje și că sunt stocuri de material antiderapant. În pasurile Mestecăniș, Tihuța și Palma s-a aprobat intervenția și cu nisip</h1>
      <address>
        <time datetime="2019-11-21T18:27:54+00:00">21 Nov 2019, 18:27</time>
      </address>
      <p>Prefectul de Suceava, Mirela Adomnicăi, a declarat, joi, că județul Suceava este pregătit pentru intervenția pe timp de iarnă pe drumurile naționale.</p>
      <p>Ea a arătat că județul Suceava are cea mai mare rețea de drumuri publice din țară și că din aceasta, peste 600 de kilometri sunt drumuri naționale.</p>
      <figure>
        <img src="https://www.newsbucovina.ro/wp-content/uploads/2019/11/Screenshot-6-5.png"/>
      </figure>
      <p>Prefectul a spus că cele două secții de drumuri naționale din județ, respectiv SDN Suceava și SDN Câmpulung Moldovenesc, au nouă baze de deszăpezire cu trei puncte de suport.</p>
      <p>În județ sunt stocuri de materiale antiderapante de peste 12.000 de tone de sare, 35 de tone de clorură de calciu, 14,5 tone de produs ecologic și 892 de tone de nisip.</p>
      <p>Adomnicăi a spus că și în acest an ministrul Transporturilor a aprobat folosirea nisipului ca material antiderapant precizând că nisipul va fi folosit în special în cele trei pasuri unde se înregistrează frecvent probleme, respectiv Pasul Tihuța, Pasul Mestecăniș și Pasul Palma.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FNewsBucovina%2Fvideos%2F498752994056237%2F&amp;show_text=&amp;width=640" width="640" height="360" data-service="Facebook" scrolling="no"/>
      </figure>
      <p>Prefectul a precizat că cele două secții de drumuri naționale au 24 de utilaje de intervenție proprii și alte 22 închiriate potrivit contractelor cu firmele către care s-a externalizat serviciul de deszăpezire.</p>
      <p>În ceea ce privește parazăpezii, în zona SDN Câmpulung Moldovenesc, au fost montați toți, pe o lungime de 2600 de metri liniari, iar în zona SDN Suceava, ca urmare a faptului că încă se lucrează pe câmp, mai sunt de montat 20 la sută din parazăpezii necesari.</p>
      <p>loading...</p>
      <related>
        <h4>ARTICOLE SIMILARE</h4>
        <a href="https://www.newsbucovina.ro/actualitate/268340/harsovschi-sensurile-unice-din-municipiul-suceava-vor-fi-implementate-din-vara-anului-viitor-soseaua-de-centura-a-rezolvat-doar-partial-problema-traficului-in-obcini-video"/>
        <a href="https://www.newsbucovina.ro/actualitate/268338/informare-meteo-vreme-deosebit-de-rece-ninsori-la-munte-precipitatii-mixte-si-intensificari-ale-vantului"/>
        <a href="https://www.newsbucovina.ro/actualitate/268308/accident-intre-doua-tir-uri-in-iacobeni-unul-dintre-autocamioane-s-a-rasturnat-pe-calea-ferata"/>
      </related>
    </article>
  </body>
</html>