<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3384018/lutfu-turkkanin-ak-parti-ile-koalisyon-sozleri-partiyi-karistirdi"/>
    <meta property="og:site_name" content="Milli Gazete"/>
    <meta property="article:published_time" content="2019-11-21T18:06:00+00:00"/>
    <meta property="og:title" content="Lütfü Türkkan'ın 'AK Parti ile koalisyon' sözleri partiyi karıştırdı"/>
    <meta property="og:description" content="Lütfü Türkkan'ın 'AK Parti ile koalisyon' sözleri partiyi karıştırdı"/>
  </head>
  <body>
    <article>
      <h1>Lütfü Türkkan'ın 'AK Parti ile koalisyon' sözleri partiyi karıştırdı</h1>
      <h2>“AK Parti ile koalisyon yapar mısınız?” sorusuna “Yaparız… Ben söylüyorum yaparız... En az 5-6 tane sağlam Bakanlık isteriz.” diyen Grup Başkanvekili Lütfü Türkkan, İYİ Partide gerilimi yükseltti.</h2>
      <address>
        <time datetime="2019-11-21T18:06:00+00:00">21 Nov 2019, 18:06</time>
      </address>
      <p>İYİ Parti Grup Başkanvekili ve Kocaeli Milletvekili Lütfü Türkkan'ın, partisinin Bursa İl Başkanlığı’nda düzenlenen toplantıda, bir partilinin, “AK Parti ile işbirliği mi yapıyoruz” şeklindeki sorusuna verdiği cevap, İYİ Parti'de krize neden oldu. </p>
      <p>İYİ Parti, “AK Parti ile koalisyon yapar mısınız?” sorusuna “Yaparız… Ben söylüyorum yaparız... En az 5-6 tane sağlam Bakanlık isteriz.” diyen Grup Başkanvekili Lütfü Türkkan için sert bir açıklama yayımladı.</p>
      <p>Yapılan açıklamada “Grup Başkanvekilimizin malum yanlış ve kabul edilemez açıklaması, partimizin imasını dahi meşru görmediği ve göremeyeceği bir beyandır.” denildi.</p>
      <h3>NE OLMUŞTU?</h3>
      <p>İYİ Parti Grup Başkanvekili ve Kocaeli Milletvekili Lütfü Türkkan, partisinin Bursa İl Başkanlığı’nda düzenlenen toplantıda, bir İYİ Partili’nin, “AK Parti ile işbirliği mi yapıyoruz” şeklindeki sorusuna ilginç bir cevap vermişti.</p>
      <p>Türkkan “AK Parti  ile koalisyon yapar mısınız? Yaparız. Ben söylüyorum yaparız” demiş ve ‘şartlarını’ şöyle açıklamıştı;</p>
      <p>“Seçim tarihi 2020 sonunu geçmeyecek, bu bir. İki, parlamenter sisteme hemen döneceğiz. Varsa öyle bir teklifleri hemen getirsinler. Bir de öyle MHP gibi otopark, büfe alıp da koalisyon olmaz. En az 5-6 tane sağlam Bakanlık isteriz.”</p>
    </article>
  </body>
</html>