<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/zelenskyy_pryznachyv_zastupnyka_bakanovu_i_zrobyv_kadrovi_perestanovky_v_sbu_331363.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-21T18:16:00+00:00"/>
    <meta property="og:title" content="Зеленський призначив заступника Баканову і зробив кадрові перестановки в СБУ"/>
    <meta property="og:description" content="Президент Володимир Зеленський звільнив Сергія Андрущенка з посади начальника Департаменту захисту національної державності Служби безпеки та призначив його заступником голови СБУ."/>
  </head>
  <body>
    <article>
      <h1>Зеленський призначив заступника Баканову і зробив кадрові перестановки в СБУ</h1>
      <h2>Президент Володимир Зеленський звільнив Сергія Андрущенка з посади начальника Департаменту захисту національної державності Служби безпеки та призначив його заступником голови СБУ.</h2>
      <address>
        <time datetime="2019-11-21T18:16:00+00:00">21 Nov 2019, 18:16</time>
      </address>
      <p>Відповідні укази опубліковані на сайті глави держави.</p>
      <p>“Призначити Андрущенка Сергія Анатолійовича заступником Голови Служби безпеки України”, - зазначається в <a href="https://www.president.gov.ua/documents/8592019-30617">указі №859/2019</a>.</p>
      <p>Попередньо Президент <a href="https://www.president.gov.ua/documents/8562019-30605">указом №856/2019 </a>звільнив Андрущенка з посади начальника Департаменту захисту національної державності СБУ.</p>
      <p>Водночас начальником Департаменту захисту національної державності спецслужби призначено Анатолія Дублика (<a href="https://www.president.gov.ua/documents/8602019-30621">указ №860/2019</a>).</p>
      <p>Крім того, глава держави звільнив Олександра Бондарука з начальника управління <a href="https://www.ukrinform.ua/tag-sbu">СБУ</a> у Львівській області (<a href="https://www.president.gov.ua/documents/8572019-30609">указ №857/2019</a>), а Юрія Гончарова - управління СБУ в Чернігівській області (<a href="https://www.president.gov.ua/documents/8582019-30613">указ №858/2019</a>).</p>
      <p>Водночас Гончарова Президент наступним <a href="https://www.president.gov.ua/documents/8612019-30625">указом №861/2019</a> призначив начальником управління СБУ на Львівщині.</p>
    </article>
  </body>
</html>