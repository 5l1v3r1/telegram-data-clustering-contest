<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/social/viorica-dancila-se-declara-multumita-de-activitatea-sie-si-sri-1922403921002019111819176907"/>
    <meta property="og:site_name" content="News.ro"/>
    <meta property="article:published_time" content="2019-11-21T18:39:00+00:00"/>
    <meta property="og:title" content="Viorica Dăncilă se declară mulţumită de activitatea SIE şi SRI"/>
    <meta property="og:description" content="Fostul premier Viorica Dăncilă susţine că este mulţumită de activitatea SRI, SIE şi, dacă ajunge preşedinte, nu consideră că are motive să facă schimbări în conducerile acestor instituţii."/>
  </head>
  <body>
    <article>
      <h1>Viorica Dăncilă se declară mulţumită de activitatea SIE şi SRI</h1>
      <address><time datetime="2019-11-21T18:39:00+00:00">21 Nov 2019, 18:39</time> by <a rel="author">Diana Stancovici</a></address>
      <p>
        <b>Fostul premier Viorica Dăncilă susţine că este mulţumită de activitatea SRI, SIE şi, dacă ajunge preşedinte, nu consideră că are motive să facă schimbări în conducerile acestor instituţii.</b>
      </p>
      <p>Viorica Dăncilă a fost întrebată, joi seară, dacă este mulţumită de activitatea şefilor SRI, SIE şi SPP şi a răspuns: ”Am avut o colaborare instituţională bună, tot ceea ce am solicitat am primit din partea SIE şi SRI. A funcţionat foarte bine această colaborare”.</p>
      <p>Întrebată dacă i se pare că se imun schimbări la aceste instituţii, Dăncilă a spus: ”Nu m-am gândit să fac o schimbare. În momentul în care voi avea motive temeinice să fac o schimbare, probabil mă voi uita pe acele motive,dar schimbarea o face Parlamentul, nu preşedintele”.</p>
      <p>Viorica Dăncilă a fost întrebată şi dacă ar susţine schimbarea legii pentru limitarea mandatului şefilor serviciilor secrete şi a spus: ”Nu eu, Parlamentul României hotărăşte acest lucru”.</p>
      <p>În plus, Dăncilă susţine că nu se teme că ar putea fi şantajată de serviciile secrete dacă renunţă la imunitate: ”Un om cinstit nu se teme. Nu mi-e teamă nici să merg la DNA pentru că nu am motive să-mi provoace teamă. Spre deosebire de Klaus Iohannis care a promis acum cinci ani că va renunţa la imunitate, eu o voi face”.</p>
      <p>Întrebată dacă nu crede în existenţa statului paralel: ”Ce legătură are cu imunitatea? Am văzut că au fost abuzuri, ca preşedinte voi lua atitudine când vor exista auzuri împotriva cetăţenilor români”.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>