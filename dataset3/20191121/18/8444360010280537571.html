<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/politikh/dimoskopisi-me-14-monades-proigeitai-i-nea-dimokratia-tou-syriza/2920751/"/>
    <meta property="og:site_name" content="Newsit.gr"/>
    <meta property="article:published_time" content="2019-11-21T18:25:26+00:00"/>
    <meta property="og:title" content="Δημοσκόπηση Pulse: Με 14 μονάδες προηγείται η Νέα Δημοκρατία του ΣΥΡΙΖΑ"/>
    <meta property="og:description" content="Τι λένε οι πολίτες για την κατεύθυνση των πραγμάτων και την οικονομική τους κατάσταση. Ποια είναι η άποψη για την εφαρμογή του αντικαπνιστικού νόμου και τα πρόστιμα. Πως κρίνουν την εφαρμογή του νέου νόμου για το πανεπιστημιακό άσυλο. Πως διαμορφώνεται η πρόθεση ψήφου σύμφωνα με τη δημοσκόπηση"/>
  </head>
  <body>
    <article>
      <h1>Δημοσκόπηση Pulse: Με 14 μονάδες προηγείται η Νέα Δημοκρατία του ΣΥΡΙΖΑ</h1>
      <h2>Τι λένε οι πολίτες για την κατεύθυνση των πραγμάτων και την οικονομική τους κατάσταση. Ποια είναι η άποψη για την εφαρμογή του αντικαπνιστικού νόμου και τα πρόστιμα. Πως κρίνουν την εφαρμογή του νέου νόμου για το πανεπιστημιακό άσυλο. Πως διαμορφώνεται η πρόθεση ψήφου σύμφωνα με τη δημοσκόπηση</h2>
      <address><time datetime="2019-11-21T18:25:26+00:00">21 Nov 2019, 18:25</time> by <a rel="author">Newsit Newsroom</a></address>
      <p>Με 14 μονάδες διαφορά προηγείται η Νέα Δημοκρατία του ΣΥΡΙΖΑ σύμφωνα με την δημοσκόπηση της Pulse για λογαριασμό του ΣΚΑΙ. Συγκεκριμένα η ΝΔ προηγείται με 38% ( έναντι 38,5% στην προηγούμενη μέτρηση) ενώ ακολουθεί ο ΣΥΡΙΖΑ με 24% (μια μονάδα λιγότερη από την προηγούμενη μέτρηση). Ακολουθεί το ΚΙΝΑΛ με 6%, το ΚΚΕ με 5,5%, η Ελληνική Λύση με 4% και το ΜέΡΑ25 με 3,5%.</p>
      <figure>
        <img src="https://www.newsit.gr/wp-content/uploads/2019/11/pulse-skai-prothesi.jpg"/>
      </figure>
      <p>Στην παράσταση νίκης σύμφωνα με τη δημοσκόπηση η ΝΔ συγκεντρώνει το 70%, και ο ΣΥΡΙΖΑ το 17%. Στο ερώτημα για το ποιος είναι καταλληλότερος πρωθυπουργός ο Κυριάκος Μητσοτάκης συγκεντρώνει το 45%, ο Αλέξης Τσίπρας το 26% και κανέναν από τους δυο το 23%.</p>
      <figure>
        <img src="https://www.newsit.gr/wp-content/uploads/2019/11/kataliloteros.jpg"/>
      </figure>
      <figure>
        <img src="https://www.newsit.gr/wp-content/uploads/2019/11/parastasi.jpg"/>
      </figure>
      <p>Σε ερώτηση για το αν πιστεύετε πως τα πράγματα στην Ελλάδα πάνε σε σωστή κατεύθυνση το 63% πιστεύει πως βαδίζουμε σωστά, το 31% λάθος και το 8 δεν ξέρω/δεν απαντώ. Για το πως χαρακτηρίζετε την προσωπική σας οικονομική κατάσταση το 14% λέει πως είναι άνετοι, το 48% μέτρια, το 33% δύσκολη και 5% δεν γνωρίζω, δεν απαντώ.</p>
      <p>Στην ερώτηση για το νέο νόμο για το πανεπιστημιακό άσυλο το 66% εκφράζεται θετικά, το 23% αρνητικά ενώ ένα 11% δεν ξέρω/ δεν απαντώ. Μ ε το ενδεχόμενο να υπάρχει κάρτα εισόδου στα Πανεπιστήμια  σύμφωνα με τη δημοσκόπηση το 60% είναι θετικό, μόλις το 10% εκφράζεται αρνητικά, ενώ  ένα μεγάλο ποσοστό που φτάνει το 30% λέει δεν ξέρω/δεν απαντώ.</p>
      <p>Για τον αντικαπνιστικό νόμο η γνώμη των πολιτών είναι θετική καθώς το 75% συμφωνεί και μάλλον συμφωνεί, ενώ  το 17% διαφωνεί ή μάλλον διαφωνεί.</p>
      <p>Δείτε τη δημοσκόπηση που παρουσίασε ο τηλεοπτικός σταθμός ΣΚΑΙ</p>
      <figure>
        <iframe src="https://www.youtube.com/embed/A01k613s2os" width="640" height="480" data-service="Youtube" scrolling="no"/>
      </figure>
    </article>
  </body>
</html>