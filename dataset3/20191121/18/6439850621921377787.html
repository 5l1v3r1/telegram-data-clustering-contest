<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/462265/%e0%a6%b8%e0%a6%be%e0%a6%b0%e0%a6%be%e0%a6%a6%e0%a7%87%e0%a6%b6%e0%a7%87-%e0%a7%aa%e0%a7%ab-%e0%a6%9f%e0%a6%be%e0%a6%95%e0%a6%be%e0%a7%9f-%e0%a6%aa%e0%a7%87%e0%a6%81%e0%a7%9f%e0%a6%be%e0%a6%9c-%e0%a6%ac%e0%a6%bf%e0%a6%95%e0%a7%8d%e0%a6%b0%e0%a6%bf-%e0%a6%9c%e0%a7%8b%e0%a6%b0%e0%a6%a6%e0%a6%be%e0%a6%b0"/>
    <meta property="og:site_name" content="Daily Janakantha"/>
    <meta property="article:published_time" content="2019-11-21T18:21:00+00:00"/>
    <meta property="og:title" content="সারাদেশে ৪৫ টাকায় পেঁয়াজ বিক্রি জোরদার করেছে টিসিবি"/>
    <meta property="og:description" content="অনলাইন রিপোর্টার ॥ রাজধানী ঢাকাসহ সারাদেশে বিভাগ ও জেলা পর্যায়ে ৪৫ টাকা কেজি দরে পেঁয়াজ বিক্রি জোরদার করেছে রাষ্ট্রীয় মালিকাধীন বিপণন প্রতিষ্ঠান ট্রেডিং করপোরেশন অব বাংলাদেশ (টিসিবি)। এজন্য ঢাকা শহরেই ৫০টি গুরুত্বপূর্ণ জায়গায় ট্রাকের মাধ্যমে পেঁয়াজ বিক্রি চলছে বলে বাণিজ্য মন্ত্রণালয়ের সংবাদ বিজ্ঞপ্তিতে জানানো হয়েছে। বিজ্ঞপ্তিতে ..."/>
  </head>
  <body>
    <article>
      <h1>সারাদেশে ৪৫ টাকায় পেঁয়াজ বিক্রি জোরদার করেছে টিসিবি</h1>
      <address>
        <time datetime="2019-11-21T18:21:00+00:00">21 Nov 2019, 18:21</time>
      </address>
      <figure>
        <img src="http://www.dailyjanakantha.com/files/201911/1574364106_36.jpg"/>
      </figure>
      <p>অনলাইন রিপোর্টার ॥ রাজধানী ঢাকাসহ সারাদেশে বিভাগ ও জেলা পর্যায়ে ৪৫ টাকা কেজি দরে পেঁয়াজ বিক্রি জোরদার করেছে রাষ্ট্রীয় মালিকাধীন বিপণন প্রতিষ্ঠান ট্রেডিং করপোরেশন অব বাংলাদেশ (টিসিবি)। এজন্য ঢাকা শহরেই ৫০টি গুরুত্বপূর্ণ জায়গায় ট্রাকের মাধ্যমে পেঁয়াজ বিক্রি চলছে বলে বাণিজ্য মন্ত্রণালয়ের সংবাদ বিজ্ঞপ্তিতে জানানো হয়েছে।</p>
      <p>বিজ্ঞপ্তিতে আরও বলা হয়, সরকার বিশেষ উদ্যোগ নিয়ে আকাশ ও সমুদ্রপথে পর্যাপ্ত পেঁয়াজ আমদানি শুরু করেছে। ইতিমধ্যে আকাশ ও সমুদ্রপথে পেঁয়াজের চালানগুলো দেশে পৌঁছাতে শুরু করেছে। বিভিন্ন এয়ারলাইন্সের মাধ্যমে মিসর, তুরস্ক ও পাকিস্তান থেকে পেঁয়াজ আমদানি হচ্ছে।</p>
      <p>সরকার পেঁয়াজের সরবরাহ স্বাভাবিক রাখতে ও ন্যায্যমূল্য নিশ্চিত করতে টিসিবির মাধ্যমে বিক্রয়ের ব্যবস্থা নিয়েছে। ইতিমধ্যে, দেশি পেঁয়াজ (পাতাসহ) পর্যাপ্ত বাজারে এসেছে। পেঁয়াজের মূল্যও দ্রুত গতিতে কমছে। এখন পেঁয়াজের সরবরাহ ও মূল্য স্বাভাবিক হচ্ছে।</p>
    </article>
  </body>
</html>