<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/cultura/libri/2019/11/21/masina-e-la-speranza-che-abbiamo-di-durare_0bbb6bc6-cf43-43d3-a386-c13275a7f3ee.html"/>
    <meta property="og:site_name" content="ANSA.it"/>
    <meta property="article:published_time" content="2019-11-21T18:09:30+00:00"/>
    <meta property="og:title" content="Masina e la speranza che abbiamo di durare"/>
    <meta property="og:description" content="EMILIO MASINA, LA SPERANZA CHE ABBIAMO DI DURARE (EMERSIONI- CASTELVECCHI, PP. 193 EURO 19.50) Un analista e la sua affollata solitudine, le vite degli altri che entrano ed escono dalla stanza ovattata del suo studio,gli amori, gli umori, le angosce. (ANSA)"/>
  </head>
  <body>
    <article>
      <h1>Masina e la speranza che abbiamo di durare</h1>
      <h2>Amori e dolori nello studio di uno psicoanalista</h2>
      <address><time datetime="2019-11-21T18:09:30+00:00">21 Nov 2019, 18:09</time> by <a rel="author">Silvia Lambertucci</a></address>
      <slideshow>
        <figure>
          <img src="http://www.ansa.it/webimages/img_700/2018/7/6/1b7b18eb81da211761c8df9b1e58f198.jpg"/>
          <figcaption>Cinema Psicanalisi<cite>RIPRODUZIONE RISERVATA © Copyright ANSA</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/21/f1d54c965344a2f0dffcdf3610e2bde8.jpg"/>
          <figcaption>
            <cite>RIPRODUZIONE RISERVATA © Copyright ANSA</cite>
          </figcaption>
        </figure>
        <figure>
          <img src="http://www.ansa.it/webimages/img_700/2015/11/20/815f8fe94e2be80a1bba34a691bb1104.jpg"/>
          <figcaption>Tv: In Treatment, Castellitto, parola effetto speciale<cite>RIPRODUZIONE RISERVATA © Copyright ANSA</cite></figcaption>
        </figure>
        <figure>
          <img src="http://www.ansa.it/webimages/img_700/2015/11/20/2d3b0036ce3c83385c897fce3c64f080.jpg"/>
          <figcaption>Tv: In Treatment, Castellitto, parola effetto speciale<cite>RIPRODUZIONE RISERVATA © Copyright ANSA</cite></figcaption>
        </figure>
        <figure>
          <img src="http://www.ansa.it/webimages/img_700/2015/11/20/0ac96e816b7773ba4c63728732caddc8.jpg"/>
          <figcaption>Tv: In Treatment, Castellitto, parola effetto speciale<cite>RIPRODUZIONE RISERVATA © Copyright ANSA</cite></figcaption>
        </figure>
      </slideshow>
      <p><b>EMILIO MASINA, LA SPERANZA CHE ABBIAMO DI DURARE (EMERSIONI- CASTELVECCHI, PP. 193 EURO 19.50)</b> Un analista e la sua affollata solitudine, le vite degli altri che entrano ed escono dalla stanza ovattata del suo studio,gli amori, gli umori, le angosce. Quelle dei pazienti e anche le sue personali che alla fine, inevitabilmente, si intrecciano. Che fare, poi, se fra tante emozioni nel rigore dei rapporti medico-paziente si fa strada un sentimento diverso, qualcosa che a tradimento si insinua nel terapeuta al punto da metterlo di fronte alla tentazione di cedere all'illusione di un amore? Incentrato sulla storia di Lavinia, affascinante e affermata professionista che per effetto del transfert si innamora del suo analista, "La speranza che abbiamo di durare", debutto in narrativa dello psicoanalista Emilio Masina, apre uno squarcio sul dietro le quinte di uno dei mestieri più intriganti e meno conosciuti, mestiere solitario e addirittura "pericoloso", ci dice l'autore per bocca del suo personaggio, "come quello del palombaro che si cala a grandi profondità, fra vorticose correnti". <br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>