<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/viola-34-neni-jedina-ve-stejne-casti-bratislavy-nasli-dalsi-mrtvou-zenu-28"/>
    <meta property="og:site_name" content="eXtra.cz"/>
    <meta property="article:published_time" content="2019-11-21T18:25:00+00:00"/>
    <meta property="og:title" content="Viola (†34) není jediná: Ve stejné části Bratislavy našli další mrtvou ženu (†28)"/>
    <meta property="og:description" content="Bratislavu pohltil strach! Před třemi dny policie informovala o brutální vraždě krásné Violy (†34), ve čtvrtek přišla zpráva o další mrtvé ženě (†28). Bezvládné tělo muži zákona našli ve stejné části metropole jako umučenou učitelku angličtiny."/>
  </head>
  <body>
    <article>
      <h6 class="kicker">krvavé slovensko</h6>
      <h1>Viola (†34) není jediná: Ve stejné části Bratislavy našli další mrtvou ženu (†28)</h1>
      <address><time datetime="2019-11-21T18:25:00+00:00">21 Nov 2019, 18:25</time> by <a rel="author">Zdeněk Drgáč</a></address>
      <slideshow>
        <figure>
          <img src="https://www.extra.cz/images/thumbs/a1/73/a173bae-247442-snimek-obrazovky-2019-11-21-v-18-0d0000000-0d0000000-1d0000000-1d0000000-sector_2560x0-shrink.png"/>
          <figcaption>(Ilustrační foto)<cite>Profimedia.cz, Facebook</cite></figcaption>
        </figure>
        <figure>
          <img src="https://www.extra.cz/images/thumbs/60/bb/60bb2fc-247310-profimedia-0442237409-2560x0-shrink.jpg"/>
          <figcaption>Přístav leží ve stejné části Bratislavy, kde ve čtvrtek našli další mrtvou ženu. (Ilustrační foto)<cite>profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/ee/4c/ee4c6ff-247437-snimek-obrazovky-2019-11-21-v-16-2560x0-shrink.png"/>
          <figcaption>Violu našli surově zraněnou už 11. listopadu, zemřela cestou do nemocnice.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/a0/4e/a04e167-247436-snimek-obrazovky-2019-11-21-v-16-2560x0-shrink.png"/>
          <figcaption>Toužila po lepším světě.<cite>Facebook</cite></figcaption>
        </figure>
        <figcaption>
          <a href="https://www.extra.cz/viola-34-neni-jedina-ve-stejne-casti-bratislavy-nasli-dalsi-mrtvou-zenu-28/galerie/4">+ Dalších 13 fotografií</a>
        </figcaption>
      </slideshow>
      <p>
        <b>Bratislavu pohltil strach! Před třemi dny policie informovala o brutální vraždě krásné Violy (†34), ve čtvrtek přišla zpráva o další mrtvé ženě (†28). Bezvládné tělo muži zákona našli ve stejné části metropole jako umučenou učitelku angličtiny.</b>
      </p>
      <p>Slovensko zažívá jedno z nejtemnějších období. Nejprve <a href="https://www.extra.cz/srdcervouci-basen-o-12-obetech-z-autobusu-smrti-mami-neplac-je-mi-jen-trochu-zima">zemřelo 12 lidí včetně dětí při tragické srážce autobusu</a> s kamionem, potom <a href="https://www.extra.cz/15-fotek-umucene-violy-34-kamaradila-se-s-hvezdou-ordinace-a-pomahala-detem">někdo umučil krásnou učitelku Violu</a> (†34) a o pár dní později přišla zpráva o další mrtvé ženě (†28) v Bratislavě.</p>
      <related>
        <a href="https://www.extra.cz/15-fotek-umucene-violy-34-kamaradila-se-s-hvezdou-ordinace-a-pomahala-detem"/>
      </related>
      <p>Violu zatím neznámý pachatel umlátil a nejspíš i znásilnil už 11. listopadu, policie šla ale s případem ven až tento týden. Jelikož zatím nedopadli vraha, <a href="https://www.extra.cz/zeny-v-bratislave-maji-strach-po-brutalnim-vrahovi-mlade-ucitelky-policie-stale-patra">ve městě zavládl strach a ženy prý v obavách o vlastní životy odmítají vycházet ven.</a></p>
      <h3>Dvě mrtvé ženy za pár dní</h3>
      <p><b>„V brzkých ranních hodinách bylo dnes v teritoriu Bratislava II nalezeno tělo ženy,“</b> oznámil ve čtvrtek ředitel bratislavských policistů Adrián Pavlík. Ve stejné části metropole se nachází i přístav, kde našli umučenou učitelku angličtiny.</p>
      <related>
        <a href="https://www.extra.cz/violu-34-umucili-k-smrti-v-bratislavskem-pristavu-se-svijela-v-krutych-bolestech"/>
      </related>
      <p>Policie se snaží situaci uklidňovat, případy spolu prý nemají souvislost a sériový vrah ve městě neřádí. <b>„Můžu jednoznačně potvrdit, že není žádná souvislost mezi tímto případem a případem, který byl dokumentován ve stejném teritoriu 11. listopadu,“</b> ubezpečil Pavlík.</p>
      <p><a href="https://www.extra.cz/violu-34-umucili-k-smrti-v-bratislavskem-pristavu-se-svijela-v-krutych-bolestech">Viola měla zranění po celém těle, nejkrutější však v oblasti análního otvoru.</a> Příčinu smrti 28leté ženy teprve určí soudní pitva, zatím nebylo potvrzeno, že by se jednalo o vraždu.</p>
    </article>
  </body>
</html>