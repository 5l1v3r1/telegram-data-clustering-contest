<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/agglia/premier-ligk/totenam/pseytikes-oi-dilwseis-ali-gia-moyrinio"/>
    <meta property="og:site_name" content="24sports.com.cy"/>
    <meta property="article:published_time" content="2019-11-21T18:42:00+00:00"/>
    <meta property="og:title" content="Ψεύτικες οι δηλώσεις Άλι για Μουρίνιο"/>
    <meta property="og:description" content="Τα μέσα κοινωνικής δικτύωσης είναι ένα εξαιρετικό εργαλείο έκφρασης απόψεων. Μπορείς με ευκολία να μοιραστείς την άποψη σου και να διασκορπιστεί σε όλο τον κόσμο σε δευτερόλεπτα. Απ’ την άλλη βέβαια τα μέσα κοινωνικής δικτύωσης μπορούν να «καταστρέψουν» κάποιο μέσα από μια ψευδή είδηση."/>
  </head>
  <body>
    <article>
      <h1>Ψεύτικες οι δηλώσεις Άλι για Μουρίνιο</h1>
      <h2>Θύμα «Fake News» ο άσος της Τότεναμ</h2>
      <address><time datetime="2019-11-21T18:42:00+00:00">21 Nov 2019, 18:42</time> by <a rel="author">Εφραίμ Γεωργίου</a></address>
      <p>
        <b>Τα μέσα κοινωνικής δικτύωσης είναι ένα εξαιρετικό εργαλείο έκφρασης απόψεων. Μπορείς με ευκολία να μοιραστείς την άποψη σου και να διασκορπιστεί σε όλο τον κόσμο σε δευτερόλεπτα. Απ’ την άλλη βέβαια τα μέσα κοινωνικής δικτύωσης μπορούν να «καταστρέψουν» κάποιο μέσα από μια ψευδή είδηση.</b>
      </p>
      <p>Τις τελευταίες ώρες κάνει τον κύκλο του διαδικτύου ένα φερόμενο παλιό Tweet απ’ τον Ντέλε Άλι. «Σίγουρα δεν είμαι ο μοναδικός που πιστεύει ότι ο Μουρίνιο είναι υπερεκτιμημένος. Φαίνεται σαν να είναι κακός προπονητής. Χαίρομαι πολύ που ποτέ δεν δούλεψα μαζί του»! αναφέρει το τιτίβισμα που χρεώνεται στον ποδοσφαιριστή. Μάλιστα έχει χρονολογία 2012, με τον Άλι να είναι τότε 15 ετών.</p>
      <p>Όμως το τιτίβισμα αυτό είναι στην ευρήτερη κατηγορία των Fake News. Υπάρχουν δυο γεγονότα που το αποδυκνείουν. Αρχικά το post υποτίθεται πως έγινε το 2012 και έχει 164 χαρακτήρες. Μέχρι το 2017 το Twitter είχε όριο 140 χαρακτήρων. Άρα πως κατάφερε να ξεπεράσει αυτό το εμπόδιο ο Ντέλε Άλι;</p>
      <p>Το δεύτερο είναι ο λογαριασμός. Φαίνεται πως ο λογαριασμός που το έγραψε ήταν @dele_official. Κι όμως πίσω στο 2012 ο Ντέλε Άλι είχε τον λογαριασμό @Dele_Alli36.</p>
      <p>Έτσι πολύ απλά το όλο θέμα είναι ψεύτικο. Στην κατηγορία των Fake News</p>
      <p> </p>
    </article>
  </body>
</html>