<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/ten-files/epikerotita/776247/keros-kykloforiako-chaos-stous-dromous-tis-attikis-pic/"/>
    <meta property="og:site_name" content="to10.gr"/>
    <meta property="article:published_time" content="2019-11-21T18:50:29+00:00"/>
    <meta property="og:title" content="Καιρός: Κυκλοφοριακό χάος στους δρόμους της Αττικής (pic)"/>
    <meta property="og:description" content="Ισχυρές βροχές και καταιγίδες σημειώνονται σε πολλές περιοχές της Αττικής."/>
  </head>
  <body>
    <article>
      <h1>Καιρός: Κυκλοφοριακό χάος στους δρόμους της Αττικής (pic)</h1>
      <h2>Ισχυρές βροχές και καταιγίδες σημειώνονται σε πολλές περιοχές της Αττικής.</h2>
      <address><time datetime="2019-11-21T18:50:29+00:00">21 Nov 2019, 18:50</time> by <a rel="author">to10.gr</a></address>
      <p>Ισχυρές βροχές και καταιγίδες σημειώνονται σε πολλές περιοχές της Αττικής.</p>
      <p>Για τα έντονα καιρικά φαινόμενα έχει προειδοποιήσει με έκτακτο δελτίο επιδείνωσης καιρού και η Εθνική Μετεωρολογική Υπηρεσία.</p>
      <p>
        <a href="https://www.to10.gr/podosfero/superleague/776076/gavalas-epistoli-tis-fifa-dikeoni-tis-thesis-tou-olybiakou-gia-tin-epo/">
          <i>Γαβαλάς: «Η επιστολή της FIFA δικαιώνει τις θέσεις του Ολυμπιακού για την ΕΠΟ»</i>
        </a>
      </p>
      <p>Οι σφοδρές καταιγίδες άρχισαν να πλήττουν το Λεκανοπέδιο από τα νότια λίγο μετά τις 17:00 το απόγευμα της Πέμπτης  και σταδιακά επεκτάθηκαν σε όλο το νομό Αττικής. Κατά τόπους τα φαινόμενα είναι πολύ ισχυρά και συνοδεύονται από δυνατούς ανέμους.</p>
      <h3>Κυκλοφοριακό χάος</h3>
      <p>Σε ορισμένες περιοχές οι δρόμοι έχουν μετατραπεί σε ποτάμια, δημιουργώντας προβλήματα σε οδηγούς και πεζούς.</p>
      <p>Στη λεωφόρο Κηφισίας, τον Κηφισό και την είσοδο της εθνικής οδού Αθηνών- Κορίνθου, στο ύψος του Σκαραμαγκά, παρατηρείται ιδιαίτερα αυξημένη κίνηση αυτή την ώρα, σύμφωνα με την ενημέρωση από την Διεύθυνση Τροχαίας Αττικής, λόγω της έντονης βροχόπτωσης.</p>
      <p>Παράλληλα, διακόπηκε, πριν από λίγο, η κυκλοφορία των οχημάτων στην οδό Κυριαζή, στην Κηφισιά, από τη συμβολή της με τη λεωφόρο Κηφισίας έως την οδό Αγίου Τρύφωνος, λόγω θραύσης αγωγού ύδρευσης.</p>
      <h3>Ειδικότερα, σύμφωνα με την Τροχαία Αττικής, αυξημένη κίνηση παρουσιάζεται:</h3>
      <ul>
        <li>Αθηνών-Κορίνθου/Λ. Αθηνών (είσοδος)</li>
        <li>Αθηνών-Λαμίας (κόμβος Καλυφτάκη έως Αθηνών-είσοδος)</li>
        <li>Λ. Κηφισού (από παραλιακή εως Αθηνών)</li>
        <li>Λ. Κηφισού (από Αθηνών έως παραλιακή-κάθοδος)</li>
        <li>Κατεχάκη (ρεύμα προς Ηλιούπολη)</li>
        <li>Λ. Κηφισίας (άνοδος)</li>
        <li>Λ. Κηφισίας (κάθοδος)</li>
        <li>Βασ. Κωνσταντίνου</li>
        <li>Λ. Συγγρού (άνοδος)</li>
        <li>Λ. Ποσειδώνος (Αλίμου έως Καραϊσκάκη -ρεύμα προς Πειραιά)</li>
      </ul>
      <p>
        <b>Η κίνηση στους δρόμους σύμφωνα με τον χάρτη της Google</b>
      </p>
      <figure>
        <img src="https://www.in.gr/wp-content/uploads/2019/11/1-63.jpeg"/>
      </figure>
      <p>
        <b>
          <a href="https://www.to10.gr/ten-files/epikerotita/776247/keros-kykloforiako-chaos-stous-dromous-tis-attikis-pic/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>