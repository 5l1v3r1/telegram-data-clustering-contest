<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/dit-zijn-de-twee-snelst-verkopende-nintendo-switch-games-ooit-33197"/>
    <meta property="og:site_name" content="Apparata"/>
    <meta property="article:published_time" content="2019-11-21T18:45:00+00:00"/>
    <meta property="og:title" content="Dit zijn de twee snelst verkopende Nintendo Switch games ooit"/>
    <meta property="og:description" content="De Pokémon-hype is nog lang niet voorbij."/>
  </head>
  <body>
    <article>
      <h1>Dit zijn de twee snelst verkopende Nintendo Switch games ooit</h1>
      <h2>De Pokémon-hype is nog lang niet voorbij.</h2>
      <address><time datetime="2019-11-21T18:45:00+00:00">21 Nov 2019, 18:45</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Al met al is deze generatie Nintendo-consoles met de Switch ontzettend succesvol en dat is deels te danken aan de ijzersterke spellen die voor de portable console-hybride uitkomen. Daar mag het Japanse gamebedrijf nog een tweetal games bij rekenen, want Pokémon is heter dan ooit.</p>
      <p>De zomer van 2016 stond helemaal in het teken van <a href="https://www.apparata.nl/nieuws/de-ontwikkelaar-van-pokemon-go-is-nu-4-miljard-waard-29356">Pokémon GO</a> en het was toen al onvoorstelbaar dat een twee decennia oude franchise nog steeds zo populair was. Nu, ruim 3 jaar na de Pokémon GO-hype is er weer een game die harten van vele jongeren en ouderen steelt. Dusdanig, dat het de snelst verkopende game voor de Nintendo Switch is. En die console heeft ook Breath of the Wild en Super Smash Bros. Ultimate tot zijn beschikking!</p>
      <p>Pokémon Sword en Shield werden binnen de eerste zeg dagen na de release maar liefst 6 miljoen keer verkocht. Daarmee is dit koppel games de snelst verkopende game in de geschiedenis van de Nintendo Switch. <a href="https://twitter.com/ZhugeEX/status/1197452404658192384">Volgens</a> game-analist Daniel Ahmad heeft een op de vijf Japanners met een Switch nu een (of beide) nieuwe Pokémon game(s).</p>
      <p>Daarmee verslaan Pokémon Sword en Shield de voormalige recordhouder, Smash Bros. Ultimate. De Nintendo knokgame werd in de eerste week 5 miljoen keer verkocht. Het hele succes van Sword en Shield (ondanks de <a href="https://www.metacritic.com/game/switch/pokemon-sword-shield-dual-pack">gemixte reviews</a>) bewijst dat Pokémon twintig jaar nadat het onze kinderharten veroverde nog steeds ontzettend relevant is. En voor Sword en Shield hoef je met dit ijskoude weer gelukkig niet naar buiten..</p>
      <p>Lees ook: <a href="https://www.apparata.nl/nieuws/waarom-pokemon-fans-ineens-helemaal-gek-werden-32484">Waarom Pokémon-fans ineens helemaal gek werden</a></p>
    </article>
  </body>
</html>