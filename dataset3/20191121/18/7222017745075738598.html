<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tennis24.gr/anelave-tin-giastremska-o-mpagin/"/>
    <meta property="og:site_name" content="Tennis24"/>
    <meta property="article:published_time" content="2019-11-21T18:22:48+00:00"/>
    <meta property="og:title" content="Ανέλαβε την Γιαστρέμσκα ο Μπαγίν"/>
    <meta property="og:description" content="Ένας από τους πλέον επιτυχημένους προπονητές στο γυναικείο Tour, ο Σάσα Μπαγίν, το 2020 θα δουλέψει πλάι στην ανερχόμενη Ουκρανή Νταγιάνα Γιαστρέμσκα, όπως ανακοίνωσε η 19χρονη…   Με ανάρτησή της στα μέσα κοινωνικής δικτύωσης, η Γιαστρέμσκα έκανε γνωστό πως θα έχει δίπλα της την ερχόμενη σεζόν, τον πολύ επιτυχημένο Σάσα Μπαγίν. Ο Μπαγίν μετά τον […]"/>
  </head>
  <body>
    <article>
      <h1>Ανέλαβε την Γιαστρέμσκα ο Μπαγίν</h1>
      <address>
        <time datetime="2019-11-21T18:22:48+00:00">21 Nov 2019, 18:22</time>
      </address>
      <h3>Ένας από τους πλέον επιτυχημένους προπονητές στο γυναικείο Tour, ο Σάσα Μπαγίν, το 2020 θα δουλέψει πλάι στην ανερχόμενη Ουκρανή Νταγιάνα Γιαστρέμσκα, όπως ανακοίνωσε η 19χρονη…</h3>
      <p>Με ανάρτησή της στα μέσα κοινωνικής δικτύωσης, η Γιαστρέμσκα έκανε γνωστό πως θα έχει δίπλα της την ερχόμενη σεζόν, τον πολύ επιτυχημένο Σάσα Μπαγίν.</p>
      <p>Ο Μπαγίν μετά τον “χωρισμό” του με την Κριστίνα Μλαντένοβιτς πριν λίγες εβδομάδες, κι ενώ κατάφερε να αντιστρέψει την άσχημη αγωνιστική κατάσταση στην οποία βρισκόταν η Γαλλίδα, έψαξε και βρήκε νέα πρόκληση στην καριέρα του.</p>
      <p>Αφού πρώτα είχε οδηγήσει στο Νο1 του κόσμου τη Ναόμι Οσάκα και την βοήθησε στο μέγιστο, να κατακτήσει το παρθενικό της Grand Slam μέσα στο 2018, ο Μπαγίν έγινε διάσημος από τις ικανότητές του να εναλλάσσει την ψυχολογία των τενιστριών του, κατά τη διάρκεια των αγώνων.</p>
      <p>Αυτή τη στιγμή θεωρείται από τους καλύτερους προπονητές παγκοσμίως και σίγουρα η 19χρονη Ουκρανή, Νταγιάνα Γιαστρέμσκα, που φιγουράρει στο Νο22 της παγκόσμιας κατάταξης της WTA αυτή την περίοδο, θα έχει τη δυνατότητα περαιτέρω εξέλιξης του χρόνου.</p>
      <p>Η ανάρτηση της νεαρής, για την συμφωνία της με τον Μπαγίν:</p>
      <p>“Είμαι πολύ χαρούμενη και πολύ ενθουσιασμένη, που ανακοινώνω τη συμφωνία μου με τον Σάσα Μπαγίν.</p>
      <p>Έχω αυτοπεποίθηση πως θα μπορέσει να με βοηθήσει πολύ, για να πετύχω τα όνειρά μου. Ελπίζω, να δουλέψουμε ωραία μαζί και να πετύχουμε τους στόχους μας. Ανυπομονώ να ξεκινήσω την προετοιμασία μου μαζί του”.</p>
      <p>
        <b>Δημήτρης Χαλιάπας</b>
      </p>
    </article>
  </body>
</html>