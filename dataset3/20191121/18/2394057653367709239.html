<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/21/bedzie-nowe-sniper-elite-na-planszy.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-21T18:45:00+00:00"/>
    <meta property="og:title" content="Będzie nowe Sniper Elite - na planszy!"/>
    <meta property="og:description" content="Kolejna gra wideo trafi na planszę. Tym razem wybór jest dość nieoczywisty, bowiem chodzi o grę snajperską Sniper Elite. Projekt w przyszłym roku trafi na Kickstartera."/>
  </head>
  <body>
    <article>
      <h1>Będzie nowe Sniper Elite - na planszy!</h1>
      <h2>Kolejna gra wideo trafi na planszę. Tym razem wybór jest dość nieoczywisty, bowiem chodzi o grę snajperską Sniper Elite. Projekt w przyszłym roku trafi na Kickstartera.</h2>
      <address><time datetime="2019-11-21T18:45:00+00:00">21 Nov 2019, 18:45</time> by <a rel="author">pepsi</a></address>
      <figure>
        <img src="https://img6.gram.pl/ipdq20191121184622340xydy.jpg"/>
      </figure>
      <p>Nowo utworzony oddział firmy <b>Rebellion Developments, Rebellion Unplugged</b>, rozpoczął prace nad grą planszową <b>Sniper Elite: The Board Game</b>. Na razie wiadomo o niej tylko tyle, że będzie to oparta na rywalizacji skradanka dla dwóch do czterech osób. Prototypowa wersja zostanie po raz pierwszy pokazana na <b>PAX Unplugged</b> w Filadelfii (6-8 grudnia), a w przyszłym roku projekt trafi na <b>Kickstartera</b>.</p>
      <p>Seria <b>Sniper Elite</b> doczekała się czterech odsłon i trzyczęściowej serii spin-offów <b>Nazi Zombie Army</b>. Skąd pomysł, by przenieść ją na planszę? – <i>Mój brat Chris i ja robimy gry wideo od ponad 25 lat. Nasza miłość do tego medium ma swoje korzenie w naszym dzieciństwie, kiedy uwielbialiśmy grać w planszówki </i>– tłumaczy założyciel i dyrektor wykonawczy <b>Rebellion Developments, Jason Kingsley</b>. – <i>Mieliśmy tyle wspaniałych gier, komiksów o superbohaterach i uniwersów, z których możemy czerpać. Będzie sporo dobrej zabawy</i> – dodaje.</p>
      <p>
        <a href="https://www.sferis.pl/gry-komputerowe-2263">Oferta gier w sklepie sferis.pl</a>
      </p>
    </article>
  </body>
</html>