<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/blumberg-podneo-prijavu-za-predsednicke-izvore-u-sad/"/>
    <meta property="og:site_name" content="Krstarica"/>
    <meta property="article:published_time" content="2019-11-21T18:56:00+00:00"/>
    <meta property="og:title" content="Blumberg podneo prijavu za predsedničke izvore u SAD"/>
    <meta property="og:description" content="VAŠINGTON - Milijarder i bivši gradonacelnik Njujorka Majkl Blumberg podneo je Saveznoj izbornoj komisiji prijavu za kandidaturu na američkim"/>
  </head>
  <body>
    <article>
      <h1>Blumberg podneo prijavu za predsedničke izvore u SAD</h1>
      <address><time datetime="2019-11-21T18:56:00+00:00">21 Nov 2019, 18:56</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>VAŠINGTON – Milijarder i bivši gradonacelnik Njujorka Majkl Blumberg podneo je Saveznoj izbornoj komisiji prijavu za kandidaturu na američkim predsedničkim izborima, što je još jedan koraka za njegovo uključivanje u nadmetanje demokratiskih kandidata koji žele da se suprotstave aktualnom predsedniku Donaldu Trampu.</p>
      <p>Blumberg, međutim, nije lično saopštio da će se kandidovati za predsednika, a njegov tim navodno posmatra njegovu prijavu, koju je podneo juče, kao neophodan logistički korak dok ne donese konačnu odluku.</p>
      <p>Blumberg (77) je podneo prijavu da se nađe na primarnom izbornom listiću demokrata u nekoliko država koje imaju kraći rok za prijavljivanje, prenosi Vašington egzaminer.</p>
      <p>Očekuje se da će on preskočiti kampanju na prva četiri nadmetanja za nominaciju, u Ajovi, Nju Hempširu, Nevadi i Južnoj Karolini, a da će se fokusirati na prikupljanje glasova u tzv. državama „super utorka“, 3. marta.</p>
      <p>Nekoliko demokratskih kandidata odmah je kritikovalo Blumberga zbog najava o njegovoj nameri da se kandiduje, nakon što je bivši potpredsednik Džo Bajden loše prošao u prvim anketama i prikupljanju novca za kampanju.</p>
      <p>Senatorka iz Masačusetsa Elizabet Voren nazvala je njegovu kampanju „pokušajem da kupi predsednicki mandat“.</p>
      <p>(Tanjug)</p>
    </article>
  </body>
</html>