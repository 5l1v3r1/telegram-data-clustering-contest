<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426179/tetarth-hmera-ethelontikhs-aimodosias-sto-gel-arxaggeloy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-21T18:15:01+00:00"/>
    <meta property="og:title" content="Τέταρτη ημέρα εθελοντικής αιμοδοσίας στο ΓΕΛ Αρχαγγέλου"/>
    <meta property="og:description" content="Το ΓΕΛ Αρχάγγελου στο πλαίσιο των κοινωνικών δράσεων πραγματοποιεί την τέταρτη κατά σεριά του εθελοντική αιμοδοσία. Αυτή θα λάβει χώρα στον χώρο του σχολείου τη Δευτέρα 25 Νοεμβρίου με ώρα έναρξης από τις 9:00 έως τη 13:00."/>
  </head>
  <body>
    <article>
      <h1>Τέταρτη ημέρα εθελοντικής αιμοδοσίας στο ΓΕΛ Αρχαγγέλου</h1>
      <address>
        <time datetime="2019-11-21T18:15:01+00:00">21 Nov 2019, 18:15</time>
      </address>
      <p>
        <b>Το ΓΕΛ Αρχάγγελου στο πλαίσιο των κοινωνικών δράσεων πραγματοποιεί την τέταρτη κατά σεριά του εθελοντική αιμοδοσία. Αυτή θα λάβει χώρα στον χώρο του σχολείου τη Δευτέρα 25 Νοεμβρίου με ώρα έναρξης από τις 9:00 έως τη 13:00.</b>
      </p>
      <p>Η συγκεκριμένη εκδήλωση αποτελεί πρωτοβουλία των μαθητών του ΓΕΛ Αρχαγγέλου. Τις μέρες αυτές το σχολείο μας "πλημμυρίζει" από εθελοντισμό και παιδιά τα οποία είναι διατεθειμένα να βοηθήσουν. Κάτι που θα έχει την ευκαιρία να δουν όσοι παρευρεθούν την ημέρα της αιμοδοσίας. Τα παιδιά αποδεικνύουν για άλλη μια φορά πως η νέα γενιά διακατέχεται από συναισθήματα αλληλεγγύης και αλληλοβοήθειας.</p>
      <figure>
        <img src="https://www.rodiaki.gr/medias/2019/11/20/6f2bf49ca3f45a5113cdf62b7c6160ba.jpg"/>
      </figure>
      <figure>
        <img src="https://www.rodiaki.gr/medias/2019/11/20/81c996b0bb03cb4a211d6ac9cb9ff2e7.jpg"/>
      </figure>
      <p>“Παρακαλούμε όλους τους ήδη αιμοδότες αλλά και νέους που θα μας τιμήσουν με την παρουσία τους να έχουν μαζί τους την αστυνομική τους ταυτότητα και το ΑΜΚΑ τους, προκειμένου να καταχωρηθούν τα στοιχεία τους στο Εθνικό Μητρώο Αιμοδοτών.<br/>Είναι σημαντικό οι εθελοντές αιμοδότες να έχουν κοιμηθεί τις ενδεδειγμένες οκτώ ώρες να μην έχουν καταναλώσει αλκοόλ την παραμονή της αιμοδοσίας και να έχουν φάει πρωινό.</p>
      <figure>
        <img src="https://www.rodiaki.gr/medias/2019/11/20/a3b30fd2c8d5d23b96a99fa8ef7211bb.jpg"/>
      </figure>
      <p>Δεν μπορούν να δώσουν αίμα όσοι έχουν κάνει τατουάζ τους προηγούμενους 6 μήνες ή όσοι έχουν κάποιο τρύπημα στο σώμα τους.<br/>Η αιμοδοσία τελεί υπό την αιγίδα του Συλλόγου Αιμοδοτών Ρόδου "Άγιος Εφραίμ".</p>
      <p>Εμείς καλούμε τόσο τους ήδη αιμοδότες αλλά και νέους στην πιο απλή κίνηση ανθρωπιάς και αλληλεγγύης. Λίγα λεπτά, χωρίς κανένα κόστος είναι αρκετά για να δώσεις, και να σώσεις μια ζωή», επισημαίνει σε σχετική ανακοίνωσή του το ΓΕΛ Αρχαγγέλου.</p>
      <figure>
        <img src="https://www.rodiaki.gr/medias/2019/11/20/81d924839c7e5ba9e136242bde444509.jpg"/>
      </figure>
      <figure>
        <img src="https://www.rodiaki.gr/medias/2019/11/20/9eeda4f9ecb7a1f36fdb4b16abb3e639.jpg"/>
      </figure>
    </article>
  </body>
</html>