<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/lietuva/vakaru-lietuva/palanga-kaledine-pasaka-seks-visa-menesi-programa-1751618/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-21T18:44:00+00:00"/>
    <meta property="og:title" content="Palanga kalėdinę pasaką seks visą mėnesį (programa)"/>
    <meta property="og:description" content="Palanga pradeda spinduliuoti kalėdinę nuotaiką – kurortas puošiamas šventinėmis dekoracijomis, o pirmieji pasirengimo bene jaukiausioms metų šventėms renginiai pakvies jau šį savaitgalį."/>
  </head>
  <body>
    <article>
      <h1>Palanga kalėdinę pasaką seks visą mėnesį (programa)</h1>
      <address><time datetime="2019-11-21T18:44:00+00:00">21 Nov 2019, 18:44</time> by <a rel="author">VE</a></address>
      <p>
        <b>Palanga pradeda spinduliuoti kalėdinę nuotaiką – kurortas puošiamas šventinėmis dekoracijomis, o pirmieji pasirengimo bene jaukiausioms metų šventėms renginiai pakvies jau šį savaitgalį.</b>
      </p>
      <p>Kurorto šventinės erdvės šiais metais bus itin puošnios – kaip ir kasmet, gruodį Kalėdų šviesos miestu tampanti Palanga kvies visus atvykti į pajūrį bei gražiausias žiemos šventes pasitikti Palangoje. O šventinės veiklos kurorte išties nestigs – kalėdiniai renginiai vilios visą gruodį.</p>
      <p>Pirmąjį žiemos penktadienį, gruodžio 6 d., visu grožiu suspindės Palangos miesto eglė, kuri, kaip ir kasmet bus išskirtinė, o šeštadienį, gruodžio 7 d., į Kalėdų eglės įžiebimo šventę pakvies Šventoji.</p>
      <p>Šalia miesto eglės esantis kalėdinėmis šviesomis žėrintis Kurhauzas žiemos švenčių laikotarpiu ne tik spinduliuos išskirtinę, kalėdišką nuotaiką, bet ir atvers duris visai šeimai skirtiems šventiniams renginiams. „Spindinčios Kalėdos Kurhauze“ – taip pavadintas projektas, kiuris visą mėnesį kvies į įvairius koncertus, edukacines programas ir teatrą. Pirmieji pasirengimo artėjančioms šventės renginiai vyks jau šį šeštadienį – 10 val. duris Kurhauze atvers Dovanų meistarnė, kurioje laukiami visi, norintys savo rankomis sukurti mielas smulkmenas, kuriomis per Kalėdas bus galima pradžiuginti artimuosius ar bičiulius. O norintieji sukurti Advento vainiką tą pačią dieną, šeštadienį, 14 val. laukiami Gintaro muziejuje.</p>
      <p>„Jau nuo lapkričio 23 dienos startuojantys renginiai Kurhauze žada daug įdomių susitikimų ir veiklos. Parengėme įspūdingą 25 renginių programą, kuri neabejotinai patiks visai šeimai“, – sakė Palangos kultūros ir jaunimo centro direktorė Vita Petrauskienė.</p>
      <p>Geros muzikos gerbėjus iki metų pabaigos džiugins net septyni Kurhauze vyksiantys koncertai, du visai šeimai skirti projektai su Lietuvos nacionaline filharmonija: „Menų pakylėti“ ir „Parodos paveikslėliai“. Beje, viename projekte dalyvaus ir R. Rostropovičiaus fondo globojamas Palangos talentas.</p>
      <p>Etninės kultūros gerbėjų laukia susitikimas su folkloro grupė „Rana“, koncerte „Vandens burtų šnabždėjimas“ ir Kalėdinė šokių vakaronė su „Mėguva“, „Bočiais“, „Banguoliu“.</p>
      <p>„Norisi išskirti du ypatingus renginius: tarptautinį projektą „At times it is“ su italų pianistu, kompozitoriumi Vincenzo Cipriani ir gruodžio 31 d. vyksiantį koncertą „Metų laikai“, kuriame „Camerata Ars Lituanica“ atliks vieną garsiausių kompozitoriaus A. Vivaldi kūrinių „Metų laikai“. Naujuosius pasitiksime prie Palangos tilto, įspūdingą naujametinį fejerverką lydės taip pat A. Vivaldi „Metų laikai“, – kalbėjo V. Petrauskienė.</p>
      <p>Šeimų Kurhauzo „Dovanų meistarnėje“ taip pat lauks net 12 edukacinių programų. Susitikimų, kurių pirmasis numatytas jau šį šeštadienį, lapkričio 23 d., metu dalyviai, patariami patyrusių etnologų, savo rankomis kurs mielas ir šiltas šventines rankų darbo dovanėles – „Dovanų meistarnėje“ sužinosite, kaip sukurti šiaudinukus eglutei, kalėdines puošmenas, molio, skiautelių dovanėles, burtų lėlytės, netgi išmoksite meduolių dekoravimo subtilybių. Tradiciškai, metų pabaigoje „Grubusis“ teatras pakvies į premjerą „Tanato viešbutis“. Iki naujųjų metų žiūrovams bus parodyti septyni spektakliai.</p>
      <p>Koncertai, edukaciniai užsiėmimai, paskaitos, parodos, labdaros vakarai bei kiti smagūs šventiniai renginiai palangiškių ir kurorto svečių lauks ir kitose miesto kultūrinėse erdvėse – Palangos viešojoje bibliotekoje, Kurorto muziejuje, Gintaro muziejuje, J. Šliūpo memorialinėje sodyboje, Koncertų salėje, Palangos bei Šventosios bažnyčiose, netgi – Palangos baseine. „Renginių Palangoje numatyta tiek daug, kad norintieji daugumoje jų apsilankyti tikrai neturės kada nuobodžiauti“, – šypsojosi V. Petrauskienė.</p>
      <p>
        <b>SPINDINČIOS KALĖDOS PALANGOJE</b>
      </p>
      <p>
        <b>LAPKRITIS</b>
        <b> </b>
      </p>
      <p><b>23, 27, 30 d. <br/>Dovanų meistarnė visai šeimai:<br/></b>23 d. 10 val. –  Šiaudinukai eglutei<br/>27 d. 18 val. –  Kalėdinės puošmenos<br/>30 d. 10 val. –  Skiautelių dovanėlės<br/>         14 val. –  Molio dovanėlės<br/>Palangos kurhauzas, Grafų Tiškevičių al. 1, III a.<br/><i>Informacija ir registracija tel.:  8 688 83 160, el. p. <a href="mailto:kultura@pkjc.lt">kultura@pkjc.lt</a></i></p>
      <p>
        <b>23 d. 14.00 val.</b>
      </p>
      <p>
        <b>Advento vainiko dirbtuvėlės</b>
      </p>
      <p>Palangos gintaro muziejus, Vytauto g. 17</p>
      <p>
        <i>Registracija tel. (8 460) 30 326, el. p. gintaro.muziejus@ldm.lt  </i>
        <i> </i>
      </p>
      <p>
        <i> </i>
      </p>
      <p><b>23 d. 18.00 val. <br/>„Grubiojo“ teatro premjera „Tanato viešbutis</b>“</p>
      <p>Režisierius V. Milinis<br/>Palangos kurhauzo teatro palėpė, Grafų Tiškevičių al. 1, III a. <br/><i>Bilietus platina </i><i>www.ticketmarket.lt</i><i> </i></p>
      <p>
        <i> </i>
      </p>
      <p><b>28 d</b>. <b>18.00 val.</b> <br/><b>Koncertas visai šeimai „Menų pakylėti“<br/></b>Palangos kurhauzo koncertų salė, Grafų Tiškevičių al. 1 <br/><i>Bilietus platina www.ticketmarket.lt</i></p>
      <p><b>29 d. 17.00 val. <br/>Paskaita „Apie Advento papročius“</b> <br/>Jono Šliūpo memorialinė sodyba, Vytauto g. 23A­</p>
      <p>
        <b>29 d. 19.00 val. Palangos labdaros vakaras „Pasidalinkime gerumu“</b>
      </p>
      <p>Palangos koncertų salė, Vytauto g. 43</p>
      <p><b>30 d. 18.00 val.</b> <br/><b>Koncertas „Vandens burtų šnabždėjimas“</b> <br/><b>Dalyvauja folkloro grupė „Rana“</b><br/>Palangos kurhauzo koncertų salė, Grafų Tiškevičių al. 1</p>
      <p>
        <b>GRUODIS</b>
      </p>
      <p><b>1 d. 15.00 val. <br/>Koncertas „Advento šviesoje“<br/>Dalyvauja Paulina Daukšytė, Mantas Leonardo Lizzi, Palangos kamerinis choras</b> <br/>Palangos kurorto muziejus, Birutės al. 37A</p>
      <p><b>1, 8, 15, 29 d. 16.00 val.; 7, 14 d. 18.00 val.<br/> „Grubiojo“ teatro premjera „Tanato viešbutis“</b> <br/>Palangos kurhauzo teatro palėpė, Grafų Tiškevičių al. 1, III a. <br/><i>Bilietus platina www.ticketmarket.lt</i></p>
      <p><b>2–6 d. 17.00 val. <br/>Kalėdinės kūrybinės dirbtuvėlės</b> <br/>Palangos baseinas, Kretingos g. 23<br/><i>Informacija tel.: (8 460) 43 430</i></p>
      <p><b>4, 11, 7, 14, 21 d. <br/>Dovanų meistarnė visai šeimai:<br/></b>4 d. 18 val. – Kalėdinės puošmenos <br/>7 d. 10 val. – Molio dovanėlės<br/>       14 val. – Burtų lėlytės <br/>11 d. 18 val. – Odinės dovanėlės<br/>14 d. 10 val. – Meduolių dekoravimas<br/>          14 val. – Odinės dovanėlės<br/>21 d. 10 val. – Skiautelių dovanėlės<br/>          14 val. Meduolių dekoravimas<br/>Palangos kurhauzas, Grafų Tiškevičių al. 1, III a.<br/><i>Informacija ir registracija tel.: 8 688 83160, el. p. <a href="mailto:kultura@pkjc.lt">kultura@pkjc.lt</a></i></p>
      <p>
        <b>6 d.</b>
        <b> 16.00 val.<br/> Adventinis kanklių muzikos vakaras su kompozicijų autore ir atlikėja Žemyna Trinkūnaite</b>
      </p>
      <p>Palangos kurorto muziejaus salė, Birutės al. 37A</p>
      <p>
        <b> </b>
      </p>
      <p><b>6 d</b>.<b> 18.00 val.</b> <br/><b>Palangos miesto eglės įžiebimo šventė „Laiko keliautojai“</b><br/> Grafų Tiškevičių alėja </p>
      <p><b>7 d. 19.00 val. <br/>Palangos metų apdovanojimai „Gintarinė snaigė 2019“</b><br/>Palangos koncertų salė, Vytauto g. 43<b> </b></p>
      <p><b>8, 15 d. 14.00 val.</b> <br/><b>Kalėdinių 3D atvirukų dirbtuvėlės</b><br/>Palangos gintaro muziejus, Vytauto g. 17 <br/>Registracija tel.: (8 460) 30 326, el. p. gintaro.muziejus@ldm.lt</p>
      <p><b>10–21 d. </b><br/><b>Edukaciniai užsiėmimai „Kiekvienam po vaškinę žvakę“</b><br/>Jono Šliūpo memorialinė sodyba, Vytauto g. 23A<br/>Registracija tel:. (8 460) 54 559, el. p. <a href="mailto:j.sliupo.sodyba@lnm.lt">j.sliupo.sodyba@lnm.lt</a><b> </b></p>
      <p><b>11 d. 11.00 val. </b><br/><b>Kūrybinės dirbtuvės „Kalėdų link“<br/></b>Karaliaus Mindaugo profesinio mokymo centro Kurorto verslo skyrius, Gedimino g. 5<br/>Informacija ir registracija tel.: (8 460) 49 124, el. p. <a href="mailto:palanga@kaupa.lt">palanga@kaupa.lt</a></p>
      <p><b>13 d</b>.<b> 18.00 val.</b> <br/><b>Vincenzo Cipriani projektas „At times it is“ (Italija)</b> <br/>Palangos kurhauzo koncertų salė, Grafų Tiškevičių al. 1<br/><i>Bilietus platina </i><i><a href="http://www.ticketmarket.lt/">www.ticketmarket.lt</a></i><b><i> </i></b></p>
      <p><b>13 d. 17.00 val.<br/>Kūrybinės grupės „Mostas” parodos  „Kūryboje švenčių nėra” atidarymas <br/></b>Palangos viešoji biblioteka, Vytauto g. 61, III a.</p>
      <p><b>19 d. 18.00 val.</b> <br/><b>Koncertas „Kalėdinė klasika”</b> <br/>Dalyvauja Ieva Prudnikovaitė – Pitrėnė (mecosopranas) ir profesorė Nijolė Ralytė (fortepijonas) <br/>Palangos viešoji biblioteka, Vytauto g. 61, III a.</p>
      <p><b>20 d.</b> <b>18.00 val. <br/>Koncertų ciklas „Muzikos vakarai kurhauze“ su Lietuvos nacionaline filharmonija Teatralizuotas koncertas visai šeimai „Parodos paveikslėliai“</b> <br/>Palangos kurhauzo koncertų salė, Grafų Tiškevičių al. 1 <br/><i>Bilietus platina www.ticketmarket.lt</i></p>
      <p><b>22, 28 d. 14.00 val. <br/>Ekskursija ,,Kalėdos dvare“</b> <br/>Palangos gintaro muziejus, Vytauto g. 17 <br/><i>Informacija tel.: (8 460) 30 326</i></p>
      <p><b>26 d. 13.00 val. <br/>Kalėdinės muzikos valanda<br/>Dalyvauja Palangos orkestras</b><br/>Palangos Švč. Mergelės Marijos Ėmimo į dangų bažnyčia, Vytauto g. 51</p>
      <p><b>28 d</b>.<b> 18.00 val. <br/>Kalėdinė šokių vakaronė</b> <br/><b>Dalyvauja folkloro ansamblis „Mėguva“, liaudiškų šokių ansambliai „Bočiai“ ir Banguolis“</b><br/>Palangos kurhauzo koncertų salė, Grafų Tiškevičių al. 1</p>
      <p><b>31 d. <br/>16.00 val. Koncertas „Gruodžio susitikimai“</b> <br/><b>Dalyvauja Gintarė Skerytė, Dainius Puišys, Povilas Jaraminas</b> <br/>Palangos gintaro muziejus, Vytauto g. 17 <br/><i>Bilietus platina www.bilietai.lt</i></p>
      <p><b>18.00 val. Naujametinis koncertas „Metų Laikai“<br/>Dalyvauja „Camerata Ars Lituanica“ </b><br/>Palangos kurhauzo koncertų salė, Grafų Tiškevičių al. 1<br/><i>Bilietus platina www.ticketmarket.lt</i></p>
      <p><b>24.00 val.</b> <b>Naujametinis fejerverkas nuo Palangos tilto</b></p>
      <p>
        <b>ŠVENTOJOJE</b>
      </p>
      <p>
        <b>GRUODIS</b>
      </p>
      <p><b>7 d.</b> <b>16.00 val. <br/>Eglės įžiebimo šventė</b> <br/>Dalyvauja Steponas Januška ir Palangos kamerinis choras<b><br/></b>Šventosios Švč. Mergelės Marijos Jūrų Žvaigždės bažnyčia, Jūros g. pėsčiųjų al.</p>
      <p><b>10, 11 d. 10.30, 12.30 val.</b> <br/><b>Kalėdinių žaisliukų dirbtuvėlės </b><br/>Šventosios g. 1, Šventoji</p>
      <p><b>21 d. 11.00, 12.00, 13.00 val. <br/>Susitikimai su Kalėdų seneliu <br/></b>Šventosios biblioteka, Šventosios g. 1, II a.</p>
      <p><b>31 d. 24.00 val.</b> <b>Naujametinis fejerverkas</b></p>
      <p>Šventosios g. 1</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/lietuva/vakaru-lietuva/palangos-egle-uzlies-spindincia-dziugesio-banga-1678158/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/vakaru-lietuva/palanga-visa-menesi-kurs-kaledine-pasaka-programa-1677569/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/vakaru-lietuva/palanga-spindes-ir-kvepes-meduoliais-programa-1597008/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/vakaru-lietuva/palangoje---ranku-darbo-kaledines-dovanos-1267150/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/vakaru-lietuva/muzikuojanti-palangos-egle-dovanoja-dziaugsma-1119368/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/vakaru-lietuva/palanga-nusvis-kaledinemis-spalvomis-1104683/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>