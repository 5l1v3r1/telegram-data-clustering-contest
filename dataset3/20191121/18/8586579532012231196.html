<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/aytun-ciray-bulent-arinci-feto-kumpasinin-suc-ortagi-olmakla-sucladi-257381h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-21T18:29:00+00:00"/>
    <meta property="og:title" content="Aytun Çıray, Bülent Arınç'ı FETÖ kumpasının suç ortağı olmakla suçladı"/>
    <meta property="og:description" content="İYİ Parti Genel Başkan Yardımcısı Aytun Çıray, Bülent Arınç’ı FETÖ'nün Kozmik Oda kumpasının ortağı olmakla suçladı."/>
  </head>
  <body>
    <article>
      <h1>Aytun Çıray, Bülent Arınç'ı FETÖ kumpasının suç ortağı olmakla suçladı</h1>
      <address><time datetime="2019-11-21T18:29:00+00:00">21 Nov 2019, 18:29</time> by <a rel="author">Yeni Çağ Gazetesi</a></address>
      <p>
        <b>İYİ Parti Genel Başkan Yardımcısı Aytun Çıray, Bülent Arınç’ı FETÖ'nün Kozmik Oda kumpasının ortağı olmakla suçladı.</b>
      </p>
      <p>İYİ Parti Genel Başkan Yardımcısı ve İzmir Milletvekili Aytun Çıray, Komisyonda görüşülen Milli Savunma Bakanlığı bütçesi üzerine söz aldı.</p>
      <p>Çıray, FETÖ’nün 2009 yılında ‘Bülent Arınç’a suikast yapılacak’ iddiasıyla Genelkurmay Başkanlığı’ndaki Kozmik Oda’ya girmesine değinerek, Bülent Arınç’ı FETÖ’nün suç ortağı olmakla suçladı.</p>
      <p>2012 yılının Ocak ayında dönemin Genelkurmay Başkanı İlker Başbuğ’un tutuklandığını hatırlatan Çıray, “Kozmik oda kumpasının ortağı Sayın Bülent Arınç’ın bugüne kadar bu konuda tek kelimeyle ifadesi bile alınmadı. Ne hikmetse bizim FETÖ Komisyonunda yazıp çizdiğimiz bütün bu gerçekler bizde var ama Meclis’in şeylerinde bulunamıyor. İktidar partisinin en has adamları bile suçluların para karşılığı aklandığı bir FETÖ borsasının varlığından bahsediyor. Bunu Adalet ve Kalkınma Partili saygın milletvekilleri söylüyor. Yani Türkiye'nin hem içeride, hem dışarıda bir kuşatma içinden geçtiğinden şüphe yok.” ifadelerini kullandı.</p>
      <related>
        <a href="https://www.yenicaggazetesi.com.tr/savcilik-bulent-arincin-damadi-icin-harekete-gecti-beraat-kararina-itiraz-etti-255673h.htm"/>
        <a href="https://www.yenicaggazetesi.com.tr/akpli-isim-fetometre-niye-siyaset-kurumunda-uygulanmiyor-255586h.htm"/>
        <a href="https://www.yenicaggazetesi.com.tr/bulent-arincin-damadinin-beraat-gerekcesi-sempatinin-otesinde-degil-255570h.htm"/>
        <a href="https://www.yenicaggazetesi.com.tr/nedim-senerle-bulent-arinc-arasinda-pompaci-tartismasi-255449h.htm"/>
      </related>
    </article>
  </body>
</html>