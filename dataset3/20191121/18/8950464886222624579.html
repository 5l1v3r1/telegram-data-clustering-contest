<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techbyte.sk/2019/11/vojna-novych-konzol-playstation-5-ma-byt-vykonnejsia-nez-chystany-xbox-scarlett/"/>
    <meta property="og:site_name" content="TECHBYTE.sk"/>
    <meta property="article:published_time" content="2019-11-21T18:17:29+00:00"/>
    <meta property="og:title" content="Vojna nových konzol: PlayStation 5 má byť výkonnejšia než chystaný Xbox Scarlett"/>
    <meta property="og:description" content="Sony aj Microsoft pokračujú vo vývoji nových generácií herných konzol. Vývojári však už majú prvé testovacie kusy a zatiaľ to vyzerá na..."/>
  </head>
  <body>
    <article>
      <h1>Vojna nových konzol: PlayStation 5 má byť výkonnejšia než chystaný Xbox Scarlett</h1>
      <h2>Vojna nových konzol môže začať. Zatiaľ má navrch PlayStation 5.</h2>
      <address><time datetime="2019-11-21T18:17:29+00:00">21 Nov 2019, 18:17</time> by <a rel="author" href="https://www.techbyte.sk/author/lukas/" target="_blank">Lukáš Zachar</a></address>
      <p>
        <b>Sony aj Microsoft pokračujú vo vývoji nových generácií herných konzol – <a href="https://www.techbyte.sk/2019/11/playstation-5-ps-konzola-dizajn-koncept/">PlayStation 5</a> a <a href="https://www.techbyte.sk/2019/11/microsoft-cena-noveho-xbox/">Xbox Scarlett</a>. Najväčší vývojári však už dostali prvé testovacie kusy, tzv. devkity, za pomoci ktorých sa mohli pustiť do vývoja herných titulov určených už pre nové systémy. Vyzerá to tak, že konzola od Sony ponúkne vyšší výkon, <a href="https://wccftech.com/playstation-5-ahead-of-xbox-scarlett-performance/">píše</a> server Wccftech.</b>
      </p>
      <p>S informáciami prišiel používateľ diskusného fóra ResetEra, <a href="https://www.resetera.com/threads/next-gen-ps5-and-next-xbox-speculation-launch-thread-ot7-nm.148625/page-135#post-26645549"><i>Kleegamefan</i></a>, ktorý/-á o konzolách za posledných pár týždňov zverejňoval veľmi zaujímavé a presné informácie. Jeho najnovší kúsok puzzle sa <b>týka výkonu</b>, v ktorom má mať <b>PlayStation 5 navyše</b>. Minimálne čo sa čistého herného výkonu týka. Podotýka však, že to <b>môže byť spojené</b> aj s tým, že <b>testovací hardvér aj softvér</b> od Sony sú <b>v pokročilejšom štádiu</b>. Pripomíname, že prvotné testy prebehli na testovacej platforme oboch systémov, tzv. devkite.</p>
      <p>„<i>Momentálne je herný výkon lepší na PlayStation 5. Som presvedčený, že je to kvôli tomu, že devkit PS5 je v lepšom hardvérovom aj softvérovom štádiu. Očakávam, že Scarlett (Xbox, pozn. red.) PlayStation dobehne, keď k nám prídu vylepšené testovacie verzie.</i></p>
      <p><i>Vzhľadom na to, že doménou Microsoftu je prevažne softvér je viac ako pravdepodobné, že Scarlett pobeží na pokročilejšej verzii DirectX, vďaka ktorej na konzole hry budú bežať svižnejšie než na PlayStation 5. Aj napriek tomu, že Xbox nemusí mať tak výkonný hardvér,</i>“ konštatuje.</p>
      <p>Je pravdepodobné, že obe spoločnosti už <b>uzavreli finálnu hardvérovú výbavu</b> a akékoľvek rozdiely medzi oboma konzolami budú odteraz závisieť len na softvéri.</p>
      <p>PlayStation 5 aj Xbox Scarlett sa na trh majú dostať <b>už budúci rok</b>. Viac informácií prinesieme hneď, ako ich získame.</p>
    </article>
  </body>
</html>