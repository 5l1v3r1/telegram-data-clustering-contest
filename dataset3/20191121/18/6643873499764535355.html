<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/btmeninger/debatt/i/kJxAl9/la-bokbaaten-leve"/>
    <meta property="og:site_name" content="Bergens Tidende"/>
    <meta property="article:published_time" content="2019-11-21T18:11:28+00:00"/>
    <meta property="og:title" content="Debatt: – La bokbåten leve"/>
    <meta property="og:description" content="Enig med Stig Holmås?"/>
  </head>
  <body>
    <article>
      <h1>Debatt: – La bokbåten leve</h1>
      <h2>Epos er helt spesiell kulturspreder, kjent over hele verden.</h2>
      <address><time datetime="2019-11-21T18:11:28+00:00">21 Nov 2019, 18:11</time> by <a rel="author">Stig Holmås</a></address>
      <p>Debattinnlegg</p>
      <p><b>Bokbåten Epos</b> forsyner barn og voksne fra ytterst på øyene til innerst i fjordene med bøker. Den er og var Norges første litteraturhus. Den seilte omkring med foredragsholdere, teatergrupper, visesangere og opplesende forfattere om bord lenge før ordet litteraturhus hadde rullet over noens tunge.</p>
      <p>Storparten av lånerne er barn. Bokbåten er deres hovedkulturtilbud der de bor, ofte nesten det eneste. De gleder seg alltid til Epos skal komme. Hver vår og hver høst.</p>
      <details>
        <summary>Fakta<br/>Bokbåten Epos</summary>
        <p>Bokbåten Epos er en flytende bibliotektjeneste som har vært i drift i 60 år.</p>
        <p>Den er et samarbeidstiltak mellom fylkesbibliotekene i Hordaland og Møre og Romsdal.</p>
        <p>To ganger i året besøker Epos øyer og bygder inne i fjordene.</p>
        <p>Fylkesadministrasjonen i Vestland fylke har i budsjettforslaget for 2020 foreslått å avvikle bokbåten.</p>
      </details>
      <p><b>Den er en helt spesiell </b>kulturspreder, kjent over hele verden. Utlånet av bøker er, i forhold til innbyggertallet i bygdene den besøker, blant de høyeste i landet. Og den er kjempebillig å drive. Kun 1,4 millioner kostet det i 2019. Det samme som det koster å lage tre meter motorvei eller tre fylkesordførerkjeder i det fylket den skal betjene.</p>
      <p>Likevel vil enkelte fylkeskommunepolitikere igjen legge den ned. Hvorfor i all verden vil dere det? Hvorfor kan ikke folk i de små kystbygdene få beholde en så rimelig og folkekjær kulturspreder?</p>
      <p>Aner dere hvor mange tusener av forventningsfulle barneøyne som har speilet Epos når den nærmer seg kai med sin dyrebare last om bord? Skjønner dere ikke hvilken fenomenal satsing på barn og unge denne eventyrlige båten er?</p>
      <p>Og ingenting kan erstatte den, Bokbåten er unik!</p>
      <p><b>Din mening betyr noe</b><br/>I BT trenger du ikke å være ekspert eller politiker for å slippe til. Skriv om det du har på hjertet! <a href="https://www.bt.no/btmeninger/debatt/dinmening">Skriv et innlegg</a></p>
      <related>
        <h4>Les også</h4>
        <a href="https://www.bt.no/kultur/i/e5kk9/no-kjem-bokbaaten"/>
        <a href="https://www.bt.no/kultur/i/6jKbzz/rune-belsvik-har-skrevet-en-av-aarets-mest-foelsomme-barneboeker"/>
        <a href="https://www.bt.no/kultur/i/KPWj7/indianeren-fra-loevstakken"/>
        <a href="https://www.bt.no/kultur/i/OnOVGl/store-forskjeller-paa-skolebibliotek-i-bergen"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/direkte/i/8mGLLd/trafikken-direkte"/>
        <a href="https://www.bt.no/amagasinet/i/BR4Rjg/det-finnes-ingen-kur-for-kreften-til-tobarnsmor-jorun-akkurat-naa-ha"/>
        <a href="https://www.bt.no/btmeninger/kommentar/i/70o9A9/reitan-og-stordalen-maa-ned-paa-jorda"/>
        <a href="https://www.bt.no/nyheter/lokalt/i/QoXpK8/slik-blir-lysfesten-2019"/>
        <a href="https://www.bt.no/nyheter/direkte/i/BR649v/nyheter-direkte"/>
        <a href="https://www.bt.no/btmagasinet/i/kJPJ8j/paa-jakt-etter-lesestoff-her-er-ukens-anbefalinger"/>
      </related>
      <ol>
        <li>
          <a href="https://www.bt.no/tag/Barn">Barn</a>
        </li>
        <li>
          <a href="https://www.bt.no/tag/b%C3%A5t">båt</a>
        </li>
        <li>
          <a href="https://www.bt.no/tag/Litteratur">Litteratur</a>
        </li>
      </ol>
    </article>
  </body>
</html>