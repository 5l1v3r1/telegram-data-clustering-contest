<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/politica/dancila-intrebata-daca-se-considera-un-model-pentru-femeile-din-romania-nu-am-aceasta-aroganta-18603222"/>
    <meta property="og:site_name" content="Gândul"/>
    <meta property="article:published_time" content="2019-11-21T18:06:02+00:00"/>
    <meta property="og:title" content="Dăncilă, întrebată dacă se consideră un model pentru femeile din România: Nu am această aroganţă"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Dăncilă, întrebată dacă se consideră un model pentru femeile din România: Nu am această aroganţă</h1>
      <h2>Viorica Dăncilă a declarat, joi, întrebată de reporterul MEDIAFAX dacă se consideră un model pentru femeile din România, că nu are această aroganţă. Prezidenţiabilul PSD a afirmat, însă, că este mai curajos decât contracandidatul său, Klaus Iohannis, care refuză o dezbatere.</h2>
      <address><time datetime="2019-11-21T18:06:02+00:00">21 Nov 2019, 18:06</time> by <a rel="author" href="https://www.gandul.info/autor/diana-grigore" target="_blank">Diana Grigore</a></address>
      <p>„Acest lucru nu trebuie să îl stabilesc eu. Eu nu am această aroganţă şi nu îmi place niciodată să vorbesc despre mine. Eu cred că acest lucru trebuie să îl decidă femeile din România. Fiecare are lucruri bune şi lucruri mai puţin bune. Important este să preluam de la toţi lucrurile bune”, a spus Viorica Dăncilă, întrebată de reporterul MEDIAFAX dacă se consideră un model pentru femeile din România.</p>
      <p>Prezidenţiabilul PSD a susţinut că sunt multe femei în istoria României care pot reprezenta un exemplu, precum regina Maria, Ana Aslan sau Ecaterina Teodoroiu.</p>
      <p>„ În primul rând Regina Maria, Ana Aslan, sunt foarte multe femei care pot reprezenta un model nu numai pentru mine, ca femeie, dar şi pentru bărbaţi. Modul în care s-au comportat, modul în care şi-au apărat ţara, modul în care s-au implicat, cred că merită admiraţia tuturor. Ecaterina Teodoroiu, sunt multe femei care merită aprecierea noastră, a tuturor”, a subliniat Dăncilă, întrebată care sunt primele trei femei din istoria României care pot fi un exemplu.</p>
      <p>Liderul PSD a afirmat, însă, că se consideră mult mai curajos decât prezidenţiabilul PNL, Klaus Iohannis, care refuză să aibă o dezbatere electorală.</p>
      <p>„ Cred că trebuie să luăm de la fiecare om politic ceea ce a făcut bun. Acesta este principiul care trebuie să ne ghideze poe toţi. Fiecare a avut şi realizări şi lucruri mai puţin bune. Nu este nimeni perfect. Eu voi luă de la toţi ceea ce cred eu că a avut un impact major asupra ţării mele. Am fost prima femeie premier şi vreau să fiu prima femeie preşedinte. Aş putea spune că am fost mult mai puternică decât contracandidatul meu. Eu îmi doresc şi în acest moment o dezbatere cu Klaus Iohannis, iar preşedintele este cel care refuză. Nu are acest curaj să vina şi să avem o dezbatere aşa cum este normală în orice stat membru al UE”, a conchis Dăncilă.</p>
    </article>
  </body>
</html>