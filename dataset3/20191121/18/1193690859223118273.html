<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/vidbuvaietsia-povna-pidmina-vorohiv-lapin-pro-stavlennia-komandy-zelenskoho-do-opozytsii-203243.html"/>
    <meta property="og:site_name" content="5 канал"/>
    <meta property="article:published_time" content="2019-11-21T18:57:00+00:00"/>
    <meta property="og:title" content="Відбувається повна підміна ворогів – Лапін про ставлення команди Зеленського до опозиції"/>
    <meta property="og:description" content="На думку колишнього нардепа, президент не знає повну картину подій в Україні"/>
  </head>
  <body>
    <article>
      <h1>Відбувається повна підміна ворогів – Лапін про ставлення команди Зеленського до опозиції</h1>
      <address>
        <time datetime="2019-11-21T18:57:00+00:00">21 Nov 2019, 18:57</time>
      </address>
      <p>Команда президента України Володимира Зеленського вважає своїми ворогами своїх українських опонентів, а не Росію. Таку думку в ефірі програми "ІнфоДень" на "5 каналі" висловив народний депутат VIII скликання Ігор Лапін.</p>
      <blockquote>"Внутрішнє управління держави перейшло від Зеленського до офісу президента. Державною керує пан Богдан, а президент займається освоєнням міжнародної політики. На те, що люди десятками тисяч виходять на акції протесту, Зеленський говорить, що йому доповідають лише про дощ у Києві. Ніякої реакції на мітинги немає", – наголосив Лапін.</blockquote>
      <p>Він продовжив: "Для них ворогами є пост-майданівська влада, люди, які чинять їм супротив, а не Росія. Відбувається повна підміна ворогів. Зеленський сьогодні відірваний від реальності. Він, як Янукович, чує лише поради своїх прихвоснів, які йому доносять інформацію, яка часто спотворена".</p>
      <p>
        <b>Повне відео розмови дивіться за посиланням:</b>
      </p>
      <figure>
        <iframe src="https://www.youtube.com/embed/nFZnSnM_6I8" width="745" height="451" data-service="Youtube" scrolling="no"/>
      </figure>
      <p>Нагадаємо,нещодавно анонімне джерело в Telegram-каналі під назвою "Трубу прорвало" оприлюднило <a href="https://www.5.ua/polityka/dopyt-poroshenka-spravy-maidanu-ta-pryvatbank-u-merezhu-zlyly-zapysy-proslushky-z-kabinetu-truby-zmi-203133.html">запис розмов з кабінету директора Держбюро розслідувань Романа Труби</a>. Стверджується, що головний контактер із Трубою – керівник ОП Андрій Богдан. У записах розмов обговорюють вказівки, кого допитувати, кого "підвісити", а кого "доганяти". Зокрема, йдеться про справи, які розслідує ДБР стосовно п'ятого президента Петра Порошенка.</p>
    </article>
  </body>
</html>