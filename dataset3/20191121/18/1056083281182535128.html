<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019705/%D8%A7%D8%AD%D8%AA%D9%85%D8%A7%D9%84-%DB%8C%D8%AE-%D8%B2%D8%AF%DA%AF%DB%8C-%D8%AC%D8%A7%D8%AF%D9%87-%D9%87%D8%A7-%D8%AF%D8%B1-%D9%85%D8%AD%D9%88%D8%B1%D9%87%D8%A7%DB%8C-%DA%A9%D9%88%D9%87%D8%B3%D8%AA%D8%A7%D9%86%DB%8C-%D8%A7%D8%B3%D8%AA%D8%A7%D9%86-%DA%A9%D8%B1%D9%85%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-21T18:21:09+00:00"/>
    <meta property="og:title" content="احتمال یخ‌زدگی جاده‌ها در محورهای کوهستانی استان کرمان"/>
    <meta property="og:description" content="ایسنا/کرمان معاون راهداری اداره کل راهداری و حمل و نقل جاده ای استان کرمان گفت: به دلیل کاهش شدید دما، احتمال یخ‌زدگی سطوح جاده ها در محورهای کوهستانی استان و لغزندگی جاده ها وجود دارد."/>
  </head>
  <body>
    <article>
      <h1>احتمال یخ‌زدگی جاده‌ها در محورهای کوهستانی استان کرمان</h1>
      <address><time datetime="2019-11-21T18:21:09+00:00">21 Nov 2019, 18:21</time> by <a rel="author">فاطمه افضلی</a></address>
      <p>ایسنا/کرمان معاون راهداری اداره کل راهداری و حمل و نقل جاده ای استان کرمان گفت: به دلیل کاهش شدید دما، احتمال یخ‌زدگی سطوح جاده ها در محورهای کوهستانی استان و لغزندگی جاده ها وجود دارد.</p>
      <p>"احسان عراقی زاده" در گفت و گو با ایسنا درباره آخرین وضعیت راه های استان کرمان گفت: بارش برف و باران در محورهای مواصلاتی استان کرمان به پایان رسیده و گزارشی از بارندگی در محورهای استان را نداریم اما به دلیل کاهش شدید دما، احتمال یخ‌زدگی در محورهای کوهستانی استان و لغزندگی جاده ها وجود دارد.</p>
      <p>وی با تاکید بر داشتن لباس گرم، غذا و سوخت کافی برای رانندگان اظهار کرد: توصیه می شود مردم از سفرهای غیرضروری اجتناب کرده و یا در صورت لزوم حرکت خود را به روز موکول کنند.</p>
      <p>معاون راهداری اداره کل راهداری و حمل و نقل جاده ای استان کرمان با بیان اینکه راهداران در محورهای مواصلاتی استان کرمان مستقر و راهدارخانه ها آماده اسکان مسافرین می باشند خاطر نشان کرد: هم اکنونی تمامی محورهای مواصلاتی استان کرمان باز است و مسافرین می توانند قبل از حرکت با تماس با شماره گویای ۱۴۱ از آخرین وضعیت راه های استان کرمان اطلاع یابند.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98083019443/%D8%A8%D8%A7%D8%B1%D8%B4-%D8%A8%D8%B1%D9%81-%D8%AF%D8%B1-%D8%A8%D8%B1%D8%AE%DB%8C-%D9%85%D8%AD%D9%88%D8%B1%D9%87%D8%A7%DB%8C-%D9%85%D9%88%D8%A7%D8%B5%D9%84%D8%A7%D8%AA%DB%8C-%D8%A7%D8%B3%D8%AA%D8%A7%D9%86-%DA%A9%D8%B1%D9%85%D8%A7%D9%86-%D8%AA%D9%85%D8%A7%D9%85%DB%8C-%D8%B1%D8%A7%D9%87-%D9%87%D8%A7-%D8%A8%D8%A7%D8%B2"/>
      </related>
    </article>
  </body>
</html>