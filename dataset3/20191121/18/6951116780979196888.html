<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/cristiano-ronaldo-georgina-rodriguez-sposati-segreto-indiscrezione-esclusivo-novella-2000/"/>
    <meta property="og:site_name" content="Novella 2000"/>
    <meta property="article:published_time" content="2019-11-21T18:32:22+00:00"/>
    <meta property="og:title" content="Cristiano Ronaldo e Georgina Rodriguez si sono sposati in gran segreto?"/>
    <meta property="og:description" content="Secondo un'indiscrezione il campione della Juve, Cristiano Ronaldo e Georgina Rodriguez si sono sposati in gran segreto (ESCLUSIVO)."/>
  </head>
  <body>
    <article>
      <h1>Cristiano Ronaldo e Georgina Rodriguez si sono sposati in gran segreto?</h1>
      <address><time datetime="2019-11-21T18:32:22+00:00">21 Nov 2019, 18:32</time> by <a rel="author" href="https://www.novella2000.it/author/andrea-sanna/" target="_blank">Andrea Sanna</a></address>
      <h3>Stando ad alcune voci, Cristiano Ronaldo e Georgina Rodriguez si sono sposati in gran segreto: l’esclusiva di Novella 2000</h3>
      <p>Il profondo amore che unisce <b>Cristiano Ronaldo</b> e <b>Georgina Rodriguez</b>, ormai è ben noto a tutti e non è di certo una notizia. Scoop lo è invece l’<b>indiscrezione</b> fornita in esclusiva dal nostro direttore di <i><a href="https://www.novella2000.it/">Novella 2000</a></i>, <b>Roberto Alessi</b>, che ha svelato il <b>matrimonio</b>, pare avvenuto in <b>gran segreto</b> (o comunque in procinto di celebrarsi secondo altri), tra <a href="https://www.novella2000.it/cristiano-ronaldo-foto-hot-sexy-juventus/">il calciatore </a>della<a href="https://www.novella2000.it/cristiano-ronaldo-foto-hot-sexy-juventus/"> </a><i><a href="https://www.juventus.com/">Juventus</a></i> e la sua compagna.</p>
      <p>Innamorati più che mai, non si sono mai nascosti nel dichiararsi fedeltà con <a href="https://www.novella2000.it/georgina-rodriguez-dedica-romantica-cristiano-ronaldo-instagram/">dediche pubbliche davvero speciali</a>. Già in passato si è parlato delle <b>nozze</b> tra i due, ma si trattava appunto di <i>rumors</i>, ora invece, sembrano arrivare spifferi che potrebbero confermare quel che da tempo si dice sul loro conto.</p>
      <p>Nonostante gli impegni lavorativi <b>Cristiano Ronaldo</b> e <b>Georgina Rodriguez </b>pare abbiano dunque trovato il modo e il tempo di dire il fatidico <i>‘si’</i>. Il come , il dove e quando (anche se come ripetiamo alcuni sostengono che il tutto debba ancora essere definito a breve) però non ci è ancora dato saperlo con esattezza, dato che sembra essere un vero e proprio <b>segreto</b>. A tal proposito il campione di Madeira e la bella modella argentina sono particolarmente indiscreti.</p>
      <p><b>LEGGI ANCHE:</b> <a href="https://www.novella2000.it/raoul-bova-rocio-munoz-morales-armani-torino/">Raoul Bova e Rocio Munoz Morales: shopping da Armani a Torino</a>.</p>
      <p><b>Cristiano Ronaldo</b> e la sua bella <b>Georgina Rodriguez</b> sembra siano stati molto bravi ad eludere i giornali dall’evento, anche se alla stessa, in varie occasioni, pare le sia sfuggito chiamarlo <i>‘mi marido’ </i>(mio marito appunto), che ha quasi rimosso ogni dubbio sulla questione. L’<b>indiscrezione</b>, fornita in <b>esclusiva</b> da <i>Novella 2000</i>, ha sottolineato che ad occuparsi del lieto evento sia stato l’amico fraterno del portoghese, Badr Hari, campione mondiale di<i> kickboxing</i>.</p>
      <p>Ma perché tanto mistero, ci si chiede ora? Vediamo nel dettaglio cosa si nasconde dietro il gossip…</p>
      <h3>L’indiscrezione sul matrimonio segreto tra Cristiano Ronaldo e Georgina Rodriguez</h3>
      <p>Se in tanti sostengono che <b>Cristiano Ronaldo</b> e <b>Georgina Rodriguez</b> convoleranno a nozze a breve, a Torino invece sembrano essere certi che il <b>matrimonio</b>, avvenuto in <b>gran segreto</b>, sia invece stato già celebrato.</p>
      <p>L’attaccante e la <b>Rodriguez</b> pare abbiano approfittato dell’impegno della Nazionale portoghese che ha coinvolto il giocatore, e la successiva settimana libera dalle partite di <i>Serie A</i>, per volare in Marocco. Qui si sarebbero scambiati le promesse, anche se l’unione tra i due non è stata ancora registrata.</p>
      <figure>
        <img src="https://i.ibb.co/rQwg8tC/Cristiano-Ronaldo-Georgina-Rodriguez-Novella-2000.jpg"/>
      </figure>
      <p>Una decisione improvvisa, che ha colto di sorpresa in tanti. <b>Cristiano Ronaldo</b> e <b>Georgina Rodriguez</b>, però, non hanno ancora proferito parola in merito al <b>matrimonio segreto</b>.</p>
      <p>Il perché di tutto ciò pare un nome e cognome: Dolores Aveiro, madre del pluripremiato campione della <i>Juventus</i>, <b>Cristiano Ronaldo.</b> Tra loro sembra esserci un legame davvero molto speciale e la stessa pare provi una certa gelosia verso suo figlio. Istinto protettivo da madre, insomma. Una fonte a loro vicina, infatti, ha sostenuto:</p>
      <blockquote>
        <i>“Non mi stupisco di queste nozze e di questa regia. Avevo capito tutto già dal 29 Agosto scorso. Quel giorno CR7 è andato a Madeira dai suoi avvocati e ha cambiato il testamento per tutelare anche Georgina. Prima di allora il suo patrimonio sarebbe stato gestito da sua madre, mentre quel giorno cambio alcune disposizioni e inserì la madre di sua figlia, che per lui è la madre anche degli altri figli, perché si occupa anche di loro”.</i>
      </blockquote>
      <p>Ha ribadito una persona molto vicina alla famiglia di<b> Cristiano Ronaldo</b>.</p>
      <p>Ancora non è arrivata alcuna ufficialità circa il <b>matrimonio</b> di CR7 e della sensuale, <b>Georgina Rodriguez</b>. Certo è che quest’indiscrezione giunta alla nostra redazione alimenta ancor di più la curiosità tra i fan del calciatore bianconero e la sua <i>‘sposa’</i>.</p>
      <p>Non ci resta dunque che attendere la conferma da parte di <b>Cristiano Ronaldo</b> e moglie!</p>
      <related>
        <a href="https://www.novella2000.it/paolo-ruffini-diana-del-bufalo-momento-down/"/>
        <a href="https://www.novella2000.it/fedez-tiziano-ferro-attacca-sfogo-instagram/"/>
        <a href="https://www.novella2000.it/paolo-bonolis-contro-ex-tronista-marco-cartasegna-frosinone/"/>
      </related>
    </article>
  </body>
</html>