<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1562705/dimoskopisi-pulse-pws-krinontai-ta-metra-gia-kapnisma-kai-asylo-poy-kymainetai-i-diafora-nd-syriza"/>
    <meta property="og:site_name" content="NOOZ."/>
    <meta property="article:published_time" content="2019-11-21T18:37:00+00:00"/>
    <meta property="og:title" content="Δημοσκόπηση PULSE: Πως κρίνονται τα μέτρα για κάπνισμα και άσυλο- Που κυμαίνεται η διαφορά ΝΔ- ΣΥΡΙΖΑ"/>
    <meta property="og:description" content="Θετικά υποδέχεται η κοινή γνώμη τα νέα μέτρα για το πανεπιστημιακό άσυλο και την εφαρμογή του αντικαπνιστικού νόμου σύμφωνα με τα ευρήματα της δημοσκόπησης της PULSE που παρουσιάστηκε στο κεντρικό δελτίο του ΣΚΑΪ."/>
  </head>
  <body>
    <article>
      <h1>Δημοσκόπηση PULSE: Πως κρίνονται τα μέτρα για κάπνισμα και άσυλο- Που κυμαίνεται η διαφορά ΝΔ- ΣΥΡΙΖΑ</h1>
      <address>
        <time datetime="2019-11-21T18:37:00+00:00">21 Nov 2019, 18:37</time>
      </address>
      <p>
        <b>Θετικά υποδέχεται η κοινή γνώμη τα νέα μέτρα για το πανεπιστημιακό άσυλο και την εφαρμογή του αντικαπνιστικού νόμου σύμφωνα με τα ευρήματα της δημοσκόπησης της PULSE που παρουσιάστηκε στο κεντρικό δελτίο του ΣΚΑΪ.</b>
      </p>
      <p>Πιο αναλυτικά, σχετικά με το νέο νόμο για το πανεπιστημιακό άσυλο συμφωνεί το 66% συνολικά των ερωτηθέντων με το 50% να απαντά ότι σίγουρα συμφωνεί και το 16% ότι μάλλον συμφωνεί. Το 23% συνολικά δηλώνει ότι διαφωνεί με το νέο νόμο, με το 7% να απαντά ότι μάλλον διαφωνεί και το 16% ότι σίγουρα διαφωνεί. Δεν ξέρω/ δεν απαντώ απαντά το 11%. </p>
      <p>Το 40% των εκλογέων του ΣΥΡΙΖΑ υπέρ του νόμου για το άσυλο. </p>
      <figure>
        <img src="https://www.nooz.gr/Multimedia/2019/11/742198f8-aab2-4413-8b2f-b60a1fdaada6.jpg"/>
      </figure>
      <hr/>
      <p>Το 93% συνολικά των εκλογέων της ΝΔ τάσσεται υπέρ του νόμου για το πανεπιστημιακό άσυλο, με το 88% να δηλώνει ότι σίγουρα συμφωνεί και το 5% ότι μάλλον συμφωνεί.</p>
      <p>Στον ΣΥΡΙΖΑ υπέρ του νόμου για το άσυλο στα ΑΕΙ τάσσεται το 40% συνολικά, με το 22% να δηλώνει ότι σίγουρα συμφωνεί ενώ το 18% ότι μάλλον συμφωνεί. «Ναι» στο νέο νόμο λένε και οι εκλογείς του ΚΙΝΑΛ με ποσοστό 83% συνολικά. Το 54% δηλώνει ότι σίγουρα συμφωνεί ενώ το 29% ότι μάλλον συμφωνεί. </p>
      <p>Με το ενδεχόμενο να υπάρχει κάρτα εισόδου στα πανεπιστήμια συμφωνεί το 71% των ερωτώμενων συνολικά, με το 52% σίγουρα να συμφωνεί και το 19% μάλλον να συμφωνεί. Το 20% συνολικά διαφωνεί, με το 7% να αναφέρει ότι μάλλον διαφωνεί ενώ το 13% σίγουρα διαφωνεί. 9% δηλώνει δεν ξέρω/ δεν απαντώ. <br/>50% των ψηφοφόρων του ΣΥΡΙΖΑ υπέρ της κάρτας </p>
      <p>Το 91% των ψηφοφόρων της ΝΔ συνολικά τάσσεται υπέρ της θεσμοθέτησης κάρτας εισόδου, με το 76% να είναι απόλυτα σύμφωνο και το 15% μάλλον να συμφωνεί. Ποσοστό 50% συνολικά των εκλογέων του ΣΥΡΙΖΑ επίσης συμφωνεί, με το 30% να δηλώνει ότι σίγουρα συμφωνεί και το 20% ότι μάλλον συμφωνεί. Στο ΚΙΝΑΛ με την καθιέρωση κάρτας συμφωνεί το 84% συνολικά με το 60% να δηλώνει αναφανδόν σύμφωνο και το 24% των ερωτηθέντων μάλλον να συμφωνεί. </p>
      <hr/>
      <figure>
        <img src="https://www.nooz.gr/Multimedia/2019/11/9125b100-4e30-4801-8b72-0c589c897937.jpg"/>
      </figure>
      <hr/>
      <h3>Αντικαπνιστικός νόμος</h3>
      <p>Το 75% συνολικά των ερωτηθέντων συμφωνεί με τον αντικαπνιστικό νόμο ζητώντας να ελέγχεται η τήρησή του, με το 61% να δηλώνει ότι σίγουρα συμφωνεί και το 14% ότι μάλλον συμφωνεί. Το 17% δηλώνει ότι αντιτίθεται στα μέτρα του αντικαπνιστικού νόμου με το 9% να δηλώνει ότι μάλλον διαφωνεί και το 8% ότι σίγουρα διαφωνεί. Το 8% δηλώνει δεν ξέρω/ δεν απαντώ. </p>
      <p>Το 44% των καπνιστών (τακτικοί καπνιστές ή καπνίζουν πού και πού) συμφωνούν σίγουρα με τα μέτρα, το 20% μάλλον συμφωνούν, το 17% μάλλον διαφωνούν ενώ το 16% σίγουρα διαφωνούν. Δεν ξέρω/ δεν απαντώ δηλώνει το 1% του δείγματος. Το 74% των καπνιστών (καπνίζουν σπάνια ή ποτέ) συμφωνούν σίγουρα με τα μέτρα, το 12% μάλλον συμφωνεί, 7% μάλλον διαφωνεί, το 5% σίγουρα διαφωνεί, ενώ 2% δηλώνει δεν ξέρω/ δεν απαντώ. </p>
      <p>Το 66% υπέρ του αντικαπνιστικού στον ΣΥΡΙΖΑ </p>
      <p>Με τον νέο αντικαπνιστικό νόμο συμφωνεί το 87% συνολικά των ψηφοφόρων της ΝΔ, με το 75% να συμφωνεί απολύτως και το 12% μάλλον να συμφωνεί. Υπέρ του αντικαπνιστικού νόμου τάσσεται και το 66% συνολικά των εκλογέων του ΣΥΡΙΖΑ, με το 49% να τάσσεται αναφανδόν υπέρ του νόμου και το 17% μάλλον να συμφωνεί. Ευρεία πλειοψηφία υπέρ του αντικαπνιστικού νόμου συγκεντρώνεται και μεταξύ των ψηφοφόρων του ΚΙΝΑΛ, με το 87% συνολικά να συμφωνεί. 71% σίγουρα συμφωνούν, ενώ το 16% δηλώνει ότι μάλλον συμφωνεί.</p>
      <figure>
        <img src="https://www.nooz.gr/Multimedia/2019/11/c8a34a3d-209c-440e-8260-b9f55abef70e.jpg"/>
      </figure>
      <hr/>
      <h3>Διαφορά ΝΔ – ΣΥΡΙΖΑ στην πρόθεση ψήφου</h3>
      <p>Αναφορικά με την πρόθεση ψήφου η διαφορά ΝΔ – ΣΥΡΙΖΑ διευρύνεται στις 14 μονάδες σε σχέση με την προηγούμενη δημοσκόπηση, με τη ΝΔ να υποχωρεί στο 38% από 38,5% αλλά τον ΣΥΡΙΖΑ να υποχωρεί στο 24% από το 25%. Το Κίνημα Αλλαγής παραμένει σταθερό στο 6%, το ΚΚΕ συγκεντρώνει 5,5% (από 5%), η Ελληνική Λύση 4% (από 3,5%), και το ΜέΡΑ 25 3,5% (από 4%).</p>
      <p>Περαιτέρω πτώση καταγράφει η Χρυσή Αυγή με 1% (έναντι 1,5%), το 1% φθάνει η Δημιουργία Ξανά, άλλο κόμμα (Ένωση Κεντρώων, ΑΝΤΑΡΣΥΑ, ΕΠΑΜ, ΛΑΕ, Οικολόγοι – Πράσινοι) δηλώνει το 4% των ερωτώμενων (από 4,5%), 4%  δηλώνουν λευκό, άκυρο αποχή (από 2,5%), ενώ 9% δηλώνουν αναποφάσιστοι/ δεν απαντώ (έναντι 9,5% στην προηγούμενη δημοσκόπηση). </p>
      <figure>
        <img src="https://www.nooz.gr/Multimedia/2019/11/e46fd30b-44f8-4303-b181-6ec94270feaa.jpg"/>
      </figure>
      <hr/>
      <h3>Παράσταση νίκης</h3>
      <p>Σε ό,τι αφορά την <b>παράσταση νίκης</b> η «ψαλίδα» διευρύνεται ελαφρώς κατά μια ποσοστιαία μονάδα συγκριτικά με την προηγούμενη σφυγμομέτρηση, ανερχόμενη στο 53%.</p>
      <p>Το 70% των ερωτώμενων πιστεύει ότι θα κερδίσει η ΝΔ στις εκλογές, όποτε κι αν γίνουν (σταθερό συγκριτικά με την προηγούμενη έρευνα), ενώ το 17% εκτιμούν ότι θα κερδίσει ο ΣΥΡΙΖΑ (έναντι 18% της προηγούμενης έρευνας).</p>
      <hr/>
      <p>Το 45% των ερωτώμενων θεωρεί ότι <b>καταλληλότερος για πρωθυπουργός</b> είναι ο Κυριάκος Μητσοτάκης ενώ το 26% ο Αλέξης Τσίπρας, με τα ποσοστά να παραμένουν τα ίδια συγκριτικά με την προηγούμενη δημοσκόπηση. Το 23% εκτιμά κανείς από τους δυο (έναντι 24% στην προηγούμενη έρευνα), ενώ 6% δηλώνει δεν ξέρω / δεν απαντώ (5% συγκριτικά με την προηγούμενη). </p>
      <figure>
        <img src="https://www.nooz.gr/Multimedia/2019/11/951dd61e-11a0-41a0-9a07-66df903a0ee1.jpg"/>
      </figure>
      <hr/>
      <p>Το 63% συνολικά πιστεύει ότι τα πράγματα στην Ελλάδα τους τελευταίους έξι μήνες πηγαίνουν σε σωστή κατεύθυνση, με το 28% να εκτιμά ότι πηγαίνουν σίγουρα σε σωστή, ενώ το 35% ότι πηγαίνουν μάλλον σε σωστή. Το 31% συνολικά πιστεύει ότι τα πράγματα στην Ελλάδα τους τελευταίους έξι μήνες πηγαίνουν σε λάθος κατεύθυνση, με το 16% να εκτιμούν μάλλον σε λάθος και το 15% σίγουρα σε λάθος. Δεν ξέρω δεν απαντώ δηλώνει το 6%. </p>
      <p>Άνετη (13%) έως πολύ άνετη (1%) χαρακτηρίζει την προσωπική οικονομική του κατάσταση το 14% των ερωτώμενων (σταθερό ποσοστό συγκριτικά με την προηγούμενη δημοσκόπηση), 48% χαρακτηρίζει την προσωπική του κατάσταση μέτρια (έναντι 46% στην προηγούμενη έρευνα), και το 33% συνολικά δύσκολη (24% έναντι 27% στην προηγούμενη δημοσκόπηση) έως πολύ δύσκολη (9% έναντι 8%). Το 5% δηλώνει δεν ξέρω/ δεν απαντώ (σταθερό). </p>
    </article>
  </body>
</html>