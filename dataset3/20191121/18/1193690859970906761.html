<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/nachalnykom-upravlinnia-sbu-lvivshchyny-stav-yurii-honcharov-203236.html"/>
    <meta property="og:site_name" content="5 канал"/>
    <meta property="article:published_time" content="2019-11-21T18:15:00+00:00"/>
    <meta property="og:title" content="Начальником управління СБУ Львівщини став Юрій Гончаров"/>
    <meta property="og:description" content="Президент сьогодні підписав відповідний указ"/>
  </head>
  <body>
    <article>
      <h1>Начальником управління СБУ Львівщини став Юрій Гончаров</h1>
      <address>
        <time datetime="2019-11-21T18:15:00+00:00">21 Nov 2019, 18:15</time>
      </address>
      <p>Управління Служби безпеки України на Львівщині отримало нового керівника. Про це повідомляє <a href="https://www.president.gov.ua/documents/8612019-30625">прес-служба </a>Офісу президента.</p>
      <blockquote>"Призначити Гончарова Юрія Олеговича начальником управління Служби безпеки України у Львівській області", – йдеться в указі.</blockquote>
      <p>На цій посаді Гончаров змінив Олександра Бондарука, який був призначений на посаду указом від 20 червня 2019 року та звільнений 21 листопада.</p>
      <p>До цього генерал-майор Юрій Гончаров очолював СБУ у Чернігівській області.</p>
      <p>Новий голова, родом із міста Білопілля. Кар’єру в Службі почав у 1995 році з посади оперуповноваженого обласного управління СБУ в Сумській області. Служив на Львівщині, у центральному апараті СБУ. Очолював Сумське СБУ. Був у АТО.</p>
      <p>Як повідомляв 5UA, <a href="https://www.5.ua/polityka/nachalnykom-krymskoho-upravlinnia-sbu-pryznachyly-yevhena-netuzhylova-shcho-pro-noho-vidomo-202443.html">Володимир Зеленський призначив Євгена Нетужилова</a> начальником Головного управління Служби безпеки України в Автономній Республіці Крим.</p>
    </article>
  </body>
</html>