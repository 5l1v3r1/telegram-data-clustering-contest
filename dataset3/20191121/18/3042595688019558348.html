<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/to-flygere-omkom-i-ulykke/71847503"/>
    <meta property="og:site_name" content="Dagbladet.no"/>
    <meta property="article:published_time" content="2019-11-21T18:29:13+00:00"/>
    <meta property="og:title" content="To flygere omkom i ulykke"/>
    <meta property="og:description" content="Torsdag omkom to amerikanske flygere tilknyttet det amerikanske luftforsvaret i en flyulykke som involverte to fly."/>
  </head>
  <body>
    <article>
      <h1>To flygere omkom i ulykke</h1>
      <h2>Torsdag omkom to amerikanske flygere tilknyttet det amerikanske luftforsvaret i en flyulykke som involverte to fly.</h2>
      <address><time datetime="2019-11-21T18:29:13+00:00">21 Nov 2019, 18:29</time> by <a rel="author">Frode Andresen</a></address>
      <p>Torsdag kveld melder det amerikanske luftforsvaret at to av deres flygere omkom i en flyulykke som involverer to fly.</p>
      <p>
        <b>Ulykken fant sted i forbindelse med en øvelse, <a href="https://twitter.com/71FTW/status/1197568977322549248">opplyser de</a>.</b>
      </p>
      <p>Det var to supersonisk treningsfly av typen T-38 Talon som var involvert i hendelsen. Flygerne fløy hvert sitt fly, ifølge luftforsvaret.</p>
      <h3>Nødetatene på stedet</h3>
      <p>Ulykken fant sted klokka 09.10 lokal tid, ved Vance Air Force Base i Oklahoma i USA. Nødetatene er på stedet for å ta seg av de omkomne, samt bidra til opprydningsarbeidet.</p>
      <p>
        <b>Luftforsvaret venter med å identifisere de omkomne til pårørende er blitt varslet.</b>
      </p>
      <p>Den amerikanske havarikommisjonen vil undersøke forholdet.</p>
    </article>
  </body>
</html>