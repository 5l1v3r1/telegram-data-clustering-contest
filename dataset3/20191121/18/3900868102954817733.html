<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/sports/1562700/choyligkans-etsi-kanonistike-to-ranteboy-thanatoy-stoy-zwgrafoy-gnwsti-opados-toy-panathinaikoy-stoys-syllifthentes"/>
    <meta property="og:site_name" content="NOOZ."/>
    <meta property="article:published_time" content="2019-11-21T18:00:00+00:00"/>
    <meta property="og:title" content="Χούλιγκανς: Έτσι κανονίστηκε το ραντεβού θανάτου στου Ζωγράφου- Γνωστή οπαδός του Παναθηναϊκού στους συλληφθέντες"/>
    <meta property="og:description" content="Νέα στοιχεία έρχονται στο φως της δημοσιότητας για τη σύγκρουση χούλιγκανς στου Ζωγράφου, που σημειώθηκε το περασμένο Σάββατο."/>
  </head>
  <body>
    <article>
      <h1>Χούλιγκανς: Έτσι κανονίστηκε το ραντεβού θανάτου στου Ζωγράφου- Γνωστή οπαδός του Παναθηναϊκού στους συλληφθέντες</h1>
      <address>
        <time datetime="2019-11-21T18:00:00+00:00">21 Nov 2019, 18:00</time>
      </address>
      <p>
        <b>Νέα στοιχεία έρχονται στο φως της δημοσιότητας για τη σύγκρουση χούλιγκανς στου Ζωγράφου, που σημειώθηκε το περασμένο Σάββατο.</b>
      </p>
      <p>Συγκεκριμένα, είχε κανονιστεί συνάντηση οπαδών του<b> Ολυμπιακού και </b>του <b>Παναθηναϊκού </b>στις 18:00 μ.μ., σε πάρκο στη γωνία των οδών Ξηρογιάννη και Μπισκίνη, στου <b>Ζωγράφου</b>, όπου και βρίσκεται κλαμπ της Θύρας 13.</p>
      <p>Τουλάχιστον 200 οπαδοί του Ολυμπιακού συγκεντρώθηκαν στην Πανεπιστημιούπολη και κινήθηκαν προς το μέρος συνάντησης με χουλιγκανική ένδυση (κράνη, κουκούλες), κρατώντας ρόπαλα και σφυριά.</p>
      <p>Στο σημείο ήδη βρίσκονταν 100 οπαδοί του <b>Παναθηναϊκού.</b></p>
      <p>Το κακό δεν άργησε να γίνει, με τις οδομαχίες να θυμίζουν εμπόλεμη ζώνη, ενώ οι κάτοικοι απομακρύνονταν τρομοκρατημένοι. Λοστοί, μαχαίρια, μολότοφ, πέτρες και πολλά παρεμφερή αξεσουάρ έδιναν και έπαιρναν στις συμπλοκές μεταξύ των χούλιγκαν.</p>
      <p>
        <b>Στα επεισόδια έλαβε μέρος και γνωστή οπαδός του Παναθηναϊκού, η οποία είχε ξυλοκοπηθεί και μαχαιρωθεί από χούλιγκανς του Ολυμπιακού, τον περασμένο Φλεβάρη στο Περιστέρι.</b>
      </p>
      <p>Αξίζει να σημειωθεί ότι άνδρες των ΜΑΤ και της ομάδας «Δράση» (πρώην ΔΕΛΤΑ) έφθασαν έγκαιρα και πρόλαβαν τα χειρότερα.</p>
      <p>Οι αστυνομικοί, σύμφωνα με πληροφορίες, ήταν ενήμεροι από το Τμήμα Προστασίας Αθλητισμού της Ασφαλείας, ότι με αφορμή τον αγώνα βόλεϊ γυναικών Ηλυσιακός – Ολυμπιακός, οπαδοί του Ολυμπιακού θα μετέβαιναν στο κλειστό γυμναστήριο Ζωγράφου, όπου θα ήταν συγκεντρωμένοι και οπαδοί του Παναθηναϊκού.</p>
      <p>
        <b>Oι συλλήψεις από το περιστατικό έφθασαν τις 16.</b>
      </p>
      <p>Οι 14 ήταν από την πλευρά του Ολυμπιακού, ενώ δύο ήταν οπαδοί του Παναθηναϊκού.</p>
      <p>Οι συλληφθέντες απολογήθηκαν χθες (20/11) στον ανακριτή, ο ένας (οπαδός του Ολυμπιακού) προφυλακίσθηκε, ενώ οι άλλοι αφέθηκαν ελεύθεροι, αλλά με περιοριστικούς όρους. </p>
      <figure>
        <img src="http://www.nooz.gr/Images/350/350/877027"/>
      </figure>
      <hr/>
      <h3>Αστυνομία: Πηδούσαν τα κάγκελα της πολυκατοικίας</h3>
      <h3>Ο αστυφύλακας της ομάδας Δράση έδωσε τη δική του διάσταση στην υπόθεση, δηλώνοντας:</h3>
      <h3>«Στην οδό Ξηρογιάννη αντικρίσαμε 100 και πλέον άτομα με κράνη και ρόπαλα να συμπλέκονται μεταξύ τους. Μια ομάδα εξ αυτών, 20-30 ατόμων, στη θέα μας κινήθηκε απειλητικά προς το μέρος μας και κάναμε χρήση χειροβομβίδας κρότου-λάμψης και δακρυγόνου ώστε να τους απωθήσουμε».</h3>
      <p><b>Συνάδελφός του αποκάλυψε ότι στη θέα των αστυνομικών ορισμένοι από τους συλληφθέντες προσπάθησαν να κρυφτούν σε πολυκατοικίες στου Ζωγράφου:</b> </p>
      <p>
        <i>«Τρία άτομα υπερπήδησαν τα κάγκελα μιας πολυκατοικίας, που ήταν περιφραγμένη και η πόρτα κλειδωμένη και μπήκαν στο προαύλιο. Δηλώσαμε την ιδιότητά μας και τους δώσαμε εντολές να μείνουν ακίνητοι, πλην όμως αυτοί προσπάθησαν να πηδήξουν τον μαντρότοιχο για να διαφύγουν. Άμεσα τους ακινητοποιήσαμε. Το ένα από τα άτομα είχε εμφανές τραύματα στο κεφάλι».</i>
      </p>
      <related>
        <a href="https://www.nooz.gr/greece/1562113/epeisodia-zwgrafoy-steiliaria-sidera-kai-machairia-ta-polemofodia-twn-opadwn-16-syllipseis-pics-"/>
        <a href="https://www.nooz.gr/sports/1561963/binteo-poy-sokarei-apo-tin-chthesini-dienexi-twn-choyligkan-stoy-zwgrafoy-%7Bvid%7D"/>
        <a href="https://www.nooz.gr/sports/1561898/skines-tromoy-agrio-xylo-olympiakwn-panathinaikwn-stoy-zwgrafoy"/>
      </related>
    </article>
  </body>
</html>