<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/gospodarka-komunalna/lublin-zabezpiecza-ciaglosc-przewozowa-nowa-umowa-z-mpk-podpisana,135359.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-21T18:05:00+00:00"/>
    <meta property="og:title" content="Lublin zabezpiecza ciągłość przewozową. Nowa umowa z MPK podpisana"/>
    <meta property="og:description" content="Gmina Lublin podpisała 21 listopada z miejskim przewoźnikiem MPK Lublin - Spółka z o.o. nową umowę powierzenia usług transportowych. Podpisany kontrakt ma na celu zabezpieczenie ciągłości przewozowej na przestrzeni kolejnych 10 lat."/>
  </head>
  <body>
    <article>
      <h1>Lublin zabezpiecza ciągłość przewozową. Nowa umowa z MPK podpisana</h1>
      <address><time datetime="2019-11-21T18:05:00+00:00">21 Nov 2019, 18:05</time> by <a rel="author">Tomasz Jakubowski  </a></address>
      <h4>Gmina Lublin podpisała 21 listopada z miejskim przewoźnikiem MPK Lublin - Spółka z o.o. nową umowę powierzenia usług transportowych. Podpisany kontrakt ma na celu zabezpieczenie ciągłości przewozowej na przestrzeni kolejnych 10 lat.</h4>
      <hr/>
      <ul>
        <li/>
        <li>Umowa wejdzie w życie 1 stycznia 2020 roku i będzie obowiązywała do dnia 31 grudnia 2029 r.</li>
        <li>Jest to już druga umowa tego typu. MPK Lublin obsługuje 85 proc. rynku komunikacyjnego w gminie.</li>
      </ul>
      <p>Tzw. umowa dziesięcioletnia określa między innymi zakres i standardy świadczenia przez MPK usług komunikacji miejskiej, wymogi techniczno-eksploatacyjne autobusów i trolejbusów oraz prognozowaną liczbę wozokilometrów na kolejne lata. Jego ostateczny kształt jest wynikiem wielomiesięcznej pracy zespołu powołanego specjalnie w tym celu.</p>
      <p>Jest to już druga umowa tego typu, pierwsza została podpisana w 2009 r.</p>
      <figure>
        <img src="https://pliki.portalsamorzadowy.pl/i/15/03/64/150364.jpg"/>
        <figcaption>Umowa tzw. dziesięcioletnia między Gminą Lublin a MPK (Źródło: Mat. prasowe)</figcaption>
      </figure>
      <p>MPK Lublin obsługuje 85 proc. rynku komunikacyjnego. Zatrudnia 721 kierowców, w tym 506 autobusowych i 215 trolejbusowych. Spółka istnieje od 1929 r. i do momentu powołania Zarządu Transportu Miejskiego, pełniła w Lublinie rolę zarówno organizatora, jak i przewoźnika. Usługi przewozu w lubelskiej komunikacji miejskiej, w systemie ZTM, poza MPK Lublin, realizuje również dwóch przewoźników prywatnych, wyłonionych w postępowaniach przetargowych: firma IREX ze Śląska oraz konsorcjum firm Lubelskie Linie Autobusowe i Traf-Line.</p>
      <p> </p>
    </article>
  </body>
</html>