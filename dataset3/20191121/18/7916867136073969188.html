<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134869-siaulius-palieka-gynejas-is-latvijos.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-21T18:46:00+00:00"/>
    <meta property="og:title" content="„Šiaulius“ palieka gynėjas iš Latvijos"/>
    <meta property="og:description" content="Legionierius iš Latvijos Davis Geks palieka „Šiaulius“. Nuo šio sezono pradžios vilkėjęs geltonus marškinėlius krepšininkas nesugebėjo įsitvirtinti komandoje ir abipusiu susitarimu baigė karjerą Saulės mieste. Gynėjas „Šiaulių“ gretose „Betsafe-LKL“ pirmenybėse sužaidė visose 10 rungtynių, ir vidutiniškai rikdavo po 3,6 taško, atkovodavo po 0,9 kamuolio bei atlikdavo po 1 rezultatyvų perdavimą per kone 13 minučių. Karaliaus ..."/>
  </head>
  <body>
    <article>
      <h1>„Šiaulius“ palieka gynėjas iš Latvijos</h1>
      <address>
        <time datetime="2019-11-21T18:46:00+00:00">21 Nov 2019, 18:46</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-207398-any1000x1000.jpg">
          <img src="https://www.basketnews.lt/paveikslelis-207398-any630x500.jpg"/>
        </a>
      </figure>
      <p>Nuotr. BNS</p>
      <p>Legionierius iš Latvijos Davis Geks palieka „Šiaulius“. Nuo šio sezono pradžios vilkėjęs geltonus marškinėlius krepšininkas nesugebėjo įsitvirtinti komandoje ir abipusiu susitarimu baigė karjerą Saulės mieste.  </p>
      <p>Gynėjas „Šiaulių“ gretose „Betsafe-LKL“ pirmenybėse sužaidė visose 10 rungtynių, ir vidutiniškai rikdavo po 3,6 taško, atkovodavo po 0,9 kamuolio bei atlikdavo po 1 rezultatyvų perdavimą per kone 13 minučių. </p>
      <p>Karaliaus Mindauge taurės turnyre jis aikštėje pasirodė tik abejose serijos rungtynėse su Palangos „Kuršiais” ir per jas pelnė 3 taškus.</p>
      <p>Turėjęs geltonųjų sudėtyje pakeisti į Kauno „Žalgirį” persikėlusį Karolį Lukošiūną, Geks išskirtinių snaiperio savybių nepademonstravo, iš toli atakuodamas 33 proc. (9/27) taiklumu.</p>
      <p>„Tikėjomės, kad Davis taps rimtu ginklu atakuojant iš toli, tačiau, sezonui įsibėgėjant, ryškių tolimų šūvių taip ir nepamatėme. Verta pastebėti, kad krepšininkas gerai dirba gynyboje, tačiau kviesdami jį į komandą visų pirma tikėjomės kitų savybių, kurių jam, deja, nepavyko atskleisti.</p>
      <p>Laikyti legionierių sudėtyje ir nesuteikti šansų mūsų jauniems krepšininkams negalime, todėl nutarėme su Daviu išsiskirti. Dėkojame jam už darbą bei indėlį į mūsų pergales ir linkime sėkmės ateityje“, – sakė „Šiaulių” klubo sporto direktorius Mindaugas Žukauskas.</p>
      <p>Planuojama, kad krepšininkas karjerą tęs 2-os Ispanijos lygos Oviedo „Libarkank” klube, iš kurio ir atvyko į Šiaulius.</p>
      <h3>Šį sezoną pelnomi taškai</h3>
      <figure>
        <img src="https://www.basketnews.lt/paveikslelis-198774-any100x100.jpg"/>
      </figure>
      <p>48% 80,5</p>
      <figure>
        <img src="https://www.basketnews.lt/paveikslelis-147664-any100x100.jpg"/>
      </figure>
      <ul>
        <li>Pelno taškų: <a href="https://www.basketnews.lt/lygos/51-lietuvos-krepsinio-lyga/statistika.html">80,5</a></li>
        <li>Taiklumas: <a href="https://www.basketnews.lt/lygos/51-lietuvos-krepsinio-lyga/statistika.html">47,6%</a></li>
        <li>Vieta lygoje: <a href="https://www.basketnews.lt/lygos/51-lietuvos-krepsinio-lyga/statistika.html">5</a></li>
        <li>Geriausias pasiekimas: <a href="https://www.basketnews.lt/rungtynes/ziureti/82641-kedainiu-nevezis-siauliu-siauliai.html">98</a></li>
        <li>Blogiausias pasiekimas: <a href="https://www.basketnews.lt/rungtynes/ziureti/82222-siauliu-siauliai-utenos-juventus.html">60</a></li>
        <li>Daugiausia pelno: <a href="https://www.basketnews.lt/zaidejai/11207-rokas-gustys.html">Rokas Gustys</a></li>
      </ul>
    </article>
  </body>
</html>