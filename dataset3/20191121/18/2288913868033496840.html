<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191121_04729190"/>
    <meta property="og:site_name" content="De Standaard"/>
    <meta property="article:published_time" content="2019-11-21T18:25:00+00:00"/>
    <meta property="og:title" content="Bloomberg nog niet buiten beeld als democratische presidentskandidaat"/>
    <meta property="og:description" content="Michael Bloomberg, miljardair en voormalig burgemeester van New York, heeft de nodige papieren ingediend om namens de democraten kandidaat worden voor de p..."/>
  </head>
  <body>
    <article>
      <h1>Bloomberg nog niet buiten beeld als democratische presidentskandidaat</h1>
      <address>
        <time datetime="2019-11-21T18:25:00+00:00">21 Nov 2019, 18:25</time>
      </address>
      <p>
        <b>Michael Bloomberg, miljardair en voormalig burgemeester van New York, heeft de nodige papieren ingediend om namens de democraten kandidaat worden voor de presidentsverkiezingen in 2020. Een definitieve beslissing heeft hij nog niet genomen, maar het blijft voor hem wel mogelijk om in de race te stappen.</b>
      </p>
      <p>Dat meldt persagentschap Reuters. Het gerucht dat de 77-jarige zich kandidaat zou stellen deed al langer de ronde. Bloomberg gaf aan dat hij twijfels had over de kansen van de huidige Democratische kandidaten om zittend president Donald Trump te verslaan.   </p>
      <p>Eerder dit jaar zei de mediamagnaat nog dat hij niet zou deelnemen aan de verkiezingen. Twee weken geleden stelde zijn politiek adviseur Howard Wolfson dan toch dat de deur nog niet volledig gesloten was. Met het indienen van de nodige formulieren kan hij wel nog steeds beslissen zich kandidaat te stellen.</p>
      <p>Momenteel zijn er bijna 20 democratische kandidaten. Volgens recente peilingen vier maken slechts vier van hen een ernstige kans  op de presidentiële nominatie voor 2020: de senatoren Elizabeth Warren en Bernie Sanders, die de progressieve vleugel van de partij vertegenwoordigen, en voormalig vice-president Joe Biden en burgemeester van South Bend, Pete Buttigieg, die voor een meer gematigde visie staan.</p>
    </article>
  </body>
</html>