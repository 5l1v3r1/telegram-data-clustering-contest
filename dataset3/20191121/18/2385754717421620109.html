<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/598498/ti-systinei-o-syndesmos-katanaloton-gia-tin-black-friday"/>
    <meta property="og:site_name" content="SIGMALIVE"/>
    <meta property="article:published_time" content="2019-11-21T18:48:00+00:00"/>
    <meta property="og:title" content="Τι συστήνει ο Σύνδεσμος Καταναλωτών για την Black Friday"/>
    <meta property="og:description" content="Σε συστάσεις προχωρεί ο Σύνδεσμος Καταναλωτών ενόψει του θεσμού του Black Friday την τελευταία Παρασκευή του Νοεμβρίου.   Σε ανακοίνωση ο Σύνδεσμος..."/>
  </head>
  <body>
    <article>
      <h1>Τι συστήνει ο Σύνδεσμος Καταναλωτών για την Black Friday</h1>
      <address><time datetime="2019-11-21T18:48:00+00:00">21 Nov 2019, 18:48</time> by <a rel="author">SigmaLive</a></address>
      <p><b>Σε συστάσεις προχωρεί ο Σύνδεσμος Καταναλωτών ενόψει του θεσμού του Black Friday την τελευταία Παρασκευή του Νοεμβρίου.<br/></b> <br/>Σε ανακοίνωση ο Σύνδεσμος καλεί τους καταναλωτές να διενεργήσουν έρευνα αγοράς και αφού εντοπίσουν τα προϊόντα που τους ενδιαφέρουν, να σημειώσουν την τιμή , ώστε να μπορούν πιο εύκολα να έχουν πραγματική εικόνα του ύψους των εκπτώσεων που θα ανακοινωθούν την Black Friday.<br/> <br/>Τονίζει ακόμη ότι δεν πρέπει να γίνονται βιαστικές αγορές, αλλά αγορές χρήσιμων και αναγκαίων προϊόντων και όχι γιατί είναι σε προσφορά. Καλεί τους καταναλωτές να χρησιμοποιήσουν το διαδίκτυο, όχι μόνο για πραγματοποίηση αγορών, αλλά και για να εντοπισμό εναλλακτικών προϊόντων, κριτικές , καθώς και για την τιμή πώλησης του προϊόντος από άλλους προμηθευτές.<br/> <br/>Ο Σύνδεσμος αναφέρει ότι η  τιμή δεν πρέπει να είναι το μόνο κριτήριο,και ότι αν πρόκειται για προϊόν αξίας , είναι σημαντικό να αξιολογηθεί η αξιοπιστία και την ποιότητα εξυπηρέτησης του συγκεκριμένου πωλητή.<br/> <br/>Επίσης σημαντικό είναι να καθοριστεί ο προϋπολογισμός από πριν και να γίνει ενημέρωση για την πολιτική επιστροφών του καταστήματος. Υπενθυμίζεται ότι σύμφωνα με την ευρωπαϊκή νομοθεσία, για αγορές από κατάστημα δεν υπάρχει νομική υποχρέωση και επαφίεται στην πολιτική του κάθε καταστήματος αν θα αποδεχτεί επιστροφές ή αλλαγές. Αυτό δεν ισχύει για αγορές μέσω διαδικτύου, όπου οι καταναλωτές έχουν δικαίωμα υπαναχώρησης μέχρι και 14 ημέρες μετά την παραλαβή του προϊόντος.<br/> <br/>Καλούνται ακόμη οι καταναλωτές να ενημερώνονται κατά πόσο το κατάστημα εφαρμόζει τον Κώδικα Καταναλωτικής Δεοντολογίας και συμμετέχει στο μηχανισμό Εναλλακτικής Επίλυσης Καταναλωτικών διαφορών.<br/> <br/> </p>
    </article>
  </body>
</html>