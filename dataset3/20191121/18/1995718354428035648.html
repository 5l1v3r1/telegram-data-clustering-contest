<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152715-posady-derevo-majbutnogo-u-koveli-vysadyly-60-sadzhanciv-z-nagody-yuvileyu-shkoly-foto"/>
    <meta property="og:site_name" content="ВолиньPost"/>
    <meta property="article:published_time" content="2019-11-21T18:56:00+00:00"/>
    <meta property="og:title" content="«Посади дерево майбутнього»: у Ковелі висадили 60 саджанців з нагоди ювілею школи. ФОТО"/>
    <meta property="og:description" content="20 листопада у ЗЗСО N8 відбулась екологічна акція &quot;Посади дерево майбутнього&quot;, в рамках якої на території школи висадили &quot;Алею випускників&quot;."/>
  </head>
  <body>
    <article>
      <h1>«Посади дерево майбутнього»: у Ковелі висадили 60 саджанців з нагоди ювілею школи. ФОТО</h1>
      <address>
        <time datetime="2019-11-21T18:56:00+00:00">21 Nov 2019, 18:56</time>
      </address>
      <p>20 листопада у ЗЗСО N8 відбулась екологічна акція "Посади дерево майбутнього", в рамках якої на території школи висадили "Алею випускників".<br/><br/>"Колишній випускник школи Руслан Александрук, нині начальник станції Ковель, запропонував своїм однокласницям Ірині Самрук та Мирославі Яковець посадити в школі "Алею випускників". Друзі погодились", - пише член ради школи, колишня випускниця цієї школи Олена Грицюк на своїй сторінці у Facebook, повідомляє <a href="https://kovelpost.com/news/6319">"Ковельpost"</a>.<br/><br/>Були закуплені 60 саджанців, символічно на 60-річний ювілей школи: дуб червонолистий, липа звичайна, акація "Золотий дощ".<br/><br/>Адміністрація закладу разом з випускниками, вчителями, школярами, озброївшись граблями, лопатами і лійками, приступили до посадки саджанців. До акції долучився також депутат Ковельської міської ради <b>Вадим Клімук</b>.</p>
      <figure>
        <img src="http://www.volynpost.com/img/modules/news/9/ea/e0728199067c414e7d2985707e188ea9/cb-images_2.jpg"/>
      </figure>
      <figure>
        <img src="http://www.volynpost.com/img/modules/news/9/ea/e0728199067c414e7d2985707e188ea9/cb-images_1.jpg"/>
      </figure>
      <figure>
        <img src="http://www.volynpost.com/img/modules/news/9/ed/9a92e932ffa1cd581a665bfc5762aed9/cb-images_5.jpg"/>
      </figure>
      <p>"Всі присутні отримали задоволення від участі в акції висаджування молодих дерев, адже їхня праця буде оцінена з роками. Пройде час, теперішні школярі виростуть, а разом з ними і саджанці перетворяться на красиві дерева. А в пам’яті залишаться приємні спогади про найкращі роки, які пройшли у рідній школі і згадка про висаджування дерев. Я думаю, це стане чудовою традицією не тільки для випускників минулих років, а й для школярів, які нині вчаться в школі", - переконана Олена Миколаївна.<br/><br/>Дерева, посаджені випускниками, приноситимуть радість багатьом поколінням, які відвідуватимуть цей освітній заклад. А можливо хтось з школярів у дорослому віці приведе сюди своїх дітей та показуватиме «Алею випускника», яку допомагав садити власноруч.</p>
      <figure>
        <img src="http://www.volynpost.com/img/modules/news/9/ea/e0728199067c414e7d2985707e188ea9/cb-images_3.jpg"/>
      </figure>
      <figure>
        <img src="http://www.volynpost.com/img/modules/news/9/ed/9a92e932ffa1cd581a665bfc5762aed9/cb-images_4.jpg"/>
      </figure>
      <figure>
        <img src="http://www.volynpost.com/img/modules/news/9/ed/9a92e932ffa1cd581a665bfc5762aed9/cb-images_6.jpg"/>
      </figure>
    </article>
  </body>
</html>