<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/21/7103348/"/>
    <meta property="og:site_name" content="Європейська правда"/>
    <meta property="article:published_time" content="2019-11-21T18:39:29+00:00"/>
    <meta property="og:title" content="У Лісабоні тисячі поліцейських вийшли на акцію протесту біля парламенту"/>
    <meta property="og:description" content="Сьогоднішня акція протесту стала найбільшою з боку поліції з часу приходу до влади соціалістів в 2015 році."/>
  </head>
  <body>
    <article>
      <h1>У Лісабоні тисячі поліцейських вийшли на акцію протесту біля парламенту</h1>
      <address>
        <time datetime="2019-11-21T18:39:29+00:00">21 Nov 2019, 18:39</time>
      </address>
      <p>У Лісабоні тисячі португальських поліцейських прийшли до парламенту з вимогою підвищення оплати та покращення умов роботи.</p>
      <p>Про це повідомляє "Європейська правда" з посиланням на <a href="https://www.reuters.com/">Reuters</a>.</p>
      <p>Сьогоднішня акція протесту стала найбільшою з боку поліції з часу приходу до влади соціалістів в 2015 році.</p>
      <figure>
        <img src="https://img.eurointegration.com.ua/images/doc/e/6/e63bc2a-1.jpg"/>
      </figure>
      <p>Організатори очікували близько 10 000 протестуючих з різних поліцейських органів, офіційних даних про кількість людей немає.</p>
      <p>Найактивнішими на мітингу були учасники анонімного неієрархічного руху Movimento Zero, створеного всього шість місяців тому в соціальних мережах. Рух швидко завоював популярність серед незадоволених співробітників поліції. Рух підтримує крайня права партія Португалії "Чега".</p>
      <p>"Це нестача гідності, поваги. Цей уряд знаходить гроші для банків, але не для поліції. У нас навіть немає наручників", - сказав один з членів Zero, який попросив залишитися неназваним.</p>
      <figure>
        <img src="https://img.eurointegration.com.ua/images/doc/f/4/f487ec3-2.jpg"/>
      </figure>
      <p>Тримаючи плакати з написом: "Ми захищаємо людей, але хто захищає нас?", протестувальники вимагали підвищення зарплат, нової екіпіровки, поліпшених пільг, а також перевірок здоров'я і безпеки.</p>
      <p>"Це величезна несправедливість, коли поліцейський приносить додому зарплату, настільки близьку до мінімальної заробітної плати", - сказав віцепрезидент поліцейського союзу Пауло Маседо.</p>
      <p>Зарплата початкового рівня для поліцейського в національній гвардії Португалії становить 789 євро на місяць, в порівнянні з 1309 євро для еквівалентної посади в Польщі і у Франції.</p>
    </article>
  </body>
</html>