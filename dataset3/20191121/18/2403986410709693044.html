<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/gvozdik_rozpoviv_pro_plani_stati_chempionom_svitu_pislya_porazki_beterbiyevu_n1237539"/>
    <meta property="og:site_name" content="24 Канал"/>
    <meta property="article:published_time" content="2019-11-21T18:27:00+00:00"/>
    <meta property="og:title" content="Гвоздик розповів про плани стати чемпіоном світу після поразки Бетербієву"/>
    <meta property="og:description" content="Олександр Гвоздик заявив, що націлений знову стати чемпіоном світу після поразки Артуру Бетербтіеву. У поєдинку з росіянином Гвоздик втратив титул чемпіона світу за версією WBC."/>
  </head>
  <body>
    <article>
      <h1>Гвоздик розповів про плани стати чемпіоном світу після поразки Бетербієву</h1>
      <address><time datetime="2019-11-21T18:27:00+00:00">21 Nov 2019, 18:27</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>Олександр Гвоздик заявив, що націлений знову стати чемпіоном світу після поразки Артуру Бетербтіеву. У поєдинку з росіянином Гвоздик втратив титул чемпіона світу за версією WBC.</b>
      </p>
      <p>Гвоздик сказав, що йому найбільше подобається титул WBC, однак він рухатиметься до чемпіонського звання за будь-якою версією.</p>
      <blockquote>Читайте також: <a href="https://24tv.ua/sport/trener_gvozdika_vzyav_na_sebe_provinu_za_porazku_beterbiyevu_n1231277">Тренер Гвоздика взяв на себе провину за поразку Бетербієву</a></blockquote>
      <aside>Буду рухатися по тій лінії, де є можливість рухатися. Хочеться бути чемпіоном. Я скажу так, що професійний бокс складається з двох складових: поясів і слави, також з фінансової частини. Мені здавалося, що в профі всі розповідають, що б'ються за пояса, але, насправді, заради грошей. Як з'ясувалося, его і в мене є.<br/><br/><br/>– сказав Гвоздик.<cite>Ось після бою я усвідомив, що пояс-то залишився, по суті, але без титулу якось гірше. Веселіше, коли ти чемпіон. І сприйняття людей зовсім інше. Тому, звичайно, хочеться повернути титул. Буде це зелений пояс – добре, хотілося б. Якийсь інший – теж здорово,</cite></aside>
      <p>Наразі Гвоздик є тільки у двох рейтингах – WBC та IBF. У рейтингу WBC українець посідає другу сходинку, IBF – 9-у. Чемпіоном за цими версіями є кривдник українця – Артур Бетербієв.</p>
      <p><b>Що відомо про бій Гвоздик – Бетербієв?</b>Це був об'єднавчий поєдинок за титули WBC і IBF у напівважкій вазі. Він відбувся 18 жовтня у США. Український боксер перемагав росіянина по очках, однак у 10 раунді росіянин тричі відправив Гвоздика у нокдаун, після чого рефері зупинив бій.<br/><br/>Це перша поразка Гвоздика у кар'єрі. Бетербієв же виграв 15-й поспіль бій достроково.</p>
    </article>
  </body>
</html>