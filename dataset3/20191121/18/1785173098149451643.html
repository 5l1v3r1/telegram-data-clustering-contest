<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/dancila-intrebata-isi-mentine-declaratia-protestul-10-august-lovitura-stat-spus-seamana-lovitura-stat-avand-vedere-s-incercat-intrarea-sediul-guvernului-vazut-urma-lovitura-stat-1922402521172019111819176888"/>
    <meta property="og:site_name" content="News.ro"/>
    <meta property="article:published_time" content="2019-11-21T18:25:17+00:00"/>
    <meta property="og:title" content="Dăncilă, întrebată dacă îşi menţine declaraţia că protestul din 10 august a fost o lovitură de stat: Am spus atunci că seamănă cu lovitură de stat având în vedere că s-a încercat intrarea în sediul Guvernului. Am văzut pe urmă că nu a fost o lovitură de stat"/>
    <meta property="og:description" content="Fostul premier Viorica Dăncilă a spus, joi, că, deşi a declarat iniţial că protestul din 10 august a fost o lovitură de stat, acum nu-şi menţine declaraţia, văzând că, de fapt nu a fost."/>
  </head>
  <body>
    <article>
      <h1>Dăncilă, întrebată dacă îşi menţine declaraţia că protestul din 10 august a fost o lovitură de stat: Am spus atunci că seamănă cu lovitură de stat având în vedere că s-a încercat intrarea în sediul Guvernului. Am văzut pe urmă că nu a fost o lovitură de stat</h1>
      <address><time datetime="2019-11-21T18:25:17+00:00">21 Nov 2019, 18:25</time> by <a rel="author">Diana Stancovici</a></address>
      <p>
        <b>Fostul premier Viorica Dăncilă a spus, joi, că, deşi a declarat iniţial că protestul din 10 august a fost o lovitură de stat, acum nu-şi menţine declaraţia, văzând că, de fapt nu a fost.</b>
      </p>
      <p>Viorica Dăncilă a fost întrebată, joi seară, într-o conferinţă de presă, dacă a citit raportul Jandarmeriei care a fost desecretizat.</p>
      <p>”Cred că tot ceea ce am spus la dialogul de acum două zile e valabil. Nu trebuie să venim cu scenarii, haideţi să vedem ce va spune justiţia şi vinovaţii să fie pedepsiţi”, a declarat Dăncilă.</p>
      <p>Întrebată dacă-şi menţine declaraţia potrivit căreia protestul din 10 august a fost o lovitură de stat, Dăncilă a spus: ”Cred că entităţile menţionate în raport trebuie să dea aceste răspunsuri. Am spus atunci că seamănă cu lovitură de stat având în vedere că s-a încercat intrarea în sediul Guvernului. Am văzut pe urmă că nu a fost o lovitură de stat”.</p>
      <p>Potrivit Digi24, documentul desecretizat de Ministerul de Interne referitor la violenţele din 10 august 2018, arată că informările primite de la serviciile secrete nu indicau riscuri la adresa securităţii naţionale, cu toate acestea, intervenţia a fost justificată prin mesaje postate pe reţelele sociale.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>