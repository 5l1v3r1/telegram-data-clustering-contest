<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/21/Fire-personer-p%C3%A5grepet-etter-voldshendelse-i-Sandnes-20447576.ece"/>
    <meta property="og:site_name" content="adressa.no"/>
    <meta property="article:published_time" content="2019-11-21T18:18:38+00:00"/>
    <meta property="og:title" content="Fire personer pågrepet etter voldshendelse i Sandnes"/>
    <meta property="og:description" content="Politiet rykket torsdag ettermiddag ut etter melding om vold på åpen gate i Sandnes. En kvinne i 40-årene ble kjørt til sykehus, og fire personer er pågrepet."/>
  </head>
  <body>
    <article>
      <h1>Fire personer pågrepet etter voldshendelse i Sandnes</h1>
      <address><time datetime="2019-11-21T18:18:38+00:00">21 Nov 2019, 18:18</time> by <a rel="author">(NTB) NTB</a></address>
      <p>Politiet rykket torsdag ettermiddag ut etter melding om vold på åpen gate i Sandnes. En kvinne i 40-årene ble kjørt til sykehus, og fire personer er pågrepet.</p>
      <aside><a href="https://www.adressa.no/nyheter/innenriks/2019/11/21/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/21/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/21/javascript:void(0);">Del denne artikkelen på e-post</a></aside>
      <p>Politiet fikk melding om hendelsen klokken 12.50.</p>
      <p>– En kvinne ringte inn på vegne av den skadde kvinnen. Kort tid etter ble fire personer pågrepet på bakgrunn av beskrivelser fra fornærmede. De pågrepne er voksne mennesker fra 20-årene til 40-årene, sier operasjonsleder Rune Tallaksen i Sørvest politidistrikt til NTB.</p>
      <p>De pågrepne, tre menn og en kvinne, er alle norske statsborgere. Alle fire er kjenninger av politiet, ifølge <a href="https://www.aftenbladet.no/lokalt/i/xPzRdQ/fire-personer-paagrepet-for-vold-mot-kvinne-i-sandnes">Stavanger Aftenblad.</a> To av mennene ble pågrepet i en væpnet aksjon på Bedriftshotellet i Sandnes.</p>
      <p>Kvinnen ble kjørt til Stavanger universitetssjukehus etter voldshendelsen. Det er foreløpig ukjent hva slags type vold kvinnen ble utsatt for, samt alvorlighetsgraden av skadene hun ble påført.</p>
      <p>Hendelsesforløpet er også uklart, og politiet etterforsker saken videre.</p>
      <p>(©NTB)</p>
    </article>
  </body>
</html>