<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/politikh/article/2047437/dimoskopisi-i-diafora-nd-siriza-tesseris-mines-meta-tis-ekloges.html"/>
    <meta property="og:site_name" content="News.gr"/>
    <meta property="article:published_time" content="2019-11-21T18:26:15+00:00"/>
    <meta property="og:title" content="Δημοσκόπηση: Η διαφορά ΝΔ-ΣΥΡΙΖΑ τέσσερις μήνες μετά τις εκλογές"/>
    <meta property="og:description" content="Η γνώμη των πολιτών για την οικονομία, τον αντικαπνιστικό και τον νόμο για το πανεπιστημιακό άσυλο"/>
  </head>
  <body>
    <article>
      <h1>Δημοσκόπηση: Η διαφορά ΝΔ-ΣΥΡΙΖΑ τέσσερις μήνες μετά τις εκλογές</h1>
      <address><time datetime="2019-11-21T18:26:15+00:00">21 Nov 2019, 18:26</time> by <a rel="author">Κυριάκος Μητσοτάκης</a></address>
      <h3>Η γνώμη των πολιτών για την οικονομία, τον αντικαπνιστικό και τον νόμο για το πανεπιστημιακό άσυλο</h3>
      <p>Μία νέα μεγάλη <a href="https://www.news.gr/tag/dhmoskophsh"><b>δημοσκόπηση</b></a> παρουσιάστηκε απόψε στο κεντρικό δελτίο ειδήσεων του ΣΚΑΪ από την εταιρεία PULSE, κάτι παραπάνω από τέσσερις μήνες από την ημέρα που ανέλαβε τη διακυβέρνηση της χώρας η ΝΔ.</p>
      <p>Η έρευνα έγινε από 18-20 Νοεμβρίου σε δείγμα 1211 ατόμων.</p>
      <p>Το 63% των ερωτηθέντων πιστεύει ότι τα πράγματα πηγαίνουν προς την σωστή κατεύθυνση ενώ ένα 31%, θεωρεί πως πηγαίνουν προς την λάθος.</p>
      <p>Σχετικά με την προσωπική οικονομική τους κατάσταση, οι πολίτες απαντούν «άνετα» σε ποσοστό 14%, «μέτρια» σε ποσοστό 48% και «δύσκολα» σε ποσοστό 33%.</p>
      <h4>Αντικαπνιστικός νόμος</h4>
      <p>Αναφορικά με την εφαρμογή του αντικαπνιστικού νόμου και τα πρόστιμα, το 75% συμφωνεί ενώ ένα 17%, διαφωνεί.</p>
      <p>Συγκεκριμένα δε, μεταξύ των καπνιστών, το 64% συμφωνεί με το μέτρο ενώ το 33% διαφωνεί.</p>
      <h4>Νόμος για το πανεπιστημιακό άσυλο</h4>
      <p>Επόμενη ερώτηση αφορά τη γνώμη των πολιτών για τον νέο νόμο για το πανεπιστημιακό άσυλο. Το 66% συμφωνεί με τον νέο νόμο, με το 23% να έχει αντίθετη άποψη.</p>
      <p>Σχετικά με το ενδεχόμενο να υπάρχει κάρτα εισόδου στα πανεπιστήμια, το 71% φαίνεται να συμφωνεί, έναντι του 20% που διαφωνεί.</p>
      <h4>Πρόθεση ψήφου</h4>
      <p>Αναφορικά με την πρόθεση ψήφου, η <a href="https://www.news.gr/tag/nea-dhmokratia"><b>Νέα Δημοκρατία</b></a> συγκεντρώνει ποσοστό 38% και ο <a href="https://www.news.gr/tag/syriza"><b>ΣΥΡΙΖΑ</b></a> ποσοστό 24% (διαφορά 14 μονάδες). Ακολουθούν το ΚΙΝΑΛ με 6%, το ΚΚΕ με 5,5%, η Ελληνική Λύση με 4% και το ΜέΡΑ25 με 3,5%. Το ποσοστό των αναποφάσιστων είναι στο 9%.</p>
      <p>Καταλληλότερος πρωθυπουργός είναι με 45% ο <a href="https://www.news.gr/tag/kyriakos-mhtsotakhs"><b>Κυριάκος Μητσοτάκης</b></a> έναντι 26% του <a href="https://www.news.gr/tag/alexhs-tsipras"><b>Αλέξη Τσίπρα</b></a>.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/politikh/article/2047635/siriza-i-kivernisi-dini-polla-stous-ligous-ke-liga-stous-pollous.html"/>
        <a href="https://www.news.gr/politikh/article/2047305/mitsotakis-gia-prosfigiko-i-ellada-echi-fthasi-sta-oria-tis.html"/>
        <a href="https://www.news.gr/politikh/article/2047161/dragasakis-o-kindinos-pasokopiisis-tou-kommatos-ine-iparktos.html"/>
      </related>
    </article>
  </body>
</html>