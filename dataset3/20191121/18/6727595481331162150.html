<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/hd-kumaraswami-about-yediyurappa-govt-and-bypoll-result-karnataka.html"/>
    <meta property="og:site_name" content="DoolNews"/>
    <meta property="article:published_time" content="2019-11-21T18:19:00+00:00"/>
    <meta property="og:title" content="ബി.ജെ.പിയെ പിന്തുണക്കുമെന്ന കാര്യത്തില്‍ മലക്കംമറിഞ്ഞ് ജനതാദള്‍ എസ്; കുമാരസ്വാമിയുടെ പുതിയ നിലപാട് ഇങ്ങനെ"/>
    <meta property="og:description" content="Bjp BS Yediyurappa Congress HD Kumaraswamy Karnataka National News India ബെംഗളൂരു: കൂറുമാറി ബി.ജെ.പിയില്‍ ചേര്‍ന്ന എം.എല്‍.എമാര്‍ക്ക് ഉപതെരഞ്ഞെടുപ്പ് ഫലത്തിലൂടെ തക്കതായ മ"/>
  </head>
  <body>
    <article>
      <h1>ബി.ജെ.പിയെ പിന്തുണക്കുമെന്ന കാര്യത്തില്‍ മലക്കംമറിഞ്ഞ് ജനതാദള്‍ എസ്; കുമാരസ്വാമിയുടെ പുതിയ നിലപാട് ഇങ്ങനെ</h1>
      <address><time datetime="2019-11-21T18:19:00+00:00">21 Nov 2019, 18:19</time> by <a rel="author">ന്യൂസ് ഡെസ്‌ക്</a></address>
      <p>ബെംഗളൂരു: കൂറുമാറി ബി.ജെ.പിയില്‍ ചേര്‍ന്ന എം.എല്‍.എമാര്‍ക്ക് ഉപതെരഞ്ഞെടുപ്പ് ഫലത്തിലൂടെ തക്കതായ മറുപടി നല്‍കണമെന്ന് ജനതാദള്‍ എസ് നേതാവ് എച്ച്.ഡി കുമാരസ്വാമി. ഉപതെരഞ്ഞെടുപ്പിനെ ജനതാദള്‍ എസ് വളരെ ഗൗരവത്തോടെയാണ് കാണുന്നതെന്നും കുമാരസ്വാമി പറഞ്ഞു.</p>
      <p>സംസ്ഥാന സര്‍ക്കാരിന്റെ വിധി ഉപതെരഞ്ഞെടുപ്പിന്റെ ഫലത്തെ അനുസരിച്ചിരിക്കും. ബി.ജെ.പിയേക്കാളും കോണ്‍ഗ്രസിനേക്കാളും കൂടുതല്‍ സീറ്റുകള്‍ ജനതാദള്‍ എസ് നേടും. ഞങ്ങളുടെ പാര്‍ട്ടിയില്‍ നിന്ന് വിട്ടുപോയവര്‍ക്ക് തിരിച്ചു വരാതെ മറ്റൊരു വഴിയുമില്ലെന്നും കുമാരസ്വാമി പറഞ്ഞു.</p>
      <p>സംസ്ഥാനത്തെ വിവിധ ജില്ലകളിലെ പ്രളബാധിതരെ സംസ്ഥാന സര്‍ക്കാര്‍ പൂര്‍ണ്ണമായും മറന്നു. ദുരന്തബാധിതര്‍ക്ക് 5000 രൂപയും 10000 രൂപയും നല്‍കിയ സര്‍ക്കാര്‍ നടപടി ചോദ്യം ചെയ്യേണ്ടതാണ്. കുറഞ്ഞ തുക മാത്രം നല്‍കിയ സര്‍ക്കാര്‍ നടപടി ഇരകളുടെ മനസ്സിലുണ്ടെന്നും കുമാരസ്വാമി പറഞ്ഞു.</p>
      <related>
        <a href="https://www.doolnews.com/snake-bite-death-updates.html?utm_source=doolnews&amp;utm_medium=related"/>
      </related>
      <p>ബി.ജെ.പിയെയും യെദിയൂരപ്പ സര്‍ക്കാരിനെയും കടുത്ത ഭാഷയില്‍ വിമര്‍ശിക്കുന്ന സമീപനമാണ് കഴിഞ്ഞ ദിവസങ്ങളില്‍ കുമാരസ്വാമി സ്വീകരിച്ചത്. എന്നാല്‍ നേരത്തെ ബി.ജെ.പിയോടും സര്‍ക്കാരിനോടും അനുഭാവ നിലപാടാണ് കുമാരസ്വാമി സ്വീകരിച്ചിരുന്നത്.</p>
      <related>
        <a href="https://www.doolnews.com/vishal-dadlani-against-ranjan-gogoi.html?utm_source=doolnews&amp;utm_medium=related"/>
      </related>
      <p>യെദിയൂരപ്പ സര്‍ക്കാര്‍ താഴെ വീഴാന്‍ ജനതാദള്‍ അനുവദിക്കില്ലെന്നും പ്രളയം നാശം വിതച്ച കര്‍ണാടകത്തില്‍ വീണ്ടുമൊരു തെരഞ്ഞെടുപ്പിന് തയ്യാറല്ലെന്നുമായിരുന്നു കുമാരസ്വാമി പറഞ്ഞിരുന്നത്. ഇതില്‍ നിന്ന് മാറിയ നിലപാടാണ് കുമാരസ്വാമി സ്വീകരിക്കുന്നത്.</p>
      <related>
        <a href="https://www.doolnews.com/judges-need-to-show-some-backbone-says-madan-b-lokur.html?utm_source=doolnews&amp;utm_medium=related"/>
      </related>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/JTERZRrOduc" width="560" height="315" data-service="Youtube" scrolling="no"/>
      </figure>
    </article>
  </body>
</html>