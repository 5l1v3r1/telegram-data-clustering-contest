<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/szkripal-ugyhoz-lehet-koze-az-olano-kepviseloje-ellen-inditott-eljarasnak"/>
    <meta property="og:site_name" content="Paraméter"/>
    <meta property="article:published_time" content="2019-11-21T18:16:00+00:00"/>
    <meta property="og:title" content="A Szkripal-ügyhöz lehet köze az OĽaNO képviselője ellen indított eljárásnak"/>
    <meta property="og:description" content="A Jaroslav Naď, az OĽaNO képviselője ellen indított eljárás összefügghet a Szkripal-üggyel. Ján Balciar a katonai hírszerzés főnöke tett bejelentést arról, hogy Jaroslav N. titkosított információkat szivárogtatott ki. A Nemzeti Bűnüldözési ügynökség (NAKA) csütörtökön hallgatta ki a gyanúsítottat, aki azt állította, hogy a nyomozás ideje alatt lehallgatták, és a számláit is ellenőrizték."/>
  </head>
  <body>
    <article>
      <h1>A Szkripal-ügyhöz lehet köze az OĽaNO képviselője ellen indított eljárásnak</h1>
      <h2>A Jaroslav Naď, az OĽaNO képviselője ellen indított eljárás összefügghet a Szkripal-üggyel. Ján Balciar a katonai hírszerzés főnöke tett bejelentést arról, hogy Jaroslav N. titkosított információkat szivárogtatott ki. A Nemzeti Bűnüldözési ügynökség (NAKA) csütörtökön hallgatta ki a gyanúsítottat, aki azt állította, hogy a nyomozás ideje alatt lehallgatták, és a számláit is ellenőrizték.</h2>
      <address>
        <time datetime="2019-11-21T18:16:00+00:00">21 Nov 2019, 18:16</time>
      </address>
      <p>Jaroslav Naď a gyanú szerint bűncselekményt követett el azzal, hogy valakinek kérdéseket tett fel a GRU volt orosz hírszerző tisztje, Szergej Szkripal ügyével kapcsolatosan. Választ nem kapott. A gyanúsított abszurdnak és megalapozatlannak tartja a vádat.</p>
      <blockquote>„Azt róják fel nekem, hogy mivel a védelmi minisztériumban dolgozom, tudnom kellett volna, hogy az ilyen információ titkos"</blockquote>
      <p>- mondta Jaroslav Naď. Azt állítja, éppen azért, mert a legmagasabb szintű biztonsági hozzáférést kapott, nem tett fel olyan kérdéseket, amelyekkel törvényt sértett volna. Hozzátette, hazugságot fedezett fel a tanúvallomásokban.</p>
      <p>Ján Balciart, a katonai hírszerzés főnökét nevezte meg bejelentőként. Belciar egy másik ügyben, korábbi üzleti tevékenységével kapcsolatban is feljelentést tett Jaroslav Naď ellen. „Soha nem titkoltam, hogy elemző voltam, és volt egy magánvállalkozásom, elemzéseket végeztem" – reagált Naď.</p>
      <blockquote>„Balciar megtett mindent, hogy valami terhelőt találjon ellenem, de mivel nem talált, elkezdett gyártani" – mondta Jaroslav Naď.</blockquote>
      <p>Ügyvédje, Daniel Lipšic furcsának tartja, hogy az egy éven át tartó lehallgatás alatt sem bukkantak bűncselekményre. Azt mondta, az anyag csak hangfelvételeket tartalmaz, átiratok nélkül, így pedig nem használható bizonyítékként a büntetőeljárás során.</p>
      <p>Lipšic azt is megjegyezte, hogy a Balciar által megnevezett bűncselekményeknek sok esetben „egyáltalán semmi közük a bizonyítékokhoz”, ezért úgy gondolja, Peter Pellegrini miniszterelnöknek (Smer-SD) óvatosnak kell lennie azzal, amit Balciar mutatott neki.</p>
      <p>A NAKA nyomozója eljárást indított Jaroslav Naď ellen. A nyomozó szerint a gyanúsított titkos információkat kért ki a Szlovák Köztársaság érdekeinek védelmére hivatkozva, majd illetékteleneknek kiszivárogtatta azokat. Peter Pellegrini kormányfő péntek reggel tárgyalni akar az ügyről a Biztonsági Tanács néhány tagjával.</p>
      <p>A védelmi minisztérium rámutatott a katonai hírszerzésnek a hadsereg védelmével és biztonságával kapcsolatos, a törvény által eloírt feladataira. „A katonai hírszerzés eleget tett a törvény rendelkezéseinek azáltal, hogy a 2019. szeptember 11-én kapott információkat továbbította a bunüldözo hatóságoknak" - mondta Danka Capáková, a védelmi minisztérium szóvivője.</p>
      <p>TASR </p>
    </article>
  </body>
</html>