<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204751-uryad-onoviv-perelik-strategichno-vazhlivih-derzhavnih-obektiv"/>
    <meta property="og:site_name" content="Mind UA"/>
    <meta property="article:published_time" content="2019-11-21T18:30:00+00:00"/>
    <meta property="og:title" content="Уряд оновив перелік стратегічно важливих державних об'єктів"/>
    <meta property="og:description" content="До переліку увійшли «Укрзалізниця», «Національна суспільна телерадіокомпанія України», «Науково-дослідний та конструкторсько-технологічний інститут трубної промисловості» та «Центральне підприємство з поводження з радіоактивними відходами»"/>
  </head>
  <body>
    <article>
      <h1>Уряд оновив перелік стратегічно важливих державних об'єктів</h1>
      <h2>До переліку увійшли «Укрзалізниця», «Національна суспільна телерадіокомпанія України», «Науково-дослідний та конструкторсько-технологічний інститут трубної промисловості» та «Центральне підприємство з поводження з радіоактивними відходами»</h2>
      <address>
        <time datetime="2019-11-21T18:30:00+00:00">21 Nov 2019, 18:30</time>
      </address>
      <p>Уряд оновив перелік об’єктів державної власності, що мають стратегічне значення для економіки і безпеки держави. Про це <a href="http://www.me.gov.ua/News/Detail?lang=uk-UA&amp;id=0ae8ea35-8ed9-4a4b-a14f-f4a0bc87ad5d&amp;title=-">повідомляє</a> прес-служба Міністерства розвитку економіки, торгівлі та сільського господарства.</p>
      <p>До діючого переліку стратегічних  321 підприємства, урядовим рішення включено ще 4 об'єкта.</p>
      <p>До переліку додано «Укрзалізницю», завдяки тому, що підприємство входить до реєстру великих платників податків та є природним монополістом.</p>
      <p>ДП «Науково-дослідний та конструкторсько-технологічний інститут трубної промисловості ім Я. Осади» включено до списку, адже воно відповідає критеріям стратегічних підприємств, частка продукції яких на загальнодержавному ринку товарів має важливе соціально економічне значення.</p>
      <p>Також до списку потрапила «Національна суспільна телерадіокомпанія України», вона відповідає критерію стратегічного підприємтсва так як кількість працюючих працівників перевищує 5000 осіб, а також є великим платником податків.</p>
      <p>Окрім того додано ДСП «Центральне підприємство з поводження з радіоактивними відходами», воно відповідає трьом критеріям стратегічних підприємств. Підприємство внесено до категорії цивільної оборони, є підприємством, контроль за діяльністю яких з боку держави  гарантує захист громадян від наслідків впливу неконтрольованого виготовлення, використання або реалізації небезпечної продукції та є виконавцем загальнодержавних цільових науково-технічних програм і державних замовлень.</p>
      <p>Також цією постановою Уряд виключив з наявного переліку 39 об’єктів, з них: 4 об’єкти Мінекономрозвитку, діяльність яких не відповідає жодному з критеріїв, 4 об'єкти, на базі яких утворено АТ «Українська залізниця», які припинені як юридичні особи та 31 об’єкт Держкомтелерадіо, реорганізовані шляхом приєднання до ПАТ «Національна суспільна телерадіокомпанія України».</p>
      <p>Детальніше про приватизацію підприємств читайте у матеріалі <b>Mind</b> «<a href="https://mind.ua/publications/20204039-privatizaciya-v-ukrayini-welcome-abo-storonnim-vhid-zaboroneno">Приватизація в Україні: welcome, або Стороннім вхід заборонено</a> «.</p>
      <related>
        <h4>Також читайте</h4>
        <a href="https://mind.ua/news/20204739-mininfrastrukturi-prodovzhit-spivpracyu-z-hyundai"/>
        <a href="https://mind.ua/news/20204515-goncharuk-kerivnictvo-ukrzaliznici-bude-zmineno-golovna-pretenziya-dika-korupciya"/>
        <a href="https://mind.ua/news/20204424-agrariyi-otrimali-rezultati-pershih-zakritih-torgiv-ukrzaliznici"/>
      </related>
    </article>
  </body>
</html>