<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/21/bokszedzesek-a-templomban"/>
    <meta property="og:site_name" content="euronews"/>
    <meta property="article:published_time" content="2019-11-21T18:36:42+00:00"/>
    <meta property="og:title" content="Bokszedzések a templomban"/>
    <meta property="og:description" content="Egy nápolyi kezdeményezés távolt tarthatja az abban résztvevő fiatalokat a Camorrától és utcai erőszaktól."/>
  </head>
  <body>
    <article>
      <h1>Bokszedzések a templomban</h1>
      <address><time datetime="2019-11-21T18:36:42+00:00">21 Nov 2019, 18:36</time> by <a rel="author">Peter Kristof</a></address>
      <figure>
        <img src="https://static.euronews.com/articles/stories/04/31/40/68/773x435_cmsv2_720367f5-c01b-557b-99a1-4d49ff5bebbe-4314068.jpg"/>
      </figure>
      <p>Edzőteremmé alakul át hetente háromszor a nápolyi Santa Maria della Sanitá templom. A Rione Sanitá kerületben lévő 17. századi építményben hatvan – 8 és 22 év közötti – fiatalember bokszol.</p>
      <p>A környék a bűnözés melegágya. Tavaly a 15 és 24 év közötti fiatalok közel 40 százaléka (39.7%) volt munkanélküli, így sokan a helyi maffiaszervezettől, a Camorrától kapnak csak megélhetést biztosító feladatot. A boksz segíthet abban, hogy elkerüljék ezt az utat.</p>
      <p>- Különféle sportokat próbáltam már ki, de csak a boksztól érzem jól magam mentálisan és fizikailag is. A bokszon keresztül kifejezhetem az érzéseimet, akár ideges, akár boldog vagyok – mondja Nico Rodrigues, akinek az édesanyja 28 éve vándorolt be Olaszországba a Zöld-foki szigetekről.</p>
      <p>A bokszedzéseket a Santa Maria della Sanitában 2001 óta szolgáló pap engedte be a templom falai közé, de tudja, hogy ez nem elég a környékbeli fiatalok minden gondjának megoldásához.</p>
      <p>- Csak inspirációt szeretnénk adni. Ha mi itt, Rione Sanitàban képesek vagyunk erre, akkor máshol is lehet hasonlót cselekedni. Ennyi az üzenet – mondja Antonio Loffredo atya.</p>
      <p>A bokszoló fiatalok megtanulják a szabályok tiszteletét, ami a ringen túl is hasznukra lehet.</p>
      <p>A bokszedzéseket a templomban egyébként két rendőr tartja.</p>
    </article>
  </body>
</html>