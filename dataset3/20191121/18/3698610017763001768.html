<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/tusk-prokomentuvav-kriminalni-provadzhennya-proti-poroshenka-330464_.html"/>
    <meta property="og:site_name" content="DT.ua"/>
    <meta property="article:published_time" content="2019-11-21T18:05:00+00:00"/>
    <meta property="og:title" content="Туск прокоментував кримінальні провадження проти Порошенка"/>
    <meta property="og:description" content="При цьому, голова ЄР  сказав, що у нього є сподівання, про те, що Україна залишиться країною, в якій правоохоронці та суди поважають верховенство права."/>
  </head>
  <body>
    <article>
      <h1>Туск прокоментував кримінальні провадження проти Порошенка</h1>
      <h2>При цьому, голова ЄР  сказав, що у нього є сподівання, про те, що Україна залишиться країною, в якій правоохоронці та суди поважають верховенство права.</h2>
      <address>
        <time datetime="2019-11-21T18:05:00+00:00">21 Nov 2019, 18:05</time>
      </address>
      <p>На прес-конференції в Загребі, 21 листопада,<a href="https://dt.ua/WORLD/yevropeyska-narodna-partiya-obrala-tuska-golovoyu-330365_.html"><b> голова Європейської ради Дональд Туск</b> </a>заявив, про те що кримінальні провадження, в яких фігурує <a href="https://dt.ua/POLITICS/ryaboshapka-prokomentuvav-zvernennya-dbr-schodo-poroshenka-330047_.html"><b>п'ятий президент України Петро Порошенко</b> </a>- "це щось справді небезпечне", повідомляє <a href="https://www.radiosvoboda.org/a/news-tusk-poroshenko/30284537.html">Радіо Свобода</a>.</p>
      <p>Туск висловив сподівання, що Україна залишиться країною, в якій правоохоронці та суди поважають верховенство права, і в якій немає місця для політичних переслідувань.</p>
      <p>Він підкреслив, що будь залякування лідерів опозиції буде предметом занепокоєння в Європі, а використання владою правосуддя проти політичних опонентів "стане трагедією не тільки для жертв переслідування, але й для всієї країни".</p>
      <p>18 листопада, після того, як Державне бюро розслідувань оголосило про передачу Генеральній прокуратурі України провадження, в якому фігурує <b><a href="https://dt.ua/POLITICS/poroshenko-prokomentuvav-spravu-proti-nogo-u-dbr-330080_.html">Порошенко, останній скасував кілька міжнародних зустрічей і повернувся в Україну</a></b>.</p>
      <p>Коментуючи ситуацію журналістам, Порошенко назвав оголошене підозра провокацією, а справу проти нього взагалі - юридично нікчемним.</p>
      <p>Нагадаємо, <a href="https://dt.ua/POLITICS/dbr-napravilo-do-genprokuraturi-zapit-pro-nadannya-zgodi-na-prityagnennya-poroshenka-do-vidpovidalnosti-330010_.html"><b>ДБР скерувало до Генпрокуратури проект повідомлення про підозру</b></a> п'ятому президенту України Петру Порошенку в рамках досудового розслідування кримінального провадження стосовно можливого неправомірного впливу на проведення конкурсу з добору кандидатів для призначення членів Вищої ради правосуддя в березні-травні 2019 року, а також підготувало для ГПУ у Верховну Раду подання про надання згоди на притягнення до кримінальної відповідальності п'ятого президента України.</p>
      <p>У свою чергу адвокат Порошенко заявив, що це <a href="https://dt.ua/POLITICS/advokat-poroshenka-nazvav-pidozru-pidopichnomu-konvulsiyami-trubi-330030_.html"><b>провокація, до якої причетна Росія.</b></a></p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>