<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837108-mzs-rf-prokomentuvalo-skandal-navkolo-verbuvannya-diplomatami-rosiyi-serbskikh-uryadovtsiv"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T18:37:00+00:00"/>
    <meta property="og:title" content="МЗС РФ прокоментувало скандал навколо вербування дипломатами Росії сербських урядовців"/>
    <meta property="og:description" content="КИЇВ. 21 листопада. УНН. Шпигунський скандал в Сербії - це “чергова провокаційна історія перед контактами на найвищому рівні”. Про це повідомила …"/>
  </head>
  <body>
    <article>
      <h1>МЗС РФ прокоментувало скандал навколо вербування дипломатами Росії сербських урядовців</h1>
      <address><time datetime="2019-11-21T18:37:00+00:00">21 Nov 2019, 18:37</time> by <a rel="author">Олексій Супрун</a></address>
      <p><b>КИЇВ. 21 листопада. УНН.</b> Шпигунський скандал в Сербії — це “чергова провокаційна історія перед контактами на найвищому рівні”. Про це повідомила на брифінгу в четвер офіційний представник МЗС РФ Марія Захарова, передає <b>УНН</b> з посиланням на російське агентство ТАСС.</p>
      <p>“Зараз у нас мають відбутися контакти на вищому рівні. Ми вже звикли, що перед контактами на найвищому або на високому рівні, десь за кілька днів з’являються цікаві сюжети, які видаються за сенсації. Проходить час, все це або дезавуюється, або виявляється якоюсь нашвидко сфабрикованою провокацією”, — сказала вона.</p>
      <p>“Очевидно, що завдання, яке стояло перед авторами цього відео, — це провокативні дії, це спроба налаштувати людей відповідним чином перед цілим рядом переговорів, зустрічей і візитів”, — додала дипломат.</p>
      <p>Як передавав <b>УНН</b> раніше, президент Сербії Александар Вучич <a href="https://www.unn.com.ua/uk/news/1836865-prezident-serbiyi-nakazav-rozsliduvati-prichetnist-diplomata-rf-do-verbuvannya-mistsevikh-uryadovtsiv">доручив спецслужбам країни</a> перевірити публікації ЗМІ про спроби вербування офіцера країни представником військового аташату РФ.</p>
    </article>
  </body>
</html>