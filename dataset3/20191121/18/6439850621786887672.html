<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/462275/%e0%a6%95%e0%a7%83%e0%a6%b7%e0%a6%bf%e0%a6%a4%e0%a7%87-%e0%a6%ac%e0%a6%bf%e0%a6%aa%e0%a7%8d%e0%a6%b2%e0%a6%ac-%e0%a6%98%e0%a6%9f%e0%a6%be%e0%a6%a4%e0%a7%87-%e0%a6%a8%e0%a6%be%e0%a6%a8%e0%a6%be%e0%a6%ae%e0%a7%81%e0%a6%96%e0%a7%80-%e0%a6%aa%e0%a7%8d%e0%a6%b0%e0%a6%95%e0%a6%b2%e0%a7%8d%e0%a6%aa-%e0%a6%b9%e0%a6%be%e0%a6%a4%e0%a7%87"/>
    <meta property="og:site_name" content="Daily Janakantha"/>
    <meta property="article:published_time" content="2019-11-21T18:50:00+00:00"/>
    <meta property="og:title" content="কৃষিতে বিপ্লব ঘটাতে নানামুখী প্রকল্প হাতে নিয়েছে সরকার : পলক"/>
    <meta property="og:description" content="নিজস্ব সংবাদদাতা, নাটোর ॥ “প্রধানমন্ত্রী শেখ হাসিনা’র সরকারের আমলে নাটোরের সিংড়ায় ৯০ কিলোমিটার খাল খনন করা হয়েছে। যার কারনে উৎপাদনের চেয়ে অতিরিক্ত ৬০ হাজার মেট্রিক ট্রন ফসল ঘরে তুলতে পারছেন কৃষকরা। কৃষি প্রধান এলাকা চলনবিল তথা সিংড়াকে আরো এগিয়ে নিতে সরকার চলনবিল উন্নয়ন প্রকল্প ..."/>
  </head>
  <body>
    <article>
      <h1>কৃষিতে বিপ্লব ঘটাতে নানামুখী প্রকল্প হাতে নিয়েছে সরকার : পলক</h1>
      <address>
        <time datetime="2019-11-21T18:50:00+00:00">21 Nov 2019, 18:50</time>
      </address>
      <figure>
        <img src="http://www.dailyjanakantha.com/files/201911/1574365757_46.jpg"/>
      </figure>
      <p>নিজস্ব সংবাদদাতা, নাটোর ॥ “প্রধানমন্ত্রী শেখ হাসিনা’র সরকারের আমলে নাটোরের সিংড়ায় ৯০ কিলোমিটার খাল খনন করা হয়েছে। যার কারনে উৎপাদনের চেয়ে অতিরিক্ত ৬০ হাজার মেট্রিক ট্রন ফসল ঘরে তুলতে পারছেন কৃষকরা। কৃষি প্রধান এলাকা চলনবিল তথা সিংড়াকে আরো এগিয়ে নিতে সরকার চলনবিল উন্নয়ন প্রকল্প এবং বরেন্দ্র প্রকল্প গ্রহণ করেছে। উন্নয়নের কারনে বিদ্যুৎ ও সারের জন্য কৃষকদের এখন জীবন দিতে হয়।” এমন মন্তব্য করেছেন তথ্য ও যোগাযোগ প্রযুক্তি প্রতিমন্ত্রী জুনাইদ আহমেদ পলক। বৃহস্পতিবার দুপুরে সিংড়া উপজেলা পরিষদে চত্বরে রবি/২০১৯-২০ মৌসুমে কৃষি প্রণোদনা কর্মসূচির আওতায় ক্ষুদ্র ও প্রান্তিক চাষীদের মাঝে গম, ভুট্টা ও সরিষা ফসলের বীজ ও সার বিনামূল্যে বিতরণকালে তিনি এসব মন্তব্য করেন। এসময় তিনি আরো বলেন, খাল খনন, সেচ, পন্য পরিবহন, কৃষিতে বিপ্লব ঘটাতে নানামুখী কর্মসূচি গ্রহন করেছে সরকার। জননেত্রী শেখ হাসিনার হাতকে শক্তিশালী করার লক্ষে কোন প্রকার অপপ্রচারে কান না দিতে সকলের প্রতি আহবান জানান তিনি।</p>
      <p>উপজেলা নির্বাহী নির্বাহী কর্মকর্তা সুশান্ত কুমার মাহাতোর সভাপতিত্বে সভায় উপস্থিত ছিলেন, উপজেলা আওয়ামী লীগ সভাপতি অ্যাড. ওহিদুর রহমান শেখ, উপজেলা পরিষদের ভাইস চেয়ারম্যান শামিমা হক রোজি, উপজেলা কৃষি অফিসার সাজ্জাদ হোসেন, অতিরিক্ত কৃষি অফিসার শারমিন সীমা প্রমুখ।</p>
    </article>
  </body>
</html>