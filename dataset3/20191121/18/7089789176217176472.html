<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://internapoli.it/vertenza-almaviva-comdata-in-regione-campania-e-al-mise-i-due-incontri-decisivi/"/>
    <meta property="og:site_name" content="InterNapoli.it"/>
    <meta property="article:published_time" content="2019-11-21T18:14:32+00:00"/>
    <meta property="og:title" content="Vertenza Almaviva-Comdata: in Regione Campania e al Mise i due incontri decisivi"/>
    <meta property="og:description" content="Il 25 novembre incontro in Regione Campania e il 27 al Mise a Roma. Questi i due appuntamenti chiave per la vertenza Almaviva-Comdata, scoppiata di nuovo dopo che per qualche mese tutto sembrava essere risolto. Ed invece nelle ultime settimane sono stati annunciati di nuovo esuberi nell'azienda, imm"/>
  </head>
  <body>
    <article>
      <h1>Vertenza Almaviva-Comdata: in Regione Campania e al Mise i due incontri decisivi</h1>
      <address><time datetime="2019-11-21T18:14:32+00:00">21 Nov 2019, 18:14</time> by <a rel="author" href="https://internapoli.it/author/redazione-internapoli/" target="_blank">Redazione Internapoli</a></address>
      <p>Il 25 novembre incontro in Regione Campania e il 27 al Mise a Roma. Questi i due appuntamenti chiave per la<b> vertenza Almaviva-Comdata</b>, scoppiata di nuovo dopo che per qualche mese tutto sembrava essere risolto. Ed invece nelle ultime settimane sono stati annunciati di nuovo esuberi nell’azienda, immediatamente è scoppiata la protesta dei lavoratori. Ieri ed oggi sono state altre due giornate caldissime. Ieri c’è stata tensione all’incontro promosso a Napoli dalla Cgil per la vertenza dei lavoratori di Almaviva. Nel corso dell’incontro sui temi del Mezzogiorno, al quale partecipava anche il leader Cgil, Maurizio Landini, era previsto un intervento delle Rsu in azienda per parlare della vertenza.</p>
      <p>Una delle lavoratrici del call center, presenti in sala, ha interrotto l’intervento del segretario regionale Cgil Campania, Nicola Ricci, urlando: “Basta”. Sono stati i presenti a riportare la calma in sala, tenendo anche conto del fatto che era già programmato un intervento sulla vertenza.<br/>“Prendo l’impegno di parlare con la categoria nazionale a Roma per capire quali spazi possono esserci e intervenire”, ha detto il segretario generale della Cgil Maurizio Landini. “Capiamo la rabbia dei lavoratori – ha spiegato alla Nicola Ricci, segretario Cgil Campania – Noi siamo una grande casa e siamo vicini a queste persone. Il nostro segretario Landini si è impegnato a contattare la categoria nazionale per conoscere lo stato della crisi, contatterà il governo e il ministero. Per la stessa vertenza – ha ricordato Ricci – la Sicilia sta licenziando 1500 lavoratori. È compito del sindacato non permettere che ci sia una guerra tra poveri. La Campania oggi è prioritaria perchè questa vertenza si somma a tante altre. Non possiamo perdere più neanche un posto di lavoro”.</p>
      <p>Oggi un’altra assemblea, durante la quale una lavoratrice si è sentita male.</p>
      <related>
        <h4>ARTICOLI CORRELATI</h4>
        <a href="https://internapoli.it/tangenziale-di-napoli-ancora-disagi-chiuso-svincolo-per-4-notti/"/>
        <a href="https://internapoli.it/operazione-alto-impatto-a-napoli-scoperto-furto-di-energia-elettrica-e-unevasa-dai-domiciliari/"/>
        <a href="https://internapoli.it/non-e-un-camorrista-la-cassazione-ribalta-la-sentenza-del-tribunale-di-napoli/"/>
        <a href="https://internapoli.it/prometteva-vacanze-in-case-di-lusso-truffatore-napoletano-incastrato-dalla-foto/"/>
        <a href="https://internapoli.it/napoli-torre-inail/"/>
        <a href="https://internapoli.it/chiuso-un-asilo-abusivo-a-napoli-sorpresa-per-i-genitori-di-9-bambini/"/>
        <a href="https://internapoli.it/storia-di-una-pendolare-nellinferno-della-metro-di-napoli-viaggiamo-nei-carri-bestiame/"/>
        <a href="https://internapoli.it/gaudiero/"/>
        <a href="https://internapoli.it/protezione-civile-della-regione-campania-da-mezzanotte-allerta-gialla-meteo/"/>
        <a href="https://internapoli.it/picchia-la-moglie-che-non-voleva-dargli-i-soldi-arrestato-nel-rione-di-napoli/"/>
        <a href="https://internapoli.it/due-quintali-di-hashish-spediti-per-posta-da-palermo-a-napoli-due-arresti-uno-percepiva-il-reddito-di-cittadinanza/"/>
        <a href="https://internapoli.it/escalation-di-furti-di-pneumatici-decine-di-episodi-ogni-giorno-a-napoli/"/>
      </related>
    </article>
  </body>
</html>