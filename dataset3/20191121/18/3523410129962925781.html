<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641243/%D8%BA%D9%86%DB%8C%E2%80%8C%D8%B3%D8%A7%D8%B2%DB%8C-%D8%AF%D8%B1-%D9%81%D8%B1%D8%AF%D9%88-%D8%AA%D9%87%D8%AF%DB%8C%D8%AF%DB%8C-%D8%A8%D8%B1%D8%A7%DB%8C-%D8%AC%D8%A7%D9%85%D8%B9%D9%87-%D8%AC%D9%87%D8%A7%D9%86%DB%8C-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T18:45:00+00:00"/>
    <meta property="og:title" content="غنی‌سازی در فردو تهدیدی برای جامعه جهانی است"/>
    <meta property="og:description" content="نماینده دولت سعودی در آژانس بین‌المللی انرژی اتمی از جامعه جهانی خواست تا مقابل غنی‌سازی اورانیوم در تأسیسات فردو در ایران را بگیرند."/>
  </head>
  <body>
    <article>
      <h1>
        <a href="https://www.bultannews.com/fa/news/641243/%D8%BA%D9%86%DB%8C%E2%80%8C%D8%B3%D8%A7%D8%B2%DB%8C-%D8%AF%D8%B1-%D9%81%D8%B1%D8%AF%D9%88-%D8%AA%D9%87%D8%AF%DB%8C%D8%AF%DB%8C-%D8%A8%D8%B1%D8%A7%DB%8C-%D8%AC%D8%A7%D9%85%D8%B9%D9%87-%D8%AC%D9%87%D8%A7%D9%86%DB%8C-%D8%A7%D8%B3%D8%AA">غنی‌سازی در فردو تهدیدی برای جامعه جهانی است</a>
      </h1>
      <h2>نماینده دولت سعودی در آژانس بین‌المللی انرژی اتمی از جامعه جهانی خواست تا مقابل غنی‌سازی اورانیوم در تأسیسات فردو در ایران را بگیرند.</h2>
      <address><time datetime="2019-11-21T18:45:00+00:00">21 Nov 2019, 18:45</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «<b>عبدالله بن خالد</b>» سفیر دولت سعودی در آژانس بین‌المللی اتمی در وین، با بیان اتهامات گذشته علیه ایران، مدعی شد که <b>غنی‌سازی اورانیوم</b> در<b> تأسیسات «فردو»</b> تهدیدی برای جامعه جهانی است.</p>
      <p> </p>
      <p>به نوشته وبگاه شبکه <a href="https://www.alhadath.net/alhadath/2019/11/21/%D8%A7%D9%84%D8%B3%D8%B9%D9%88%D8%AF%D9%8A%D8%A9-%D8%A7%D9%8A%D8%B1%D8%A7%D9%86-%D8%B3%D8%AE%D8%B1%D8%AA-%D8%A7%D9%84%D8%B9%D8%A7%D8%A6%D8%AF-%D8%A7%D9%84%D8%A7%D9%82%D8%AA%D8%B5%D8%A7%D8%AF%D9%8A-%D9%84%D8%A7%D8%AB%D8%A7%D8%B1%D8%A9-%D8%A7%D9%84%D8%A7%D8%B6%D8%B7%D8%B1%D8%A7%D8%A8%D8%A7%D8%AA.html">الحدث</a>، او در سخنانی مدعی شد که گزارش‌های آژانس نشان دهنده سرپیچی ایران از توافق هسته‌ای در زمینه درصد غنی‌سازی اورانیوم، میزان غنی‌سازی و راه‌اندازی سانتریفیوژهای پیشرفته و توقف تمامی تعهدات خود در زمینه پژوهش و توسعه است و غنی‌سازی اورانیوم در تأسیسات فردو تحریک‌آمیز و تهدیدی برای جامعه جهانی است.</p>
      <p> </p>
      <p>نماینده دولت سعودی در ادامه ادعا کرد که اقدامات ایران (که در پاسخ به بدعهدی طرف‌های امضاء کننده صورت گرفته و در چارچوب برجام تعریف می‌شود) نشان دهنده کاستی‌های توافق هسته‌ای است.</p>
      <p> </p>
      <p>«عبدالله بن خالد» در بخش دیگری از سخنان خود بار دیگر ایران را به نا امنی در منطقه متهم کرد و مدعی شد که تهران منابع حاصله از برحام را در راستای ایجاد نا امنی در کشورهای منطقه هزینه می‌کند.</p>
      <p> </p>
      <p>او با اشاره به آشوب‌های روزهای اخیر در برخی شهرهای ایران، مدعی شد که مردم ایران به دلیل سیاست‌های حکومت در رنج و سختی به سر می‌برند.</p>
      <p> </p>
      <p>پیش از این هیأت وزیران دولت سعودی نیز مدعی شده بود که ایران اطلاعات لازم در خصوص برنامه هسته‌ای خویش را در اختیار آژانس بین‌المللی انرژی اتمی قرار نمی‌دهد.</p>
      <p> </p>
      <p>از زمان اعلام رسمی ایران مبنی بر خروج از برخی تعهدات خود ذیل برجام و در پاسخ به بدعهدی‌های طرف‌های مقابل که بعنوان یک مکانیسم در چارچوب برجام تعریف شده، دولت سعودی بارها از زبان مسئولان خود به ایران حمله‌ور و خواستار تشدید فشارها علیه تهران شده است.</p>
      <p> </p>
      <p>انتهای پیام/</p>
    </article>
  </body>
</html>