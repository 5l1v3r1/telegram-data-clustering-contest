<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/21/greece/kairos-kykloforiako-xaos-stous-dromous-tis-attikis-pou-entopizontai-provlimata/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-21T18:03:13+00:00"/>
    <meta property="og:title" content="Κυκλοφοριακό χάος στους δρόμους της Αττικής – Πού υπάρχουν προβλήματα"/>
    <meta property="og:description" content="Ισχυρές βροχές και καταιγίδες σημειώνονται σε πολλές περιοχές της Αττικής. Για τα έντονα καιρικά φαινόμενα έχει προειδοποιήσει με έκτακτο δελτίο επιδείνωσης καιρού και η ΕΜΥ. Οι σφοδρές καταιγίδες άρχισαν να πλήττουν το Λεκανοπέδιο από τα νότια λίγο μετά τις 17:00 και σταδιακά επεκτάθηκαν σε όλο το νομό."/>
  </head>
  <body>
    <article>
      <h6 class="kicker">Δυνατή καταιγίδα</h6>
      <h1>Κυκλοφοριακό χάος στους δρόμους της Αττικής – Πού υπάρχουν προβλήματα</h1>
      <h2>Ισχυρές βροχές και καταιγίδες σημειώνονται σε πολλές περιοχές της Αττικής. Για τα έντονα καιρικά φαινόμενα έχει προειδοποιήσει με έκτακτο δελτίο επιδείνωσης καιρού και η ΕΜΥ. Οι σφοδρές καταιγίδες άρχισαν να πλήττουν το Λεκανοπέδιο από τα νότια λίγο μετά τις 17:00 και σταδιακά επεκτάθηκαν σε όλο το νομό.</h2>
      <address><time datetime="2019-11-21T18:03:13+00:00">21 Nov 2019, 18:03</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Ισχυρές βροχές και καταιγίδες σημειώνονται σε πολλές περιοχές της Αττικής. Για τα έντονα καιρικά φαινόμενα έχει προειδοποιήσει με έκτακτο δελτίο επιδείνωσης καιρού και η Εθνική Μετεωρολογική Υπηρεσία.</p>
      <p>Οι σφοδρές καταιγίδες άρχισαν να πλήττουν το Λεκανοπέδιο από τα νότια λίγο μετά τις 17:00 το απόγευμα της Πέμπτης  και σταδιακά επεκτάθηκαν σε όλο το νομό Αττικής. Κατά τόπους τα φαινόμενα είναι πολύ ισχυρά και συνοδεύονται από δυνατούς ανέμους.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <h3>Κυκλοφοριακό χάος</h3>
      <p>Σε ορισμένες περιοχές οι δρόμοι έχουν μετατραπεί σε ποτάμια, δημιουργώντας προβλήματα σε οδηγούς και πεζούς.</p>
      <p>Στη λεωφόρο Κηφισίας, τον Κηφισό και την είσοδο της εθνικής οδού Αθηνών- Κορίνθου, στο ύψος του Σκαραμαγκά, παρατηρείται ιδιαίτερα αυξημένη κίνηση αυτή την ώρα, σύμφωνα με την ενημέρωση από την Διεύθυνση Τροχαίας Αττικής, λόγω της έντονης βροχόπτωσης.</p>
      <p>Παράλληλα, διακόπηκε, πριν από λίγο, η κυκλοφορία των οχημάτων στην οδό Κυριαζή, στην Κηφισιά, από τη συμβολή της με τη λεωφόρο Κηφισίας έως την οδό Αγίου Τρύφωνος, λόγω θραύσης αγωγού ύδρευσης.</p>
      <h3>Ειδικότερα, σύμφωνα με την Τροχαία Αττικής, αυξημένη κίνηση παρουσιάζεται:</h3>
      <ul>
        <li>Αθηνών-Κορίνθου/Λ. Αθηνών (είσοδος)</li>
        <li>Αθηνών-Λαμίας (κόμβος Καλυφτάκη έως Αθηνών-είσοδος)</li>
        <li>Λ. Κηφισού (από παραλιακή εως Αθηνών)</li>
        <li>Λ. Κηφισού (από Αθηνών έως παραλιακή-κάθοδος)</li>
        <li>Κατεχάκη (ρεύμα προς Ηλιούπολη)</li>
        <li>Λ. Κηφισίας (άνοδος)</li>
        <li>Λ. Κηφισίας (κάθοδος)</li>
        <li>Βασ. Κωνσταντίνου</li>
        <li>Λ. Συγγρού (άνοδος)</li>
        <li>Λ. Ποσειδώνος (Αλίμου έως Καραϊσκάκη -ρεύμα προς Πειραιά)</li>
      </ul>
      <p>
        <b>Η κίνηση στους δρόμους σύμφωνα με τον χάρτη της Google</b>
      </p>
      <figure>
        <img src="https://www.in.gr/wp-content/uploads/2019/11/1-63-600x439.jpeg"/>
      </figure>
      <p>
        <a href="https://www.google.com/maps/place/%CE%91%CE%B8%CE%AE%CE%BD%CE%B1/@38.0004991,23.6985744,12.5z/data=!4m5!3m4!1s0x14a1bd1f067043f1:0x2736354576668ddd!8m2!3d37.9838096!4d23.7275388!5m1!1e1">
          <b>Δείτε ζωντανά την κίνηση εδώ<br/></b>
        </a>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/"> Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>