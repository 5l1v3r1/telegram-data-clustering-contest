<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121148/krakow-atak-na-20-letniego-studenta-kolejne-zatrzymania.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-21T10:39:00+00:00"/>
    <meta property="og:title" content="Kraków: Atak na 20-letniego studenta. Kolejne zatrzymania"/>
    <meta property="og:description" content="20-letni student, obywatel Ukrainy, został zaatakowany w poniedziałek w nocy. Od wczoraj policja zatrzymała już trzy osoby związane ze sprawą."/>
  </head>
  <body>
    <article>
      <h1>Kraków: Atak na 20-letniego studenta. Kolejne zatrzymania</h1>
      <address>
        <time datetime="2019-11-21T10:39:00+00:00">21 Nov 2019, 10:39</time>
      </address>
      <h4>20-letni student, obywatel Ukrainy, został zaatakowany w poniedziałek w nocy. Od wczoraj policja zatrzymała już trzy osoby związane ze sprawą.</h4>
      <p>20-letni student został zaatakowany na ulicy Stanisława Skarżyńskiego przed jednym z akademików Politechniki Krakowskiej, w nocy z poniedziałku na wtorek. Mężczyzna został zraniony nożem w okolice pleców i pośladków – ustaliła "Gazeta Krakowska".</p>
      <p>Służby ratunkowe wezwała przypadkowa osoba, przechodząca obok, która zauważyła rannego 20-latka. Mężczyzna w stanie ciężkim trafił do szpitala. W momencie ataku był pod wpływem alkoholu.</p>
      <p>Wczoraj w związku z atakiem zatrzymano dwóch młodych mężczyzn. Zatrzymani 19-latek i 20-latek to obywatele Ukrainy.</p>
      <p>Dzisiaj rzecznik małopolskiej policji Sebastian Gleń poinformował, że krakowscy policjanci zatrzymali jeszcze jednego mężczyznę, który ma związek z pchnięciem nożem 21-letniego studiującego w Krakowie Ukraińca. – Mężczyzna ten podwoził na miejsce przestępstwa swoich kolegów – podał rzecznik policji.</p>
      <footer>/ Źródło: gazetakrakowska.pl/Radio ZET <br/>/ zma</footer>
      <related>
        <h4>Czytaj także</h4>
        <a href="https://www.dorzeczy.pl/kraj/121073/atak-nozownika-w-krakowie-20-letni-student-walczy-o-zycie.html"/>
        <a href="https://www.dorzeczy.pl/obserwator-mediow/121142/barbara-nowak-publikuje-wywiad-z-tvn-stacja-nie-chciala-go-wyemitowac.html"/>
      </related>
    </article>
  </body>
</html>