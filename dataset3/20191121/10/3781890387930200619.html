<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742886"/>
    <meta property="og:site_name" content="เดลินิวส์"/>
    <meta property="article:published_time" content="2019-11-21T10:47:00+00:00"/>
    <meta property="og:title" content="สั่งหยุดการค้นหารอดตาย2 สรุป'7ศพ'อาคารภูเก็ตถล่ม"/>
    <meta property="og:description" content="อาคารภูเก็ตถล่ม 9 คนงาน เจ็บสาหัส 2 ราย สรุปเวลา 19.00 น. พบผู้เสียชีวิต 7 ราย รองผู้ว่าราชการจังหวัดภูเก็ต สั่งเจ้าหน้าที่หยุดการค้นหาเรียบร้อยเเล้ว"/>
  </head>
  <body>
    <article>
      <h1>สั่งหยุดการค้นหารอดตาย2 สรุป'7ศพ'อาคารภูเก็ตถล่ม</h1>
      <address>
        <time datetime="2019-11-21T10:47:00+00:00">21 Nov 2019, 10:47</time>
      </address>
      <figure>
        <img src="https://www.dailynews.co.th/admin/upload/20191121/news_IitoSNGZZb191405_533.jpg?v=20191122055"/>
      </figure>
      <p>
        <b>อาคารภูเก็ตถล่ม 9 คนงาน เจ็บสาหัส 2 ราย สรุปเวลา 19.00 น. พบผู้เสียชีวิต 7 ราย รองผู้ว่าราชการจังหวัดภูเก็ต สั่งเจ้าหน้าที่หยุดการค้นหาเรียบร้อยเเล้ว</b>
      </p>
      <p>กรณีเหตุอาคารก่อสร้างสำนักงานภายใน บริษัท ทรายสีเงิน จำกัด ม.1 ต.ศรีสุนทร อ.ถลางทับ จ.ภูเก็ต ถล่มลงมาทับคนงาน 9 คนซึ่งเป็นคนไทยเเละต่างชาติที่กำลังนั่งล้อมวงพักทานข้าวเที่ยง ส่งผลให้ได้รับบาดเจ็บ 2 ราย ส่วนอีก 7 รายยังติดอยู่ภายใต้ซากอาคาร และล่าสุดพบว่าเสียชีวิต 3 รายเป็นชาย 2 ราย หญิง 1 ราย และอีก 5 รายอยู่ภายใต้อาคารไม่ทราบชะตากรรม</p>
      <figure>
        <img src="https://www.dailynews.co.th/admin/upload/20191121/news_UUBFaCdyGu175840_533.jpg?v=20191122055?v=3616"/>
      </figure>
      <p> <br/>ล่าสุดวันที่ 21 พ.ย. นายวงศกร นุ่นชูคันธ์ รองผู้ว่าราชการจังหวัดภูเก็ต กล่าวว่า ผู้บาดเจ็บที่ถูกนำตัวส่งรพ.ถลาง 2 คน ได้แก่ นายจตุรวิทย์ หมวดสิงห์ อายุ 34 ปี และ Mrs.Myo Myo Yi อายุ 26 ปีชาวพม่า เบื้องต้นตรวจสอบสาเหตุยังไม่ชัดว่าเป็นเพราะเหตุใด อย่างไรก็ดี กู้ภัยได้นำร่างของผู้ที่ติดค้างใต้ซากอาคารออกมาได้แล้วจำนวน 4 ราย และเร่งนำส่งรพ.ถลาง เพื่อพิสูจน์อัตลักษณ์บุคคล<br/> <br/>พ.ต.อ.ธีรวัฒน์ เลี่ยมสุวรรณ ผกก.สภ.ถลาง กล่าวว่า สาเหตุของการพังถล่มของอาคารก่อสร้างดังกล่าว จะเรียกผู้รับเหมา วิศวกรมาสอบปากคำอีกครั้ง ซึ่งพื้นที่ตรงนี้เป็นพื้นที่ของบริษัททรายสีน้ำเงินจำกัด จำหน่ายดินหินทราย และกำลังก่อสร้าง ปั๊มน้ำมันและอาคารสำนักงาน ซึ่งอาคารที่ถล่มลงมาคืออาคารสำนักงาน ตำรวจจะทำการสอบสวนปากคำผู้ที่เกี่ยวข้องทั้งหมดเพื่อดำเนินคดีตามกฎหมาย<br/> <br/>สำหรับรายชื่อผู้เสียชีวิตได้แก่ 1.นายจีระชัย วงศ์หาจักร อายุ 35 ปี 2.นายธีรวัตน์ เดชพันธ์ 3.น.ส.พรพิมล แวววงศ์ อายุ 21 ปี ชาวอุบลราชธานี 4.นายกฤษณะ ขันบุตร ชาวจ.เพชรบุรี 5.Mr.Sa Aung Aung 6.Mr.Nay Myo Win และ 7.Mrs.Kay Thi Khaing อย่างไรก็ตามในเวลาประมาณ 19.00 น. รองผู้ว่าราชการจังหวัดภูเก็ต ได้สั่งให้หยุดการค้นหาผู้สูญหายแล้ว.<br/><br/><b>อ่านข่าวที่เกี่ยวข้อง...<br/><br/><a href="https://www.dailynews.co.th/regional/742816">อาคารภูเก็ตถล่มหนีตายวุ่น เร่งช่วย 7 ชีวิตติดภายในซาก</a></b></p>
      <figure>
        <img src="https://www.dailynews.co.th/admin/upload/20191121/news_MrKvOXHyzi175840_533.jpg?v=20191122055?v=2018"/>
      </figure>
      <figure>
        <img src="https://www.dailynews.co.th/admin/upload/20191121/news_mKyyptrgBA175841_533.jpg?v=20191122055?v=3236"/>
      </figure>
      <figure>
        <img src="https://www.dailynews.co.th/admin/upload/20191121/news_xboTwsYWGI175841_533.jpg?v=20191122055?v=7686"/>
      </figure>
    </article>
  </body>
</html>