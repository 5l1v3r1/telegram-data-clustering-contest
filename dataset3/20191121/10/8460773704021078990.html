<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.deshabhimani.com/news/national/notice-privitization-rajyasabha-elemaram-kareem/835885"/>
    <meta property="og:site_name" content="ദേശാഭിമാനി"/>
    <meta property="article:published_time" content="2019-11-21T10:27:30+00:00"/>
    <meta property="og:title" content="പൊതുമേഖലാ സ്ഥാപനങ്ങളുടെ സ്വകാര്യവത്കരണം: സഭ നിര്‍ത്തിവച്ചു ചര്‍ച്ചചെയ്യണം; എളമരം കരീം രാജ്യസഭയില്‍ അടിയന്തിര പ്രമേയ നോട്ടീസ് നല്‍കി"/>
    <meta property="og:description" content="പൊതുമേഖലാ സ്ഥാപനങ്ങള്‍ സ്വകാര്യവത്കരിക്കുന്നത് സഭ നിര്‍ത്തിവച്ചു ..."/>
  </head>
  <body>
    <article>
      <h1>പൊതുമേഖലാ സ്ഥാപനങ്ങളുടെ സ്വകാര്യവത്കരണം: സഭ നിര്‍ത്തിവച്ചു ചര്‍ച്ചചെയ്യണം; എളമരം കരീം രാജ്യസഭയില്‍ അടിയന്തിര പ്രമേയ നോട്ടീസ് നല്‍കി</h1>
      <address><time datetime="2019-11-21T10:27:30+00:00">21 Nov 2019, 10:27</time> by <a rel="author">വെബ് ഡെസ്‌ക്‌</a></address>
      <p>ന്യൂഡല്‍ഹി&gt; പൊതുമേഖലാ സ്ഥാപനങ്ങള്‍ സ്വകാര്യവത്കരിക്കുന്നത് സഭ നിര്‍ത്തിവച്ചു ചര്‍ച്ചചെയ്യണം എന്നാവശ്യപ്പെട്ട് എളമരം കരീം എംപി രാജ്യസഭയില്‍ അടിയന്തിര പ്രമേയ നോട്ടീസ് നല്‍കി. രാജ്യമൊട്ടാകെ നടക്കുന്ന പ്രതിഷേധങ്ങള്‍ വകവെക്കാതെ പൊതുമേഖലാ വ്യവസായങ്ങളുടെ സ്വകാര്യവല്‍ക്കരണവുമായി മുന്നോട്ടുപോവുകയാണ് നരേന്ദ്ര മോഡി ഗവണ്മെന്റ്.</p>
      <p>ബിപിസിഎല്‍ ഉള്‍പ്പെടെ 5 പൊതുമേഖലാ സ്ഥാപനങ്ങളില്‍ ഗവര്‍മെന്റിന്റെ ഉടമസ്ഥതയിലുള്ള മുഴുവന്‍ ഓഹരികളും വില്‍ക്കാന്‍ ഇന്നലെ സര്‍ക്കാര്‍ അന്തിമാനുവാദം നല്‍കി. അങ്ങേയറ്റം പ്രതിഷേധാര്‍ഹമായ നടപടികളാണിതെന്നും കരീം പറഞ്ഞു.</p>
      <p>ബിപിസിഎല്‍ സ്വകാര്യവല്‍ക്കരണത്തിന് എതിരെ ട്രേഡ് യൂണിയനുകള്‍ ശക്തമായ പ്രക്ഷോഭവുമായി മുന്നോട്ട് പോകും.പാര്‍ലമെന്റിന് പുറത്തും അകത്തും കേന്ദ്ര സര്‍ക്കാര്‍ തീരുമാനത്തെ എതിര്‍ക്കും.ജനങ്ങളെ യോജിപ്പിച്ച് പ്രക്ഷോഭം സംഘടിപ്പിക്കും</p>
      <figure>
        <img src="https://www.deshabhimani.com/images/inlinepics/pala(3).jpg"/>
      </figure>
      <p>ബിപിസിഎല്‍ കൈവശപ്പെടുത്താന്‍ കര്‍ട്ടന് പിന്നില്‍ അംബാനിയുണ്ട്.പെട്രോളിയം ഉല്‍പ്പന്നങ്ങളുടെ വിപണന രംഗത്ത് സ്വാധീനം ഉണ്ടാക്കാനാണ് റിലയന്‍സ് പെട്രോളിയത്തിന്റെ ശ്രമം. അതേസമയം, അസം റിഫൈനറി ബിജെപി സംസ്ഥാന സര്‍ക്കാര്‍ സമ്മര്‍ദ്ദം മൂലം ഓഹരി വിറ്റഴിച്ചില്ല</p>
      <p>എന്നാല്‍ കേരളത്തിന്റെ ശക്തമായ എതിര്‍പ്പ് മറികടന്നാണ് കൊച്ചി റിഫൈനറി സ്വകാര്യവല്‍ക്കരിച്ചെതെന്നും അദ്ദേഹം വ്യക്തമാക്കി</p>
      <related>
        <h4>മറ്റു വാർത്തകൾ</h4>
        <a href="https://www.deshabhimani.com/news-videos/bpcl-privatization/835905"/>
        <a href="https://www.deshabhimani.com/news/kerala/privitization-central-government/833170"/>
        <a href="https://www.deshabhimani.com/news/kerala/privirization-central-government-kerala-government/833169"/>
        <a href="https://www.deshabhimani.com/news/kerala/canara-bank-elamaram-kareem/832958"/>
        <a href="https://www.deshabhimani.com/news/national/education-minister-child-death-snake-bite/835894"/>
        <a href="https://www.deshabhimani.com/news/national/kk-muhammed-visits-dr-hedgewar-smruti-mandir-in-nagpur/835893"/>
        <a href="https://www.deshabhimani.com/news/national/sangh-parivar-fake-news-jnu-protest/835890"/>
        <a href="https://www.deshabhimani.com/news/national/walayar-case-appeal-accepted/835889"/>
        <a href="https://www.deshabhimani.com/news/national/what-is-happening-in-supreme-court/835888"/>
        <a href="https://www.deshabhimani.com/news/national/justice-madan-b-lokur/835884"/>
      </related>
    </article>
  </body>
</html>