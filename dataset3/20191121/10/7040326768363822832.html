<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/adanada-4-deas-supheli-kardes-tutuklandi-1390170"/>
    <meta property="og:site_name" content="Karar.com"/>
    <meta property="article:published_time" content="2019-11-21T10:12:00+00:00"/>
    <meta property="og:title" content="Adana'da 4 DEAŞ şüpheli kardeş tutuklandı"/>
    <meta property="og:description" content="Adana'da terör örgütü DEAŞ üyesi oldukları ve eylem hazırlığı yaptıkları iddiasıyla gözaltına alınan Suriye uyruklu 4 kardeş tutuklandı"/>
  </head>
  <body>
    <article>
      <h1>Adana'da 4 DEAŞ şüpheli kardeş tutuklandı</h1>
      <address>
        <time datetime="2019-11-21T10:12:00+00:00">21 Nov 2019, 10:12</time>
      </address>
      <p>
        <b>Adana'da terör örgütü DEAŞ üyesi oldukları ve eylem hazırlığı yaptıkları iddiasıyla gözaltına alınan Suriye uyruklu 4 kardeş tutuklandı</b>
      </p>
      <p>Adana'da İl Emniyet Müdürlüğü ekiplerince, 4 gün önce düzenlenen operasyonda gözaltına alınan Suriye uyruklu kardeşler Mezin (36), Ahmet (26), Mahmut (26) ve Musleh İ'nin (28) işlemleri tamamlandı.</p>
      <p>Şüphelilerden Ahmet ve Mahmut'un ikiz olduğu, diğer kardeşi Ali İ.'nin örgüt saflarındayken çatışmada öldüğü belirtildi.</p>
      <p>
        <b>YENİ LİDERE AİT BELGELER BULUNDU</b>
      </p>
      <p>Operasyonda ele geçirilen dokümanlarda, terörist Ebubekir el-Bağdadi'nin ölümünün ardından yeni liderin seçilmesine ilişkin bilgilere rastlanıldığı öğrenildi. </p>
      <p>Adana Adli Tıp Birimindeki sağlık kontrolünün ardından adliyeye sevk edilen 4 şüpheli tutuklandı. </p>
      <p>Terörle Mücadele Şube Müdürlüğü ekiplerinin Suriye'den Türkiye'ye giriş yaptığı ve eylem hazırlığında oldukları ileri sürülen şüphelilere yönelik düzenlediği operasyonda Suriye uyruklu 4 kardeş gözaltına alınmıştı.</p>
      <p>
        <b>ADANA/AA</b>
      </p>
      <related>
        <a href="https://www.karar.com/guncel-haberler/yasadigin-sehirde-neler-oluyor-tikla-ogren-386780"/>
      </related>
    </article>
  </body>
</html>