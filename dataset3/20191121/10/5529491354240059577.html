<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-europa/ilenia-cucchi-scomparsa-barcellona-3119806/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-21T10:14:59+00:00"/>
    <meta property="og:title" content="Ilenia Cucchi, 22 anni, scomparsa a Barcellona"/>
    <meta property="og:description" content="TALAMONA (SONDRIO) – Da ormai una settimana non si hanno più notizie di Ilenia Cucchi, italiana di Talamona (Sondrio) ma residente da due anni in Spagna, a Barcellona.  “Ilenia vive lì da tempo – ha spiegato a La Provincia di Sondrio Ramona Pisani, cognata di Ilenia – avevamo sue notizie costantemente ma da una settimana non contatta la famiglia e nemmeno i ragazzi di Barcellona che la conoscono e frequentano. Questo ci ha allarmato, insieme al fatto che da ora anche il suo telefono risulta staccato e non ci sono accessi a WhatsApp da giovedì scorso”.Ryanair condannata: illegittimo far pagare il bagaglio a mano ai passeggeriIl Principe Andrea in esilio dopo lo scandalo Epstein: la Regina lo priva anche dello “stipendio” I familiari hanno sporto denuncia alle autorità italiane e allertato la Farnesina. Ramona e Denis Cucchi, rispettivamente cognata e fratello, hanno lanciato un appello sui social: “Non c’è motivo di pensare che si sia spostata dalla città, ci è stato indicato qualche luogo che frequentava ultimamente…"/>
  </head>
  <body>
    <article>
      <h1>Ilenia Cucchi, 22 anni, scomparsa a Barcellona</h1>
      <address><time datetime="2019-11-21T10:14:59+00:00">21 Nov 2019, 10:14</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/barcellona-1.jpg"/>
        <figcaption>Carrer de Ferlandina a Barcellona (Foto Google Street View)</figcaption>
      </figure>
      <p>TALAMONA (SONDRIO) – Da ormai una settimana non si hanno più notizie di <b>Ilenia Cucchi,</b> italiana di Talamona (Sondrio) ma residente da due anni in Spagna, a Barcellona. </p>
      <p>“Ilenia vive lì da tempo – ha spiegato a La Provincia di Sondrio Ramona Pisani, cognata di Ilenia – avevamo sue notizie costantemente ma da una settimana non contatta la famiglia e nemmeno i ragazzi di Barcellona che la conoscono e frequentano. Questo ci ha allarmato, insieme al fatto che da ora anche il suo telefono risulta staccato e non ci sono accessi a WhatsApp da giovedì scorso”.</p>
      <figure>
        <a href="https://www.blitzquotidiano.it/cronaca-europa/ryanair-condannata-illegittimo-pagare-3120119/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-europa/ryanair-condannata-illegittimo-pagare-3120119/">
          <img src="https://static.blitzquotidiano.it/wp/wp-content/uploads/2019/11/ryanair-ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-europa/ryanair-condannata-illegittimo-pagare-3120119/">Ryanair condannata: illegittimo far pagare il bagaglio a mano ai passeggeri</a>
      </h3>
      <figure>
        <a href="https://www.blitzquotidiano.it/cronaca-europa/principe-andrea-esilio-scandalo-epstein-3120092/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-europa/principe-andrea-esilio-scandalo-epstein-3120092/">
          <img src="https://static.blitzquotidiano.it/wp/wp-content/uploads/2019/11/andrea-ansa-1-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-europa/principe-andrea-esilio-scandalo-epstein-3120092/">Il Principe Andrea in esilio dopo lo scandalo Epstein: la Regina lo priva anche dello “stipendio”</a>
      </h3>
      <p>I familiari hanno sporto denuncia alle autorità italiane e allertato la Farnesina. Ramona e Denis Cucchi, rispettivamente cognata e fratello, hanno lanciato un appello sui social: “Non c’è motivo di pensare che si sia spostata dalla città, ci è stato indicato qualche luogo che frequentava ultimamente e partiremo da quelle zone. Speriamo ovviamente di poterla ritrovare al più presto”, ha spiegato la cognata.</p>
      <p>Ilenia ha un fisico molto minuto, è di statura media e ha i capelli castani tinti di verde. È stata vista per l’ultima volta in <b>Calle de Ferlandina, a Barcellona.</b> Chiunque avesse notizie della ragazza è stato invitato a contattare i seguenti numeri di telefono: 3425178800 (Ramona, cognata) o 3481619410 (Denis, fratello). </p>
    </article>
  </body>
</html>