<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152699-u-novovolynsku-vykryly-bandu-narkobaryg"/>
    <meta property="og:site_name" content="ВолиньPost"/>
    <meta property="article:published_time" content="2019-11-21T10:50:00+00:00"/>
    <meta property="og:title" content="У Нововолинську викрили банду «наркобариг»"/>
    <meta property="og:description" content="У Нововолинську затримали організовану банду."/>
  </head>
  <body>
    <article>
      <h1>У Нововолинську викрили банду «наркобариг»</h1>
      <address>
        <time datetime="2019-11-21T10:50:00+00:00">21 Nov 2019, 10:50</time>
      </address>
      <p>У Нововолинську затримали організовану банду. На підмогу нововолинським поліцейським прибули 30 спецпризначенців підрозділів стратегічних розробок, «Корду» та бійців Національної гвардії. <br/><br/>Про це розповів начальник Нововолинського міського відділення поліції <b>Сергій Галащук</b>, - повідомляє <a href="http://xn--b1aasidjedbb0byj.com.ua/2019/11/21/u-novovolynsku-zatrymaly-orhanizovanu-bandu/">"Нововолинськ.com.ua."</a><br/><br/>Під час відпрацювань була вилучена чимала кількість наркотиків та затримано більше 10 небезпечних злочинців. <br/><br/>«Сьогодні зранку було затримано більше 10 людей. На допомогу нам були залучені бійці «Корду», Національної гвардії та підрозділу стратегічних розробок. Також вдалося вилучити значну кількість наркотиків», – зазначив він.<br/><br/>Як стало відомо, злочинне угрупування неодноразово здійснювало крадіжки та розповсюджувало наркотичні препарати у місті, і майже завжди йому вдавалось виходити сухим з води. Чи понесуть зловмисники покарання за свої неправомірні дії, буде відомо згодом.<br/><br/><i>Головне фото - ілюстративне.</i></p>
    </article>
  </body>
</html>