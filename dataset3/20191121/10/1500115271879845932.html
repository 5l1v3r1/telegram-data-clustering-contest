<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/entertainment/film/artikel/4929426/enorme-sterrenregen-voor-loes-luca-film-mi-vida"/>
    <meta property="og:site_name" content="RTL Boulevard"/>
    <meta property="article:published_time" content="2019-11-21T10:00:56+00:00"/>
    <meta property="og:title" content="Loes Luca-film Mi Vida valt enorm in de smaak bij critici"/>
    <meta property="og:description" content="De nieuwe film Mi Vida, met in de hoofdrol Loes Luca, is donderdag door de critici onthaald met een sterrenregen. Grote kranten als NRC, Volkskrant, Telegraaf en Trouw geven vier sterren aan de tragikomedie van regisseur Norbert ter Hall en scenarist Roos Ouwehand. Ook televisiegidsen als Tros Kompas en Filmtotaal geven dezelfde hoge beoordeling."/>
  </head>
  <body>
    <article>
      <h1>Loes Luca-film Mi Vida valt enorm in de smaak bij critici</h1>
      <address>
        <time datetime="2019-11-21T10:00:56+00:00">21 Nov 2019, 10:00</time>
      </address>
      <p>De nieuwe film Mi Vida, met in de hoofdrol Loes Luca, is donderdag door de critici onthaald met een sterrenregen. Grote kranten als NRC, Volkskrant, Telegraaf en Trouw geven vier sterren aan de tragikomedie van regisseur Norbert ter Hall en scenarist Roos Ouwehand. Ook televisiegidsen als Tros Kompas en Filmtotaal geven dezelfde hoge beoordeling.</p>
      <p>De recensenten prijzen het ingetogen spel van Loes. <i>Mi Vida</i> vertelt over de 65-jarige kapster Lou (Loes) die een heimelijke droom koestert: ze zou wel in Spanje willen wonen. Maar ze voelt zich schuldig tegenover haar kinderen en kleinkinderen en besluit genoegen te nemen met een cursus Spaans in Cádiz. In de gastvrije stad aan zee kan ze haar zorgende rol loslaten en over haar toekomst nadenken.</p>
      <p>Het is de eerste grote hoofdrol van Loes in een speelfilm, na kleinere rollen in hits als <i>Ja zuster, nee zuster</i> en <i>Huisvrouwen bestaan niet</i>. Andere rollen worden gespeeld door de Spaanse actrice Elvira Mínguez en door Anniek Pheifer, Mark Kraan en Loïc Bellemans. Het script is speciaal voor Loes geschreven door Roos Ouwehand.</p>
      <p><i>Mi Vida</i> draait vanaf donderdag in 86 Nederlandse bioscopen.</p>
      <figure>
        <iframe src="https://www.youtube.com/embed/n0LogqCNeqk" width="854" height="480" data-service="Youtube" scrolling="no"/>
      </figure>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/tv/artikel/4821996/freek-de-jonge-en-loes-luca-reeks-volle-zalen"/>
        <a href="https://www.rtlboulevard.nl/entertainment/artikel/4720696/loes-luca-presenteert-nieuwe-film-cannes"/>
        <a href="https://www.rtlboulevard.nl/entertainment/film/artikel/4929851/robbert-pattinson-overwoog-te-stoppen-met-acteren"/>
        <a href="https://www.rtlboulevard.nl/entertainment/film/artikel/4929266/robocop-sequel-maakt-doorstart-met-nieuwe-regisseur"/>
        <a href="https://www.rtlboulevard.nl/entertainment/film/artikel/4929126/geruchten-over-joker-sequel-niet-waar"/>
        <a href="https://www.rtlboulevard.nl/video/tv-fragmenten/video/4928811/deze-vrieskou-overleven-doe-je-met-frozen-2"/>
      </related>
      <related>
        <a href="https://www.rtlboulevard.nl/entertainment/film/artikel/4895391/nederlandse-film-mi-vida-premiere-spanje"/>
      </related>
    </article>
  </body>
</html>