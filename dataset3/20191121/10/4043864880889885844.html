<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/21/7232629/"/>
    <meta property="og:site_name" content="Українська правда"/>
    <meta property="article:published_time" content="2019-11-21T10:34:55+00:00"/>
    <meta property="og:title" content="Арахамія про громадянство США: Нехай Мосійчук покаже хоч одну &quot;бумажку&quot;"/>
    <meta property="og:description" content="Голова фракції “Слуга народу” Давид Арахамія називає бездоказовими заяви про нібито його американське громадянство."/>
  </head>
  <body>
    <article>
      <h1>Арахамія про громадянство США: Нехай Мосійчук покаже хоч одну "бумажку"</h1>
      <address>
        <time datetime="2019-11-21T10:34:55+00:00">21 Nov 2019, 10:34</time>
      </address>
      <p>Голова фракції "Слуга народу" Давид Арахамія називає бездоказовими заяви про нібито його американське громадянство.  </p>
      <p><b>Джерело: </b><a href="https://www.facebook.com/UNNews/videos/476050093013166/?__xts__[0]=68.ARDRaCbK8v0jsQGi1p869iPDbjFM-YCneKCySIRoDf-yHLnIsnj1dk9q63JBAosKz5_CTXP_UqVTpBbqaJfHaFdgThkT_OyoKCe-cstJq2THShGd_cn2bI7M-o4BbTfmvt_su9BIf_Xy14oL8VoqiPF-WpkGRbYFFQ9t0QAdTMyn-kcE1UHzvQ_LQiC_4yGMLdi3pVQl42fsY0aDBBhDrt1kmDtF3SSldnwJh_omD9fArdfn5ZpY5HC6TQ4RwKHDCTLFg6lwLz7qZPYgVvzt_-JxfZA-u3r_vnr82IOqW8mqTAo_BA2YJmtl8N5xcTNUUESCZeDl4j8Ltzc3Fsuqlt8p_VvlY312yi7dUJOkaKU4_f_LCPDEzVD3kb3Jb5ud&amp;__tn__=-R">коментар</a> Арахамії журналістам, трансляція у Facebook</p>
      <p><b>Пряма мова:</b> "От зараз якась людина, яку всі знали, корупціонер, якого вся країна на відео бачила, каже, що в мене є громадянство США наприклад, чи, можливо, US person, і на кожне слово Арахамії буде 100 бумажок. Та покажи хоч одну бумажку".</p>
      <p><b>Деталі:</b> На запитання, чи є в нього документ, Арахамія відповів: "Нехай він покаже! У мене є бумажка, що він клінічний ідіот… тому що він на всю країну каже – і не може підтвердити нічим. Нехай підтвердить!"</p>
      <p>При цьому Арахамія припустив, що Мосійчук розкручує скандал, щоб підвищити собі популярність: "Він своїм друзям жаліється, що в нього тільки 100 лайків у Фейсбуку. Не хочу з нього зірку робити. В нього 100 лайків. Жалко мені людину: він пішов із політики – ніхто його не помічає, не лайкає, от він хоче якийсь скандал… Арахаміягейт – давайте назвемо це "Арахаміягейт".</p>
      <p>З приводу того, чи має міністр розвитку економіки, торгівлі та сільського господарства Тимофій Милованов документ "US person", Арахамія відповів: Я не можу пана Милованова коментувати. Він дійсно працював в Америці".</p>
      <p>"Пан Мосійчук може написати підручник із правового нігілізму. Відкрийте сайт Internal revenue service, це податкова американська, – і почитайте, що таке US person", – додав лідер фракції "Слуга народу".</p>
      <footer>Олена Рощенко, УП</footer>
    </article>
  </body>
</html>