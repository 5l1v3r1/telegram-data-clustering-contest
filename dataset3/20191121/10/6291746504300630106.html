<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/21/claudio-marchisio-corriere-della-sera-torino/"/>
    <meta property="og:site_name" content="Il Post"/>
    <meta property="article:published_time" content="2019-11-21T10:04:45+00:00"/>
    <meta property="og:title" content="L’ex calciatore Claudio Marchisio ha iniziato a scrivere per l’edizione di Torino del Corriere della Sera"/>
    <meta property="og:description" content="Claudio Marchisio, ex calciatore della Juventus e della nazionale italiana, ha iniziato a scrivere per l'edizione di Torino del Corriere della Sera. Nel suo primo articolo di questa nuova collaborazione Marchisio – che ha 33 anni e ha annunciato il ritiro dal calcio giocato a inizio ottobre – ha parlato di Silvia"/>
  </head>
  <body>
    <article>
      <h1>L’ex calciatore Claudio Marchisio ha iniziato a scrivere per l’edizione di Torino del Corriere della Sera</h1>
      <address>
        <time datetime="2019-11-21T10:04:45+00:00">21 Nov 2019, 10:04</time>
      </address>
      <p>Claudio Marchisio, ex calciatore della Juventus e della nazionale italiana, ha iniziato a scrivere per l’edizione di Torino del <i>Corriere della Sera</i>. Nel suo primo articolo di questa nuova collaborazione Marchisio – che ha 33 anni e ha annunciato il <a href="https://www.ilpost.it/2019/10/03/claudio-marchisio-ritiro/">ritiro dal calcio giocato</a> a inizio ottobre – ha parlato di Silvia Romano, la cooperante italiana  sequestrata in Kenya nel novembre 2018. Nella sua versione online, l’articolo si intitola “<a href="https://torino.corriere.it/cronaca/19_novembre_20/mio-impegno-il-ritorno-silvia-romano-dbdfd51e-0bdb-11ea-a21c-9507e0a03cd5.shtml">Il mio impegno per il ritorno di Silvia Romano</a>” e inizia così:</p>
      <blockquote>Speranza. Quella che ci spinge a resistere, a lottare e a non arrenderci. La speranza che ci tiene in piedi nei momenti più bui e ci accompagna nelle notti di ansia. Una parola bellissima e pericolosa, perché il suo rovescio è il rischio di vedersi delusa. Oggi è un giorno di speranza buona e positiva, di ottimismo. Silvia Romano è viva e i servizi di intelligence italiani finalmente lo confermano, proprio quando cade il primo anniversario del suo rapimento.</blockquote>
    </article>
  </body>
</html>