<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/hmelnickgaz-vklav-mayzhe-20-mln-grn-u-pidgotovku-gazorozpodilnoji-sistemi-do-zimi-641432.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-21T10:24:00+00:00"/>
    <meta property="og:title" content="«Хмельницькгаз» вклав майже 20 млн грн у підготовку газорозподільної системи до зими"/>
    <meta property="og:description" content="Особливу увагу було приділено модернізації систем доставки газу у Віньковецькому, Полонському, Дунаєвецькому районах"/>
  </head>
  <body>
    <article>
      <h1>«Хмельницькгаз» вклав майже 20 млн грн у підготовку газорозподільної системи до зими</h1>
      <address>
        <time datetime="2019-11-21T10:24:00+00:00">21 Nov 2019, 10:24</time>
      </address>
      <h4>Особливу увагу було приділено модернізації систем доставки газу у Віньковецькому, Полонському, Дунаєвецькому районах</h4>
      <p>Фахівці АТ «Хмельницькгаз» провели повне технічне обстеження усіх газогонів та газорегуляторних пунктів області. Це забезпечить стабільну доставку природного газу до понад 400 тис сімей та біля 3 тис. підприємств та установ Хмельниччини. Вартість цих заходів склала близько 20 млн грн.</p>
      <p>Особливу увагу було приділено модернізації систем доставки газу у районах: Віньковецькому, Полонському, Дунаєвецькому, де встановлені відключаючі пристрої для можливості проведення ремонтних робіт без припинення подачі газу, а також здійснено заміну зношених  ШРП  на сучасні шкафні газорозподільні пункти, що гарантуватиме стабільну подачу газу мешканцям.</p>
      <p>Також виконана заміна понад 12 тис. побутових лічильників природного газу у споживачів та більше 2 тис комбінованих будинкових регуляторів тиску газу, що відповідають найвищим вимогам європейських стандартів.</p>
      <p>«В умовах хронічної нестачі тарифу на розподіл наші фахівці зробили усе необхідне, щоб безперебійно доставляти газ споживачам, - говорить технічний директор компанії Дмитро Дідич. – Компанія потерпає від сезонності надходження коштів: влітку ми не маємо достатнього ресурсу для виконання робіт, через скорочення обсягів доставки газу».</p>
      <p>АТ «Хмельницькгаз» також здійснило реконструкцію майже 6 км газопроводів, 32 газорозподільчих пунктів та замінило 57 засувок на розподільчих газопроводах, проведено роботи з реконструкції. Найближчим часом буде введено в експлуатацію ще 3 нових ШРП.</p>
      <p>Для безперебійної  роботи газорозподільної системи Хмельницької області перевірено роботу газогонів, проведена заміна застарілих шафових регуляторних пунктів на ШРП з сучасними регуляторами, а також капітальний ремонт та реконструкцію 12 станцій катодного захисту газопроводів.</p>
      <related>
        <a href="https://glavcom.ua/economics/finances/ssha-pochali-postavlyati-skrapleniy-gaz-v-ukrajinu-641345.html"/>
        <a href="https://glavcom.ua/economics/finances/kolomoyskiy-galmuje-proces-urp-v-sudah-zmi-641202.html"/>
        <a href="https://glavcom.ua/news/ya-bi-pishla-v-ataku-zerkal-vvazhaje-shcho-ukrajina-maje-vidpovidati-na-zayavi-putina-641039.html"/>
      </related>
    </article>
  </body>
</html>