<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/sport/calcio/2019/11/21/sorpresa-ad-asseminello-pavoletti-torna-a-casa-4-955256.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-21T10:31:43+00:00"/>
    <meta property="og:title" content="Sorpresa ad Asseminello: Pavoletti torna a casa"/>
    <meta property="og:description" content="Sport - Approfondisci su L'Unione Sarda.it"/>
  </head>
  <body>
    <article>
      <h6 class="kicker">La visita</h6>
      <h1>Sorpresa ad Asseminello: Pavoletti torna a casa</h1>
      <h2>Il bomber del Cagliari rimarrà una settimana in Sardegna per poi tornare a Milano</h2>
      <address>
        <time datetime="2019-11-21T10:31:43+00:00">21 Nov 2019, 10:31</time>
      </address>
      <p>Leonardo Pavoletti torna a casa.</p>
      <p>Il bomber rossoblù ha voluto fare una sorpresa ai compagni di squadra e si è presentato negli spogliatoi dove ha abbracciato tutti. Nandez, Oliva, poi tutti gli altri che gli hanno riservato un lungo applauso per dargli forza in vista dei tanti mesi che lo aspettano prima di tornare in campo a causa dell'<a href="https://www.unionesarda.it/articolo/sport/calcio/2019/08/30/crack-pavoletti-lungo-stop-per-l-attaccante-ci-vediamo-presto-in-4-922339.html">infortunio </a><a href="https://www.unionesarda.it/articolo/sport/calcio/2019/08/30/crack-pavoletti-lungo-stop-per-l-attaccante-ci-vediamo-presto-in-4-922339.html">al ginocchio</a>.</p>
      <figure>
        <img src="https://www.unionesarda.it/foto/previewfotoprogressivejpeg/2019/11/22/pavoletti_nello_spogliatoio_rossobl_foto_instagram_del_bomber_rossob-514-318-870013.jpg"/>
        <figcaption>Pavoletti nello spogliatoio rossoblù (foto Instagram del bomber rossoblù)</figcaption>
      </figure>
      <p>"Pavoloso", infatti, non è certo rientrato per allenarsi col gruppo, ma per riprendere il contatto con la squadra. Mentre gli altri si sono diretti verso il rettangolo verde lui è andato in palestra dove ha svolto i consueti esercizi di riabilitazione che lo accompagneranno almeno fino alla fine dell'anno.</p>
      <p>Il numero 30 rossoblù finora è sempre rimasto a Milano e in Sardegna si fermerà per una settimana.</p>
      <p>Intanto la squadra prepara l'imporante sfida di domenica contro il Lecce, ore 20.45 Stadio Via del Mare. L'attacco sarà guidato dal duo Joao Pedro-Simeone che finora ha sostituito alla grande il centravanti livornese.</p>
      <p>Il brasiliano e l'argentino hanno segnato complessivamente 10 gol in campionato (6 per Joao, 4 per El Cholito). Un bottino di tutto rispetto che dovrà essere impreziosito già nel prossimo turno.</p>
      <p>Il Cagliari vuole continuarea sognare.</p>
      <p>(Unioneonline/M)</p>
      <related>
        <a href="https://www.unionesarda.it/articolo/sport/calcio/2019/08/30/crack-pavoletti-lungo-stop-per-l-attaccante-ci-vediamo-presto-in-4-922339.html"/>
      </related>
    </article>
  </body>
</html>