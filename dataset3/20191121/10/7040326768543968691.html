<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/ekonomi-haberleri/apple-1-milyar-dolarlik-yeni-kampus-insa-edecek-1390188"/>
    <meta property="og:site_name" content="Karar.com"/>
    <meta property="article:published_time" content="2019-11-21T10:19:00+00:00"/>
    <meta property="og:title" content="Apple, 1 milyar dolarlık yeni kampüs inşa edecek"/>
    <meta property="og:description" content="ABD merkezli, tüketici elektroniği, bilgisayar yazılımı ve kişisel bilgisayar üreticisi Apple Inc. Teksas Austin’de yaklaşık 278 bin metrekare büyüklüğünde yeni bir kampüs inşaatına başladığını duyurdu."/>
  </head>
  <body>
    <article>
      <h1>Apple, 1 milyar dolarlık yeni kampüs inşa edecek</h1>
      <address>
        <time datetime="2019-11-21T10:19:00+00:00">21 Nov 2019, 10:19</time>
      </address>
      <p>
        <b>ABD merkezli, tüketici elektroniği, bilgisayar yazılımı ve kişisel bilgisayar üreticisi Apple Inc. Teksas Austin’de yaklaşık 278 bin metrekare büyüklüğünde yeni bir kampüs inşaatına başladığını duyurdu.</b>
      </p>
      <p>Apple’dan yapılan açıklamaya göre, 1.0 milyar dolar yatırımla 2022 yılında tamamlanması beklenen kampüste en yeni Mac Pro bilgisayarların üretimi de yapılacak.</p>
      <p>Açıklamada, yeni kampüsün, şirketin yerel yatırımları genişletme planlarının bir parçası olarak, Amerikan ustalık ve yaratıcılığına olan güvenden dolayı, Teksas’ta yapılmasının kararlaştırıldığı belirtildi.</p>
      <p>
        <b>TRUMP DA ZİYARET EDECEK</b>
      </p>
      <p>Teknoloji devi Apple Austin’de yaklaşık 7 bin kişi istihdam ediyor. Apple’ın açıklamasında ayrıca, ABD Başkanı Donald Trump’ın üretim tesisini ziyaret edeceği de belirtildi.</p>
    </article>
  </body>
</html>