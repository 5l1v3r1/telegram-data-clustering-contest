<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/38e012faececf93f/ansa-a-decis-retragerea-de-pe-piata-a-unui-piure-de-legume-pentru-copii-importat-din-cehia.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-21T10:41:39+00:00"/>
    <meta property="og:title" content="ANSA a decis retragerea de pe piață a unui piure de legume pentru copii importat din Cehia"/>
    <meta property="og:description" content="Agenția Națională pentru Siguranța Alimentelor anunță retragerea de pe piața din Moldova a unui „piure omogenizat ton cu legume și cartofi”, întrebuințat de copii de la patru luni, care este importat din Republica Cehă. Produsul alimentar nu corespunde normelor, spun specialiștii."/>
  </head>
  <body>
    <article>
      <h1>ANSA a decis retragerea de pe piață a unui piure de legume pentru copii importat din Cehia</h1>
      <address><time datetime="2019-11-21T10:41:39+00:00">21 Nov 2019, 10:41</time> by <a rel="author">Jurnal.md</a></address>
      <p>
        <b>Agenția Națională pentru Siguranța Alimentelor anunță retragerea de pe piața din Moldova a unui „piure omogenizat ton cu legume și cartofi”, întrebuințat de copii de la patru luni, care este importat din Republica Cehă. Produsul alimentar nu corespunde normelor, spun specialiștii.</b>
      </p>
      <p>Inspectorii Direcției municipale pentru siguranța alimentelor Chișinău au efectuat un control la depozit, unde au depistat 480 de borcane cu produsul nominalizat.</p>
      <p>„<i>Din lotul în cauză s-au prelevat probe, care, în urma analizei de laborator au demonstrat neconformitatea produsului. Distribuția stocului a fost stopată. S-a inițiat procedura de retragere din rețeaua de comerț a lotului menționat”,</i> se menționează într-un comunicat emis de ANSA.</p>
    </article>
  </body>
</html>