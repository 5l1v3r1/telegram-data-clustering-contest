<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/yazarlar/oguz-dizer/gunes-isildiyor--2103380"/>
    <meta property="og:site_name" content="Fanatik"/>
    <meta property="article:published_time" content="2019-11-21T10:29:00+00:00"/>
    <meta property="og:title" content="Güneş ışıldıyor ..."/>
    <meta property="og:description" content="Oğuz Dizer"/>
  </head>
  <body>
    <article>
      <h1>Güneş ışıldıyor ...</h1>
      <address><time datetime="2019-11-21T10:29:00+00:00">21 Nov 2019, 10:29</time> by <a rel="author">Oğuz Dizer</a></address>
      <p>Türk milli futbol takımımız başarılı performansıyla, yüreklerimizde güneş gibi ışıldadı. İzlanda karşısında sahneye konulan futbol değerleri ve elde edilen beraberlik ; kimi araştırmacı futbol yazarları, derin futbol düşünürleri ve piar kalemlerince pek matluba muvakıf olarak olarak kabul edilmese de, pek şık akıl ürünüydü bence.</p>
      <p>Müsabakanın tamamında kontrolün Ay Yıldızlı ekibimizde olduğunu görmek yüreğimi ferahlattığı gibi, 90 dakika süresinde karabasanlar yaşamaktan da, uzak kalmamı sağladı.</p>
      <p>Şimdi ‘ ya Merih olmasaydı 90+ da ‘ diyebilirsiniz ama futbol böyle bir şey iste. Bazen beklenen olmuyor. Kimi zaman da beklenmeyen oluyor ! Burak’ın filelerle buluşmayan kafa vuruşu gibi yani ! Oysa golcümüzün İzlanda maçı da, doğru futbol uygulamalarından biriydi. Savunma ve hücum aksiyonlarında Burak şahane performansıyla örnekti. Kutluyorum.</p>
      <p>Andorra müsabakasını izlerken Şenol Güneş’in Milli takımımızı sadece futbol bilgisi değil, tecrübe ve akıl ustalığıyla da başarılara taşıdığına hükmettim!</p>
      <p>Nasıl mı ? ABD ile oynadığımız ve illa yeneceğiz diye son saniyeye kadar kahramanca (!) mücadele ettiğimiz, basketbol müsabakasını anımsadım. Yenilgi sonrası dip yapan güç ve moral değerlerin ; basketbolcularımızı ne hale getirdiğini ve kazanabileceğimiz Çekya oyununu, kaybettiğimizi de hatırladım.</p>
      <p>İstanbul’da son saniyede geçtiğimiz Andorra’ya, huzur içinde gitmemizi Güneş’in ışıldayan stratejisi sağlamış ; gençlerimizi huzur ve mutluluk içinde izlememizi temin etmiştir. Deneyim, sakinlik, dingin ruh hali, akıl ve stratejik performans artılarına, doğru futbolcular katan ; Şenol Güneş ve ekibini tebrik etmek, yollarının daim açık olmasını dilemek en güzeli değil mi ?</p>
    </article>
  </body>
</html>