<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/apoel/apoel-dagkwnoyn-sidera"/>
    <meta property="og:site_name" content="24sports.com.cy"/>
    <meta property="article:published_time" content="2019-11-21T10:25:00+00:00"/>
    <meta property="og:title" content="ΑΠΟΕΛ: Δαγκώνουν... σίδερα!"/>
    <meta property="og:description" content="Τρία πολύ δύσκολα παιχνίδια έχει να δώσει στη σειρά ο ΑΠΟΕΛ με την επανέναρξη του πρωταθλήματος. Το ερχόμενο Σάββατο θα αντιμετωπίσει την Πάφο στο ΓΣΠ ενώ στη συνέχεια ακολουθεί ο τελικός με την Ντουντελάνζ και το ντέρμπι με την Ομόνοια."/>
  </head>
  <body>
    <article>
      <h1>ΑΠΟΕΛ: Δαγκώνουν... σίδερα!</h1>
      <h2>Είναι ετοιμοπόλεμοι και περιμένουν ευκαιρίες από τον Ντολ</h2>
      <address><time datetime="2019-11-21T10:25:00+00:00">21 Nov 2019, 10:25</time> by <a rel="author">Σάββας Λαζανιάς</a></address>
      <p>
        <b>Τρία πολύ δύσκολα παιχνίδια έχει να δώσει στη σειρά ο ΑΠΟΕΛ με την επανέναρξη του πρωταθλήματος. Το ερχόμενο Σάββατο θα αντιμετωπίσει την Πάφο στο ΓΣΠ ενώ στη συνέχεια ακολουθεί ο τελικός με την Ντουντελάνζ και το ντέρμπι με την Ομόνοια.</b>
      </p>
      <aside>Αυξάνονται οι επιλογές του Τόμας Ντολ</aside>
      <p>Ο Τόμας Ντολ καλείται να διαχειριστεί με τον καλύτερο δυνατό τρόπο το ρόστερ της ομάδας προκειμένου να αντεπεξέλθει ο ΑΠΟΕΛ σε αυτό το πολύ απαιτητικό πρόγραμμα. Παίκτες όπως είναι ο Ντε Βινσέντι και ο Γιώργος Εφραίμ μπορούν να δώσουν έξτρα βοήθειες στην ομάδα της Λευκωσίας και να λύσουν τα χέρια του Τόμας Ντολ.</p>
      <p>Ο Γιώργος Εφραίμ πήρε χρόνο συμμετοχής και στα δυο παιχνίδια της Κύπρου απέναντι σε Σκωτία και Βέλγιο, πετυχαίνοντας μάλιστα δυο πανέμορφα γκολ όμως το ένα του το στέρησε ο επόπτης. Δείχνει να βρίσκει τα πατήματα του και στέλνει ξεκάθαρο μήνυμα ετοιμότητας στον Τόμας Ντολ. Στο φετινό πρωτάθλημα ο 30χρονος άσος του ΑΠΟΕΛ κατέγραψε μόλις 67 αγωνιστικά λεπτά σε δυο συμμετοχές. Είναι ένας ποδοσφαιριστής που αξίζει σίγουρα περισσότερων ευκαιριών και ο Τόμας Ντολ καλείται στη συνέχεια να τον αξιοποιήσει με τον καλύτερο δυνατό τρόπο.</p>
      <p>Ο Ντε Βινσέντι προπονείται σε φουλ ρυθμούς εδώ και αρκετές μέρες και παρουσιάζεται ετοιμοπόλεμος για την επιστροφή του στη δράση. Ο Αργεντινός είναι ένας ποδοσφαιριστής που μπορεί να αλλάξει άρδην τη μεσοεπιθετική γραμμή του ΑΠΟΕΛ και να βελτιώσει αισθητά την παραγωγικότητα της ομάδας, όσο αφορά στη δημιουργία των φάσεων.</p>
      <p>Εφραίμ και Ντέβι μπορούν να βοηθήσουν καταλυτικά τον ΑΠΟΕΛ να πετύχει τους στόχους του στα επερχόμενα πολύ σημαντικά παιχνίδια σε Κύπρο και Ευρώπη.</p>
      <p> </p>
    </article>
  </body>
</html>