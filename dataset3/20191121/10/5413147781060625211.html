<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilizujeme.cz/clanky/samsung-nechtene-potvrdil-chystany-galaxy-s10-lite"/>
    <meta property="og:site_name" content="Mobilizujeme"/>
    <meta property="article:published_time" content="2019-11-21T10:00:52+00:00"/>
    <meta property="og:title" content="Samsung nechtěně potvrdil chystaný Galaxy S10 Lite"/>
    <meta property="og:description" content="Samsung nemá moc ve zvyku představovat odlehčené Lite verze svých vlajkových lodí, ale letos to vypadá na opak. Firma si totiž nechala svůj chystaný model zaregistrovat firmou FCC (která se zabývá"/>
  </head>
  <body>
    <article>
      <h1>Samsung nechtěně potvrdil chystaný Galaxy S10 Lite</h1>
      <address><time datetime="2019-11-21T10:00:52+00:00">21 Nov 2019, 10:00</time> by <a rel="author">Vlastimil Šlosar</a></address>
      <p>Samsung nemá moc ve zvyku představovat odlehčené Lite verze svých vlajkových lodí, ale letos to vypadá na opak. Firma si totiž nechala svůj chystaný model zaregistrovat firmou FCC (která se zabývá bezdrátovým připojením v telefonech), v jejichž zprávě je i screenshot z nastavení telefonu s konečným názvem.</p>
      <figure>
        <img src="https://mobilizujeme.cz/wp-content/uploads/2019/02/samsung-galaxy-s10-e1.jpg"/>
      </figure>
      <blockquote>TIP: <a href="https://mobilizujeme.cz/clanky/samsung-skutecne-chysta-galaxy-s10-lite-s-velkou-baterii">Samsung skutečně chystá Galaxy S10 Lite s velkou baterií</a></blockquote>
      <p>Modelové číslo zaregistrovaného telefonu je SMG770F, marketingovým názvem se ale stal <a href="https://mobilizujeme.cz/stitky/galaxy-s10-lite">Samsung Galaxy S10 Lite</a>. Jak už tedy zní z názvu, má se jednat o odlehčenou variantu vlajkových lodí S10. Z předchozích úniků lze ale vyčíst, že telefon rozhodně nebude mít specifikace střední třídy. Očekáváme přítomnost procesoru Qualcomm Snapdragon 855 s 8 GB RAM, 6,7palcový displej a až 4 500 mAh baterii.</p>
      <figure>
        <img src="https://mobilizujeme.cz/wp-content/uploads/2019/11/Samsung-galaxy-s10-lite-fcc-unik.jpeg"/>
      </figure>
      <p>Co se týká fotoaparátů, tak ty mají být na zádech celkem tři. Je to tedy hlavní 48Mpx čočka, 12Mpx ultraširoká čočka a 5Mpx snímač hloubky ostrosti. Zajímavostí telefonu taky bude možnost zvolit si DualSIM variantu. Kdy bude telefon představen, to zatím nevíme, ale Samsung by dost možná mohl stihnout i nákupní horečku před Vánoci.</p>
      <p>zdroj: <a href="https://www.sammobile.com/news/samsung-galaxy-s10-lite-fcc-closer-to-release/">SamMobile</a></p>
      <h3>SOUVISEJÍCÍ</h3>
      <ol>
        <li>
          <a href="https://mobilizujeme.cz/clanky/samsung-podle-vseho-potvrdil-svuj-dalsi-chystany-skladaci-telefon">Samsung podle všeho potvrdil svůj další chystaný skládací telefon</a>
        </li>
        <li>
          <a href="https://mobilizujeme.cz/clanky/samsung-galaxy-s10-lite-dostane-jen-3-100mah-baterii">Samsung Galaxy S10 Lite dostane jen 3 100mAh baterii</a>
        </li>
        <li>
          <a href="https://mobilizujeme.cz/clanky/chystany-samsung-galaxy-a30-o-sobe-dava-vedet">Chystaný Samsung Galaxy A30 o sobě dává vědět</a>
        </li>
      </ol>
    </article>
  </body>
</html>