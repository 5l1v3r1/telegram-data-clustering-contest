<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Jicin-Regenerace-pamatkove-rezervace-bude-pokracovat-i-v-pristim-roce-604142"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-21T10:51:00+00:00"/>
    <meta property="og:title" content="Jičín: Regenerace památkové rezervace bude pokračovat i v příštím roce"/>
    <meta property="og:description" content="Rada vzala na vědomí plán regenerace jičínské památkové rezervace v roce 2020."/>
  </head>
  <body>
    <article>
      <h1>Jičín: Regenerace památkové rezervace bude pokračovat i v příštím roce</h1>
      <address>
        <time datetime="2019-11-21T10:51:00+00:00">21 Nov 2019, 10:51</time>
      </address>
      <p>
        <b>Rada vzala na vědomí plán regenerace jičínské památkové rezervace v roce 2020.</b>
      </p>
      <p>Rekonstrukce a stavební úpravy se týkají pěti objektů v centru města a také se bude pokračovat v již probíhající úpravě střechy a vnitrobloku domu na rohu Valdštejnova náměstí a Palackého ulice.</p>
      <p>Kromě toho je v plánu II. etapa restaurování sousoší Nejsvětější trojice na Valdštejnově náměstí, obnova střechy a krovů Valdštejnského zámku a obnova grotty (poustevníkovy samoty) ve Valdštejnské lodžii. A dále jsou v plánu dvě stavební akce iniciované soukromými vlastníky. Jde o obnovu fasády na domě Valdštejnovo náměstí čp. 77 a II. etapu výměny oken v domě Valdštejnovo náměstí čp. 93. Nejnáročnější je oprava střechy zámku, kde nástřel nákladů dosahuje téměř 36 milionů Kč.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Jicin-Na-rok-2020-je-planovana-vymena-toboganu-a-pristupoveho-schodiste-603967"/>
        <a href="https://www.parlamentnilisty.cz/politika/obce-volicum/Jicin-Kolektiv-architektu-zvitezil-v-soutezi-na-Odpocinkovou-zonu-Cidlina-603887"/>
        <a href="https://www.parlamentnilisty.cz/zpravy/tiskovezpravy/Oblastni-nemocnice-Jicin-dostane-novy-vjezd-a-chybejici-lekarnu-603105"/>
        <a href="https://www.parlamentnilisty.cz/politika/obce-volicum/Jicin-Nova-vyhlaska-o-poplatku-za-odvoz-odpadu-reaguje-na-rust-nakladu-603088"/>
      </related>
    </article>
  </body>
</html>