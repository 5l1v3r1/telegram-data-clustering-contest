<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/inancla-savundugu-ensest-iliskiyi-romanina-tasiyan-birine-biz-deger-atfetmeyiz-21111952.html"/>
    <meta property="og:site_name" content="OdaTV"/>
    <meta property="article:published_time" content="2019-11-21T10:40:00+00:00"/>
    <meta property="og:title" content="&quot;İnançla savunduğu ensest ilişkiyi romanına taşıyan birine biz 'değer' atfetmeyiz&quot;"/>
    <meta property="og:description" content="Eski AKP Milletvekili Mehmet Metiner'in hedefinde Canan Barlas var."/>
  </head>
  <body>
    <article>
      <h1>"İnançla savunduğu ensest ilişkiyi romanına taşıyan birine biz 'değer' atfetmeyiz"</h1>
      <h2>Eski AKP Milletvekili Mehmet Metiner'in hedefinde Canan Barlas var.</h2>
      <address>
        <time datetime="2019-11-21T10:40:00+00:00">21 Nov 2019, 10:40</time>
      </address>
      <p>Eski AKP Milletvekili Mehmet Metiner, bugünkü yazısında, isim vermeden A Haber programcısı Canan Barlas'ı eleştirdi.</p>
      <p>Sabah gazetesinin başyazarı Mehmet Barlas'ın eşi Canan Barlas'ın A Haber'deki programda Ahmet Altan'la ilgili sözleri AKP'li isimlerin tepkisini çekmişti. </p>
      <p>
        <b>"BİRİLERİ KALKIP KENDİ KANALLARIMIZDA..."</b>
      </p>
      <p>Metiner, “<b>Ahmet Altan çok mu değerli?</b>” diye sorduğu yazısında <b>“Birileri kalkıp kendi kanallarımızda ‘Ahmet Altan çok değerli, Altan ailesi özgürlükleri savunmakla ünlü bir aile, Erdoğan da FETÖ konusunda yanıldı, Ahmet Altan da yanılmış olamaz mı’ türünden konuşmalar yaparak bir FETÖ tetikçisine güzelleme yaparsa elbette tarafımızdan eleştirilmeyi hak eder.”</b> ifadelerini kullandı.</p>
      <p>
        <b>“O ZAMAN HER BİRİMİZ YAKINLIKLARIMIZ ÜZERİNDEN BİR FETÖ TETİKÇİSİNE SAHİP ÇIKALIM”</b>
      </p>
      <p><b>“Artık o birileri eleştiriyi bizim için de bir hak olarak görmeli değil mi?”</b> diyen Metiner, yazısını şöyle sürdürdü:</p>
      <p>“Kendileri aklına gelen her şeyi söyleyecek ama biz kendilerini eleştirdiğimizde bozulacaklar, olmaz öyle şey!</p>
      <p>
        <b>Çok açık söyleyeyim: Ahmet Altan veya Altan ailesi üzerinden ortaya konulan bu bakış açısı her bakımdan yanlış ve sorunludur. O zaman her birimiz yakınlıklarımız üzerinden bir FETÖ tetikçisine sahip çıkalım olsun bitsin bu iş. ‘Erdoğan da yanıldı, bu kişi de yanılmış olamaz mı’ dediğimiz andan itibaren bu ölçüt bizi herkesi affetmeye götürür. Oysa bakıyoruz Ahmet Altan hiç de yanıldığını söylemiyor. Söylüyor da biz mi duymadık? Tersine kendi konumunun arkasında duruyor ve mevcut iktidarı ‘zulüm iktidarı’ olarak suçlamaya devam ediyor.”</b>
      </p>
      <p>
        <b>“İNANÇLA SAVUNDUĞU ENSEST İLİŞKİYİ ROMANINA TAŞIYAN BİRİNE BİZ ‘DEĞER’ ATFETMEYİZ”</b>
      </p>
      <p> Mehmet Metiner, yazısını şöyle noktaladı:</p>
      <p>“Ahmet Altan’ın başında bulunduğu Taraf gazetesi FETÖ’nün operasyonel bir gazetesi miydi değil miydi? Hayır değildi deniliyorsa o bahsi diğerdir. Evet öyleydi deniliyorsa bırakalım da hukuk gereğini yapsın. Hukukun kararı ne olursa olsun biz bundan sonra hiç bir zaman Altan gibi FETÖ tetikçiliği yapmış birine değer atfetmeyeceğiz. Dahası o ve onun gibilerini de eleştirmeye devam edeceğiz.</p>
      <p>
        <b>Ayrıca inançla savunduğu ensest ilişkiyi romanına taşıyan birine biz ‘değer’ atfetmeyiz.</b>
      </p>
      <p>
        <b>Bizim değer anlayışımız, ‘usta kalem erbabı’ olan herkesi içermiyor, biline!”</b>
      </p>
      <p>
        <b>Odatv.com</b>
      </p>
      <figure>
        <a href="https://www.odakitap.com/don-kardesim-kitabi-mustafa-mutlu">
          <img src="https://odatv.com/images2/2019_11/2019_11_16/yeni_banner_2(1).jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>17,471 Bu habere tepkiniz: <br/> </p>
      <related>
        <h4>İLGİLİ HABERLER</h4>
        <a href="https://odatv.com/ahmet-altan-icin-gulen-karari-17111913.html"/>
        <a href="https://odatv.com/akpden-erdogana-arinci-al-cagrisi-09111935.html"/>
        <a href="https://odatv.com/akpnin-secim-aski-bu-hale-getirdi-10011909.html"/>
        <a href="https://odatv.com/akpden-kuskunlere-yakin-takip-04011934.html"/>
        <a href="https://odatv.com/akpden-1-ocak-karari-25121812.html"/>
        <a href="https://odatv.com/secim-donemi-geldi-devlet-personeli-akp-icin-calismaya-basladi-27111827.html"/>
        <a href="https://odatv.com/ozel-yasama-mudahale-edilecek-kaygisini-cok-iyi-anliyorum-05111821.html"/>
        <a href="https://odatv.com/akpde-80-belediye-baskani-krizi-01111835.html"/>
        <a href="https://odatv.com/feto-itirafcisi-asker-akpli-belediye-baskaninin-oglunun-adini-verince-ne-oldu-07101802.html"/>
        <a href="https://odatv.com/abdullah-gul-haindir-19081810.html"/>
        <a href="https://odatv.com/akpliler-oyle-bir-yerde-toplanti-yapti-ki-13081855.html"/>
        <a href="https://odatv.com/akpde-yeni-a-takimi-iddiasi-erdogan-bu-isimleri-cizdi-mi-06081847.html"/>
        <a href="https://odatv.com/akp-diyarbakir-aday-tanitim-toplantisinda-kavga-cikti-26051808.html"/>
        <a href="https://odatv.com/ahmet-altandan-mahkemeye-ben-hazirim-siz-de-hapishanede-olmeye-hazir-misiniz-13021840.html"/>
        <a href="https://odatv.com/akp-cephesinde-degisiklik-yok-1411171200.html"/>
        <a href="https://odatv.com/ahmet-altan-hakkinda-yeniden-yakalama-karari-2209161200.html"/>
        <a href="https://odatv.com/secimden-once-secimden-sonra-0607151200.html"/>
        <a href="https://odatv.com/metiner-devreleri-iyice-yakti-o-ayakkabi-kutularini-paralel-polisler-koydu-2812141200.html"/>
        <a href="https://odatv.com/organize-isler-bunlar-0812141200.html"/>
        <a href="https://odatv.com/benim-yerimde-erdogan-olsaydi-nasil-karar-verirdi--0810141200.html"/>
      </related>
    </article>
  </body>
</html>