<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836983-bayden-putin-i-tramp-ne-khochut-schob-ya-buv-prezidentom"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T10:00:00+00:00"/>
    <meta property="og:title" content="Байден: Путін і Трамп не хочуть моєї участі у виборах"/>
    <meta property="og:description" content="КИЇВ. 21 листопада. УНН. Один із потенційних суперників президента США Дональда Трампа на наступних виборах Джо Байден вважає, що президент Росії Володимир …"/>
  </head>
  <body>
    <article>
      <h1>Байден: Путін і Трамп не хочуть моєї участі у виборах</h1>
      <address><time datetime="2019-11-21T10:00:00+00:00">21 Nov 2019, 10:00</time> by <a rel="author">Дар'я Панченко</a></address>
      <p><b>КИЇВ. 21 листопада. УНН.</b> Один із потенційних суперників президента США Дональда Трампа на наступних виборах Джо Байден вважає, що президент Росії Володимир Путін та президент США Дональд Трамп не хочуть, щоб він був кандидатом в президенти. Про це повідомляє <b>УНН</b> із посиланням на <a href="https://www.nbcnews.com/politics/2020-election/live-blog/nov-20-democratic-debate-live-updates-n1087226/ncrd1087801#liveBlogHeader">NBC News.</a></p>
      <p>"Трамп не хоче, щоб я був висунутим кандидатом. І Володимир Путін не хоче, щоб я був президентом", - сказав Джо Байден.</p>
      <p>Зазначається, що він це зрозумів після слухань про імпічмент президента. За його словами, президенти Росії і США не хочуть, щоб Байден був кандидатом від демократів.</p>
      <p>Також Байден стверджував, що найважливішим для виборців-демократів у цих перегонах є вибір кандидата, який міг би перемогти Трампа, забезпечити демократичну більшість у Сенаті та збільшити кількість демократів в палаті демократів (натякаючи на свою персону.</p>
      <p>Нагадаємо, лідер республіканської більшості у Сенаті США <a href="https://www.unn.com.ua/uk/news/1836529-lider-respublikantsiv-u-senati-ne-virit-u-mozhlivist-usunennya-trampa-vid-vladi">Мітч Макконнелл заявив</a>, що не може уявити собі, що Дональда Трампа може бути усунуто від влади за результатами відповідного голосування у Сенаті.</p>
    </article>
  </body>
</html>