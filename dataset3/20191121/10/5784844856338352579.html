<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/boste-tudi-vi-kmalu-ostali-brez-whatsappa.html?RSS5167199a19eb96be3a81fed5e8d7727f"/>
    <meta property="og:site_name" content="Računalniške novice"/>
    <meta property="article:published_time" content="2019-11-21T10:57:00+00:00"/>
    <meta property="og:title" content="Boste tudi vi kmalu ostali brez WhatsAppa?"/>
    <meta property="og:description" content="WhatsApp ima med uporabniki pametnih mobilnih telefonov, tabličnih računalnikov in drugih mobilnih naprav zelo veliko privržencev. Trenutno jo namreč uporablja veliko ljudi."/>
  </head>
  <body>
    <article>
      <h1>Boste tudi vi kmalu ostali brez WhatsAppa?</h1>
      <address>
        <time datetime="2019-11-21T10:57:00+00:00">21 Nov 2019, 10:57</time>
      </address>
      <p>WhatsApp ima med uporabniki pametnih mobilnih telefonov, tabličnih računalnikov in drugih mobilnih naprav zelo veliko privržencev. Trenutno ga namreč uporablja že več kot dve milijardi posameznikov, število uporabnikov, predvsem mlajših, pa se povečuje s svetlobno hitrostjo, ti pa seveda zahtevajo vedno nove funkcionalnosti, ki posledično zahtevajo sodobnejše mobilne operacijske sisteme. To je tudi razlog, zakaj so pri podjetju Facebook nedavno sprejeli odločitev, da v naslednjih nekaj mesecih s seznama podprtih naprav umaknejo podporo za kar nekaj starejših mobilnih naprav, ki poganjajo zastarele mobilne operacijske sisteme.</p>
      <p>Mobilna aplikacija WhatsApp bo prenehala delovati na mobilnih telefonih, tabličnih računalnikih in drugih mobilnih naprav, ki imajo nameščen mobilni operacijski sistem Android 2.3.7 ali starejši (od 1. februarja 2020), iOS 8 ali starejši (od 1. februarja 2020), Windows Phone (od decembra 2019), BlackBerry OS (že ukinjen od decembra 2017), BlackBerry 10 (že ukinjen od decembra 2017) ter Nokia S40 in S60 (že ukinjen od decembra 2017). </p>
      <p>Če razpolagate z relativno zastarelo mobilno napravo, preverite različico mobilnega operacijskega sistema na svojem telefonu.</p>
      <figure>
        <iframe src="https://www.youtube.com/embed/xWLs5w-CoAA" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.whatsapp.com/">WhatsApp</a></footer>
    </article>
  </body>
</html>