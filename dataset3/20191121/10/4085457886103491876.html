<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/21/huawei-nova-6-5g-bude-oficialne-predstaven-5-prosince/"/>
    <meta property="og:site_name" content="GizChina.cz"/>
    <meta property="article:published_time" content="2019-11-21T10:00:21+00:00"/>
    <meta property="og:title" content="Huawei Nova 6 5G bude oficiálně představen 5. prosince"/>
    <meta property="og:description" content="Společnost Huawei se chystá na začátku příštího měsíce oficiálně představit novinkový telefon Huawei Nova 6. Jedna z jeho verzí bude podporovat 5G sítě."/>
  </head>
  <body>
    <article>
      <h1>Huawei Nova 6 5G bude oficiálně představen 5. prosince</h1>
      <address><time datetime="2019-11-21T10:00:21+00:00">21 Nov 2019, 10:00</time> by <a rel="author" href="https://gizchina.cz/author/marek_kucera/" target="_blank">Hana Kučerová</a></address>
      <p>Ohodnoťte článek</p>
      <p>Ještě před koncem roku pro nás chystá společnost Huawei několik novinek. Především půjde o <a href="https://gizchina.cz/2019/11/15/huawei-matepad-by-mel-dorazit-uz-25-listopadu/">tablet MatePad Pro</a>, na který se můžeme těšit už 25. listopadu/novembra. A v poměrně těsném závěsu za ním bude představen i novinkový telefon s podporou 5G sítí Huawei Nova 6. Společnost se zcela logicky připravuje na příští rok, který by se měl nést v duchu boomu 5G. A kdo je připraven, nebývá překvapen.</p>
      <p>Termín uvedení Huawei Nova 6 byl potvrzen <a href="http://news.mydrivers.com/1/658/658135.htm">na čínské sítí</a> prostřednictvím teaseru. A protože má za sebou už několik certifikací něco málo z jeho specifikací už známe. V první řadě jde o podporu 5G, která by měla být spojena s použitým procesorem. Tím by měl být Kirin 990 s vestavěným 5G modemem. A díky tomuto čipsetu se také očekává solidní výkon telefonu. Ví se také, že bude mít duální přední fotoaparát uložený do oválného modulu. Přístroj by měl mít i úzké rámečky kolem displeje a ani brada by neměla být nijak masivní. Tipaři také očekávají, že telefon přijde s novým logem NOVA a jedna z variant bude červená.</p>
      <figure>
        <img src="https://gizchina.cz/wp-content/uploads/2019/11/b2b86d13bb3a4792b09e66aaf9386e06.png"/>
      </figure>
      <p>Díky certifikaci 3C můžeme očekávat dvě verze Nova 6. První s podporou 5G a druhou s podporou 4G. Oba modely by měly mít rychlé 40 W nabíjení. Pro displej bude použit panel typu LCD, což znamená, že v něm nebude integrován snímač otisků prstů. Čtečka by měla být uložena na hraně telefonu. Dodejme ještě, že obrazovka by měla mít obnovovací frekvenci 90 Hz. Zadní fotoaparát by měl mít, alespoň podle renderů, čtyři senzory. Primární by mohl mít údajně až 60 Mpix a měl by jím být Sony IMX686. Podle těchto předpokládaných parametrů se Nova 6 blíží tomu, co nacházíme u letošních top modelů. Ovšem řada Nova mívala cenovku přístrojů střední třídy. Zda stejnou strategii použije výrobce i u tohoto telefonu nevíme. Ale doufáme, že ano.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/20/rada-huawei-p40-by-mohla-byt-uvedena-uz-zacatkem-pristiho-roku/"/>
        <a href="https://gizchina.cz/2019/11/17/redmi-k30-bude-vydan-az-v-pristim-roce-potvrdil-to-lu-weibing/"/>
        <a href="https://gizchina.cz/2019/11/15/telefony-xiaomi-s-cenou-nad-2000-juanu-budou-mit-v-pristim-roce-podporu-5g/"/>
      </related>
    </article>
  </body>
</html>