<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/molodiki-yaki-u-kijevi-pobili-do-smerti-pidlitka-nadovgo-syadut-do-tyurmi-641425.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-21T10:48:20+00:00"/>
    <meta property="og:title" content="Молодики, які у Києві побили до смерті підлітка, надовго сядуть до тюрми"/>
    <meta property="og:description" content="Двох розбійників засудили до десяти та тринадцяти років позбавлення волі"/>
  </head>
  <body>
    <article>
      <h1>Молодики, які у Києві побили до смерті підлітка, надовго сядуть до тюрми</h1>
      <address>
        <time datetime="2019-11-21T10:48:20+00:00">21 Nov 2019, 10:48</time>
      </address>
      <h4>Двох розбійників засудили до десяти та тринадцяти років позбавлення волі</h4>
      <p>Голосіївським районним судом Києва оголошено обвинувальний вирок двом молодикам за вчинення розбійного нападу на неповнолітнього хлопця.</p>
      <p>Про це повідомляє пресслужба прокуратури Києва.</p>
      <p>Злочин стався у вересні 2018 року поблизу парка імені Тараса Шевченка у столиці.</p>
      <p>«Двоє зловмисників (27-ми та 24-х років) побачили неповнолітнього хлопця з мобільним телефоном у руках та вирішили прослідкувати за ним. Дочекавшись зручного моменту, молодики підійшли до потерпілого, вдарили в область тулуба та вихопили з рук телефон. Підліток почав тікати, однак зловмисники наздогнали його, нанесли удари ногами по голові, та, забравши в хлопчика кишенькові гроші, втекли з місця вчинення злочину», - розповіли правоохоронці.</p>
      <p>17-річного хлопця госпіталізували, однак від отриманих травм він помер у лікарні.</p>
      <p>Колегією суддів Голосіївського районного суду міста Києва підтримано позицію публічного обвинувача, вказаних осіб визнано винними за ч. 4 ст. 187, ч. 2 ст. 121 КК та призначено покарання у вигляді 10-ти та 13-ти років позбавлення волі з конфіскацією майна.</p>
      <p>Обраний запобіжний захід у вигляді тримання під вартою одному з молодиків залишено без змін, а другому в залі суду змінено з домашнього арешту на тримання під вартою.</p>
      <related>
        <a href="https://glavcom.ua/kyiv/news/na-harkivskomu-masivi-molodik-pograbuvav-magazin-foto-641377.html"/>
        <a href="https://glavcom.ua/odesa/news/na-odeshchini-grupa-pidlitkiv-zdiysnila-pograbuvannya-640942.html"/>
        <a href="https://glavcom.ua/kyiv/news/stolichna-policiya-zatrimala-na-garyachomu-grupu-kvartirnikiv-foto-640729.html"/>
      </related>
    </article>
  </body>
</html>