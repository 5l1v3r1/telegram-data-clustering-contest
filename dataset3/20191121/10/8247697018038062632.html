<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://iauto.lv/zinas/pasaule/33286-maserati-granturismo-atvadas-ar-ipaso-modeli-zeda-foto"/>
    <meta property="og:site_name" content="iAuto"/>
    <meta property="article:published_time" content="2019-11-21T10:59:00+00:00"/>
    <meta property="og:title" content="Maserati GranTurismo atvadās ar īpašo modeli Zeda (+ FOTO)"/>
    <meta property="og:description" content="Atzīmējot Maserati GranTurismo ražošanas beigas, Maserati pārdošanā laidis īpašu GranTurismo Zéda modeli."/>
  </head>
  <body>
    <article>
      <h1>Maserati GranTurismo atvadās ar īpašo modeli Zeda (+ FOTO)</h1>
      <address><time datetime="2019-11-21T10:59:00+00:00">21 Nov 2019, 10:59</time> by <a rel="author">Maserati</a></address>
      <p>Atzīmējot Maserati GranTurismo ražošanas beigas, Maserati pārdošanā laidis īpašu GranTurismo Zéda modeli.</p>
      <p>Jaunā auto atklāšanas sakarā, Maserati nesen izziņoja vairāku ražošanas jauninājumu iekļaušanu jaunajos automobiļos. Kā viens no tiem ir automobiļu elektrifikācija un autonomās vadīšanas tehnoloģija. Šīs tehnoloģijas tiks iekļautas līdz ar renovācijas darbu noslēgšanos, Viale Ciro Menotti rūpnīcā Modenā.</p>
      <p>Vēsture Maserati zīmolam ir ārkārtīgi svarīga. Vērtības, kas ir saglabājušās nemainīgas jau vairāk nekā simts gadu, un tādi modeļi kā Zéda ir nepieciešami, lai apstātos, aplūkotu un novērtētu paveiktos darbus un tos, kas sagaidāmi nākotnē. Tas būs grandiozi: “Maserati 2020. gadā atzīmēs vesela jauna laikmeta sākumu. Modenas rūpnīcas modernizācija, jauni modeļi, tostarp, sporta kupejas atklāšana Ženēvā, elektriskie, īpaši ātrie un sportiskie automobiļi. Šie jaunumi pārsteigs mūsu klientus katru nākamo gadu", stāsta Evelīna Avina, Maserati preču zīmes vadītāja.</p>
      <p>Atzīmējot pēdējo Maserati Gran Turismo ražošanas dienu</p>
      <p>Maserati sper vēl vienu soli pretī jaunai zīmola stāsta lappusei. Gaidot Jaunā GranTurismo iznākšanu, Maserati klajā laiž speciālu svētku auto modeli, kas dosies pasaules tūrē, iezīmējot gaidīšanas periodu līdz jaunā GranTurismo iznākšanai.</p>
      <p>Ar Centro Stile Maserati veidoto dizainu, unikālā modeļa sportiskās un futūristiskās ārējās nokrāsas ar krāsu un materiālu palīdzību veido stāstu par jauna laikmeta iesākumu Maserati ražošanā. Granturismo Zéda ir automašīna, kas reprezentē pāreju starp Maserati zīmola pagātni, tagadni un nākotni. Apskatot automašīnu no aizmugurējiem spārniem līdz pat priekšai, tās virsma mainās un kļūst vizuāli iespaidīgāka, pārejot no vieglas satīna apdares aizmugurē uz piesātinātu “metalurģisku” efektu priekšpusē. Savukārt mašīnas vidus sekcija lēni izgaro līdz pat Maserati zilajam tonim. Maserati “zilais” arī attīstās, kļūstot enerģiskāks, elektriskāks un dzīvāks, radot iespaidu, kā veroties spogulī. Kopējais efekts, ko rada šī mašīna, ir šedevra cienīgs izskats, ļoti atšķirīgo vizuālo efektu sarežģītā pielietojuma un rakstura dēļ. Ar manuālo zināšanu un prasmju palīdzību mēs atgriežamies pagātnē, tajā pat laikā, mūsdienu tehnoloģijām un zināšanām nepārtraukti attīstoties nākotnes virzienā.</p>
      <figure>
        <img src="https://iauto.lv/_mm/i/20191121/33286_2848077f876.jpg"/>
      </figure>
      <p>Attīstot ražošanas rūpnīcas, Maserati dodas uz priekšu tehnoloģiskajā nākotnē</p>
      <p>Maserati GranTurismo ražošana iet uz beigām, un līdz ar to, Modenas rūpnīcā sākas darbs pie ražošanas līnijas atjaunināšanas. Maserati GranTurismo un GranCabrio ražošanas beigas iezīmē jauna ceļa sākumu Modenas rūpnīcai. Jau tagad tiek veikti pasākumi, lai atjauninātu ražošanas līniju, ņemot vērā to, ka tiks veikta pilnīga renovācija, kas būs paredzēta jauna sporta modeļa augstas veiktspējas automobiļa būvniecībai. Tas būs aprīkots ar jaunākajām mūsdienu tehnoloģijām. Šo automobili paredzēts laist tirgošanā jau 2020. gadā.</p>
      <p>Paralēli j sācies darbs pie krāsošanas ceha - pilnīgi jauna kompleksa būvniecības, kas papildinās ražošanas rūpnīcu ar videi draudzīgām iekārtām, inovatīvām tehnoloģijām un apbrīnas vērtu, specializētu arhitektūru, kas ļaus klientiem personīgi apskatīt savas automašīnas krāsošanas procesu.</p>
      <figure>
        <img src="https://iauto.lv/_mm/i/20191121/33286_3f305fa0115.jpg"/>
      </figure>
      <p>Atskatoties uz GranTurismo un GranCabrio...</p>
      <p>Maserati GranTurismo kopš 2007. gada atrodas GT automašīnu topa augšgalā. Kad GT GranTurismo tika prezentēts Ženēvas starptautiskajā motoršovā 2007. gadā, tika iezīmēts pavērsiena punkts Maserati vēsturē. Šī četru sēdekļu, divdurvju kupeja ar Pininfarina klasisko dizainu un jaudīgo 8 cilindru turbo dzinēju kļuva par mūsdienīgu 1947. gadā izlaistā Maserati A6 1500 interpretāciju un laika gaitā kļuva par vienu no vissimboliskākajām automašīnām, kādu Maserati jebkad bija būvējis.</p>
      <p>Kad 2009. gadā GranCabrio debitēja Frankfurtes starptautiskajā motoršovā, tā pievienojās GranTurismo automašīnu topam. Laika gaitā, veicot dažādus atjauninājumus, MY18 GranTurismo bija sasniedzis savu pilnvērtīgāko versiju. Atjaunošanas laikā tika uzlabotas aerodinamikas, ergonomikas un automašīnas informācijas paneļa sistēmas. Pateicoties MY18 atjauninājumiem, ikoniskā kupeja tika piedāvāta 16 dažādās krāsās. Mašīnas komplektēšanai tika piedāvāti 14 viegla sakausējuma riteņi sešos dažādos dizainos, bremžu uzlikas - deviņās krāsās, kā arī Exterior Carbon and Exterior Body krāsu komplekti.</p>
      <p>Ar MY18 atjauninājumiem GranTurismo un GranCabrio tika attīstītas divās versijās - Sport un MC (Maserati Corse), kuras viena no otras atšķīrās ar spēcīgu un atšķirīgu identitāti. Šīs versijas bija pieejamas vairāk nekā 400 000 unikālās kombinācijās.</p>
      <p>Maserati GranTurismo izstaro oriģinālu GT zīmola šarmu, pateicoties harizmātiskajam 4,7 litru Ferrari V8 dzinējam, kas sasniedz 460 Zs pie 7,000 apgriezieniem un 520 Nm ar maksimālo griezes momentu pie 4,750 apgriezieniem. Kopš 2007. gada līdz šodienai GranTurismo un GranCabrio ir guvuši neskaitāmus panākumus. Visā pasaulē ir pārdoti vairāk nekā 40 000 ikonisko automobiļu, no kuriem 28,805 bija GranTurismo un 11,715 bija GranCabrio.</p>
      <figure>
        <img src="https://iauto.lv/_mm/i/20191121/33286_0e0ce2cb734.jpg"/>
      </figure>
    </article>
  </body>
</html>