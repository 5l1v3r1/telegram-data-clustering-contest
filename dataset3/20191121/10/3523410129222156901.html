<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641112/%D9%81%DB%8C%D9%84%D9%85-%D8%A7%D8%A8%D8%B1%D9%82%D9%87%D8%B1%D9%85%D8%A7%D9%86%DB%8C-%D8%B4%D8%B2%D9%85-%D8%B4%D8%A7%D9%86%D8%B2%D8%AF%D9%87%D9%85%DB%8C%D9%86-%D9%81%DB%8C%D9%84%D9%85-%D9%BE%D8%B1%D9%81%D8%B1%D9%88%D8%B4-%D8%B3%D8%A7%D9%84-%DB%B2%DB%B0%DB%B1%DB%B9"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T10:42:00+00:00"/>
    <meta property="og:title" content="فیلم ابرقهرمانی «شزم» شانزدهمین فیلم پرفروش سال ۲۰۱۹"/>
    <meta property="og:description" content="فیلم سینمایی «شزم» اثری در ژانر فیلم‌های ابرقهرمانی نزدیک به سه ماه پیش اکران شد و در نهایت توانست با گذشت این زمان با فروشی معادل ۱۳۷ میلیون دلار..."/>
  </head>
  <body>
    <article>
      <h1>
        <a href="https://www.bultannews.com/fa/news/641112/%D9%81%DB%8C%D9%84%D9%85-%D8%A7%D8%A8%D8%B1%D9%82%D9%87%D8%B1%D9%85%D8%A7%D9%86%DB%8C-%D8%B4%D8%B2%D9%85-%D8%B4%D8%A7%D9%86%D8%B2%D8%AF%D9%87%D9%85%DB%8C%D9%86-%D9%81%DB%8C%D9%84%D9%85-%D9%BE%D8%B1%D9%81%D8%B1%D9%88%D8%B4-%D8%B3%D8%A7%D9%84-%DB%B2%DB%B0%DB%B1%DB%B9">فیلم ابرقهرمانی «شزم» شانزدهمین فیلم پرفروش سال ۲۰۱۹</a>
      </h1>
      <h2>فیلم سینمایی «شزم» اثری در ژانر فیلم‌های ابرقهرمانی نزدیک به سه ماه پیش اکران شد و در نهایت توانست با گذشت این زمان با فروشی معادل ۱۳۷ میلیون دلار...</h2>
      <address><time datetime="2019-11-21T10:42:00+00:00">21 Nov 2019, 10:42</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، فیلم سینمایی «شزم» اثری در ژانر فیلم‌های ابرقهرمانی نزدیک به سه ماه پیش اکران شد و در نهایت توانست با گذشت این زمان با فروشی معادل ۱۳۷ میلیون دلار در رتبه شانزدهم جدول فروش قرار گیرد.</p>
      <p>کمپانی فیلمسازی ابرقهرمانی "دی سی کامیکس" برای مقابله با درخشش رقیب خود یعنی کمپانی مارول در صدد اکران فیلمی جدید از کاراکتری است که تا به حال در آثار حضور جدی نداشته است.</p>
      <p>"شزم" فیلمی ابرقهرمانی آمریکایی بر پایه شخصیتی به همین نام از شرکت دی‌سی کامیکس است. این فیلم به کارگردانی "دیوید اف. سندبرگ" که به عنوان هفتمین فیلم در دنیای سینمایی دی‌سی محسوب می‌شود.</p>
      <p>نگارش فیلمنامه فیلم سینمایی "شزم" را "هنری گِیدن" و "دارن لمکه" فیلمنامه نویسان مطرح سینمای هالیوود بر عهده دارند.</p>
      <p>از بازیگران این فیلم می‌توان به "زکری لی‌وای" و "اشر آنجل" در نقش شزم، مارک استرانگ در نقش دکتر سیوانا، گریس فولتن در نقش مری بَتسون، جک دیلن گریزر در نقش فردی فریمن و یان چن در نقش یوجین چوی اشاره کرد.</p>
      <p>این فیلم اولین نسخه سینمایی بر اساس این شخصیت پس از فیلم ماجرا‌های کاپیتان مارول (نام اصلی شخصیت) محصول سال ۱۹۴۱ به‌شمار می‌رود.</p>
      <p>شزم! توسط برادران وارنر در تاریخ ۵ آوریل ۲۰۱۹ به صورت ریل‌دی سه‌بعدی و آی‌مکس سه‌بعدی در ایالات متحده آمریکا اکران شد.</p>
    </article>
  </body>
</html>