<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.playdome.hu/hirek/53200/rajtol-a-soulcalibur-vi-masodik-szezonja"/>
    <meta property="og:site_name" content="PlayDome"/>
    <meta property="article:published_time" content="2019-11-21T10:57:00+00:00"/>
    <meta property="og:title" content="Rajtol a Soulcalibur VI második szezonja"/>
    <meta property="og:description" content="Új harcosok, új játékelemek és egyensúlyi finomítások is várhatók."/>
  </head>
  <body>
    <article>
      <h1>Rajtol a Soulcalibur VI második szezonja</h1>
      <h2>Új harcosok, új játékelemek és egyensúlyi finomítások is várhatók.</h2>
      <address><time datetime="2019-11-21T10:57:00+00:00">21 Nov 2019, 10:57</time> by <a rel="author">GeryG</a></address>
      <p>Napokon belül elrajtol a <i>Namco</i> verekedős játéka, a <b>Soulcalibur VI</b> második szezonja. Ez tulajdonképpen a frissítések és bővítések második hullámát takarja, csak épp manapság divatos az ilyesmit szezonoknak nevezni. És persze el lehet adni a második season passt is…</p>
      <figure>
        <iframe src="https://www.youtube.com/embed/yXb2hDneZ3U" width="640" height="360" data-service="Youtube" scrolling="no"/>
      </figure>
      <p>Ennek megfelelően november 25-én – a szezonrajtkor – érkezik a következő frissítés. Ez finomhangolja a harcosok képességeit, hogy jobb legyen köztük az egyensúly, senki se lógjon ki túlságosan se fel, se le. Hogy izgalmasabb legyen a dolog, minden harcos új mozdulatokat is kap, ezzel új kombók előtt is megnyílik az út. Továbbá két új harci elem is kerül a játékba. A soul attack egy nagy erejű támadás, amely akár meg is fordíthatja a küzdelem addigi állását. A resist impact pedig ennek fordítottja: egy olyan végső védekező technika, ami szó szerint minden létező támadást ki tud védeni, még azokat is, amelyek jelenleg védhetetlenek.</p>
      <p>A Namco <a href="https://en.bandainamcoent.eu/soulcalibur/news/soulcalibur-vi-update-ver-200-patch-notes">egy részletes leírást</a> is közölt a napokon belül érkező frissítésről, de egy trailer is készült hozzá. A következő hónapokban pedig új harcosok és más tartalmak is várhatók, ezek során november 26-án Hilda visszatérése nyitja meg. ■</p>
      <p>
        <b>További hírekért és cikkekért ugorj a játék adatlapjára:</b>
        <br/>
        <a href="https://www.playdome.hu/jatek/6799/soulcalibur-vi">Soulcalibur VI</a>
      </p>
    </article>
  </body>
</html>