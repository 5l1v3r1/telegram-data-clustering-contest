<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/roma-pusher-carabinieri-tor-bella-monaca-3119820/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-21T10:25:48+00:00"/>
    <meta property="og:title" content="Roma, pusher dà testata ai Carabinieri durante controllo: arrestato a Tor Bella Monaca"/>
    <meta property="og:description" content="ROMA – I carabinieri della Stazione di Tor Bella Monaca di Roma, hanno arrestato per detenzione ai fini di spaccio un 25enne nato a Roma da famiglia slava, con precedenti, sorpreso ‘al lavoro’ nella piazza di spaccio di via dell’Archeologia. Nel tentativo di farla franca il ragazzo ha pensato bene di scagliarsi contro i militari, colpendoli entrambi, in particolare uno con una testata al volto, ma è stato prontamente bloccato. Quando i Carabinieri lo hanno perquisito, dalle sue tasche sono spuntate 13 ‘palline’ di cocaina e 110 euro, ritenuti provento dell’attività illecita.Ileania Cucchi scomparsa in Spagna: trovata svenuta in ospedale, era stata aggreditaNicolosi, Antonio Luca Priolo uccise ex con 48 coltellate: confermata condanna a 30 anni Il pusher violento dovrà rispondere di detenzione ai fini di spaccio di sostanze stupefacenti, oltraggio, resistenza e lesioni a pubblico ufficiale. I carabinieri contusi sono stati medicati al pronto soccorso del Policlinico di Tor Vergata e guariranno in pochi giorni.…"/>
  </head>
  <body>
    <article>
      <h1>Roma, pusher dà testata ai Carabinieri durante controllo: arrestato a Tor Bella Monaca</h1>
      <address><time datetime="2019-11-21T10:25:48+00:00">21 Nov 2019, 10:25</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/carabinieri-2.jpg"/>
        <figcaption>Un’auto dei Carabinieri (Ansa)</figcaption>
      </figure>
      <p>ROMA – I carabinieri della Stazione di <a href="https://www.blitzquotidiano.it/blitztv/roma-tor-bella-monaca-pusher-cv-3116151/">Tor Bella Monaca</a> di Roma, hanno arrestato per detenzione ai fini di spaccio un 25enne nato a Roma da famiglia slava, con precedenti, sorpreso ‘al lavoro’ nella <b>piazza di spaccio di via dell’Archeologia</b>.</p>
      <p>Nel tentativo di farla franca il ragazzo ha pensato bene di scagliarsi contro i militari, colpendoli entrambi, in particolare uno con una testata al volto, ma è stato prontamente bloccato. Quando i Carabinieri lo hanno perquisito, dalle sue tasche sono spuntate 13 ‘palline’ di cocaina e 110 euro, ritenuti provento dell’attività illecita.</p>
      <figure>
        <a href="https://www.blitzquotidiano.it/cronaca-italia/ilenia-cucchi-scomparsa-ritrovata-svenuta-ospedale-spagna-3120160/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/ilenia-cucchi-scomparsa-ritrovata-svenuta-ospedale-spagna-3120160/">
          <img src="https://static.blitzquotidiano.it/wp/wp-content/uploads/2019/11/ilenia-cucchi-facebook-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/ilenia-cucchi-scomparsa-ritrovata-svenuta-ospedale-spagna-3120160/">Ileania Cucchi scomparsa in Spagna: trovata svenuta in ospedale, era stata aggredita</a>
      </h3>
      <figure>
        <a href="https://www.blitzquotidiano.it/cronaca-italia/nicolosi-antonio-luca-priolo-uccise-ex-condanna-cassazione-3120157/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/nicolosi-antonio-luca-priolo-uccise-ex-condanna-cassazione-3120157/">
          <img src="https://static.blitzquotidiano.it/wp/wp-content/uploads/2019/11/antonio-luca-priolo-giodana-di-stefano-ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/nicolosi-antonio-luca-priolo-uccise-ex-condanna-cassazione-3120157/">Nicolosi, Antonio Luca Priolo uccise ex con 48 coltellate: confermata condanna a 30 anni</a>
      </h3>
      <p>Il pusher violento dovrà rispondere di detenzione ai fini di spaccio di sostanze stupefacenti, oltraggio, resistenza e lesioni a pubblico ufficiale. I carabinieri contusi sono stati medicati al pronto soccorso del Policlinico di Tor Vergata e guariranno in pochi giorni.</p>
      <p>Nelle scorse settimane, nel quartiere noto per essere uno tra i più difficili della Capitale, è stata fatta un’operazione antidroga da parte dei Carabinieri del Comando Provinciale. Venti gli arresti, 15 in carcere e 5 ai domiciliari, tra cui tre donne. Gli arrestati sono ritenuti <b>appartenenti a un’organizzazione dedita al traffico di cocaina</b> che operava tra le palazzine sempre di via dell’Archeologia. A quanto accertato dai militari della Stazione Tor Bella Monaca, sotto le direttive della Dda, il giro d’affari era di circa 200mila euro mensili.</p>
      <p>Fonte: Ansa, Agi</p>
    </article>
  </body>
</html>