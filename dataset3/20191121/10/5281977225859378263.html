<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kpsscafe.com.tr/guncel-haberler/osym-duyurdu-2019-yds3-sinava-giris-belgeleri-aciklandi-h104116.html"/>
    <meta property="og:site_name" content="KPSSCAFE"/>
    <meta property="article:published_time" content="2019-11-21T10:49:47+00:00"/>
    <meta property="og:title" content="ÖSYM Duyurdu: 2019-YDS/3 Sınava Giriş Belgeleri Açıklandı"/>
    <meta property="og:description" content="Ölçme, Seçme ve Yerleştirme Merkezi (ÖSYM) Başkanlığı'nın resmi internet sitesi üzerinden yaptığı son dakika duyurusunda 2019-YDS/3 Sınava Giriş Belgelerinin açıklandığı belirtildi. YDS sınav giriş belgesi nasıl alınır? İşte detaylar..."/>
  </head>
  <body>
    <article>
      <h1>ÖSYM Duyurdu: 2019-YDS/3 Sınava Giriş Belgeleri Açıklandı</h1>
      <h2>Ölçme, Seçme ve Yerleştirme Merkezi (ÖSYM) Başkanlığı'nın resmi internet sitesi üzerinden yaptığı son dakika duyurusunda 2019-YDS/3 Sınava Giriş Belgelerinin açıklandığı belirtildi. YDS sınav giriş belgesi nasıl alınır? İşte detaylar...</h2>
      <address>
        <time datetime="2019-11-21T10:49:47+00:00">21 Nov 2019, 10:49</time>
      </address>
      <p>Ölçme, Seçme ve Yerleştirme Merkezi (ÖSYM) Başkanlığı'nın resmi internet sitesi üzerinden yaptığı son dakika duyurusunda 2019-YDS/3 Sınava Giriş Belgelerinin açıklandığı belirtildi. YDS sınav giriş belgesi nasıl alınır? İşte detaylar... </p>
      <p>ÖSYM tarafından yapılan açıklama şöyle;</p>
      <blockquote><b>01 Aralık 2019</b> tarihinde uygulanacak olan Yabancı Dil Bilgisi Seviye Tespit Sınavı <b>(2019-YDS/3)</b> adaylarının, sınava girecekleri bina/salonlara atanma işlemleri tamamlanmıştır. Adaylar, sınava girecekleri yer bilgisini gösteren Sınava Giriş Belgesini ÖSYM’nin <a href="https://ais.osym.gov.tr/"><b>https://ais.osym.gov.tr</b></a><b>  </b>adresinden <b>21 Kasım 2019</b> tarihinde saat <b>14.00'ten</b> itibaren T.C. kimlik numaraları ve aday şifreleri ile edinebileceklerdir.<br/><br/><br/><b><b>DİKKAT!<br/></b></b><br/><b>01 Aralık 2019 tarihinde uygulanacak olan 2019-YDS/3 için adaylar, saat 10.00’dan sonra sınav binalarına alınmayacaktır.</b></blockquote>
      <p>
        <b>SINAVA GİRİŞ BELGESİNDE YER ALAN TEMEL KURALLAR</b>
      </p>
      <p>Belgenin üzerinde adayın sınava gireceği merkez, bina, salon bilgileri ile adayın fotoğrafı bulunacaktır. Belge üzerinde adayın fotoğrafı bulunması zorunludur. Adaylar, bu belgelerinin yazıcıdan dökümünü edinirken belge üzerinde fotoğraf olmasına özen göstermelidirler. Adaylar internetten edinecekleri bu belgelerinin renkli ya da siyah-beyaz çıktılarını sınav günü yanlarında bulundurmak zorundadır. Belgenin ön ve arka yüzünde ÖSYM’nin belirlediği bilgiler dışında herhangi bir yazı, resim, işaret vb. bulunmamalıdır. Adayların sınava girecekleri binayı sınav gününden önce görmeleri yararlarına olacaktır. Adaylara Sınava Giriş Belgesi gönderilmeyecektir.</p>
      <p>
        <b>Sınava Giriş Belgesi’ni (fotoğraf görünür bir şekilde) yanında bulundurmayan adaylar sınava alınmayacaktır.</b>
      </p>
      <p>Bina girişinde yoğunluğa yol açılmaması için adayların çanta ve benzeri eşyalarını sınava girecekleri binalara getirmemeleri, sınava metal aksesuar içermeyen sade bir kıyafetle gelmeleri ve sınavdan en az 1 saat önce sınavın yapılacağı bina önünde hazır bulunmaları sınav salonlarına zamanında alınabilmeleri açısından son derece önemlidir.</p>
      <p>Kurşun kalem, silgi, kalemtıraş, peçete, ÖSYM tarafından temin edileceğinden, şeffaf pet şişe içerisindeki su dışında hiçbir araç, gereç, içecek ve yiyeceği sınava gireceğiniz binaya getirmeyiniz. Sınava şeffaf pet şişe içerisinde su getirebilirsiniz. Adayların sınava girebilmeleri için Sınava Giriş Belgesinden başka fotoğraflı ve onaylı özel kimlik belgelerini de yanlarında bulundurmaları zorunludur:</p>
      <p><b>ÖZEL KİMLİK BELGESİ:</b> Nüfus cüzdanı/Türkiye Cumhuriyeti Kimlik Kartı Süresi geçerli pasaport, pasaportları bulunmayan KKTC vatandaşlarının fotoğraflı ve kimlik numaralı Kuzey Kıbrıs Türk Cumhuriyeti Kimlik Kartı Türk vatandaşlığından izin ile ayrılanlar ve bunların kanuni mirasçılarına ait Pembe/Mavi Kartlar</p>
      <p>Bunların dışındaki, sürücü belgesi, meslek kimlik kartları vb. diğer tüm belgeler sınava girişiçin geçerli belgeler sayılmayacaktır. Nüfus cüzdanında soğuk damga basılı olmalı, sınav görevlilerinin adayı kolaylıkla tanıyabilmelerini sağlayacak, sınav görevlilerinde adayı tanımada tereddüt oluşturmayacak güncel bir fotoğraf ve T.C. Kimlik Numarası bulunmalı, pasaportun süresi geçerli olmalıdır.</p>
      <p>Üzerinde soğuk damga, sınav görevlilerinin adayı kolaylıkla tanımasını sağlayacak güncel bir fotoğraf veya T.C. Kimlik Numarası bulunmayan (TC Kimlik Numarası elle veya daktilo ile sonradan yazılmış veya ilave edilmiş olmamalıdır.) nüfus cüzdanları ile geçerlilik süresi bitmiş pasaport kabul edilmeyecektir. Bu belgelerini eksiksiz olarak yanında bulundurmayan bir aday, mazereti ne olursa olsun, sınava alınmayacak; sınava alınsa bile sınavı geçersiz sayılacaktır. Sınav günü sınav görevlilerinin, fotoğrafından adayın kimliğini belirlemede güçlük çektiği takdirde, adayı sınava almayabileceği veya adayın sınavının geçersiz sayılabileceği göz önünde bulundurulmalıdır</p>
    </article>
  </body>
</html>