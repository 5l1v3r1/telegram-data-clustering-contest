<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.emerce.nl/nieuws/kleertjescom-marktplaatsmodel"/>
    <meta property="og:site_name" content="Emerce"/>
    <meta property="article:published_time" content="2019-11-21T10:53:00+00:00"/>
    <meta property="og:title" content="Kleertjes.com over op marktplaatsmodel"/>
    <meta property="og:description" content="Kinderkledingwinkel Kleertjes.com stelt zijn winkelvloer open voor derde partijen. Daarmee omarmt het een marktplaatsmodel zodat het, onder voorwaarden, zijn aanbod kan vergroten. Daarnaast lanceert nu ook productcategorie speelgoed."/>
  </head>
  <body>
    <article>
      <h1>Kleertjes.com over op marktplaatsmodel</h1>
      <address><time datetime="2019-11-21T10:53:00+00:00">21 Nov 2019, 10:53</time> by <a rel="author">Erwin Boogert</a></address>
      <p>
        <b>Kinderkledingwinkel Kleertjes.com stelt zijn winkelvloer open voor derde partijen. Daarmee omarmt het een marktplaatsmodel zodat het, onder voorwaarden, zijn aanbod kan vergroten. Daarnaast lanceert nu ook productcategorie speelgoed.</b>
      </p>
      <p>Na een test van drie maanden besluit Kleertjes.com om zijn plannen voor een eigen on-site marktplaats uit te voeren. Op aanvraag en na controle van het aanbod kunnen derde partijen hun artikelen gaan verkopen op de kinderkledingsite die maandelijks 1,1 miljoen bezoekers heeft, 50.000 transacties verwerkt en jaarlijks 45 miljoen euro omzet.</p>
      <p>Derde partijen kunnen kleding, schoenen, accessoires, sokken, ondergoed en nachtkleding gaan verkopen, maar moeten wel voldoen aan elf kwaliteitseisen (PDF https://static.pkleeklrsrci.net/tl_files/content_resources/images/kleertjes-co/Algemeen/kleertjes_co_Infokit_voor_Verkopers.pdf ). Daarmee wil Kleertjes.com zijn NPS van 70 in stand houden.</p>
      <p>Om deel te nemen betalen belangstellende verkopers een vast bedrag per maand van veertig euro en daar bovenop een verkoperscommissie van vijftien procent. Manager Marketplace Ruben de Blok: “Dit percentage verschilt per categorie, we hanteren dus een verschillend commissiemodel voor Kleding en Schoenen als voor <a href="https://www.kleertjes.com/kinderspeelgoed/">Speelgoed</a>.”</p>
      <p>De fulfillment van de aankopen, blijft in handen van de verkopers zelf. Kleertjes.com stuurt alleen verkeer door en orders, opgevangen via de marktplaatssoftware van <a href="https://www.mirakl.com/">Mirakl</a>.</p>
      <p>
        <i>Foto: <a href="https://www.flickr.com/photos/dickdotcom/6810870728/">Richard Leeming</a> (cc)</i>
      </p>
      <related>
        <h4>Gerelateerde items</h4>
        <a href="https://www.emerce.nl/nieuws/hm-marktplaatsconcept-outlet-nederland"/>
      </related>
    </article>
  </body>
</html>