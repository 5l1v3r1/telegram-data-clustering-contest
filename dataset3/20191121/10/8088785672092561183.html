<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/guncel/bilirkisi-raporunda-hukuki-degerlendirme-yapamaz-h543856.html"/>
    <meta property="og:site_name" content="KamuAjans"/>
    <meta property="article:published_time" content="2019-11-21T10:55:52+00:00"/>
    <meta property="og:title" content="Bilirkişi Raporunda Hukuki Değerlendirme Yapamaz"/>
    <meta property="og:description" content="Konya, Sakarya ve Samsun Bilirkişilik Bölge Kurulları, Adalet Bakanlığı Hukuk İşleri Genel Müdürlüğü Bilirkişilik Daire Başkanlığının talimatı üzerine bilirkişi raporlarının incelenmesi sonucunda, uzmanlık alanı dışında rapor hazırlandığı ve raporlarında hukuki nitelendirme ve değerlendirme yapıldığını tespit etti ve bilirkişileri uyardı."/>
  </head>
  <body>
    <article>
      <h1>Bilirkişi Raporunda Hukuki Değerlendirme Yapamaz</h1>
      <address><time datetime="2019-11-21T10:55:52+00:00">21 Nov 2019, 10:55</time> by <a rel="author">KamuAjans</a></address>
      <p>
        <b>Konya, Sakarya ve Samsun Bilirkişilik Bölge Kurulları, Adalet Bakanlığı Hukuk İşleri Genel Müdürlüğü Bilirkişilik Daire Başkanlığının talimatı üzerine bilirkişi raporlarının incelenmesi sonucunda, uzmanlık alanı dışında rapor hazırlandığı ve raporlarında hukuki nitelendirme ve değerlendirme yapıldığını tespit etti ve bilirkişileri uyardı.</b>
      </p>
      <p><a href="http://www.kamuajans.com/haberleri/bilirki%C5%9Fi">Bilirkişi</a> raporlarının hazırlanmasında dikkat edilmesi gereken bazı hususlara dair açıklamada ''Adalet Bakanlığı Hukuk İşleri Genel Müdürlüğü Bilirkişilik Daire Başkanlığının talimatı üzerine bilirkişi listelerinde yer alan bilirkişilerin gerek bütün uzmanlık alanları bakımından ve gerek ayrı ayrı uzmanlık alanları bakımından aranan şartları ve nitelikleri taşıyıp taşımadıklarına yönelik bölge kurulumuzca yapılan çalışmalar büyük oranda tamamlanmış ve bunun sonucuna göre oluşturulan bilirkişi listeleri yayımlanmıştır.</p>
      <p>Bilirkişilik Kanununun 13/1-a maddesinin ''Bilirkişiliğe kabul şartlarının kaybedilmesi veya sicile kabul tarihinde gerekli şartların bulunmadığının sonradan tespit edilmesi.'' düzenlemesi nedeniyle listelerde kayıtlı bilirkişilerin aranan şartlar noktasındaki incelemeleri her zaman yapılmaya devam edecektir.</p>
      <figure>
        <img src="http://www.kamuajans.com/images/upload/image/21%20KASIM%20B%C4%B0L%C4%B0RK%C4%B0%C5%9E%C4%B0.jpg"/>
      </figure>
    </article>
  </body>
</html>