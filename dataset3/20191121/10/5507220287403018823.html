<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187721/"/>
    <meta property="og:site_name" content="Janam TV"/>
    <meta property="article:published_time" content="2019-11-21T10:13:13+00:00"/>
    <meta property="og:title" content="വയനാട് ജില്ലയില്‍ വെള്ളിയാഴ്ച്ച കെ.എസ്.യു വിദ്യാഭ്യാസ ബന്ദ്"/>
    <meta property="og:description" content="വയനാട്: വയനാട് ജില്ലയില്‍ നാളെ കെ.എസ്.യുവിന്റെ വിദ്യാഭ്യാസ ബന്ദ്. ക്ലാസ് മുറിയില്‍ വെച്ച് പാമ്പു കടിയേറ്റ് ഷെഹ്‌ല ഷെറിന്‍ എന്ന വിദ്യാര്‍ത്ഥി മരിച്ച"/>
  </head>
  <body>
    <article>
      <h1>വയനാട് ജില്ലയില്‍ വെള്ളിയാഴ്ച്ച കെ.എസ്.യു വിദ്യാഭ്യാസ ബന്ദ്</h1>
      <address><time datetime="2019-11-21T10:13:13+00:00">21 Nov 2019, 10:13</time> by <a rel="author">Janam TV Web Desk</a></address>
      <p>വയനാട്: വയനാട് ജില്ലയില്‍ നാളെ കെ.എസ്.യുവിന്റെ വിദ്യാഭ്യാസ ബന്ദ്. ക്ലാസ് മുറിയില്‍ വെച്ച് പാമ്പു കടിയേറ്റ് ഷെഹ്‌ല ഷെറിന്‍ എന്ന വിദ്യാര്‍ത്ഥി മരിച്ച സംഭവത്തിലെ<br/>അധ്യാപകരുടെ അനാസ്ഥയില്‍ പ്രതിഷേധിച്ചാണ് കെ.എസ്.യു വിദ്യാഭ്യാസ ബന്ദിന് ആഹ്വാനം ചെയ്തത്.</p>
      <p>ബുധനാഴ്ച്ചയാണ് ഷെഹ്‌ല ഷെറിന് പാമ്പുകടിയേറ്റത്. സ്‌കൂളിന് വളരെ അടുത്ത് ആശുപത്രിയും വാഹന സൗകര്യവും ഉണ്ടായിട്ടും അധ്യാപകര്‍ കുട്ടിയെ കൊണ്ട് പോകാന്‍ തയ്യാറായില്ലെന്നാണ് സഹപാഠികളുടെ ആരോപണം. സംഭവവുമായി ബന്ധപ്പെട്ട് ഒരു അധ്യാപകനെ സസ്‌പെന്‍ഡ് ചെയ്തിരുന്നു. കുട്ടിയെ ആശുപത്രിയിലെത്തിക്കാന്‍ പറഞ്ഞിട്ടും അധ്യാപകന്‍ വിസ്സമതിച്ചെന്ന് മറ്റ് വിദ്യാര്‍ത്ഥികള്‍ ആരോപിച്ചതിനെ തുടര്‍ന്നായിരുന്നു നടപടി. സ്‌കൂളിലെ മറ്റ് അധ്യാപകര്‍ക്ക് കാരണം കാണിക്കല്‍ നോട്ടീസും നല്‍കിയിട്ടുണ്ട്.</p>
      <p>അതേസമയം സംഭവത്തില്‍ അനാസ്ഥയും അലംഭാവവവും കാട്ടിയവര്‍ക്കെതിരെ നടപടി സ്വീകരിക്കുമെന്ന് മുഖ്യമന്ത്രി വ്യക്തമാക്കിയിരുന്നു.</p>
    </article>
  </body>
</html>