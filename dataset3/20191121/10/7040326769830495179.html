<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/eskisehirde-12-adrese-es-zamanli-baskin-1390270"/>
    <meta property="og:site_name" content="Karar.com"/>
    <meta property="article:published_time" content="2019-11-21T10:58:00+00:00"/>
    <meta property="og:title" content="Eskişehir'de 12 adrese eş zamanlı baskın"/>
    <meta property="og:description" content="Eskişehir'de 12 adrese eş zamanlı baskın düzenlendi, operasyonda uyuşturucu ticareti yaptıkları iddia edilen 9 şüpheli yakalandı."/>
  </head>
  <body>
    <article>
      <h1>Eskişehir'de 12 adrese eş zamanlı baskın</h1>
      <address>
        <time datetime="2019-11-21T10:58:00+00:00">21 Nov 2019, 10:58</time>
      </address>
      <p>
        <b>Eskişehir'de 12 adrese eş zamanlı baskın düzenlendi, operasyonda uyuşturucu ticareti yaptıkları iddia edilen 9 şüpheli yakalandı.</b>
      </p>
      <p>Eskişehir'de İl Emniyet Müdürlüğü Narkotik Suçlarla Mücadele Şubesi ekipleri, kent merkezindeki 12 adrese 200 polisin yanı sıra özel harekat polislerinin de katılımıyla eş zamanlı operasyon düzenledi.</p>
      <p> Operasyonda uyuşturucu ticareti yaptıkları iddia edilen 9 şüpheli yakalandı.</p>
      <p>Adreslerde ve eklentilerinde yapılan aramalarda 10,95 gram sentetik uyuşturucu, 5,4 gram esrar, 16,8 gram skunk (genetiği değiştirilmiş esrar), 638 tablet, tüfek, 4 tabanca, 3 bıçak ile 49 fişek ele geçirildi.</p>
      <p>Şüphelilerin emniyetteki işlemlerinin sürdüğü öğrenildi.</p>
      <p>
        <b>ESKİŞEHİR/AA</b>
      </p>
      <related>
        <a href="https://www.karar.com/guncel-haberler/yasadigin-sehirde-neler-oluyor-tikla-ogren-386780"/>
      </related>
    </article>
  </body>
</html>