<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/visszater-a-sorozatok-vilagaba-csonka-andras/187079"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-21T10:20:00+00:00"/>
    <meta property="og:title" content="Visszatér a sorozatok világába Csonka András"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Visszatér a sorozatok világába Csonka András</mark>
      </h1>
      <address><time datetime="2019-11-21T10:20:00+00:00">21 Nov 2019, 10:20</time> by <a rel="author">Bors</a></address>
      <p>Meghatározó volt az életében az a nyolc év, míg a Família Kft. sorozatban játszott. Most bekukkanthatott egy másikba. A színművész, hétfőn pár rész erejéig csatlakozik a VIASAT3 200 első randi stábjához. Sajgál Erikával, Pápai Erikával és Szerednyey Bélával lesz közös jelenete.</p>
      <figure>
        <img src="http://media.borsonline.hu/cikk/20/192688/big-lead/650x360/2030820_unnamed.jpg"/>
        <figcaption>A 200 első randiban lesz látható a színész © Viasat3/Labancz Viktória</figcaption>
      </figure>
      <p>– Varázslatos a társulat! – mondta lelkesen Pici. – Érdekes kaland volt, az egyik jelenetre például hajnali negyed ötkor került sor. Esküvőszervezőt játszom, Ricsit, aki próbál brillírozni. Hát lesznek fordulatok! Ha szabad estém van, próbálom követni a sorozatot, ami forgatókönyv szempontjából, képileg, és színész választás okán is zseniális. Sajgál Erikával főiskola után dolgoztam együtt, Pápai Erikával soha. Bélával négy darabban játszom, nagy rajongója vagyok.</p>
    </article>
  </body>
</html>