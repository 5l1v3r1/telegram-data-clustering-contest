<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391953-391953"/>
    <meta property="og:site_name" content="סרוגים"/>
    <meta property="article:published_time" content="2019-11-21T10:59:36+00:00"/>
    <meta property="og:title" content="רופאים עם לב: הזוכים בפרס דניאלי לשנת 2019"/>
    <meta property="og:description" content="טקס פרס דניאלי  - רפואה עם לב לזכרה של דניאלי זוננפלד, יחלק השנה את פרס רופאה עם לב לשנת 2019 לד&quot;ר יהודית מדזינסקי: &quot;הפרס מאיר לציבור את עבודתם הנאמנה..."/>
  </head>
  <body>
    <article>
      <h1>רופאים עם לב: הזוכים בפרס דניאלי לשנת 2019</h1>
      <h2>טקס פרס דניאלי  - רפואה עם לב לזכרה של דניאלי זוננפלד, יחלק השנה את פרס רופאה עם לב לשנת 2019 לד"ר יהודית מדזינסקי: "הפרס מאיר לציבור את עבודתם הנאמנה של רופאי המשפחה, הנעשית בדרך כלל בצנעה"</h2>
      <address><time datetime="2019-11-21T10:59:36+00:00">21 Nov 2019, 10:59</time> by <a rel="author">חדשות סרוגים</a></address>
      <p>בטקס חגיגי שייערך בשבוע הבא בבנייני האומה בירושלים בהשתתפות שרים, חברי כנסת ואישי ציבור רבים, יקבלו 12 רופאים ורופאות משפחה מכלל הקופות מכל רחבי הארץ את ‘פרס דניאלי – רפואה עם לב’ לשנת 2019.</p>
      <p>הפרס, המוענק זו השנה הרביעית ברציפות, זכה השנה למעורבות רחבה ביותר עם למעלה ממאתיים חמישים אלף ממליצים שכמו בשנה שעברה המליצו על הרופא או הרופאה מתחום רפואת המשפחה, לאחר שנתיים בהם התמקד הפרס ברופאי אונוקולגיית ילדים ומבוגרים.</p>
      <p>את הפרס יזמה ‘קרן דניאלי’ שהוקמה לזכרה של דניאלי זוננפלד ע"ה, מתנדבת צעירה במחלקה האונקולוגית בבית החולים שניידר, שנהרגה לפני למעלה מארבע שנים בתאונת דרכים, בעת ששבה מעוד יום התנדבות במחלקה והיא בת 20.</p>
      <p>את הקרן שתומכת בלמעלה ממאה מיזמים בתחומים שונים לזכרה של דניאלי הקים אביה מוטי זוננפלד, שפועל כדי להנציח את זכרה ולהמשיך את מורשת החסד והטוב שהשאירה.</p>
      <p>דניאלי שהיתה עבור הילדים החולים כמלאך, הצליחה להחזיר את החיוך לילדים שכבר בגיל קטן נאלצו להילחם במחלה הנוראה והמתישה, ולשמח משפחות דואגות וכאובות. דניאלי הסתובבה במחלקה והעניקה את חום ליבה לכל מי שהיה זקוק לכתף איתנה או לאוזן קשובה. דניאלי הצליחה להשכיח את עובדת המחלה מהילדים החולים שחיכו לה בכל יום שתבוא.</p>
      <p>את הזוכים בפרס דניאלי בחרה וועדת הפרס המורכבת מאישי רפואה ומשק בכירים שתחום החסד קרוב לליבם. הוועדה עברה על מאות אלפי ההמלצות ונחשפה לסיפורים מרגשים של מטופלים ורופאי המשפחה שלהם.</p>
      <h3>הפרס מאיר לציבור את עבודתם הנאמנה של רופאי המשפחה, הנעשית בדרך כלל בצנעה</h3>
      <p>מבין הזוכים בפרס דניאלי אי אפשר שלא לשים לב לד"ר אלי פיליפ טוויטו ז"ל שזכה להמלצות רבות מהפציינטים שלו שהעידו על היותו רופא מסור שנשאר במרפאה בשעות לא שעות כדי לסייע למטופלים שלו על הצד הטוב ביותר. ד'ר טויטו ז"ל נפטר באמצע עבודתו במרפאה, ורעייתו תקבל עבורו את פרס הרופא עם הלב לשנת 2019.</p>
      <p>ד"ר יהודית מדזינסקי, רופאת משפחה ומנהלת רפואי בתקופת חולים כללית- סניף פסגות, מרפאת בית אל, תקבל את פרס הרפואה עם הלב לשנת 2019.</p>
      <p>יהודית מדזינסקי נולדה בשנת 1957 בארצות הבריתבמסגרת השירות הלאומי, עסקה בחינוך בצפת והתנדבה בבית החולים זיו</p>
      <p>למדה בבית הספר לרפואה של האוניברסיטה העברית בירושליםובשנת 1985 קבלה תואר MD</p>
      <p>משנת 1986 עובדת ד"ר מדזינסקי כרופאת משפחה בקופת חולים כללית. ד"ר מדזינסקי מנהלת רפואית של מרפאת היישוב בית אל, ורופאת משפחה כעשרים וחמש שנה ביישוב פסגות .ד"ר מדזינסקי מדריכה סטודנטים לרפואה בקורס כישורים קליניים.</p>
      <p>לאורך דרכה ברפואה זכתה יהודית לתמיכתו של בעלה צבי ז"ל: "יחד הצבנו לעצמינו למטרה הקמת משפחה וחינוכה. ברוך השם זכינו לגדל יחד שבעה ילדים, כאשר בד בבד תמך צבי בתבונה ובאהבה בעבודתי, לאורך כל הדרך".</p>
      <p>"רפואת המשפחה, דורשת לשלב בין מקצועיות והתעדכנות מתמדת, ליחסי אנוש" אומרת ד"ר מדזינסקי. "הרופא צריך להבין, את תפיסת המטופל לגבי החולי, וההשפעה על סביבתו. יחסי כבוד, אמון, הבנה ואמפתיה – הם הכלים לאבחנה נכונה. הם גם הכלים לשיפור הרגשתו של המטופל ורצונו להתמודד עם הטיפול".</p>
      <p>"יותר ויותר תהליכי רפואה מתבצעים היום אצל רופאי המשפחה בקהילה. כמו: טיפול  ראשוני במחלות חריפות, טיפול במחלות כרוניות ומניעת מחלות. קשר נמשך בין הרופא והמטופל, תוך היכרות בעתות בריאות וחולי- מאפשר רפואה הוליסטית, של טיפול נכון לצד טיפול מונע, וקידום אורח חיים בריא".</p>
      <p>"פרס דניאלי מדגיש את  חשיבותה של רפואת קהילה איכותית. הפרס מאיר לציבור את עבודתם הנאמנה של רופאי המשפחה, הנעשית בדרך כלל בצנעה. בכך תורם הפרס, לשיפור הבריאות ואיכות החיים בישראל".</p>
      <p>"בבית הורי ובלימודי הרפואה, תמיד היו לנגדי ערכים של כבוד האדם, מסירות ויסודיות. הזדהיתי עם הדגש ב"פרס דניאלי" על: אנושיות, אדיבות וגמישות. אני שמחה וגאה שערכים אלו מתבטאים בעבודתי, ומקווה שבכך אני  תורמת לבריאות המטופלים".</p>
      <p>"תודה למטופלי על הזכות לטפל ועל הבעת הערכתם. תודה למשפחתי על התמיכה וההבנה תמיד. תודה לעמיתי על דוגמא אישית לטיפול מקצועי ואכפתי. תודה לצוות  הנפלא  במרפאה, על המקצועיות, החריצות והמסירות למטרה המשותפת- טיפול יעיל, זמין, ונגיש למטופלים".</p>
    </article>
  </body>
</html>