<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irozhlas.cz/zpravy-domov/ministerstvo-zahranici-tomas-petricek-ombudsman-drozd_1911211034_tzr"/>
    <meta property="og:site_name" content="iROZHLAS"/>
    <meta property="article:published_time" content="2019-11-21T10:34:00+00:00"/>
    <meta property="og:title" content="Ministerstvo zahraničí ruší službu konzulárního ombudsmana. Obrátilo se na něj jen dvacet lidí"/>
    <meta property="og:description" content="Služba skončí po necelých čtyřech měsících testovacího provozu. V plánu je zřízení efektivnějšího konzulárního informačního centra."/>
  </head>
  <body>
    <article>
      <h1>Ministerstvo zahraničí ruší službu konzulárního ombudsmana. Obrátilo se na něj jen dvacet lidí</h1>
      <address><time datetime="2019-11-21T10:34:00+00:00">21 Nov 2019, 10:34</time> by <a rel="author">Zdeňka Trachtová</a></address>
      <p>
        <b>Ministerstvo zahraničí po necelých čtyřech měsících testovacího provozu ruší službu konzulárního ombudsmana. Českému rozhlasu to potvrdil šéf resortu Tomáš Petříček z ČSSD. Projekt měl zajistit, že budou podněty a dotazy od občanů směřovat na jedno místo. Podle Petříčka se ale neosvědčil.</b>
      </p>
      <p>Službu ombudsmana vyhledalo od srpna letošního roku zhruba dvacet lidí. A jejich dotazy často nespadaly do kompetencí ministerstva. Podle Petříka žádali lidé například o peníze. „Například (se na ombudsmana obraceli) i v případě, že měli třeba Estu do Spojených států a měli s tím problémy. To jsou věci, které my jako ministerstvo zahraničích věcí nejsme schopni jim zajišťovat,“ řekl Radiožurnálu.</p>
      <related>
        <h4>Číst článek</h4>
        <a href="https://www.irozhlas.cz/zpravy-svet/tomas-petricek-hongkong-nasili_1911201120_zit"/>
      </related>
      <p>Ministerstvo zahraničí tak plánuje v budoucnu zřídit efektivnější konzulární informační centrum. „Zvažujeme možnost nějakého jednotného kontaktního místa, abychom odlehčili ambasádám, na které se často lidé obrací s různými obecnými dotazy. Dále se jedná o možnostech zlepšení digitálního přístupu k různým konzulárním službám,“ uvedl Petříček.</p>
      <p>V provozu je i projekt DROZD, jehož záměrem je varování občanů v zahraničí před nebezpečím. Během letních měsíců se do něj zaregistrovalo zhruba 100 tisíc cestovatelů. A jen během letní sezóny ministerstvo rozeslalo 3000 SMS zpráv a e-mailů. Varování měla souvislost především s přírodními katastrofami v Řecku, Číně nebo Japonsku. Týkala se také bezpečnostní situace v Albánii, Hongkongu či Chorvatsku.</p>
      <related>
        <h4>Související články</h4>
        <a href="https://www.irozhlas.cz/zpravy-domov/ministerstvo-zahranici-clovek-v-tisni-rusko-nezadouci-organizace_1911141739_zit"/>
        <a href="https://www.irozhlas.cz/zpravy-domov/dul-turow-tezba-uhli-negativni-stanovisko-ochrana-ovzdusi-a-vody_1911081819_vtk"/>
        <a href="https://www.irozhlas.cz/zpravy-domov/antisemitismus-izrael-snemovna-jan-bartosek-usneseni_1910222251_dok"/>
      </related>
    </article>
  </body>
</html>