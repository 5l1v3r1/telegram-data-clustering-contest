<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/sportiva-calcata-tren-amina-bulakh-a-murit-326607.html"/>
    <meta property="og:site_name" content="Observator"/>
    <meta property="article:published_time" content="2019-11-21T10:15:00+00:00"/>
    <meta property="og:title" content="Sportivă de 18 ani, călcată de tren în timp ce asculta muzică la căşti. Fata a murit pe loc (Video)"/>
    <meta property="og:description" content="Tragedie în sport, după ce o fată de 18 ani, pugilistă, a murit călcată de tren în timp ce traversa calea ferată având căştile la urechi.  "/>
  </head>
  <body>
    <article>
      <h1>Sportivă de 18 ani, călcată de tren în timp ce asculta muzică la căşti. Fata a murit pe loc (Video)</h1>
      <address><time datetime="2019-11-21T10:15:00+00:00">21 Nov 2019, 10:15</time> by <a rel="author">Veronica Micu</a></address>
      <p>
        <b>
          <b>Tragedie în sport, după ce o fată de 18 ani, pugilistă, a murit călcată de tren în timp ce traversa calea ferată având căştile la urechi.  </b>
        </b>
      </p>
      <p>Frumoasa sportivă a traversat calea ferată, însă nu a auzit semnalele sonore pentru că asculta muzică în căşti şi îşi butona telefonul mobil. </p>
      <p>Amina Bulakh a văzut trenul, însă a fost prea târziu. Tânăra ucraineană a murit pe loc, potrivit autorităţilor citate de <a href="https://www.mirror.co.uk/news/world-news/boxing-champion-killed-train-after-20911804">The Mirror</a>. </p>
      <figure>
        <iframe src="https://www.youtube.com/embed/YbNwlY4Htsk" width="640" height="360" data-service="Youtube" scrolling="no"/>
      </figure>
      <p>Nenorocirea a avut loc în 14 noiembrie, lângă Kiev, potrivit antrenorului ei, Viktor Fesenko.</p>
      <p><i>"Ultimele competiţii la care a participat au fost epuizante. Din luna mai, până în septembrie, Amina a făcut antrenamente obositoare, chiar şi de trei ori pe zi. La un moment dat, a cerut o lună de pauză. Mi-a spus că vrea să plece la o prietenă, lângă Kiev. Acolo s-a întâmplat nenorocirea"</i>, a declarat antrenorul pugilistei.</p>
      <p>Fesenko a precizat că, în ultima perioadă, Amina purta mai tot timpul căştile la urechi, motiv pentru care, de foarte multe ori, nu putea lua legătura cu ea.</p>
      <p>Palmaresul Aminei Bulakh cuprinde titlul de campioană naţională la junioare şi o medalie de bronz, cucerită la Campionatul European de tineret din Bulgaria, în luna septembrie a acestui an.</p>
    </article>
  </body>
</html>