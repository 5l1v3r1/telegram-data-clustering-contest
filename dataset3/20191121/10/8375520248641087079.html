<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/chastina-kijeva-zalishilasya-bez-vodi-cherez-avariji-adresi-641417.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-21T10:11:25+00:00"/>
    <meta property="og:title" content="Частина Києва залишилася без води через аварії (адреси)"/>
    <meta property="og:description" content="Ремонтні бригади працюють над ліквідацією пошкоджень"/>
  </head>
  <body>
    <article>
      <h1>Частина Києва залишилася без води через аварії (адреси)</h1>
      <address>
        <time datetime="2019-11-21T10:11:25+00:00">21 Nov 2019, 10:11</time>
      </address>
      <h4>Ремонтні бригади працюють над ліквідацією пошкоджень</h4>
      <p>Сьогодні, 21 листопада, у Києві на мережі холодного водопостачання сталася низка аварій.</p>
      <p>Про це повідомляє пресслужба Київводоканалу.</p>
      <p>Наразі ремонтні бригади працюють над локалізацією та ліквідацією пошкоджень на мережі.</p>
      <p>Тимчасово відсутнє водопостачання за адресами:</p>
      <ul>
        <li>пр-т. Академіка Корольова, 7, 9, 11</li>
        <li>вул. Сім'ї Сосніних, 7, 7A</li>
      </ul>
      <p>Орієнтовний строк ліквідації пошкоджень - 1 доба, повідомляє Київводоканал і просить вибачення за тимчасові незручності.</p>
      <p>Як повідомлялося, 20 листопада через аварії <a href="https://glavcom.ua/kyiv/news/na-semi-vulicyah-kijeva-znikla-voda-adresi-641142.html">не було води у будинках на семи вулицях міста.</a></p>
      <p>До слова, мешканці Києва <a href="https://glavcom.ua/kyiv/news/kiyani-stali-menshe-spozhivati-vodi-637616.html">стали економніше витрачати воду.</a></p>
      <p>Київводоканал активізував  проекти з переобладнання водопровідних насосних станцій і переходу на <a href="https://glavcom.ua/kyiv/news/stolicya-vidmovlyajetsya-vid-hloru-kiyanam-pochali-pidsolyuvati-vodu-633349.html">очищення води гіпохлоритом натрію замість хлору</a>. Тільки в останні три роки переобладнано було 7 артезіанських водопровідних станцій.</p>
      <p>Крім того, Київводоканал заявив, що <a href="https://glavcom.ua/kyiv/news/proriviv-ne-bude-kijivvodokanal-zayaviv-pro-gotovnist-do-zimi-631725.html">готовий до роботи у зимовий період.</a></p>
      <p>Зазначається, що для того, щоб в осінньо-зимовий період системи водопостачання та відведення стоків працювали безперебійно, спеціалісти Київводоканалу заздалегідь ретельно готують обладнання для роботи взимку.</p>
      <p>Підготовка включає ремонт водопровідних і каналізаційних мереж, повну перевірку Дніпровської та Деснянської водопровідних станцій (профілактичний огляд станцій, поточний ремонт зовнішніх мереж теплофікації, камер, труб та колодязів, ремонт запірної арматури, теплотрас, встановлення нових світильників тощо), реконструкцію насосних станцій, вузлів знезараження та проведення ремонту приміщень.</p>
      <related>
        <a href="https://glavcom.ua/kyiv/news/na-semi-vulicyah-kijeva-znikla-voda-adresi-641142.html"/>
        <a href="https://glavcom.ua/kyiv/news/kiyani-stali-menshe-spozhivati-vodi-637616.html"/>
        <a href="https://glavcom.ua/odesa/news/odesitiv-poperedili-pro-vidklyuchennya-vodpostachannya-adresi-641330.html"/>
      </related>
    </article>
  </body>
</html>