<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641116/%D8%A2%D8%BA%D8%A7%D8%B2-%D8%A2%D8%B2%D9%85%D9%88%D9%86-%D8%A7%D8%B3%D8%AA%D8%AE%D8%AF%D8%A7%D9%85%DB%8C-%D8%AF%D8%B3%D8%AA%DA%AF%D8%A7%D9%87%E2%80%8C%D9%87%D8%A7%DB%8C-%D8%A7%D8%AC%D8%B1%D8%A7%DB%8C%DB%8C-%DA%A9%D8%B4%D9%88%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T10:45:00+00:00"/>
    <meta property="og:title" content="آغاز آزمون استخدامی دستگاه‌های اجرایی کشور"/>
    <meta property="og:description" content="آزمون استخدامی متمرکز دستگاه‌های اجرایی کشور از امروز صبح در ۱۸۰ شهر و ۲۷۵ حوزه امتحانی آغاز شد."/>
  </head>
  <body>
    <article>
      <h1>
        <a href="https://www.bultannews.com/fa/news/641116/%D8%A2%D8%BA%D8%A7%D8%B2-%D8%A2%D8%B2%D9%85%D9%88%D9%86-%D8%A7%D8%B3%D8%AA%D8%AE%D8%AF%D8%A7%D9%85%DB%8C-%D8%AF%D8%B3%D8%AA%DA%AF%D8%A7%D9%87%E2%80%8C%D9%87%D8%A7%DB%8C-%D8%A7%D8%AC%D8%B1%D8%A7%DB%8C%DB%8C-%DA%A9%D8%B4%D9%88%D8%B1">آغاز آزمون استخدامی دستگاه‌های اجرایی کشور</a>
      </h1>
      <h2>آزمون استخدامی متمرکز دستگاه‌های اجرایی کشور از امروز صبح در ۱۸۰ شهر و ۲۷۵ حوزه امتحانی آغاز شد.</h2>
      <address><time datetime="2019-11-21T10:45:00+00:00">21 Nov 2019, 10:45</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، آزمون استخدامی متمرکز دستگاه‌های اجرایی کشور امروز صبح (30 آبان‌ماه) آغاز شد. این آزمون  در نوبتهای‌ صبح و عصر در 180 شهر و 275 حوزه امتحانی برنامه‌ریزی شده‌است که داوطلبان آزمون در نوبت صبح از ساعاتی قبل وارد حوزه امتحانی خود شدند. در ورود آزمون صبح از ساعت 8 بسته شد و ورودی آزمون در نوبت بعد‌ازظهر ساعت 14 بسته می‌شود.</p>
      <p>برای هفتمین امتحان مشترک فراگیر دستگاه‌های اجرایی کشور برای سال 98، سازمانهایی چون وزارت آموزش و پرورش، وزارت بهداشت، سازمان امور عشایری ایران، سازمان زندان‌ها، وزارت جهاد کشاورزی، سازمان ثبت احوال کشور، وزارت فرهنگ و ارشاد اسلامی، وزارت نیرو، سازمان مدیریت و برنامه‌ریزی کشور، سازمان ملی بهره‌وری ایران، مرکز آمار ایران، سازمان نقشه‌برداری کشور، مرکز آموزش مدیریت دولتی، وزارت علوم، شرکت مادر تخصصی مدیریت منابع آب ایران، سازمان اداری و استخدامی کشور، شرکت سهامی بیمه ایران، سازمان راهداری و حمل و نقل جاده‌ای، سازمان امور اراضی کشور، شرکت مهندسی آب و فاضلاب و مادر تخصصی سازمان دامپزشکی کشور متقاضی جذب نیرو هستند.</p>
      <p>برای استخدام در این سازمانها  521 هزار و 973 داوطلب رقابت می‌کنند که از این تعداد 320 هزار و 14 داوطلب زن و مابقی مرد هستند. یعنی 63 درصد زن و 37 درصد مرد.</p>
    </article>
  </body>
</html>