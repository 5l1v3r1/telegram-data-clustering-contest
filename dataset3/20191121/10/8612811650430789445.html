<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/business/gadgets/news/oppo-reno-3-series-confirmed-to-launch-in-december-with-coloros-7-262833"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-21T10:45:52+00:00"/>
    <meta property="og:title" content="December में ColorOS 7 के साथ लॉन्च होगा Oppo Reno 3 सीरीज"/>
    <meta property="og:description" content="Oppo ने चीन में एक इवेंट के दौरान 20 नवंबर को अपने नए कस्टम एंड्रॉयड स्किन ColorOS 7 को पेश कर दिया है। इसे भारत में 26 नवंबर को पेश किया जाएगा। अब कंपनी ने ये भी घोषणा कर दी है कि ColorOS 7 को सबसे पहले Oppo Reno 3 सीरीज में दिया जाएगा। ये पहली बार है जब हम ओप्पो रेनो 3 सीरीज के बारे में आधिकारिक तौर पर सुन रहे हैं। इसके अलावा ओप्पो ने जानकारी दी है कि ओप्पो रेनो 3 सीरीज डुअल मोड 5G सपोर्ट के साथ आएगा और इसे दिसंबर में लॉन्च किया जाएगा। "/>
  </head>
  <body>
    <article>
      <h1>December में ColorOS 7 के साथ लॉन्च होगा Oppo Reno 3 सीरीज</h1>
      <address><time datetime="2019-11-21T10:45:52+00:00">21 Nov 2019, 10:45</time> by <a rel="author">Tina</a></address>
      <p>Oppo ने चीन में एक इवेंट के दौरान 20 नवंबर को अपने नए कस्टम एंड्रॉयड स्किन ColorOS 7 को पेश कर दिया है। इसे भारत में 26 नवंबर को पेश किया जाएगा। अब कंपनी ने ये भी घोषणा कर दी है कि ColorOS 7 को सबसे पहले Oppo Reno 3 सीरीज में दिया जाएगा। ये पहली बार है जब हम ओप्पो रेनो 3 सीरीज के बारे में आधिकारिक तौर पर सुन रहे हैं। इसके अलावा ओप्पो ने जानकारी दी है कि ओप्पो रेनो 3 सीरीज डुअल मोड 5G सपोर्ट के साथ आएगा और इसे दिसंबर में लॉन्च किया जाएगा। </p>
      <p>ऑफिशियल ओप्पो वीबो अकाउंट द्वारा शेयर की गई एक पोस्ट में कंपनी ने ये घोषणा की है कि Oppo Reno 3 डुअल मोड 5G सपोर्ट के साथ आएगा। यानी इसमें NSA और SA दोनों ही स्टैंडर्ड्स के लिए सपोर्ट मिलेगा। इस पोस्ट में ये भी बताया गया है कि Oppo Reno 3 सीरीज पहला स्मार्टफोन लाइनअप होगा, जिसमें ColorOS 7 दिया जाएगा। </p>
      <p>फिलहाल ये जानकारी नहीं मिली है कि Oppo Reno 3 सीरीज में दिया जाने वाला ColorOS 7 वर्जन एंड्रयड 10 बेस्ड होगा या ये एंड्रॉयड पाई बेस्ड। चीनी स्मार्टफोन मेकर ने ये भी जानकारी दी है कि Reno 3 सीरीज को चीन में अगले महीने लॉन्च किया जाएगा। हालांकि कंपनी ने ये साफ नहीं किया कि Reno 3 लाइनअप को भारतीय बाजार में कब उतारा जाएगा। </p>
      <p>हाल ही में Oppo Reno 3 की कुछ जानकारियां लीक हुईं थी। लीक्ड जानकारियों के हवाले से बात करें तो इस अपकमिंग स्मार्टफोन में क्वॉड रियर कैमरा सेटअप मिलेगा। इस सेटअप में 60 मेगापिक्सल प्राइमरी सेंसर, 8 मेगापिक्सल सेकेंडरी सेंसर, 13 मेगापिक्सल टर्शरी सेंसर और एक 2 मेगापिक्सल सेंसर भी मिलेगा. ये डेप्थ सेंसर हो सकता है। सेल्फी के लिए यहां 32 मेगापिक्सल का कैमरा दिया जाएगा। रिपोर्ट्स के मुताबिक इसमें 90Hz रिफ्रेश रेट के साथ 6.5-इंच फुल-HD+ (1080x2400 पिक्सल) AMOLED डिस्प्ले मिलेगा। वहीं हार्डवेयर की बात करें तो इसमें स्नैपड्रैगन 735 प्रोसेसर मौजूद होगा। </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> oppo reno 3 series confirmed to launch in december with coloros 7</p>
    </article>
  </body>
</html>