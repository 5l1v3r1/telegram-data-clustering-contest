<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/ze_sveta/rusko-nam-vratilo-neuplne-lode-tvrdi-ukrajina-chybi-cast-zarizeni-i-vyzbroje-20191121.html"/>
    <meta property="og:site_name" content="Deník.cz"/>
    <meta property="article:published_time" content="2019-11-21T10:16:00+00:00"/>
    <meta property="og:title" content="Rusko nám vrátilo neúplné lodě, tvrdí Ukrajina. Chybí část zařízení i výzbroje"/>
    <meta property="og:description" content="Rusko předalo Ukrajině tři dříve zabavená vojenská plavidla v nevyhovujícím stavu a Kyjev bude žádat, aby Moskva vrátila odmontované zařízení a vojenskou výzbroj. Po prohlídce lodí, které Rusko loni v listopadu zablokovalo v Kerčském průlivu a vrátilo Ukrajině počátkem týdne, to prohlásil prezident Volodymyr Zelenskyj. Podle ruských úřadů byly ale lodi odevzdány v řádném stavu.  "/>
  </head>
  <body>
    <article>
      <h1>Rusko nám vrátilo neúplné lodě, tvrdí Ukrajina. Chybí část zařízení i výzbroje</h1>
      <address><time datetime="2019-11-21T10:16:00+00:00">21 Nov 2019, 10:16</time> by <a rel="author">ČTK</a></address>
      <p>"Viděli jsme, že chybí část zařízení a výzbroje. Rozhodně vyzveme ruskou stranu, aby nám všechno vrátili," řekl Zelenskyj. V armádních docích bude zahájena oprava poškozených částí, která potrvá asi tři měsíce, dodal.V reakci na spekulace části místních médií novináře ujistil, že Rusku za navrácení plavidel nic neslíbil. "Dohodli jsme se telefonicky na návratu námořníků i lodí. Žádné podmínky nebyly," uvedl prezident.</p>
      <figure>
        <img src="https://g.denik.cz/1/b7/ctk-rusko-vydalo-ukrajine-plavidla-zabavena-loni-u-krymu_denik-150-3x2.jpg"/>
      </figure>
      <aside>
        <a href="https://www.denik.cz/ze_sveta/konflikt-v-kercskem-prulivu-rusko-vydalo-ukrajine-zabavene-lode-20191118.html">Konflikt v Kerčském průlivu: Rusko vydalo Ukrajině zabavené lodě Přečíst článek ›</a>
      </aside>
      <p>Ruská tajná služba FSB, její součástí je i pohraniční stráž, dnes ukrajinské tvrzení a špatném stavu lodí odmítla. Předání lodí bylo zachyceno na videu, "z něhož je jasně patrné, že lodi byly Ukrajině předány v řádném stavu i se sanitárním zařízením. Pokud po předání ukrajinská strana stačila zařízení zničit, je to její problém," citovala z prohlášení FSB agentura TASS.</p>
      <p>Velitel ukrajinského vojenského námořnictva Ihor Vorončenko ve středu po předání lodí konstatoval, že plavidla jsou poničená a neschopná samostatné plavby. "Dokonce si vzali osvětlení, odmontovali záchody a elektrické zásuvky," řekl viceadmirál.</p>
      <figure>
        <img src="https://g.denik.cz/1/e0/pripravy-na-vymenu-veznu-mezi-ruskem-a-ukrajinou-zrejme-zacaly_denik-150-3x2.jpg"/>
      </figure>
      <aside>
        <a href="https://www.denik.cz/ze_sveta/vymena-veznu-mezi-ruskem-a-ukrajinou-pripravy-zacaly-tvrdi-ruska-media-20190907.html">První krok k ukončení konfliktu? Rusko a Ukrajina si vyměnily vězně Přečíst článek ›</a>
      </aside>
    </article>
  </body>
</html>