<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/opila-zena-radila-v-bohunicich-se-sprejem-v-ruce-postrikala-auta-i-restauraci-20191121.html"/>
    <meta property="og:site_name" content="Deník.cz"/>
    <meta property="article:published_time" content="2019-11-21T10:26:00+00:00"/>
    <meta property="og:title" content="Opilá žena řádila v Bohunicích se sprejem v ruce. Postříkala auta i restauraci"/>
    <meta property="og:description" content="Černé čmáranice našli v pondělí odpoledne na své restauraci a zaparkovaných autech lidé v brněnských Bohunicích. Fasádu i kapoty posprejovala pětadvacetiletá opilá žena. Dopadli ji policisté společně se strážníky."/>
  </head>
  <body>
    <article>
      <h1>Opilá žena řádila v Bohunicích se sprejem v ruce. Postříkala auta i restauraci</h1>
      <address><time datetime="2019-11-21T10:26:00+00:00">21 Nov 2019, 10:26</time> by <a rel="author">Eliška Gáfriková</a></address>
      <p>Pětadvacetiletá sprejerka se v pondělí odpoledne procházela Bohunicemi společně s mužem, který byl stejně jako ona opilý. Dvojice na sebe upozornila již svým hlučným chováním a nadávkami. Následně však žena vytáhla sprej a černou barvu poškodila fasádu restaurace a dvě zaparkovaná auta. „Přivolaným policistům pomohli v pátrání brněnští strážníci, kteří pár odpovídající popisu spatřili o pár ulic dále. Pětadvacetiletá sprejerka se vymlouvala, měla ale ruce potřísněné barvou. Policisté ženu na místě zadrželi," uvedl policejní mluvčí David Chaloupka.</p>
      <figure>
        <img src="https://g.denik.cz/50/21/kostel-oltar-kriz-clone_denik-150-3x2.jpg"/>
      </figure>
      <aside>
        <a href="https://brnensky.denik.cz/zlociny-a-soudy/vykradl-nemocnicni-kapli-ze-svatostanku-sebral-bohosluzebne-veci-za-22-tisic-20191120.html">Vykradl nemocniční kapli. Ze svatostánku sebral bohoslužebné věci za 22 tisíc Přečíst článek ›</a>
      </aside>
      <p>Poté, co žena v cele vystřízlivěla, soudce jí hned udělil trest. „Kromě něj bude také muset poškozeným zaplatit škodu téměř pětatřicet tisíc korun," dodal Chaloupka.</p>
      <figure>
        <img src="https://g.denik.cz/50/5e/brno-policie-auto-poskozeni-sprejerka-cerna-kronika_denik-630.jpg"/>
      </figure>
    </article>
  </body>
</html>