<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/me-chreosi-sti-forthnet-to-karfoma-gia-ton-antikapnistiko-sto-1142"/>
    <meta property="og:site_name" content="Metrosport.gr"/>
    <meta property="article:published_time" content="2019-11-21T10:30:00+00:00"/>
    <meta property="og:title" content="Με χρέωση στη Forthnet το «κάρφωμα» για τον αντικαπνιστικό στο 1142"/>
    <meta property="og:description" content="Σε λειτουργία τέθηκε η τηλεφωνική γραμμή (1142) για τους πολίτες, στο πλαίσιο εφαρμογής του αντικαπνιστικού νόμου"/>
  </head>
  <body>
    <article>
      <h1>Με χρέωση στη Forthnet το «κάρφωμα» για τον αντικαπνιστικό στο 1142</h1>
      <h2>Σε λειτουργία τέθηκε η τηλεφωνική γραμμή (1142) για τους πολίτες, στο πλαίσιο εφαρμογής του αντικαπνιστικού νόμου</h2>
      <address><time datetime="2019-11-21T10:30:00+00:00">21 Nov 2019, 10:30</time> by <a rel="author">Metrosport.gr Team</a></address>
      <p>Όπως αναφέρει η kathimerini.gr, στο 1142, μπορεί κάθε πολίτης, δίνοντας το ονοματεπώνυμό του, το τηλέφωνό του και εφόσον διαθέτει, το email του, να αναφέρει παραβάσεις που ο ίδιος διαπιστώνει και αφορούν στην εφαρμογή του αντικαπνιστικού νόμου.</p>
      <p>Οι επώνυμες αναφορές ομαδοποιούνται και προωθούνται απευθείας στις Αρχές Ελέγχου ανά κατηγορία (Ελληνική Αστυνομία, Δημοτική Αστυνομία, Υγειονομικές Διευθύνσεις Περιφερειών ή Λιμενικό Σώμα) και κατόπιν διενεργούνται έκτακτοι ή τακτικοί στοχευμένοι έλεγχοι, με βάση την καταγγελίες που έχουν καταγραφεί στο σύστημα. Επίσης, στην ίδια γραμμή ο πολίτης μπορείς να ζητήσει βοήθεια για τη διακοπή του καπνίσματος.</p>
      <p>Τα στοιχεία του καταγράφονται και εντός 48 ωρών, Επαγγελματίας Υγείας αναλαμβάνει να ενημερώσει και να καθοδηγήσει σε κάποιο Ιατρείο διακοπής καπνίσματος, όπου ειδικοί θα αναλάβουν την υποστήριξη της προσπάθειας του πολίτη“.</p>
      <p>Ενώ στην συνέχεια του ρεπορτάζ προκύπτει πως η γραμμή ενημέρωσης και βοήθειας για τον αντικαπνιστικό νόμο παρέχεται με την τηλεπικοινωνιακή υποστήριξη της Forthnet η οποία έχει την διαχείριση του 1142 και δρομολογεί τις κλήσεις από όλα τα τηλεπικοινωνιακά δίκτυα στο τηλεφωνικό κέντρο του υπουργείου Υγείας.</p>
      <p>Η γραμμή ενημέρωσης και καταγγελιών 1142 για τον αντικαπνιστικό νόμο δεν είναι δωρεάν αλλά χρεώνεται χωρίς να αναφέρεται μάλιστα στο ηχογραφημένο μήνυμα της υποδοχής το κόστος παρά μόνο ότι «η χρέωση για τη συγκεκριμένη χρήση εξαρτάται από τον κατάλογο του παρόχου σας».</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/thessaloniki-dierrixan-14-farmakia-se-ena-mina-se-toumpacharilaou"/>
        <a href="http://www.metrosport.gr/article/epese-to-proto-prostimo-se-kafeteria-gia-ton-antikapnistiko-nomo"/>
        <a href="http://www.metrosport.gr/article/prothesmia-15-imeron-gia-tin-ekkenosi-ton-ipo-katalipsi-ktirion"/>
        <a href="http://www.metrosport.gr/article/ekrixi-se-sex-shop-gia-anichtous-logariasmous"/>
        <a href="http://www.metrosport.gr/article/telesidiki-katadiki-kammenou"/>
        <a href="http://www.metrosport.gr/article/protopori-to-iatriko-diavalkaniko-kentro-me-ti-fivi"/>
      </related>
    </article>
  </body>
</html>