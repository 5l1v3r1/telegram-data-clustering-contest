<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/21/gli-usa-appoggiano-la-lotta-alla-liberta-di-hong-kong-la-cina-minaccia-contromisure-forti"/>
    <meta property="og:site_name" content="euronews"/>
    <meta property="article:published_time" content="2019-11-21T10:24:06+00:00"/>
    <meta property="og:title" content="Hong Kong: perchè la Cina non sopporta le &quot;invasioni&quot; americane"/>
    <meta property="og:description" content="Sale di nuovo la tensione diplomatica tra Washington e Pechino, in seguito all'approvazione del Congresso americano di una legge che appoggia la &quot;lotta per la libertà&quot; di Hong Kong, con sanzioni alle autorità cinesi, se non rispetteranno i diritti umani. La Cina tuona: &quot;Contromisure forti&quot;."/>
  </head>
  <body>
    <article>
      <h1>Hong Kong: perchè la Cina non sopporta le "invasioni" americane</h1>
      <address><time datetime="2019-11-21T10:24:06+00:00">21 Nov 2019, 10:24</time> by <a rel="author">Cristiano Tassinari</a></address>
      <figure>
        <img src="https://static.euronews.com/articles/stories/04/31/33/86/773x435_cmsv2_9e3a67f5-b67e-5451-b81e-d0046ff38c4a-4313386.jpg"/>
      </figure>
      <p>Si contano i danni ad Hong Kong, in un atmosfera di calma piatta, dopo gli scontri dei giorni scorsi e dopo che le autorità hanno ripreso il controllo del Politecnico, al centro delle proteste degli attivisti pro-democrazia.</p>
      <p>Sul piano diplomatico, è di nuovo tensione tra Stati Uniti e Cina, in seguito l'approvazione da parte del Congresso americano dell'<b>Hong Kong Human Rights and Democracy Act.</b></p>
      <figure>
        <iframe data-src="https://twitter.com/euronewses/status/1196972437503643653" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <blockquote>"Oggi il Congresso sta inviando un messaggio inequivocabile al mondo che gli Stati Uniti sono solidali con il popolo di Hong Kong che ama la libertà. E noi sosteniamo pienamente la loro lotta per la libertà". Geng Shuang <br/>Portavoce Ministero degli Esteri cinese<cite>Nancy Pelosi <br/>Speaker Camera dei Rappresentanti - Congresso Usa</cite></blockquote>
      <figure>
        <img src="https://static.euronews.com/articles/stories/04/31/33/68/606x340_cmsv2_ea1a68f6-172c-5e95-a24d-898055af3063-4313368.jpg"/>
        <figcaption>Nancy Pelosi durante il suo discorso.</figcaption>
      </figure>
      <h3>La risposta cinese non si è fatta attendere</h3>
      <blockquote>"Hong Kong fa parte della Cina, e gli affari di Hong Kong sono affari interni alla Cina. Gli Stati Uniti dovrebbero smettere immediatamente di interferire negli affari di Hong Kong e negli altri affari interni della Cina, o la Cina dovrà prendere contromisure forti per difendere la sua sovranità nazionale".</blockquote>
      <figure>
        <img src="https://static.euronews.com/articles/stories/04/31/33/68/606x340_cmsv2_3573cede-ac81-51cf-8408-661fdb1d2a9b-4313368.jpg"/>
        <figcaption>Pronta la replica del portavoce del Ministero degli Esteri cinese.</figcaption>
      </figure>
      <h3>Le sanzioni per Cina e Hong Kong</h3>
      <p>Il testo di legge approvato dal Congresso americano, tra le altre cose, <b>prevede sanzioni contro le autorità cinesi e di Hong Kong che violano i diritti umani e stabilisce una revisione a cadenza annuale dello status speciale di cui gode l’ex colonia britannica, con vantaggi commerciali ed economici concessi da Washington.</b></p>
      <p>Approvato anche il divieto di vendere ed esportare a Hong Kong: l<b>acrimogeni, proiettili di gomma e altri oggetti utilizzati per reprimere le proteste</b> (come spray al peperoncino o pistole elettriche, tipo i teaser).</p>
      <p>La proposta di legge tornerà ora alla Camera dei Rappresentanti: le due Camere dovranno trovare un compromesso, prima che la proposta venga inviata al presidente Donald Trump per la firma.</p>
      <p><b>LEGGI ANCHE</b>➡️ <a href="https://it.euronews.com/2019/11/20/hong-kong-scontro-tra-cina-e-stati-uniti">Cosa prevede il pacchetto di norme Usa a sostegno dei manifestanti</a></p>
      <figure>
        <img src="https://static.euronews.com/articles/stories/04/31/33/68/606x404_cmsv2_608c3907-10cb-5718-b598-671ce7c91e30-4313368.jpg"/>
        <figcaption>Libri gettati a terra al Politecnico di Hong Kong.REUTERS/Adnan Abidi</figcaption>
      </figure>
    </article>
  </body>
</html>