<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904591/-als-je-tegen-eden-hazard-speelt-voel-je-meteen-dit-is-iets-speciaals-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-21T10:30:00+00:00"/>
    <meta property="og:title" content="&quot;Als je tegen Eden Hazard speelt, voel je meteen: dit is iets speciaals&quot;"/>
    <meta property="og:description" content="KAA Gent neemt het donderdag én zondag op tegen Antwerp. Verdediger Mikael Lustig heeft wel al moeilijkere weken gehad: hij speelde in zijn carrière al tegen Messi, Ronaldo, Neymar én Eden Hazard."/>
  </head>
  <body>
    <article>
      <h1>"Als je tegen Eden Hazard speelt, voel je meteen: dit is iets speciaals"</h1>
      <address>
        <time datetime="2019-11-21T10:30:00+00:00">21 Nov 2019, 10:30</time>
      </address>
      <p>
        <b>KAA Gent neemt het donderdag én zondag op tegen Antwerp. Verdediger Mikael Lustig heeft wel al moeilijkere weken gehad: hij speelde in zijn carrière al tegen Messi, Ronaldo, Neymar én Eden Hazard.</b>
      </p>
      <p>"Als je tegen Hazard staat, voel je meteen: 'Dit is iets speciaals'. Hij heeft zoveel kwaliteiten die vergelijkbaar zijn met die van Messi. Ze beschermen de bal zo goed, dat het héél moeilijk is om die af te pakken. Cristiano is anders, hij is eerder een doelpuntenmachine. Het zal niet lang meer duren voor Hazards kwaliteiten ook bij Real helemaal naar boven komen. Hij is absolute top", geeft Lustig aan bij <i>Het Laatste Nieuws.</i></p>
      <p>Lustig heeft al een mooie carrière achter de rug, waarin hij met heel wat toppers mocht spelen. "Zlatan was de beste, met afstand. Hij is zo groot en zo sterk, maar hij is zo lenig dat hij toch dingen kan doen die normaal alleen kleine spelers kunnen."</p>
      <p>"Meteen daar achter: Virgil van Dijk. Die heeft álles als verdediger. Hij is zo groot, hij verliest nooit een luchtduel, maar hij is ook héél snel. Hij straalt iets uit: 'Geen aanvaller komt mij voorbij'. Het voorbije jaar bij Liverpool slaagde ook niemand daarin. En hij is ook nog eens goed aan de bal. Hij is top-top. Messi zal de 'Ballon D'Or' wel winnen, maar Van Dijk is voor mij de beste verdediger van de voorbije 15 jaar."</p>
      <aside>Lees meer<br/><a href="https://www.voetbalprimeur.be/nieuws/904563/interlands-doen-thorup-blazen-heel-moeilijk-tiental-minuten-tactisch-trainen-.html?itm_source=www.voetbalprimeur.be&amp;itm_medium=highlighted-content">Gent ziet meer af door interlandbreak dan Antwerp: "Sommigen sluiten pas nu aan"</a></aside>
    </article>
  </body>
</html>