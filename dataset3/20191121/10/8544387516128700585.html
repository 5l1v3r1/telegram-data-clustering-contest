<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/21/i-empiria-mou-os-global-volunteer-stin-polonia/"/>
    <meta property="og:site_name" content="neolaia.gr"/>
    <meta property="article:published_time" content="2019-11-21T10:56:07+00:00"/>
    <meta property="og:title" content="Η εμπειρία μου ως Global Volunteer στην Πολωνία"/>
    <meta property="og:description" content="Γράφει η Θεώνη Μαρία Σιμιτζή, Φοιτήτρια Ιστορίας, Αρχαιολογίας και Διαχείρισης Πολιτισμικών Αγαθών…"/>
  </head>
  <body>
    <article>
      <h1>Η εμπειρία μου ως Global Volunteer στην Πολωνία</h1>
      <h2>"Αυτό το καλοκαίρι συμμετείχα στο πρόγραμμα Global Volunteer της AIESEC και ταξίδεψα στην Πολωνία για να προσφέρω εθελοντικά σε έναν παιδικό σταθμό"</h2>
      <address><time datetime="2019-11-21T10:56:07+00:00">21 Nov 2019, 10:56</time> by <a rel="author">neolaia.gr Team</a></address>
      <p>
        <i>Γράφει η Θεώνη Μαρία Σιμιτζή, Φοιτήτρια Ιστορίας, Αρχαιολογίας και Διαχείρισης Πολιτισμικών Αγαθών…</i>
      </p>
      <p>«Φέτος τον Ιούλιο ταξίδεψα στην Πολωνία και συγκεκριμένα στην πόλη Augustow. Εκεί γνώρισα την ιδιοκτήτρια του παιδικού σταθμού που θα περνούσα τις επόμενες 6 εβδομάδες, η οποία με φιλοξένησε στο σπίτι της καθόλη την διάρκεια της εμπειρίας μου. Αν και στην αρχή ήμουν αρνητική στο ενδεχόμενο να με φιλοξενήσει οικογένεια, στη συνέχεια αισθάνθηκα πολύ άνετα διότι η οικογένεια με αντιμετώπισε σαν μέλος της και δέθηκα αρκετά μαζί της, ιδιαίτερα με τα τρία παιδάκια της ιδιοκτήτριας.</p>
      <p>Η πρώτη μου μέρα στον παιδικό σταθμό ήταν αξέχαστη. Θυμάμαι να είμαι τρομερά αγχωμένη για το αν θα μπορέσω να επικοινωνήσω με τα παιδιά και για το αν θα τα καταφέρω να με εμπιστευτούν. Ευτυχώς τα παιδιά γνώριζαν καλά αγγλικά και έτσι η επικοινωνία ήταν εύκολη. Το πρώτο πράγμα που τους ρώτησα ήταν αν ήξεραν που είναι η Ελλάδα στον χάρτη που ήταν κρεμασμένος στον τοίχο της αίθουσας. Αφού λοιπόν όλα τα παιδιά απάντησαν με μεγάλη προθυμία μου ζήτησαν να παίξουμε μαζί το αγαπημένο τους παιχνίδι στον κήπο.</p>
      <figure>
        <img src="https://neolaia.gr/wp-content/uploads/2019/11/acd409d3-b0c2-4196-a952-5aad7589c5d1.jpg"/>
      </figure>
      <p>Μέσα στις επόμενες εβδομάδες αναπτύξαμε μια πολύ ωραία σχέση με τα παιδιά. Μου μιλούσαν για τα αγαπημένα τους πρόσωπα, πράγματα και δραστηριότητες με μεγάλη ευκολία και περνούσαμε πολλές ώρες συζητώντας, ζωγραφίζοντας και παίζοντας. Το καλύτερο ήταν όταν προσπαθούσαν να μου μάθουν πολωνικά!<br/>Στην Πολωνία, είχα την ευκαιρία να γνωρίσω και συνομηλίκους μου. Τα παιδιά από την τοπική επιτροπή της AIESEC εκεί με βοήθησαν πολύ να προσαρμοστώ στα δεδομένα της χώρας. Προσφέρθηκαν πολλές φορές να με φιλοξενήσουν όταν πήγαινα στην κοντινότερη μεγάλη πόλη για να επισκεφθώ και τους υπόλοιπους εθελοντές του προγράμματος.</p>
      <p>Στο πρόγραμμα συμμετείχαν άλλοι 20 νέοι από όλον τον κόσμο. Γνώρισα ανθρώπους από την Κίνα, την Τουρκία, την Ισπανία και την Ουκρανία. Είχαμε πολλά κοινά παρά τους διαφορετικούς πολιτισμούς από τους οποίους προερχόμαστε.</p>
      <figure>
        <img src="https://neolaia.gr/wp-content/uploads/2019/11/6babc188-3d37-467f-a0a6-2d6512254d6c.jpg"/>
      </figure>
      <p>Εκτός από τις απίστευτες εμπειρίες που θα θυμάμαι για πάντα, αυτό που μου θυμίζει καθημερινά την εμπειρία μου είναι το πόσο άλλαξα εγώ σαν άτομο. Έμαθα πως για να επικοινωνήσουν δύο άτομα δεν χρειάζεται μόνο η πρόθεση και δεν έχει καμία σημασία η γλώσσα. Ανακάλυψα πως να κρατάω την ψυχραιμία μου σε δύσκολες καταστάσεις και πόσο γρήγορα προσαρμόζομαι σε νέα δεδομένα.</p>
      <p>Τέλος, ενθουσιάστηκα με τον διαφορετικό πολιτισμό που γνώρισα και συνειδητοποίησα πόσο όμοιοι και πόσο διαφορετικοί είμαστε όλοι οι άνθρωποι ανεξάρτητα με το πού έχουμε ζήσει και μεγαλώσει.»</p>
      <p>Αν θες και εσύ να ζήσεις όπως η Θεώνη μια μοναδική εμπειρία εθελοντισμού που θα θυμάσαι για πάντα μπες στο <i><b>aiesec.gr/global-volunteer</b></i>και ζήσε την εμπειρία!</p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/21/kristofer-hivju-ypirxe-kai-diaforetiko-telos-gia-to-game-of-thrones/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/21/black-friday-sto-plaisio-me-egiisi-hamiloteris-timis-se-oles-tis-bf-prosfores/"/>
        <a href="https://neolaia.gr/2019/11/21/kakokeria-stin-attiki-edona-fenomena-hartes/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/21/marianna-toumasatou-ti-dilose-gia-tin-kori-tis-kai-tis-kodres-ston-xoro-tis-ipokritikis/"/>
        <a href="https://neolaia.gr/2019/11/21/anakoinothike-to-erostastiko-orario-anoihta-katastimata-poies-kiriakes/"/>
      </related>
    </article>
  </body>
</html>