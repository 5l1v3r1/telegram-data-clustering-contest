<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/region/bosna-i-hercegovina/3361867/ovako-vise-ne-moze-besni-gradjani-bih-izlaze-na-ulice-zbog-stravicnog-stanja-u-zavodu-pazaric-video"/>
    <meta property="og:site_name" content="kurir.rs"/>
    <meta property="article:published_time" content="2019-11-21T10:36:00+00:00"/>
    <meta property="og:title" content="OVAKO VIŠE NE MOŽE: Besni građani BiH izlaze na ulice zbog stravičnog stanja u Zavodu Pazarić (VIDEO)"/>
    <meta property="og:description" content="Kada se u javnosti BiH pojavile potresne slike da se u Zavodu za zbrinjavanje mentalno invalidne dece i omladine Pazarić u Sarajevu deca vezuju za radijatore i krevete, građani Sarajeva su se spontano okupili pred Parlamentom."/>
  </head>
  <body>
    <article>
      <h6 class="kicker">MUČE DECU</h6>
      <h1>OVAKO VIŠE NE MOŽE: Besni građani BiH izlaze na ulice zbog stravičnog stanja u Zavodu Pazarić (VIDEO)</h1>
      <address>
        <time datetime="2019-11-21T10:36:00+00:00">21 Nov 2019, 10:36</time>
      </address>
      <p>
        <b>Kada se u javnosti BiH pojavile potresne slike da se u Zavodu za zbrinjavanje mentalno invalidne dece i omladine Pazarić u Sarajevu deca vezuju za radijatore i krevete, građani Sarajeva su se spontano okupili pred Parlamentom.</b>
      </p>
      <p>Okupljeni su potom produžili ispred sarajevske Većnice gde se u sredu svečano obeležavao Međunarodni dan deteta, a protest se nastavlja i u četvrtak ispred zgrade Vlade FBiH u 12 sati.</p>
      <p>"Ovako više ne može, ovo sam doživela kao ličnu uvredu", rekla je jedna žena.</p>
      <p>Za danas su i Tuzlaci najavili okupljanje uznak protesta.</p>
      <figure>
        <iframe src="https://www.youtube.com/embed/UwFeFOFXxeA" width="560" height="315" data-service="Youtube" scrolling="no"/>
      </figure>
      <p>"Potreseni smo uznemirujućim saznanjima o radu JU 'Zavod za zbrinjavanje mentalno invalidne dece i omladine Pazarić' o zlostavljanju i mučenju dece koja bivaju vezana za radijatore i nameštaj, bez adekvatne (ili ikakve) lekarske nege i zaštite, koja sa evidentnim fizičkim povredama, pogoršanim zdravstvenim stanjima i dodatnim psihičkim traumama zavise od 'rada' nestručnih lica zaposlenih u Zavodu.</p>
      <figure>
        <img src="https://www.kurir.rs/data/images/2019/11/20/13/2058311_avaza_ff.jpg?ver=1574328917"/>
        <figcaption>
          <cite>foto: Avaz.ba</cite>
        </figcaption>
      </figure>
      <p>Posle zahtevanja hitne reakcije nadležnih organa, na sednici Parlamenta FBIH incijativa za zaustavljanje zlostavljanja stićenika i dece je ODBIJENA! Stanimo u kraj tome da se građani i građanke Bosne i Hercegovine tretiraju kao robovi i robinje u modernom robovlasničkom sistemu stvorenom od strane vlastite vlade i zakonodavstva! Ja želim bolje od ovoga", stoji u pozivu na Fejsbuku.</p>
      <p>Podsetimo, psolanica Sabina Ćudić pokazala je slike na kojima se vidi kako su štićenici Zavoda Pazarić vezani za krevet i radijatore u svojim sobama.</p>
      <figure>
        <iframe src="https://www.youtube.com/embed/dZqQGov0u4s" width="560" height="315" data-service="Youtube" scrolling="no"/>
      </figure>
      <p>Brojne institucije i organizacije osudile su ovakvo postupanje nad decom i zatražili da se o svemu oglasi Vlada FBiH na čelu sa premijerom Fadilom Novalićem.</p>
      <p>Kako je saopšteno, Novalić se pismeno obratio glavnoj tužiteljki Tužilaštva Kantona Sarajevo Sabini Sarajliji i od nje zatražio da hitno postupi u skladu sa svojim nadležnostima.</p>
      <p>Kurir.rs/Radiosarajevo.ba Foto: Avaz.ba</p>
      <related>
        <h4>NE PROPUSTITE</h4>
        <a href="https://www.kurir.rs/region/bosna-i-hercegovina/3361363/potresne-slike-iz-zavoda-u-sarajevu-deca-vezana-za-radijatore-i-krevete-sama-pruzaju-ruku-iz-navike-foto"/>
        <a href="https://www.kurir.rs/region/bosna-i-hercegovina/3361627/doktor-o-vezivanju-dece-u-psihijatrijskoj-bolnici-oni-znaju-da-sebi-ili-drugima-odgizu-komad-mesa"/>
        <a href="https://www.kurir.rs/region/hrvatska/3357235/strajk-prosvetara-u-hrvatskoj-ulazi-u-24-dan-plenkovic-im-porucio-da-razmisle-o-posledicama-sindikalci-nastavljaju-pregovore-sa-vladom"/>
        <a href="https://www.kurir.rs/region/bosna-i-hercegovina/3357045/drama-u-sarajevu-otac-doktoru-prislonio-pistolj-na-glavu-rekao-sam-mu-hoces-da-te-ubijem-ovo-sam-uradio-i-zbog-druge-dece-jer-to-sto-rade-nije-normalno"/>
      </related>
    </article>
  </body>
</html>