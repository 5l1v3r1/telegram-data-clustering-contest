<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/mrtva-eva-porodila-krasnou-elisku-ted-se-ukazalo-jak-zvlada-vychovu-vdovec-vojta"/>
    <meta property="og:site_name" content="eXtra.cz"/>
    <meta property="article:published_time" content="2019-11-21T10:59:00+00:00"/>
    <meta property="og:title" content="Mrtvá Eva porodila krásnou Elišku: Teď se ukázalo, jak zvládá výchovu vdovec Vojta"/>
    <meta property="og:description" content="Případ mozkově mrtvé Evy (†27), která v polovině srpna porodila zdravou holčičku, zaujal nejenom Česko. Podařil se zázrak, který se zapsal do dějin světové medicíny, shodli se lékaři z nemocnice v brněnských Bohunicích. Právě tam přišla 15. srpna na svět malá Eliška. Od té doby všichni prožívali příběh tatínka dcery, policisty Vojtěcha. Během dvou sbírek vyhlášených v červnu a srpnu se podařilo vybrat přes 2,5 milionu korun, otci i dceři se daří…"/>
  </head>
  <body>
    <article>
      <h6 class="kicker">zázrak</h6>
      <h1>Mrtvá Eva porodila krásnou Elišku: Teď se ukázalo, jak zvládá výchovu vdovec Vojta</h1>
      <address><time datetime="2019-11-21T10:59:00+00:00">21 Nov 2019, 10:59</time> by <a rel="author">Rudolf Šindelář</a></address>
      <slideshow>
        <figure>
          <img src="https://www.extra.cz/images/thumbs/ce/c1/cec1ad7-239095-zazracnyporod-0d0000000-0d0000000-1d0000000-1d0000000-sector_2560x0-shrink.png"/>
          <figcaption>
            <cite>archiv, Profimedia.cz</cite>
          </figcaption>
        </figure>
        <figure>
          <img src="https://www.extra.cz/images/thumbs/38/a4/38a4f7d-231487-10014925-4007723368217-124368134-2560x0-shrink.jpg"/>
          <figcaption>Vojtěch a Eva, když ještě byli šťastní.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/eb/a8/eba8453-239577-4392-afd6a44c7d-2560x0-shrink.jpg"/>
          <figcaption>Evě se nakonec narodila zdravá holčička.<cite>FN Brno</cite></figcaption>
        </figure>
        <figure>
          <img src="https://www.extra.cz/images/thumbs/7c/d1/7cd18fb-239581-4396-afd6a44c7d-2560x0-shrink.jpg"/>
          <figcaption>Ještě před tragédií jí vybrala jméno Eliška.<cite>FN Brno</cite></figcaption>
        </figure>
        <figcaption>
          <a href="https://www.extra.cz/mrtva-eva-porodila-krasnou-elisku-ted-se-ukazalo-jak-zvlada-vychovu-vdovec-vojta/galerie/4">+ Dalších 13 fotografií</a>
        </figcaption>
      </slideshow>
      <p>
        <b>Případ mozkově mrtvé Evy (†27), která v polovině srpna porodila zdravou holčičku, zaujal nejenom Česko. Podařil se zázrak, který se zapsal do dějin světové medicíny, shodli se lékaři z nemocnice v brněnských Bohunicích. Právě tam přišla 15. srpna na svět malá Eliška. Od té doby všichni prožívali příběh tatínka dcery, policisty Vojtěcha. Během dvou sbírek vyhlášených v červnu a srpnu se podařilo vybrat přes 2,5 milionu korun, otci i dceři se daří...</b>
      </p>
      <p>Psal se 21. květen 2019, když Evu (†27) objevil její manžel v bezvědomí. Okamžitě pro ni odstartoval vrtulník a záchranářům se podařilo zajistit, aby dýchala. Na vyšetření v nemocnici v brněnských Bohunicích ale zjistili krvácení do mozku. Za pár desítek minut přestala Eva dýchat a po dalším vyšetření bylo bohužel rozhodnuto o tragédii. Těhotné ženě odumřel mozek a začal boj o život miminka. Eva totiž byla teprve v 16. týdnu těhotenství. Když byla ještě v pořádku, vybrala dceři jméno Eliška.</p>
      <p><a href="https://www.extra.cz/detaily-porodu-mozkove-mrtve-evy-trvalo-to-117-dnu-tehotenstvi-komplikovaly-infekce">Od narození Elišky se o ni stará její otec – sedmadvacetiletý třebíčský policista, kynolog Vojtěch, který se musel rozloučit se svou milovanou ženou a být schopen role otce nejen pro Elišku, ale i staršího syna Matěje, který se manželům narodil tři roky po svatbě</a>. „Péči zvládá velmi dobře. O děti se stará sám a je na mateřské dovolené. Byl to silný chlap, svou partnerku po celou dobu podporoval. U nás má vždy dveře otevřené,“ svěřila se TN.cz policejní mluvčí Dana Čírtková s tím, že rodinu občas navštíví i policistovi kolegové.</p>
      <p>„Je to pro něho těžké. Je matkou i otcem na plný úvazek. Miminko je stále malé. Podporuje ho hlavně také jeho rodina. A Vojtěch za veškerou podporu i finanční všem moc děkuje,“ doplnila Čírtková s tím, že příběh vyvolal obrovskou vlnu solidarity.</p>
      <p>
        <b>Zásadní informace o Evě a Elišce</b>
      </p>
      <ul>
        <li>Evu letecky přepravili na urgentní příjem 21. května 2019. Nastala u ní mozková smrt, srdeční akce dítěte ale byla v pořádku.</li>
        <li>Čtyřikrát se těhotenství zkomplikovalo kvůli infekcím, vyřešila je ale speciální antibiotická léčba.</li>
        <li>O šťastném konci rozhodl velmi dobrý stav matky před tragédií, ale i včasný zásah záchranářů.</li>
        <li>Eva strávila v nemocnici 117 dnů, ve světě se něco podobného stalo přibližně 20krát.</li>
      </ul>
    </article>
  </body>
</html>