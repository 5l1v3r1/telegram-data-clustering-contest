<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/economia/2019/11/21/locse-chiede-allitalia-di-cancellare-quota-100-top10_20191121_113120/"/>
    <meta property="og:site_name" content="Askanews"/>
    <meta property="article:published_time" content="2019-11-21T10:31:20+00:00"/>
    <meta property="og:title" content="L’Ocse chiede all’Italia di cancellare quota 100"/>
    <meta property="og:description" content="Roma, 21 nov. (askanews) – L’Ocse chiede all’Italia una riforma del sistema fiscale di ampia portata, assieme a una “razionalizzazione” della spesa pubblica, la cancellazione di quota 100 sulle pensioni e il mantenimento del collegamento dell’età pensionabile con la speranza di vita. Sono alcuni dei punti chiave elencati nel capitolo sulla Penisola dell’ultimo Economic Outlook. […]"/>
  </head>
  <body>
    <article>
      <h1>L’Ocse chiede all’Italia di cancellare quota 100</h1>
      <h2>E sollecita una riforma del sistema fiscale di ampia portata</h2>
      <address>
        <time datetime="2019-11-21T10:31:20+00:00">21 Nov 2019, 10:31</time>
      </address>
      <figure>
        <img src="http://www.askanews.it/wp-content/uploads/2019/11/20191121_113109_24D05E3A.jpg"/>
      </figure>
      <p>Roma, 21 nov. (askanews) – L’Ocse chiede all’Italia una riforma del sistema fiscale di ampia portata, assieme a una “razionalizzazione” della spesa pubblica, la cancellazione di quota 100 sulle pensioni e il mantenimento del collegamento dell’età pensionabile con la speranza di vita. Sono alcuni dei punti chiave elencati nel capitolo sulla Penisola dell’ultimo Economic Outlook. Il primo è sul fisco: “una riforma comprensiva è cruciale – dice l’ente parigino – per migliorare l’efficacia della spesa, l’equità e l’efficienza e per ridurre il fardello debitorio”.</p>
      <p>Lo studio chiede anche di apportare miglioramenti al servizi pubblici e ridurre le incombenze regolamentari, mentre vanno rafforzati i servizi di collocamento e formazione, cosa che migliorerebbe investimenti e ridurrebbe le disparità regionali.</p>
      <p>Secondo l’Ocse, per mettere il debito su una traiettoria di riduzione e al tempo steso sostenere la crescita è necessario mettere in campo un piano di bilancio di medio termine assieme a riform strutturali su più versanti. “Attuare delle spending review per razionalizzare la spesa, cancellare gli schemi sul pensionamento anticipato introdotti nel 2019 (quota 100) e preservare il legame tra età di pensionamento e speranza di vita – dice l’Ocse – libererebbe risorse per programmi pubblici più efficienti e l’equità intergenerazionale”.</p>
      <p>L’Organizzaizone per la cooperazione e lo sviluppo economico chiede anche di eliminare i sussidi ambientali che si sono rivelai controproducenti.</p>
      <p>Voz/Int9</p>
    </article>
  </body>
</html>