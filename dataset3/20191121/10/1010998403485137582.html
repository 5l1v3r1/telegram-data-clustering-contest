<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/lifestyle/liubopitno/koldplej-njama-da-pravjat-turne-s-novija-si-album-zashtoto-vredjat-na-prirodata.html"/>
    <meta property="og:site_name" content="bTV Новините"/>
    <meta property="article:published_time" content="2019-11-21T10:20:00+00:00"/>
    <meta property="og:title" content="„Колдплей“ няма да правят турне с новия си албум, защото вредят на природата"/>
    <meta property="og:description" content="&quot;Всички трябва да помислим как точно да свършим работата си най-добре“, коментира фронтменът на бандата Крис Мартин"/>
  </head>
  <body>
    <article>
      <h1>„Колдплей“ няма да правят турне с новия си албум, защото вредят на природата</h1>
      <h2>"Всички трябва да помислим как точно да свършим работата си най-добре“, коментира фронтменът на бандата Крис Мартин</h2>
      <address><time datetime="2019-11-21T10:20:00+00:00">21 Nov 2019, 10:20</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Британската група „Колдплей“ обяви, че няма да прави турне, с което да промотира новия си албум, защото по този начин вредят на природата, пише Би Би Си.</p>
      <p>„Ще помислим как турнето ни може да повлияе положително на околната среда. Всички трябва да помислим как точно да свършим работата си най-добре“, коментира фронтменът на бандата Крис Мартин.</p>
      <p>В момента британската банда се намира в столицата на Йордания Аман, където ще изнесе два концерта. Те ще бъдат стриймван на живо в „ЮТуб“, като единият ще бъде по изгрев слънце, а другият – по залез. Концепцията за изпълненията е огледална на двете половини на новия им албум Everyday Life.</p>
      <p>„Следващото ни турне ще бъде възможно най-добрата еко версия. Ще бъдем много разочаровани, ако отделим каквито и да било вредни емисии“, допълва Мартин.</p>
      <p>На 25 ноември групата ще има само още един концерт в Природонаучния музей на Лондон, като всички приходи ще бъдат дарени за опазване на природата.</p>
    </article>
  </body>
</html>