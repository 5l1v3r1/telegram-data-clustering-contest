<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/lexus-lc-500-convertible-los-angeles-fuarinda-gorucuye-cikti/"/>
    <meta property="og:site_name" content="LOG"/>
    <meta property="article:published_time" content="2019-11-21T10:30:08+00:00"/>
    <meta property="og:title" content="Lexus LC 500 Convertible Los Angeles Fuarı’nda görücüye çıktı"/>
    <meta property="og:description" content="Lexus, amiral gemisi süper coupe modeli LC 500’ün merakla beklenen üstü açılan versiyonunu, ilk kez 2019 Los Angeles Otomobil Fuarı’nda sergiledi. "/>
  </head>
  <body>
    <article>
      <h1>Lexus LC 500 Convertible Los Angeles Fuarı’nda görücüye çıktı</h1>
      <address><time datetime="2019-11-21T10:30:08+00:00">21 Nov 2019, 10:30</time> by <a rel="author">Barış İNSELEL</a></address>
      <slideshow>
        <figure>
          <img src="https://www.log.com.tr/wp-content/uploads/2019/11/Lexus-LC-500-Convertible-haz%C4%B1r-m%C4%B1-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/Lexus-LC-500-Convertible-4-2.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/Lexus-LC-500-Convertible-1-1.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/Lexus-LC-500-Convertible-haz%C4%B1r-4.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/Lexus-LC-500-Convertible-haz%C4%B1r-3.jpg"/>
        </figure>
      </slideshow>
      <p><a href="https://www.lexus.com.tr/">Premium</a> otomobil üreticisi <b>Lexus</b>, amiral gemisi süper coupe modeli LC 500’ün merakla beklenen üstü açılan versiyonunu, ilk kez 2019 Los Angeles Otomobil Fuarı’nda <a href="https://www.log.com.tr/seat-guvenlik-uzmanlari-acikladi-cocuklarin-guvenli-seyahat-etmeleri-icin-10-kural/">sergiledi. </a></p>
      <p>Lexus’un yüksek sürüş deneyimi ve zengin bir yaşam tarzı sunan LC ürün gamı, yeni Lexus LC 500 <b>Convertible </b>ile birlikte daha da zenginleşiyor.LC coupe’nin eşsiz tavan çizgisini üstü açılan bir modele adapte eden Lexus, yeni modelini tavanı <b>açıkken ve</b><b>ya ka</b><b>palıyken</b> son derece şık görünecek şekilde tasarladı. İç tasarımda ise tavan açıldığındaki yüzey ve koltuk kaplamaları, dışarıdan bakıldığında da en güzel görünecek detaylara sahip. Dikkatlice tasarlanan kabin, Lexus’un<b> İnsan Odaklı</b> felsefesini taşıyor. Markanın tasarım dili burada da oldukça net bir şekilde belli oluyor demek yanlış olmaz. Sportiflik ve lükslük LC 500 Convertible’in en büyük özelliği.</p>
      <h3>Lexus LC 500 Convertible yaz aylarında karşımızda</h3>
      <p>Coupe’nin heyecan verici performansını, üstü açık bir otomobille de çıkarmak isteyenler için tasarlanan yeni LC 500 Convertible, yüksek sürüş dinamiklerine sahip. Otomobilin görselliğini tamamlayan <b>V8 motor</b> ise, tepkileri ve sesiyle sürüş keyfini daha ileriye taşıyor. LC 500 Convertible konforu artırmak adına boyun ısıtıcı koltuklara ve saydam rüzgar deflektörlerine sahip. Bu sayede Lexus’un DNA’sında bulunan konfor ve sessizlik, tavan açık veya kapalıyken de sağlanıyor. Yeni Lexus LC 500 Convertible’ın <b>2020’nin yaz aylarında</b> satışa çıkması planlanıyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/audi-rs-q8-tanitildi-karsinizda-sirketin-en-guclu-ve-hizli-suv-modeli/"/>
      </related>
    </article>
  </body>
</html>