<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/kakvo-shte-se-sluchi-s-grazhdanska-otgovornost-6102371"/>
    <meta property="og:site_name" content="Vesti"/>
    <meta property="article:published_time" content="2019-11-21T10:17:00+00:00"/>
    <meta property="og:title" content="Какво ще се случи с „Гражданска отговорност”"/>
    <meta property="og:description" content="Отстъпката може да е между 23-25%. Съответно оскъпяването да достигне 400% с въвеждането на системата „Бонус-малус”"/>
  </head>
  <body>
    <article>
      <h1>Какво ще се случи с „Гражданска отговорност”</h1>
      <h2>Отстъпката може да е между 23-25%. Съответно оскъпяването да достигне 400% с въвеждането на системата „Бонус-малус”</h2>
      <address><time datetime="2019-11-21T10:17:00+00:00">21 Nov 2019, 10:17</time> by <a rel="author">Надежда Неменски</a></address>
      <aside>
        <a href="https://vbox7.com/emb/external.php?vid=a85050cddc&amp;autoplay=1">Видео</a>
      </aside>
      <p>До 4 пъти по-скъпа може да стане застраховката „Гражданска отговорност” с новата система „Бонус-малус”. Законопроектът беше представен за обществено обсъждане.</p>
      <p>Цената на застраховката ще се определя от нарушения в 7 категории, а шофьорите ще бъдат разделяни в няколко класа. В зависимост от класа, в който попадне водачът,</p>
      <p>
        <b>отстъпката му може да е между 23-25%. Съответно оскъпяването да достигне 400%.</b>
      </p>
      <p>„Този проект е същият като предишния, но с някои подобрения. Целта е да се подобри безопасността на движението по пътищата”, заяви застрахователният експерт Цветанка Крумова в „Здравей, България” по <a href="https://nova.bg/news/view/2019/11/21/269295/%D1%81-%D0%BA%D0%BE%D0%BB%D0%BA%D0%BE-%D1%89%D0%B5-%D0%BF%D0%BE%D1%81%D0%BA%D1%8A%D0%BF%D0%BD%D0%B5-%D0%B7%D0%B0%D1%81%D1%82%D1%80%D0%B0%D1%85%D0%BE%D0%B2%D0%BA%D0%B0%D1%82%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82/">NOVA</a>.</p>
      <p>
        <a href="https://www.vesti.bg/bulgaria/kakvo-predlaga-kfn-za-sistemata-bonus-malus-6102349">КФН излезе с предложение за застрахователна система „Бонус-малус”</a>
      </p>
      <p>„400%  е много, но не е задължително. Това е като с глобите. Били много големи. Ами кой те кара да нарушаваш правилата? Никой не те кара”, заяви Красимир Георгиев от Асоциацията за квалификация на автомобилистите в България.  </p>
      <p>„В момента никой не може да каже какъв ще е ефектът от тази система, защото тя се базира на нарушенията на пътищата, а не на застрахователната статистика. Доброто нещо е, че ще се даде един рестарт на застраховката „Гражданска отговорност”. Всички застрахователи трябва да излязат с нови базови премии”, обясни Крумова.</p>
      <p>
        <a href="https://www.vesti.bg/bulgaria/evtina-grazhdanska-za-78-ot-shofiorite-za-niakoi-i-1200-lv-6089219">Евтина "Гражданска" за 78% от шофьорите, за някои и 1200 лв.</a>
      </p>
      <p>„Всяко едно нарушение е потенциално ПТП”, допълни Георгиев.</p>
      <p>Според експертите все още не може да се каже какъв ще е ефектът от промените. Крумова отбеляза още, че един от основните моменти, които се коментират в момента е задължението всеки един собственик да декларира всички водачи на автомобила. „Ако имате един собственик с определен брой точки „Бонус-малус” и друг водач се взима предвид най-лошият шофьор”, обясни Крумова.</p>
      <p>Така шофьор с най-много нарушения в семейството ще оскъпи застраховката. „Автомобилът също има отношение в системата на безопасността”, каза Красимир Георгиев.</p>
      <p>
        <i>Целия разговор чуйте във видеото горе.</i>
      </p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a>.</u></i>
      </p>
    </article>
  </body>
</html>