<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/news/sanita-italiana-e-al-nono-posto-al-mondo-per-qualita/"/>
    <meta property="og:site_name" content="InvestireOggi"/>
    <meta property="article:published_time" content="2019-11-21T10:47:48+00:00"/>
    <meta property="og:title" content="Sanità italiana è al nono posto al mondo per qualità"/>
    <meta property="og:description" content="Servizio Sanitario Nazionale: l'Italia è nella top ten mondiale per qualità."/>
  </head>
  <body>
    <article>
      <h1>Sanità italiana è al nono posto al mondo per qualità</h1>
      <h2>Servizio Sanitario Nazionale: l'Italia è nella top ten mondiale per qualità.</h2>
      <address><time datetime="2019-11-21T10:47:48+00:00">21 Nov 2019, 10:47</time> by <a rel="author" href="https://www.investireoggi.it/news/author/alessandradibartolomeo/" target="_blank">Alessandra Di Bartolomeo</a></address>
      <p>La <b>sanità italiana è al nono posto</b> nella <b>classifica mondiale per qualità</b> e tale certificazione arriva dal <i>Global Burden of Disease Study</i>. Il quadro è quindi positivo anche se emergono alcune criticità. Ecco allora i dettagli della ricerca e quali sono le altre città europee con un buon Servizio Sanitario Nazionale.</p>
      <p>
        <b>Sommario</b>
      </p>
      <ol>
        <li>
          <a href="https://www.investireoggi.it/news/sanita-italiana-e-al-nono-posto-al-mondo-per-qualita/#italia-nona-al-mondo-per-qualit%c3%a0-del-ssn">Italia nona al mondo per qualità del SSN</a>
        </li>
        <li>
          <a href="https://www.investireoggi.it/news/sanita-italiana-e-al-nono-posto-al-mondo-per-qualita/#gli-aspetti-significativi-aumentata-la-spesa-privata-dei-cittadini">Gli aspetti significativi: aumentata la spesa privata dei cittadini</a>
        </li>
        <li>
          <a href="https://www.investireoggi.it/news/sanita-italiana-e-al-nono-posto-al-mondo-per-qualita/#le-cause-di-morte-e-le-speranze-di-vita">Le cause di morte e le speranze di vita</a>
        </li>
      </ol>
      <anchor name="italia-nona-al-mondo-per-qualit%25c3%25a0-del-ssn">
        <h3>Italia nona al mondo per qualità del SSN</h3>
        <p>L’Italia è al nono posto nella classifica mondiale per la qualità del Servizio Sanitario Nazionale dopo l’<b>Islanda</b>, la <b>Norvegia</b>, l’<b>Olanda</b>, il <b>Lussemburgo,</b> l’<b>Australia</b>, la <b>Finlandia</b>, la<b> Svizzera</b> e la<b> Svezia</b>. Tale certificazione è arrivata dal <i>Global Burden of Disease Study</i> ed è stata pubblicata sulla rivista The Lancet Public Health. Ma come si è arrivati a questa classifica? Ebbene, è stato misurato l’indice “Haq” che tiene in conto diversi parametri di accesso alle cure e alla qualità dei servizi. Inoltre, lo studio ha anche analizzato i cambiamenti che ci sono stati nell’SSN dal 1990 al 2017 usando come indicatori vari fattori come l’aspettativa di vita (quando si nasce) e le cause di decesso.</p>
        <anchor name="gli-aspetti-significativi-aumentata-la-spesa-privata-dei-cittadini">
          <h3>Gli aspetti significativi: aumentata la spesa privata dei cittadini</h3>
          <p>Dal 1990 fino a giorni nostri <b>è aumentata poco alla volta la spesa privata del cittadino</b> per la salute. Ciò è accaduto in concomitanza con la riduzione da parte dello Stato del finanziamento alla salute. La spesa privata è quindi passata dall’1,8% al 2 % mentre il finanziamento pubblico (in rapporto al Pil) dal 7 al 6,7%. La spesa complessiva per la salute dal 1995 è salita sopratutto a benefico della sanità privata.</p>
          <anchor name="le-cause-di-morte-e-le-speranze-di-vita">
            <h3>Le cause di morte e le speranze di vita</h3>
            <p>La ricerca pubblicata sulla rivista <i>The Lancet Public Health</i> parla anche delle <b>cause di decesso</b>. Emerge che dal 1990 al 2017 le morti per patologie cardiovascolari sono diminuite del 54%, quelle per tumore del 28% e quelle per gli incidenti stradali del 62%. Lo stile di vita non adeguato (come fumare molto, mangiare troppo, fare poca attività fisica ed il colesterolo alto), però, continua a mietere molte vittime.</p>
            <p>Inoltre è emerso che la popolazione sta invecchiando in maniera più veloce: in Italia vi è infatti un tasso di fertilità tra i più bassi del mondo (l’1,3%) ed una tra le più alte speranze di vita.</p>
            <p>Proprio per questo sta mutando il panorama epidemiologico delle malattie con l’aumento delle patologie croniche di invecchiamento come l’Alzheimer, i problemi alla vista ed altri tipi di demenze.</p>
            <p>Leggete anche: <a href="https://www.investireoggi.it/fisco/detrazioni-per-prestazioni-sanitarie-al-19-il-quadro-cambia-ancora/">Detrazioni per prestazioni sanitarie al 19%. Il quadro cambia ancora</a></p>
            <p>alessandra.dibartolomeo@investireoggi.it</p>
          </anchor>
        </anchor>
      </anchor>
    </article>
  </body>
</html>