<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904592/trots-az-ziet-stengs-en-boadu-debuteren-concurreren-met-de-grote-clubs-met-geld-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-21T10:54:00+00:00"/>
    <meta property="og:title" content="'Wel een klein juichje bij de goal van Myron, ze laten zien dat er perspectief is'"/>
    <meta property="og:description" content="AZ maakt op dit moment furore met eigen jeugd en daar zijn ze in Alkmaar maar wat blij mee. Paul Brandenburg, hoofd jeugdopleiding van AZ, was een tevreden man toen Calvin Stengs en Myron Boadu dinsdagavond debuteerden in Oranje. Na de malaise rond clubeigenaar Dirk Scheringa en zijn DSB Bank moest AZ noodgedwongen inzetten op de jeugdopleiding. De resultaten van AZ, met veel jongens van de eigen opleiding, stemmen de beleidsbepalers in Alkmaar dan ook tevreden. &quot;Dit is een logisch gevolg van wat we hier iedere dag aan het doen zijn&quot;, zegt Brandenburg tegen de NOS. Droom voor Stengs en Boadu: 'Dat ik Cal aan m'n zijde had, maakte het makkelijker'"/>
  </head>
  <body>
    <article>
      <h1>'Wel een klein juichje bij de goal van Myron, ze laten zien dat er perspectief is'</h1>
      <address>
        <time datetime="2019-11-21T10:54:00+00:00">21 Nov 2019, 10:54</time>
      </address>
      <p>
        <b>AZ maakt op dit moment furore met eigen jeugd en daar zijn ze in Alkmaar maar wat blij mee. Paul Brandenburg, hoofd jeugdopleiding van AZ, was een tevreden man toen Calvin Stengs en Myron Boadu dinsdagavond debuteerden in Oranje.</b>
      </p>
      <p>Na de malaise rond clubeigenaar Dirk Scheringa en zijn DSB Bank moest AZ noodgedwongen inzetten op de jeugdopleiding. De resultaten van AZ, met veel jongens van de eigen opleiding, stemmen de beleidsbepalers in Alkmaar dan ook tevreden. "Dit is een logisch gevolg van wat we hier iedere dag aan het doen zijn", zegt Brandenburg tegen de <a href="https://nos.nl/artikel/2311381-oranje-geeft-de-geprezen-az-jeugd-nu-zelfs-internationale-allure.html">NOS</a>.</p>
      <p>De bedoeling was om in 2020 met minstens vijf basisspelers te spelen, maar vandaag de dag heeft de Alkmaar Zaanstreek Combinatie een team met zeven eigen opgeleide spelers dat in de top van de Eredivisie meestrijdt. "Wij hebben het hier voor elkaar gekregen dat we met het vele geld van de grote clubs kunnen concurreren door de jongens hier een goed plan te presenteren", legt de hoofd jeugdopleiding van AZ uit.</p>
      <p>Vol trots keek men in Alkmaar dinsdagavond naar Nederland tegen Estland, een wedstrijd waarin Calvin Stengs twee goals voorbereidde en spits Myron Boadu er zelf één maakte. "Een klein juichje ging er bij de goal van Myron wel over de bank", zegt Brandenburg trots. "Ze laten aan al die andere jongens die eraan gaan komen zien dat er perspectief is."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904453/koeman-trapt-meteen-weer-op-de-rem-boadu-en-stengs-nog-niet-ek-waardig-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>