<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/roma-neonato-morto-per-latte-in-vena-assolta-linfermiera.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-21T10:47:58+00:00"/>
    <meta property="og:title" content="Roma, neonato morto per latte in vena: assolta l’infermiera"/>
    <meta property="og:description" content="Il giudice ha assolto dall’accusa di omicidio colposo, Roberta Stanig, l’infermiera ritenuta responsabile per la morte del piccolo Marcus Johannes Vega: il neonato in incubatrice, di appena 30 giorni, morto al San Giovanni di Roma per una trasfusione di latte in vena al posto di una soluzione fisiologica. Il fatto è avvenuto nel giugno del […]"/>
  </head>
  <body>
    <article>
      <h1>Roma, neonato morto per latte in vena: assolta l’infermiera</h1>
      <address><time datetime="2019-11-21T10:47:58+00:00">21 Nov 2019, 10:47</time> by <a rel="author" href="https://www.ilcorrieredellacitta.com/author/federica-rosato" target="_blank">Federica Rosato</a></address>
      <figure>
        <img src="https://www.ilcorrieredellacitta.com/wp-content/uploads/2019/11/ospedale-san-giovanni-roma.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Il giudice <b>ha assolto</b> dall’accusa di omicidio colposo, <b>Roberta Stanig,</b> l’infermiera ritenuta responsabile per la morte del piccolo <b>Marcus Johannes Vega</b>: il neonato in incubatrice, di appena 30 giorni, morto al <b>San Giovanni di Roma</b> per <b>una trasfusione di latte in vena al posto di una soluzione fisiologica</b>. Il fatto è avvenuto nel giugno del 2012, e secondo i periti lo scambio dei sondini è avvenuto poco dopo le 17: dopo circa 40 minuti, il latte iniettato – per errore- ha iniziato a creare complicazioni nell’organismo del piccolo che sarebbe diventato cianotico a causa di uno choc multiorgano. </p>
      <p>A 7 anni dalla tragedia, <b>non c’è ancora il nome di un colpevole</b>. Con la stessa sentenza di ieri però, è stato condannato a dieci mesi di reclusione <b>Gerardo Corea</b>, l’allora direttore sanitario dell’ospedale accusato di omissione di referto e di aver segnalato immediatamente il caso alle autorità. In appello erano stati già condannati, ad un anno di carcere, due medici e una caposala – accusati oltre che dell’omissione anche di favoreggiamento e frode processuale. I medici, non solo avrebbero nascosto alla madre del piccolo la causa della morte, ma avrebbero anche cercato di ingannare l’autorità giudiziaria “avviando la salma alla cremazione”. </p>
      <related>
        <h4>Articoli correlati</h4>
        <a href="https://www.ilcorrieredellacitta.com/primo-piano/roma-anna-e-italo-sono-i-primi-nati-del-2019.html"/>
      </related>
    </article>
  </body>
</html>