<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.elbalad.news/4066093"/>
    <meta property="og:site_name" content="صدى البلد"/>
    <meta property="article:published_time" content="2019-11-21T10:11:00+00:00"/>
    <meta property="og:title" content="سالى عبد السلام لوالدها فى عيد ميلاده: كل سنة وانت بتقفل السكة في وشي"/>
    <meta property="og:description" content="نشرت الإعلامية سالى عبد السلام، عبر صفحتها الشخصية على مواقع تبادل الصور والفيديوهات 'إنستجرام' صورة لها تجمعها مع والدها."/>
  </head>
  <body>
    <article>
      <h1>سالى عبد السلام لوالدها فى عيد ميلاده: كل سنة وانت بتقفل السكة في وشي</h1>
      <address><time datetime="2019-11-21T10:11:00+00:00">21 Nov 2019, 10:11</time> by <a rel="author">شيماء مجدي</a></address>
      <p>شيماء مجدي نشرت الإعلامية سالى عبد السلام، عبر صفحتها الشخصية على مواقع تبادل الصور والفيديوهات "إنستجرام" صورة لها تجمعها مع والدها.<br/><br/>وعلقت سالى عبد السلام، على الصورة قائلً: "يا لهوى ده أنا بحبك حب، بابى الصورة دى خدناها قبل ما يعمل أشعة الصبغة على شرايين القلب حبيبى ومكانش واكل أى حاجة لحد بليل وانا عمالة ألاعبه وأشغله وهو مش طايق".<br/><br/>وأضافت: "كل سنة وإحنا يوم عيد ميلادنا مع بعض، أنا على الورق الرسمى زيك وانت يوم عيد ميلادك الحقيقى.. كل سنة وانت بتقفل السكة فى وشى واكلمك زى الكلبة تانى بعد ما اقولك ابقى كلبة لو كلمتك تانى".<br/><br/>وتابعت: "كل سنة واحنا تقريبًا بنتخانق كل يوم والله! كل سنة وانا بعرف قيمتك كل ما بكبر وبحبك أكتر وصحابى اللى خسروا أبهاتهم بيعلمونى عشان مندمش وأبطل اخاصمك ووصية نور الهدى متخانقش معاك بحاول ويا رب يا رب يعوضهم يا رب وتبقى انت سندهم!".<br/><br/>واستطردت: "مكنتش أعرف قيمتك زمان أنا آسفة ومفيش نصيحة قلتها طلعت غلط، بس انت يا بابى بتستفزنى والله ومحدش يجرؤ ينتقدنى ويشتمنى، أعمل فيك إيه وبرضه أول واحد يعرف أسرارى وبجرى عليه فى حياتى وشغلى عشان آخد رأيه، انت عظيم يا بابى والله.. أقسم بالله ما بتريق واستظرف دى لحظة نحنحة وحب صادقة".<br/><br/>واستكملت: "كل سنة وانت الراجل الوحيد اللى بخاف على زعله واخاف منه والسند والضهر وأكتر واحد بينقدنى وابقى مش طايقاه وبحبه".</p>
      <figure>
        <embed-post data-src="https://www.instagram.com/p/B5Erj2EFUAs" data-service="Instagram"/>
      </figure>
    </article>
  </body>
</html>