<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/mes-100-oficines-correus-vendran-bitllets-ave-llarga-mitjana-distancia-renfe"/>
    <meta property="og:site_name" content="Diari La Veu"/>
    <meta property="article:published_time" content="2019-11-21T10:38:00+00:00"/>
    <meta property="og:title" content="Més de 120 oficines de Correus vendran bitllets d'AVE i de llarga i mitjana distància de Renfe"/>
    <meta property="og:description" content="Per mitjà d'aquest conveni es podran beneficiar més de 1,87 milions de valencians que fins ara no disposaven de punt de venda presencial"/>
  </head>
  <body>
    <article>
      <h1>Més de 120 oficines de Correus vendran bitllets d'AVE i de llarga i mitjana distància de Renfe</h1>
      <h2>El conveni entre ambdues empreses públiques permet que més de 1,87 milions de valencians puguen disposar d'un punt de venda presencial</h2>
      <address><time datetime="2019-11-21T10:38:00+00:00">21 Nov 2019, 10:38</time> by <a rel="author">DLV</a></address>
      <p>VALÈNCIA. Renfe i Correus han signat un acord comercial pel qual 122 oficines postals del territori valencià passaran a vendre bitllets d'AVE i de Llarga i Mitjana distància a través d'una agència de viatges autoritzada. Per mitjà d'aquest conveni es podran beneficiar més de 1,87 milions de valencians que fins ara no disposaven de punt de venda presencial, segons ha informat Renfe en un comunicat aquest dijous.<br/><br/>L'acord, que obri una nova etapa en la relació entre totes dues empreses públiques, implica per a Correus la possibilitat de seguir implementant l'estratègia de diversificació amb les seues oficines com a canal de distribució i venda.<br/><br/>Per a Renfe, suposa el compliment de l'objectiu de servei públic essencial en tant que del total d'oficines de correus on es posarà a la disposició dels usuaris bitllets de transport ferroviari, 1.297 es troben en zones rurals o de baixa densitat de població. En elles, resideixen més de 15 milions de ciutadans i fins ara no existien punts d'accés per a l'obtenció presencial de bitllets de Renfe.<br/><br/>Amb l'acord, es creen punts de venda en 55 municipis de la demarcació d'Alacant, amb un abast de 961.000 residents. Disposaran d'aquest servei Agost, Albatera, Alcoi, l'Alfàs del Pi, Almoradí, Altea, Asp, Banyeres de Mariola, Beneixama, Benejússer, Benidorm, Benissa, el Poble Nou de Benitatxell, Biar, Bigastre, Callosa d'en Sarrià, Calp, el Campello, Castalla, Catral, Coix, Dénia, Dolores, Finestrat, Gata de Gorgos, Guardamar del Segura, Ibi, Montfort, Monòver, Moraira, Muro, Mutxamel, la Nucia, Ondara, Onil, Orba, Oriola Costa, Pedreguer, Pego, Petrer, el Pilar de la Foradada, el Pinós, Polop, Redovà, Rojals, Sant Fulgenci, Sant Miquel de les Salines, Sant Joan d'Alacant, Santa Pola, Teulada, Torrevella, el Verger, la Vila Joiosa, Xàbia i Xixona.<br/><br/>A la demarcació de Castelló, es podran beneficiar més de 100.00 persones. Suposa la creació de 13 nous punts de venda en localitats que fins ara no disposaven: Albocàsser, l'Alcora, Alcossebre, les Alqueries, Betxí, Borriol, Morella, Onda, Peníscola, Sant Mateu, la Vall d'Uixó, Vilafranca i Viver.<br/><br/>A la demarcació de València, es podran beneficiar més de 809.000 persones que fins ara no disposaven de punt de venda presencial. Suposa la creació de 54 nous punts de venda en les localitats de: Ademús, Aielo de Malferit, Alaquàs, Alberic, Alboraia, Alcàsser, l'Alcúdia, Alginet, Almàssera, Aiora, Benaguasil, Beniparrell, Bétera, Bocairent, Burjassot, Canals, Carlet, Castelló de la Ribera, Catadau, Xelva, l'Eliana, Énguera, Foios, la Font de la Figuera, Godella, Guadassuar, la Canyada, la Pobla de Farnals, Llíria, Manises, Massamagrell, Mislata, Moncada, Montserrat, Museros, Nàquera, Oliva, l'Olleria, Paiporta, Paterna, Picanya, Picassent, la Pobla de Vallbona, Quart de Poblet, Rafelbunyol, Riba-roja de Túria, Rocafort, Sant Antoni de Benaixeve, Tavernes Blanques, Torrent, Turís, Vilamarxant, Vilallonga  i el Villar.</p>
      <h3>AGERMANA'T</h3>
      <p>
        <b>Necessitem la teua ajuda per a fer econòmicament viable Diari La Veu. Si vols continuar informant-te en valencià, <a href="https://diarilav.eu/agermanat">agermana't ara</a>!</b>
      </p>
      <related>
        <h4>Les més llegides</h4>
        <a href="https://www.diarilaveu.com/ni-castello-ribera-ni-villanueva-castellon-consistori-inicia-tramits-nom-consens"/>
        <a href="https://www.diarilaveu.com/oposicio-carrega-ribo-grezzi-dimissio-secretari-emt-valencia"/>
        <a href="https://www.diarilaveu.com/apunt-estrena-parany-ficcio-produccio-propia-ambientada-valencia-capital-ii-republica"/>
        <a href="https://www.diarilaveu.com/direccio-presidencia-consellers-profundes-renovacions-afrontar-a-punt-imminentment"/>
        <a href="https://www.diarilaveu.com/psoe-arrabassa-alcaldia-palma-de-gandia-compromis-suport-del-pp"/>
      </related>
    </article>
  </body>
</html>