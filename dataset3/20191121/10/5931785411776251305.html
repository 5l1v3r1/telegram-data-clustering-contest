<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/21/klipersi-nakon-produzetka-vece-karijere-robinsona-prva-trojka-simonsa/"/>
    <meta property="og:site_name" content="Sportska centrala"/>
    <meta property="article:published_time" content="2019-11-21T10:17:07+00:00"/>
    <meta property="og:title" content="Klipersi nakon produžetka, veče karijere Robinsona, prva trojka Simonsa"/>
    <meta property="og:description" content="Osim duela u Denveru i Dalasu prethodne večeri odigrano je još 9 utakmica u NBA ligi. Filadelfija je savladala Njujork, a meč će ostati upamćen i po prvoj NBA trojci Bena Simonsa. Australijanac je ubacio 18 poena uz 13 asistencija, a efikasniji je bio Embid, takođe sa dabl-dablom, 23 poena i 12 skokova. Kod Njujorka […]"/>
  </head>
  <body>
    <article>
      <h1>Klipersi nakon produžetka, veče karijere Robinsona, prva trojka Simonsa</h1>
      <address><time datetime="2019-11-21T10:17:07+00:00">21 Nov 2019, 10:17</time> by <a rel="author">Zile</a></address>
      <p>Osim duela u Denveru i Dalasu prethodne večeri odigrano je još 9 utakmica u <a href="https://www.sportskacentrala.com/tag/nba/">NBA</a> ligi.</p>
      <p>Filadelfija je savladala Njujork, a meč će ostati upamćen i po prvoj NBA trojci Bena Simonsa. Australijanac je ubacio 18 poena uz 13 asistencija, a efikasniji je bio Embid, takođe sa dabl-dablom, 23 poena i 12 skokova. Kod Njujorka Moris je postigao 22 poena uz 13 skokova, dok su Rendl i Nkitilina dodali po 17.</p>
      <p>Najfikasniji meč večeri odigrali su Vašington i San Antonio. Sparsi su doživeli sedmi uzastopni poraz, a Vizardse je predvodio Bredli Bil sa 33 poena od čega je 21 postigao u trćoj četvrtini uz šut 9/9 u tom periodu igre. Bertans i Smit sa klupe su doprineli sa po 21 poenom, dok je Hačimura ubacio 15. Kod San Antonija DeRozan je bio najefikasniji sa 31 poenom.</p>
      <p>Milvoki je u Atlanti došao do pete vezane pobede predvođen Janisom Adetokumbom koji je imao učinak od 33 poena, 11 skokova i 4 asistencije. Pratio ga je Bledso sa 28 poena, dok su kod Hoksa u prvom planu bili Hanter sa 27, te sjajni Jang sa 25 poena i 8 asistencija.</p>
      <p>Bruklin je bio bolji od Šarlota predvođen Alenom (22 poena, 14 skokova), Prinsom i Dinvidijem (obojica po 20 poena). Kod Hornetsa Rozijer 18 poena, Grejem 17, a Mank 13 poena.</p>
      <p>Majami je zadržao stoprocentan učinak na svom parketu ove sezone. Dankan Robinson je bio najefikasniji sa 29 poena, upisavši svoje ime u istoriju franšize – postigao je čak 7 trojki u drugoj četvrtini, osam u prvom poluvremenu što mu je doneo i rekordan broj poena u dosadašnjem toku karijere. Odličan je bio i Tajler Hero sa 22 poena, dok je Batler ubacio poen manje. Kod Klivlenda bolji od ostalih bio je Kevin Lav sa 25 poena i 13 skokova.</p>
      <p>Mini seriju od tri vezane pobede Orlanda prekinuo je Toronto. VanVlit je bio najefikasniji sa 24 poena, Dejvis je dodao 19, a Siakam 18 uz 11 skokova. Kod Orlanda Furnije 21 poen, Ajzak 16 poena, 13 skokova.</p>
      <p>Čikago je bio bolji od Detroita uz 24 poena Markanena i po 15 poena Herisona i Satoranskog. Kod Pistonsa Rouz 18, Grifin 16 poena.</p>
      <p>Juta je trijumfovala u Minesoti predvođena Bogdanovićem i Mičelom. Hrvatski reprezentativac postigao je 30 poena (6/11 trojke), a američki 26 (trojke 5/10). Kod Minesote Vigins je bio najefikasniji sa 22 poena.</p>
      <p>Najneizvesnije je bilo u Stejpls Centru gde su LA Klipersi posle produžetka savladali Boston. Prvi put u ekipi Klipersa bili su Kavai Lenard i Pol Džordž koji su zajedno postigli 52 poena (Lenard 27, Džordž 25), a pratio ih je Leonard sa 17 poena. Kod Seltiksa Tejtum 30, Smart 15, a Vonamejker 14 poena.</p>
      <p>Filadelfija – Njujork 109:104<br/>Vašington – San Antonio 138:132<br/>Atlanta – Milvoki 127:135<br/>Bruklin – Šarlot 101:91<br/>Majami – Klivlend 124:100<br/>Toronto – Orlando 113:97<br/>Čikago – Detroit 109:89<br/>Minesota – Juta 95:103<br/>LA Klipers – Boston 107:104 (97:97)</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/21/jokic-vodio-denver-do-pobede-nad-hjustonom-kosarkaska-klinika-luke-doncica-video/"/>
        <a href="https://www.sportskacentrala.com/2019/11/17/klipersi-brojali-do-150-harden-do-49-portland-pokvario-vece-tima-dankana-video/"/>
        <a href="https://www.sportskacentrala.com/2019/11/16/nba-top-10-monk-za-pobedu-beli-na-posteru-video/"/>
        <a href="https://www.sportskacentrala.com/2019/11/16/bogdan-parirao-lebronu-ali-su-se-lejkersi-provukli-protiv-kingsa-video/"/>
        <a href="https://www.sportskacentrala.com/2019/11/12/nba-top-10-zakucavanja-taunsa-micela-video/"/>
        <a href="https://www.sportskacentrala.com/2019/11/12/guduric-sa-memfisom-pokvario-svecanost-u-teksasu/"/>
        <a href="https://www.sportskacentrala.com/2019/11/09/vece-karijere-lilarda-i-rasela-bojan-bogdanovic-brzi-od-sirene-video/"/>
        <a href="https://www.sportskacentrala.com/2019/11/09/jokic-za-pobedu-sekund-pre-kraja-bogdanovic-i-bjelica-sipali-trojke-video/"/>
        <a href="https://www.sportskacentrala.com/2019/11/06/nba-top-5-kad-sparsi-upadnu-u-jangovu-vrtesku-video/"/>
      </related>
    </article>
  </body>
</html>