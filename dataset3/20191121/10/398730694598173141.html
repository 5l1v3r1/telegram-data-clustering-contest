<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/fotboll/politiker-satter-press-pa-uefa-vill-porta-lander-for-fotbollsrasism/"/>
    <meta property="og:site_name" content="DN.SE"/>
    <meta property="article:published_time" content="2019-11-21T10:42:50+00:00"/>
    <meta property="og:title" content="Politiker sätter press på Uefa – vill porta länder för fotbollsrasism"/>
    <meta property="og:description" content="Politiker sätter press på Uefa – vill porta länder för fotbollsrasism"/>
  </head>
  <body>
    <article>
      <h1>Politiker sätter press på Uefa – vill porta länder för fotbollsrasism</h1>
      <address><time datetime="2019-11-21T10:42:50+00:00">21 Nov 2019, 10:42</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>144 EU-parlamentariker sätter press på Europeiska fotbollsförbundet (Uefa) i arbetet mot rasism och diskriminering.</b>
      </p>
      <p>I ett brev till Uefas ordförande Aleksander Ceferin kräver parlamentarikerna att ”Uefa gör allvar av de fina ord man använder och vågar porta de länder som har återkommande problem med rasism på läktarna”, enligt ett pressmeddelande från Centerpartiet.</p>
      <p><b>Nederländska ledamoten Samira Rafaela</b> ligger bakom brevet och initiativet kommer efter flera uppmärksammade händelser på både internationell och nationell nivå i Europa.</p>
      <p>I fredags stoppades Sveriges EM-kvalmatch borta mot Rumänien (2–0) sedan Alexander Isak bland annat utsatts för rasistiska tillmälen. I söndags avbröts nederländska division 2-matchen Den Bosch–Excelsior (3–3) sedan bortalagets Ahmad Mendes Moreira blivit drabbats.</p>
      <p>
        <a href="https://www.dn.se/sport/fotboll/rumanien-utreds-efter-rasistiska-glapord-mot-isak/">Läs mer: Rumänien utreds efter rasistiska glåpord mot Isak</a>
      </p>
    </article>
  </body>
</html>