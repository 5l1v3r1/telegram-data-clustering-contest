<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/21/mitsotakis-plenkovic-efkairia-nea-filodoksi-atzenta-dyo-xwres"/>
    <meta property="og:site_name" content="euronews"/>
    <meta property="article:published_time" content="2019-11-21T10:26:44+00:00"/>
    <meta property="og:title" content="Μητσοτάκης σε Πλένκοβιτς: Ευκαιρία για μία νέα, φιλόδοξη ατζέντα για τις δύο χώρες"/>
    <meta property="og:description" content="Αισιόδοξος για τις προοπτικές που ανοίγονται με τη νέα ατζέντα της Ευρωπαϊκής Επιτροπής, δήλωσε ο πρωθυπουργός της Ελλάδας κατά τη συνάντησή με τον Κροάτη ομόλογό του"/>
  </head>
  <body>
    <article>
      <h1>Μητσοτάκης σε Πλένκοβιτς: Ευκαιρία για μία νέα, φιλόδοξη ατζέντα για τις δύο χώρες</h1>
      <address><time datetime="2019-11-21T10:26:44+00:00">21 Nov 2019, 10:26</time> by <a rel="author">euronews </a></address>
      <p>Αισιόδοξος για τις προοπτικές που ανοίγονται με τη νέα ατζέντα της Ευρωπαϊκής Επιτροπής, δήλωσε ο πρωθυπουργός Κυριάκος Μητσοτάκης <a href="https://gr.euronews.com/2019/11/21/synantisi-mitsotaki-plenkovits-kroatia">κατά τη συνάντησή του με τον Κροάτη ομόλογό του,</a> Αντρέι Πλένκοβιτς.</p>
      <p>Ο κ. Πλένκοβιτς υποδέχθηκε τον κ. Μητσοτάκη στο πρωθυπουργικό γραφείο του στο Ζάγκρεμπ στις 8το πρωί και είχαν 40λεπτη συνομιλία.</p>
      <figure>
        <iframe data-src="https://twitter.com/euronewses/status/1197440310730727424" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Είναι ευκαιρία να τεθεί μια νέα φιλόδοξη ατζέντα και για τις δύο χώρες, σημείωσε ο κ. Μητσοτάκης και εξέφρασε την πεποίθηση ότι ο λαϊκισμός σε όλη την Ευρώπη μπορεί να ηττηθεί, τονίζοντας την ανάγκη να συνεχίσει χωρίς τακτικισμούς, αλλά με ορθολογικές πολιτικές. Σε αυτό το σημείο επισήμανε πως «είμαστε συνεπείς με αυτά που είχαμε δηλώσει πριν εκλεγούμε». Διαβεβαίωσε πως η Ελλάδα θα συνεχίσει την πορεία για μια βιώσιμη ανάπτυξη, που -όπως υπογράμμισε- είναι προτεραιότητα για μας. Τόνισε, επίσης, πως η κατάσταση στη χώρα μας έχει βελτιωθεί σημαντικά τους τελευταίους μήνες με τις πολιτικές που υλοποιεί η κυβέρνηση. Τέλος, ο πρωθυπουργός συνεχάρη τον κ. Πλένκοβιτς για την «εξαιρετική διοργάνωση» του συνεδρίου του ΕΛΚ.</p>
      <p>Από την πλευρά του, ο Κροάτης πρωθυπουργός εξέφρασε τη βούλησή του για συνέχιση των διμερών σχέσεων των δύο χωρών.</p>
      <p>Στις 10:00 (11:00 ώρα Ελλάδος) ο κ. Μητσοτάκης θα συμμετάσχει σε πάνελ του συνεδρίου με θέμα τις πρωτοβουλίες του ΕΛΚ για την αντιμετώπιση της κλιματικής αλλαγής. Λίγα λεπτά πριν από το μεσημέρι, στις 11:50 ο πρωθυπουργός θα εκφωνήσει την κεντρική ομιλία του στην ολομέλεια του συνεδρίου του ΕΛΚ, κατά την οποία αναμένεται να αναφερθεί εκτενώς στο προσφυγικό-μεταναστευτικό.</p>
    </article>
  </body>
</html>