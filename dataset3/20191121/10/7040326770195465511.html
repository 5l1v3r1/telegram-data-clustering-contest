<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/15-feto-suphelisinden-biri-tutuklandi-1390213"/>
    <meta property="og:site_name" content="Karar.com"/>
    <meta property="article:published_time" content="2019-11-21T10:38:00+00:00"/>
    <meta property="og:title" content="15 FETÖ şüphelisinden biri tutuklandı"/>
    <meta property="og:description" content="Trabzon merkezli 10 ilde FETÖ'nün askeri yapılanmasına yönelik operasyonda gözaltına alınan 15 şüpheliden 1'i tutuklandı."/>
  </head>
  <body>
    <article>
      <h1>15 FETÖ şüphelisinden biri tutuklandı</h1>
      <address>
        <time datetime="2019-11-21T10:38:00+00:00">21 Nov 2019, 10:38</time>
      </address>
      <p>
        <b>Trabzon merkezli 10 ilde FETÖ'nün askeri yapılanmasına yönelik operasyonda gözaltına alınan 15 şüpheliden 1'i tutuklandı.</b>
      </p>
      <p>Trabzon Cumhuriyet Başsavcılığı'nca, FETÖ/PDY içerisinde ankesörlü telefonlarla ardışık arama yöntemini kullandıkları ileri sürülen ve 8 Kasım'da Trabzon, Muğla, Hakkari, Tekirdağ, Amasya, Erzincan, Kırklareli, Antalya, Mersin ve Bursa'da düzenlenen eş zamanlı operasyonda gözaltına alınan 15 şüpheli emniyetteki işlemlerinin ardından adliyeye sevk edildi.</p>
      <p>Aralarında muvazzaf yüzbaşı, astsubay, teğmen, uzman çavuş ve ihraç edilen askeri öğrencilerin de yer aldığı zanlılar, savcılık sorgusunun ardından mahkemeye çıkarıldı.</p>
      <p>
        <b>6 ŞÜPHELİ ADLİ KONTROLLE SERBEST</b>
      </p>
      <p>Şüphelilerden bir askeri öğrenci tutuklandı, örgütün mahrem imamları ile ankesörlü telefonlarla ardışık arama yöntemini kullanarak irtibatlaştıklarını itiraf eden 8 şüpheli etkin pişmanlık hükümlerinden yararlandı, 6 şüpheli ise adli kontrol şartıyla serbest bırakıldı.</p>
      <p>İfadelerinde, örgüt tarafından askeri okullara yerleştirildiklerini belirten askeri öğrenciler, 2015-2016 yılları arasında ardışık arama yöntemiyle 'mahrem imam' tarafından arandıklarını ve sohbet toplantılarına katıldıklarını anlattı.</p>
      <p>
        <b>TRABZON/AA</b>
      </p>
      <related>
        <a href="https://www.karar.com/guncel-haberler/fetonun-hawala-taktigi-desifre-edildi-1388855"/>
      </related>
      <related>
        <a href="https://www.karar.com/guncel-haberler/fetoye-finans-baskini-79-supheli-hakkinda-gozalti-1388629"/>
      </related>
    </article>
  </body>
</html>