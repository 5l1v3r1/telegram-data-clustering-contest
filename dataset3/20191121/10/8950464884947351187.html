<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.techbyte.sk/2019/11/redmi-k30-120-hz-displej/"/>
    <meta property="og:site_name" content="TECHBYTE.sk"/>
    <meta property="article:published_time" content="2019-11-21T10:05:10+00:00"/>
    <meta property="og:title" content="Redmi K30: Novinka strednej triedy by mohla ponúknuť 120 Hz displej"/>
    <meta property="og:description" content="Nové zariadenie od Xiaomi, ktoré sa skrýva za kódovým označením Pheonix, bude vybavené 120 Hz displejom a snímačom odtlačkov prstov na bočnej hrane."/>
  </head>
  <body>
    <article>
      <h1>Redmi K30: Novinka strednej triedy by mohla ponúknuť 120 Hz displej</h1>
      <h2>Xiaomi s prekvapeniami na tento rok ešte nekončí.</h2>
      <address><time datetime="2019-11-21T10:05:10+00:00">21 Nov 2019, 10:05</time> by <a rel="author" href="https://www.techbyte.sk/author/roman/" target="_blank">Roman Drexler</a></address>
      <p>
        <b>Po skutočne obrovskej náloži nových zariadení, ktorá sa na nás zosypala za posledných niekoľko mesiacov, by si jeden myslel, že posledné dni roku už nebudú také bohaté. Do začiatku roku 2020 sa však ešte dočkáme nejedného prekvapenia.</b>
      </p>
      <p>Presne tak môžeme označiť aj očakávaný smartfón značky <a href="https://www.techbyte.sk/2019/11/redmi-note-8t-oficialne/">Redmi</a>, konkrétne Redmi K30, ktorý sme vám <a href="https://www.techbyte.sk/2019/10/redmi-k30-dual-5g/">sčasti priblížili</a> ešte minulý mesiac. Teraz sa ale dozvedáme niekoľko ďalších zaujímavých noviniek.</p>
      <p>Ako píše web <a href="https://www.gizmochina.com/2019/11/20/redmi-k30-feature-side-mounted-fingerprint-sensor-120hz-display/">gizmochina.com</a>, nové zariadenie od <a href="https://www.techbyte.sk/2019/11/xiaomi-telefony-5g-siete/">Xiaomi</a>, ktoré sa skrýva za označením <b>Pheonix</b>, bude vybavené <b>120 Hz displejom</b> a snímačom odtlačkov prstov na bočnej hrane. Ako prví s touto informáciou prišli redaktori z <i>XDA Developers</i>, ktorí ju získali priamo z <a href="https://www.techbyte.sk/2019/11/xiaomi-miui-11-varovanie-pred-zemetraseniami/">MIUI 11</a>. Existuje teda pravdepodobnosť, že práve Pheonix je vlastne pripravovaný Redmi K30.</p>
      <figure>
        <img src="https://www.techbyte.sk/wp-content/uploads/2019/11/redmi-k30.jpg"/>
        <figcaption>Zdroj: gizmochina.com</figcaption>
      </figure>
      <p>Redmi K30 má byť smartfón patriaci do strednej triedy, a tak by bolo naozaj prekvapením, ak by dorazil so 120 Hz displejom. Iné telefóny spadajúce do tejto kategórie totiž ponúkajú <b>60 až 90 Hz displeje</b>.</p>
      <p>Predpokladané špecifikácie taktiež často spomínajú <b>60 Mpx</b> senzor od <a href="https://www.techbyte.sk/2019/11/sony-potvrdzuje-android-10-pre-smartfony-xperia1-xperia-5/">Sony</a> (IMX686) a duálnu 5G konektivitu.</p>
    </article>
  </body>
</html>