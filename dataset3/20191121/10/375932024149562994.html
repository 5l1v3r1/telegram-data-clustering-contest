<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/gazdasag/gazdasagpolitika/johet-a-masodik-gazdasagvedelmi-akcioterv-1883187/"/>
    <meta property="og:site_name" content="Világgazdaság"/>
    <meta property="article:published_time" content="2019-11-21T10:51:00+00:00"/>
    <meta property="og:title" content="Jöhet a második gazdaságvédelmi akcióterv"/>
    <meta property="og:description" content="Várhatóan öt százalék körül alakul a magyar gazdaság idei növekedése, ami az Európai Unióban akár a legjobb is lehet - jelentette ki Gulyás Gergely."/>
  </head>
  <body>
    <article>
      <h1>Jöhet a második gazdaságvédelmi akcióterv</h1>
      <address><time datetime="2019-11-21T10:51:00+00:00">21 Nov 2019, 10:51</time> by <a rel="author">MTI / VG</a></address>
      <h4>Várhatóan öt százalék körül alakul a magyar gazdaság idei növekedése – mondta Gulyás Gergely, Miniszterelnökséget vezető miniszter csütörtöki budapesti sajtótájékoztatóján.</h4>
      <p>Gulyás Gergely kiemelte:</p>
      <aside>még nem áll minden adat a rendelkezésre, de a növekedési érték az Európai Unióban akár a legjobb is lehet.</aside>
      <p>Ugyanakkor jelezte, Magyarország nem független az Európai Unió más tagállamainak gazdaságától. Azért, hogy a negatív gazdasági folyamatok a lehető legkisebbek hatással bírjanak hazánkra, és a magyar gazdaságot a recesszió közeli állapotoktól megóvják, második gazdaságvédelmi akciótervet kíván a kormány elfogadni a következő év legelején – jelezte a miniszter.</p>
      <h3>A legfontosabb portfóliót kapta Magyarország</h3>
      <p>Magyarország ez európai uniós csatlakozása óta most kapta meg a legfontosabb portfóliót – mondta a Miniszterelnökséget vezető miniszter.</p>
      <p>A tárcavezető üdvözölte, hogy Várhelyi Olivér lesz az új Európai Bizottság magyar tagja, valamint a bővítés- és szomszédságpolitikát kapja portfólióként.</p>
      <figure>
        <img src="https://www.vg.hu/wp-content/uploads/2019/02/DYT20190208001.jpg"/>
        <figcaption>Gulyás Gergely Miniszterelnökséget vezető miniszter<br/>Fotó: MTI/Illyés Tibor</figcaption>
      </figure>
      <p>Gulyás Gergely hangsúlyozta: azt várják az új Európai Bizottságtól, hogy javít az elrontott bevándorláspolitikán, nem konfliktust, hanem konszenzust keres ebben a kérdésben, továbbá a gazdaságpolitika irányán is változtat, valamennyi nagyhatalommal jó és korrekt kapcsolatokra törekszik, és megerősíti az európai életforma védelmét.</p>
    </article>
  </body>
</html>