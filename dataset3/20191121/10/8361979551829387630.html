<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/pogoda-v-ukrajini-poholodannya-z-doshchem-i-mokrim-snigom-50054852.html"/>
    <meta property="og:site_name" content="НВ"/>
    <meta property="article:published_time" content="2019-11-21T10:50:00+00:00"/>
    <meta property="og:title" content="Похолодання з дощем і мокрим снігом. Став відомий прогноз погоди на найближчі дні"/>
    <meta property="og:description" content="У найближчу добу, 22 листопада, температура повітря в Україні продовжить знижуватися, на заході, півдні і сході країни збережеться вітряна погода."/>
  </head>
  <body>
    <article>
      <h1>Похолодання з дощем і мокрим снігом. Став відомий прогноз погоди на найближчі дні</h1>
      <h2>У найближчу добу, 22 листопада, температура повітря в Україні продовжить знижуватися, на заході, півдні і сході країни збережеться вітряна погода.</h2>
      <address>
        <time datetime="2019-11-21T10:50:00+00:00">21 Nov 2019, 10:50</time>
      </address>
      <p>Про це повідомляє <a href="https://interfax.com.ua/">Інтерфакс-Україна</a> з посиланням на Укргідрометцентр.</p>
      <p>У п’ятницю по всій Україні - без опадів. Вітер східний та південно-східний, 7−12 м/с, у східній, південній та західній частинах пориви 15−20 м/с, в Приазов'ї 25−28 м/с.</p>
      <p>Температура вночі 5−10° морозу, в східних областях до 13° морозу, вдень від 3° морозу до 2° тепла; в західних областях, на півдні Одещини та в Криму вночі від 1° тепла до 4° морозу, вдень 0−5° тепла; на Закарпатті вночі 2−7° тепла, вдень 6−11°.</p>
      <p>У Києві - без опадів. Вітер південно-східний, 7−12 м/с. Температура вночі 6−8°, вдень 1−3° морозу.</p>
      <p>У суботу, 23 листопада, в Україні без опадів, лише в західних областях і в Одеській області місцями невеликий дощ і мокрий сніг. Вітер східний та південно-східний, 7−12 м/с, у східній та південній частині пориви 15−20 м/с.</p>
      <p>Температура вночі 4−9° морозу, в східних областях до 13° морозу, вдень від 3° тепла до 3° морозу; в західних, південних областях та в Криму вночі 0−5° морозу, вдень 0−4° тепла; на Закарпатті вночі 0−5° тепла, вдень 7−12°.</p>
      <p>У Києві - без опадів. Вітер південно-східний, 7−12 м/с. Температура вночі 5−7°, вдень близько 0°.</p>
    </article>
  </body>
</html>