<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/adrian-celentano-chiama-altro-cantante-dopo-rifiuto-al-bano-carrisi/658084/"/>
    <meta property="og:site_name" content="DiLei"/>
    <meta property="article:published_time" content="2019-11-21T10:55:41+00:00"/>
    <meta property="og:title" content="Adrian, Celentano chiama un altro cantante dopo il rifiuto di Al Bano"/>
    <meta property="og:description" content="Dopo il rifiuto di Al Bano Carrisi, Celentano ci riprova e porta nello show Adrian un altro cantante famoso."/>
  </head>
  <body>
    <article>
      <h1>Adrian, Celentano chiama un altro cantante dopo il rifiuto di Al Bano</h1>
      <h2>Dopo il rifiuto di Al Bano, Celentano porta nello show Adrian un altro cantante famoso</h2>
      <address>
        <time datetime="2019-11-21T10:55:41+00:00">21 Nov 2019, 10:55</time>
      </address>
      <p>Dopo il <b>rifiuto di Al Bano Carrisi</b>, che ha rinunciato a partecipare ad <b><i>Adrian</i></b>, Celentano ci riprova con un altro cantante. Nella nuova puntata del programma infatti ospiterà <b>Biagio Antonacci</b> oltre ad <b>Andrea Scanzi</b>. Si tratta del terzo appuntamento con la trasmissione creata dal Molleggiato e da sempre al centro delle polemiche.</p>
      <p>Per ora non è chiaro cosa succederà nel nuovo appuntamento, l’unica certezza è che non ci sarà <a href="https://dilei.it/vip/adrian-adriano-celentano-ci-riprova-con-al-bano-carrisi-rifiuta/657236/">Al Bano Carrisi,</a> come aveva sperato <b>lo stesso Celentano.</b> Dopo un <a href="https://dilei.it/vip/video/adrian-celentano-ritorna-attacca-pubblico-per-flop/653640/">lungo stop durato mesi,</a> l’artista è tornato su Canale Cinque con il suo <b>innovativo show</b>, ma gli ascolti, nonostante i numerosi tentativi del cantante, non sono migliorati.</p>
      <p>A salire sul palco per supportarlo grandi nomi della tv e dello spettacolo, da <a href="https://dilei.it/vip/video/celentano-torna-tv-adrian-non-convince/653607/">Paolo Bonolis a Carlo Conti</a>, passando per <b>Gianni Morandi</b> e ovviamente <a href="https://dilei.it/vip/video/adrian-celentano-bacia-maria-de-filippi-costanzo-interviene/655966/">Maria De Filippi</a>. La moglie di Costanzo e regina di <b>Mediaset</b> ha preso in mano il programma, raccontando la storia di Celentano e baciando lo showman sul palco, ma anche questo non è bastato per <b>convincere il pubblico.</b></p>
      <p>L’asso nella manica di Adriano per il<b> terzo appuntamento di Adrian</b> doveva essere <b>Al Bano Carrisi</b>, ma il cantante di Cellino San Marco ha declinato l’invito perché si trova in tour. Al suo posto ci saranno <b>Biagio Antonacci e Andrea Scanzi</b> che cercheranno di raccontare il mondo di Celentano e il messaggio che vuole diffondere con <b>il suo cartone animato</b>.</p>
      <p>Se il Molleggiato non ha mai commentato gli <b>ascolti bassi</b> e le voci di un flop, proprio come la moglie <a href="https://dilei.it/vip/adrian-celentano-flop-si-dichiara-claudia-mori-lei-tace/656486/">Claudia Mori</a>, per difenderlo è scesa in campo la figlia <a href="https://dilei.it/vip/adrian-rosita-celentano-nega-flop-accusa-pubblico/657715/">Rosita</a>. La giovane Celentano ha difeso il lavoro del padre, affermando che il pubblico non è ancora pronto per comprendere<b> la portata di <i>Adrian.</i></b></p>
      <p>“Adrian non può essere capito adesso – <b>ha spiegato</b> al <i>Corriere della Sera</i> -, ma va bene così: mio padre è da una vita che fa cose che sul momento non vengono capite dal pubblico”.</p>
      <related>
        <h4>Leggi anche</h4>
        <a href="https://dilei.it/vip/adrian-adriano-celentano-ci-riprova-con-al-bano-carrisi-rifiuta/657236/"/>
        <a href="https://dilei.it/vip/adrian-rosita-celentano-nega-flop-accusa-pubblico/657715/"/>
        <a href="https://dilei.it/vip/adrian-gerry-scotti-svela-retroscena-celentano/656589/"/>
        <a href="https://dilei.it/vip/adrian-celentano-non-molla-dopo-flop-chiama-maria-de-filippi/654426/"/>
        <a href="https://dilei.it/vip/video/adrian-teme-montalbano-cambio-di-palinsesto-e-retroscena-su-celentano/585598/"/>
      </related>
    </article>
  </body>
</html>