<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/top-10-cele-mai-faimoase-asasinate-28889.html"/>
    <meta property="og:site_name" content="Timpul.md"/>
    <meta property="article:published_time" content="2019-11-21T10:15:00+00:00"/>
    <meta property="og:title" content="Top 10 cele mai faimoase ASASINATE"/>
    <meta property="og:description" content="Încă de pe timpul regelui Eglon, care a fost înjunghiat în anul 1200 î.Hr., liderii mondiali au fost asasinaţi din diferite motive: de la faptul că erau consideraţi a fi o ameninţare pentru alţi lideri până la viziunile lor politice."/>
  </head>
  <body>
    <article>
      <h1>Top 10 cele mai faimoase ASASINATE</h1>
      <address>
        <time datetime="2019-11-21T10:15:00+00:00">21 Nov 2019, 10:15</time>
      </address>
      <p>
        <b>Încă de pe timpul regelui Eglon, care a fost înjunghiat în anul 1200 î.Hr., liderii mondiali au fost asasinaţi din diferite motive: de la faptul că erau consideraţi a fi o ameninţare pentru alţi lideri până la viziunile lor politice.</b>
      </p>
      <p><a href="http://www.toptenz.net/">Toptenz.net</a> prezintă topul asasinatelor care au avut cea mai mare influenţă asupra unei ţări. <br/><br/><b>10. Benazir Bhutto - fostul prim-ministru al Pakistanului, 2007</b></p>
      <figure>
        <img src="https://www.timpul.md/uploads/images/11-2011/Benazir-Bhutto.jpg"/>
      </figure>
      <p>Benazir Bhutto a avut o influenţă considerabilă asupra politicii pakistaneze - ea reprezenta o voce moderată într-o ţară plină de extremism. Moartea ei a lăsat un gol pe care nici un lider de opoziţie nu a fost capabil să-l umple şi o naţiune din ce în ce mai instabilă şi periculoasă. A fost asasinată pe 27 decembrie 2007, în timpul unei manifestaţii desfăşurate la Rawalpindi.</p>
      <p>
        <b>9. Reinhard Heydrich - succesorul lui Hitler, 1942</b>
      </p>
      <figure>
        <img src="https://www.timpul.md/uploads/images/11-2011/Reinhard-Heydrich.jpg"/>
      </figure>
      <p>Reinhard Heydrich, cel care ar fi trebuit să fie succesorul lui Adolf Hitler, a fost singurul care ar fi putut câştiga războiul pentru Germania dacă nu ar fi fost ucis de către partizanii cehi, pe străzile din Praga, pe 4 iunie 1942. Dacă ar fi succedat „tronul Fuhrer-ului”, multe greşeli făcute de Hitler în ultimii ani ai războiului ar fi putut fi evitate.</p>
      <p>
        <b>8. Indira Gandhi - prim-ministru indian, 1984</b>
      </p>
      <figure>
        <img src="https://www.timpul.md/uploads/images/11-2011/Indira-Gandhi.jpg"/>
      </figure>
      <p>Ca şi Benazir Bhutto, Indira Gandhi a fost vocea de modernizare a ţării timp de 15 ani, iar moartea sa a dus la o perioadă de instabilitate politică în India. Indira a fost asasinată pe 31 octombrie 1984 de către doi dintre bodyguarzii ei, la reşedinţa sa din New Delhi.</p>
      <p>
        <b>7. John F. Kennedy - preşedinte al Statelor Unite, 1963</b>
      </p>
      <figure>
        <img src="https://www.timpul.md/uploads/images/11-2011/John-F_-Kennedy-570x438.jpg"/>
      </figure>
      <p>John F. Kennedy a fost unul dintre cei patru presedinţi americani care a murit asasinat. Moartea sa însă, a avut cel mai mare impact asupra psihicului populaţiei americane. Kennedy a fost omorât la Dallas pe 22 noimebrie 1963.</p>
      <p>
        <b>6. Mahatma Gandhi - politician şi lider spiritual, 1948</b>
      </p>
      <figure>
        <img src="https://www.timpul.md/uploads/images/11-2011/Mahatma-Gandhi-570x389.jpg"/>
      </figure>
      <p>Liderul spiritual indian, Mahatma Gandhi a fost împuşcat pe străzile din New Delhi de către un student pe 30 ianuarie 1948. Asasinarea sa a fost o lovitura grea nu numai pentru India, dar şi pentru întreaga lume.</p>
      <p>
        <b>5. Julius Caesar - împărat al Romei, 44 î. Hr.</b>
      </p>
      <figure>
        <img src="https://www.timpul.md/uploads/images/11-2011/Julius-Caesar.jpg"/>
      </figure>
      <p>Iulius Cezar a fost una dintre cel mai influente personalităţi din istorie. Împăratul Imperiului Roman din secolul I î.Hr. a fost asasinat de către un grup de senatori pe 15 martie 44 î.Hr.</p>
      <p>
        <b>4. Martin Luther King, Jr. - activist pentru drepturile civile, 1968</b>
      </p>
      <figure>
        <img src="https://www.timpul.md/uploads/images/11-2011/Martin-Luther-King.jpg"/>
      </figure>
      <p>Atentatul asupra lui Martin Luther King a avut loc la 4 aprilie 1968 în Memphis statul Tennessee. Se presupune că uciderea pastorului baptist de culoare a reprezentat o conspiraţie politică. James Earl Ray a fost arestat pentru atentat, dar organizatorii acestuia n-au fost decoperiţi.</p>
      <p>
        <b>3. Alexandru al II-lea - ţarul Rusiei, 1881</b>
      </p>
      <figure>
        <img src="https://www.timpul.md/uploads/images/11-2011/Alexander-II-Tsar-of-Russia.jpg"/>
      </figure>
      <p>Moartea ţarului Alexandru al II-lea, din martie 1881 a schimbat cursul istoriei pentru Rusia. Ţarul a fost pe punctul de a crea un parlament în Rusia.</p>
      <p>
        <b>2. Abraham Lincoln - preşedinte al SUA, 1865</b>
      </p>
      <figure>
        <img src="https://www.timpul.md/uploads/images/11-2011/Abraham-Lincoln-552x700.jpg"/>
      </figure>
      <p>Niciun alt asasinat nu a avut un impact atât de mare asupra unei ţări, ca al celui de-al 16-lea preşedinte al Statelor Unite. Abraham Lincoln ar fi fost împuşcat de către actorul John Wilkes Booth pe 14 aprilie 1865. Preşedintele a murit a doua zi din cauza rănilor suferite la cap.</p>
      <p>
        <b>1. Arhiducele Franz Ferdinand - moştenitor la tronul austro-ungar, 1914</b>
      </p>
      <figure>
        <img src="https://www.timpul.md/uploads/images/11-2011/Archduke-Franz-Ferdinand.jpg"/>
      </figure>
      <p>La 28 iunie 1914 la ora 11:00 la Sarajevo, Franz Ferdinand şi soţia lui, Sophia, au fost asasinaţi de Gavrilo Princip, un tânar sârb bosniac în vârstă de 19 ani, membru al organizaţiei Tânăra Bosnie. Această asasinare a fost motivul care a declanşat Primul Război Mondial. Cel care l-a omorât pe Franz Ferdinand, Gavrilo Princip, a murit în spitalul unei închisori habsburgice din Theresienstadt.</p>
      <p>
        <i>
          <b>
            <a href="http://www.toptenz.net/">După Toptenz.net</a>
          </b>
        </i>
      </p>
    </article>
  </body>
</html>