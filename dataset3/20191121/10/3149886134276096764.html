<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://lifestyle.bg/art/misiyata-nevazmozhna-pom-klementiev-i-kakva-shte-bade-rolyata-i.html"/>
    <meta property="og:site_name" content="Lifestyle.bg"/>
    <meta property="article:published_time" content="2019-11-21T10:00:00+00:00"/>
    <meta property="og:title" content="&quot;Мисията невъзможна&quot;, Пом Клементиев и каква ще бъде ролята ѝ"/>
    <meta property="og:description" content="Става интересно"/>
  </head>
  <body>
    <article>
      <h1>"Мисията невъзможна", Пом Клементиев и каква ще бъде ролята ѝ</h1>
      <address><time datetime="2019-11-21T10:00:00+00:00">21 Nov 2019, 10:00</time> by <a rel="author" href="https://lifestyle.bg/author/georgi-borisov" target="_blank">Георги Борисов</a></address>
      <p>В началото на година стана ясно, че<b> Том Круз</b> е безсмъртен. Добре де, не е безсмъртен, но си прави сам каскадите и ще вземе участие и в следващите два филма от франчайза за "Мисията невъзможна".</p>
      <related>
        <a href="https://lifestyle.bg/art/misiyata-nevazmozhna-tom-kruz-i-kristofar-makkuori-shte-ima-oshte-dva-filma-ot-franchayza.html"/>
      </related>
      <p>Седмият филм трябва да се завърти по кината през лятото на 2021 г., а осмият по същото време, но година по-късно. През цялото това време не се знаеше нищо, освен че <b>Кристофър МакКуори </b>ще режисира отново.</p>
      <p>Вече обаче знаем, че <b>"Мисията невъзможна 7"</b> се е сдобила с нов член. Това е актрисата <b>Пом Клементиев</b>. Гледали сме я като <b>Мантис</b> в "Пазителите на галактиката Vol. 2" и "Отмъстителите: Война без край".</p>
      <figure>
        <embed-post data-src="https://www.instagram.com/p/B5Di-qmgq_x" data-service="Instagram"/>
      </figure>
      <p>Това става ясно от профилите на Кристофър МакКуори в социалните мрежи. Режисьорът публикува снимка на Пом Клементиев и от написаното към поста става ясно, че тя ще влезе в ролята на фатална жена.</p>
      <p>Това ни е познато, защото в "Мисията невъзможна: Разпад" Ванеса Кърби беше нагърбена със сходна роля. Все още няма информация каква точно ще бъде ролята ѝ, но със сигурност ще създаде неприятности на Итън Хънт (Том Круз).</p>
      <related>
        <h4>Още по темата</h4>
        <a href="https://lifestyle.bg/art/misiyata-nevazmozhna-kristofar-makkuori-i-tom-kruz-sedmiyat-film-mozhe-da-bade-v-kosmosa.html"/>
        <a href="https://lifestyle.bg/art/nov-treylar-na-misiyata-nevazmozhna-razpad.html"/>
        <a href="https://lifestyle.bg/stars/tom-kruz-veche-e-chast-ot-instagram.html"/>
        <a href="https://lifestyle.bg/art/misiyata-nevazmozhna-tom-kruz-i-kristofar-makkuori-shte-ima-oshte-dva-filma-ot-franchayza.html"/>
        <a href="https://lifestyle.bg/art/henri-kavil-shte-uchastva-v-the-witcher-na-netflix.html"/>
        <a href="https://lifestyle.bg/stars/henri-kavil-se-prismya-na-sluhovete-za-smartta-si.html"/>
        <a href="https://lifestyle.bg/sex-and-health/marihuanata-ostaryavaneto-na-kravonosnite-sadove-i-kakva-e-vrazkata-pomezhdu-im.html"/>
        <a href="https://lifestyle.bg/stories/nay-uspeshnite-filmi-v-sveta-za-poslednite-18-godini.html"/>
        <a href="https://lifestyle.bg/art/zhenata-chudo-1984-pedro-paskal-i-kakva-shte-bade-rolyata-mu-vav-filma.html"/>
      </related>
    </article>
  </body>
</html>