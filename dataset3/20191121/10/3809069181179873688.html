<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/plus/koinwnia/article/1417028/nea-epideinosi-toy-kairoy-tis-epomenes-ores"/>
    <meta property="og:site_name" content="+PLUS.gr"/>
    <meta property="article:published_time" content="2019-11-21T10:33:00+00:00"/>
    <meta property="og:title" content="Νέα επιδείνωση του καιρού τις επόμενες ώρες"/>
    <meta property="og:description" content="Νέα επιδείνωση του καιρού από το μεσημέρι με τοπικά ισχυρές βροχές και καταιγίδες, σύμφωνα με το meteo του Αστεροσκοπείου."/>
  </head>
  <body>
    <article>
      <h1>Νέα επιδείνωση του καιρού τις επόμενες ώρες</h1>
      <h2>Νέα επιδείνωση του καιρού από το μεσημέρι με τοπικά ισχυρές βροχές και καταιγίδες, σύμφωνα με το meteo του Αστεροσκοπείου.</h2>
      <address><time datetime="2019-11-21T10:33:00+00:00">21 Nov 2019, 10:33</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Βροχές και σποραδικές καταιγίδες τοπικού χαρακτήρα εκδηλώνονται από το πρωί σε αρκετές περιοχές της νοτιοδυτικής και βορειοανατολικής Ελλάδας, αλλά με τα φαινόμενα να είναι κατά κανόνα ασθενή.</p>
      <ul>
        <li>
          <b>
            <a href="https://www.facebook.com/GazzettaPlus/">Κάνε like στην σελίδα του Gazzetta.gr/plus στο Facebook για να είσαι ενημερωμένος για ΟΛΑ!​</a>
          </b>
        </li>
      </ul>
      <p>Όμως μετά το μεσημέρι και από τα νότια, σύμφωνα με τη μετεωρολογική υπηρεσία meteo του Εθνικού Αστεροσκοπείου Αθηνών, ο καιρός θα παρουσιάσει επιδείνωση με βροχές και καταιγίδες που τοπικά θα είναι ισχυρές.</p>
      <p>Από τις βραδινές ώρες τα ισχυρά φαινόμενα θα επεκταθούν στα νησιά του Ανατολικού Αιγαίου και στα Δωδεκάνησα. Στην Ανατολική Μακεδονία, στη Θράκη, στα νησιά του Βόρειου και Ανατολικού Αιγαίου και στα Δωδεκάνησα τα φαινόμενα θα συνεχιστούν έως και τις μεσημεριανές ώρες της Παρασκευής.</p>
      <p>Βροχές και καταιγίδες, πιθανώς κατά περιόδους έντονες, θα εκδηλωθούν μετά το μεσημέρι στο νομό Αττικής και στην πόλη της Αθήνας.</p>
    </article>
  </body>
</html>