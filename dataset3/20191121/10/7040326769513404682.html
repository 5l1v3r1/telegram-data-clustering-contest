<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/somalili-aktivist-almas-elman-ahmede-silahli-saldiri-1390180"/>
    <meta property="og:site_name" content="Karar.com"/>
    <meta property="article:published_time" content="2019-11-21T10:17:00+00:00"/>
    <meta property="og:title" content="Somalili aktivist Almas Elman Ahmed'e silahlı saldırı"/>
    <meta property="og:description" content="Somalili aktivist Almas Elman Ahmed, başkent Mogadişu'a uğradığı silahlı saldırıda hayatını kaybetti. Genç aktivistin babası Elman Ali Ahmed de 1996'da Mogadişu'da uğradığı silahlı saldırıda öldürülmüştü."/>
  </head>
  <body>
    <article>
      <h1>Somalili aktivist Almas Elman Ahmed'e silahlı saldırı</h1>
      <address>
        <time datetime="2019-11-21T10:17:00+00:00">21 Nov 2019, 10:17</time>
      </address>
      <p>
        <b>Somalili aktivist Almas Elman Ahmed, başkent Mogadişu'a uğradığı silahlı saldırıda hayatını kaybetti. Genç aktivistin babası Elman Ali Ahmed de 1996'da Mogadişu'da uğradığı silahlı saldırıda öldürülmüştü.</b>
      </p>
      <p>Somali'nin başkenti Mogadişu'nun Halane bölgesinde araçla seyahat halinde olan Somalili aktivist Almas Elman Ahmed, kimliği belirsiz kişilerin saldırısına uğradı.</p>
      <p>Ulusal basında yer alan haberlere göre, suikast öncesinde Avrupa Birliği'nin toplantısına katıldığı öğrenilen Ahmed’in ölümü sonrası çok sayıda Somalili sosyal medyadan bağsağlığı mesajı yayınladı.</p>
      <p>Somali Enformasyon Bakanlığı yaptığı açıklamada sorumluların bir an önce adalet önüne çıkarılacağı sözünü verdi. </p>
      <p>
        <b>BABASI İLE AYNI KADERİ PAYLAŞTI</b>
      </p>
      <p>Somali ve uluslararası sivil toplum örgütlerinde görevler alan Ahmed, aynı zamanda Nobel’e aday gösterilen aktivist Ilwad Elman’ın da kız kardeşi.</p>
      <p>Eski bir diplomat olan Ahmed, Kenya’daki Somali Büyükelçiliğinde 2016 ve 2017 yıllarında görev yapmştı.</p>
      <p>Genç aktivistin babası Elman Ali Ahmed de 1996’da Mogadişu’da uğradığı silahlı saldırıda öldürülmüştü.</p>
      <p>
        <b>İSTANBUL/AA</b>
      </p>
      <related>
        <a href="https://www.karar.com/dunya-haberleri/bmden-somali-ambargosuna-uzatma-1386034"/>
      </related>
      <related>
        <a href="https://www.karar.com/dunya-haberleri/somalide-20den-fazla-es-sebab-uyesi-olduruldu-1358513"/>
      </related>
    </article>
  </body>
</html>