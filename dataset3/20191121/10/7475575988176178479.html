<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/futbol/falcao-trabzonspor-macina-yetisecek-mi-h698145.html"/>
    <meta property="og:site_name" content="61 SAAT"/>
    <meta property="article:published_time" content="2019-11-21T10:16:23+00:00"/>
    <meta property="og:title" content="Falcao, Trabzonspor maçına yetişecek mi?"/>
    <meta property="og:description" content="Galatasaray Başkanı Mustafa Cengiz, Falcao'nun Trabzonspor maçına yetişip yetişmeyeceğini açıkladı..."/>
  </head>
  <body>
    <article>
      <h1>Falcao, Trabzonspor maçına yetişecek mi?</h1>
      <h2>Galatasaray Başkanı Mustafa Cengiz, Falcao'nun Trabzonspor maçına yetişip yetişmeyeceğini açıkladı...</h2>
      <address>
        <time datetime="2019-11-21T10:16:23+00:00">21 Nov 2019, 10:16</time>
      </address>
      <p>Galatasaray Başkanı Mustafa Cengiz, Uluslararası Futbol Ekonomi Forumu’na katıldı. Burada Trabzonspor maçı ve Falcao ile ilgili konuşan Cengiz, oyuncunun bordo-mavililerle olan maça yetişip yetişmeyeceğinin henüz belli olmadığını açıkladı. <br/>Kolombiyalı golcü futbolcu Radamel Falcao'nun sakatlık durumu ile ilgili konuşan Mustafa Cengiz, "Falcao ile ilgili bir sorun yok. Tedavisi sürüyor. Aşırı yüklendi ve ondan ötürü hiç olmayan aşil tendonu iltihap oluşturuldu. Üst düzey futbolcu bunlar. Farklı tedaviler gerekiyor. İspanya’ya gitmesi bizim doktorun kontrolü altında. Fazla sürmez dönüşü. Trabzonspor maçına inşallah yetişir. Falcao’yu Real Madrid de istedi ama gelen bir talep yok. Falcao Türk futboluna ve Galatasaray’a hizmete edecek" şeklinde konuştu.</p>
    </article>
  </body>
</html>