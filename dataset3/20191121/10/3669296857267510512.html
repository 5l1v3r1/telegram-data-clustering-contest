<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/spor/futbol/senol-gunes-kagawanin-alinmasini-istemedim"/>
    <meta property="og:site_name" content="CNN Türk"/>
    <meta property="article:published_time" content="2019-11-21T10:06:36+00:00"/>
    <meta property="og:title" content="Şenol Güneş: Kagawa'nın alınmasını istemedim"/>
    <meta property="og:description" content="A Milli Futbol Takımı Teknik Direktörü Şenol..."/>
  </head>
  <body>
    <article>
      <h1>Şenol Güneş: Kagawa'nın alınmasını istemedim</h1>
      <h2>A Milli Futbol Takımı Teknik Direktörü Şenol Güneş, Uluslararası Futbol Ekonomi Forumu'nda konuştu.</h2>
      <address>
        <time datetime="2019-11-21T10:06:36+00:00">21 Nov 2019, 10:06</time>
      </address>
      <p>Güneş'in açıklamalarından öne çıkanlar şöyle:</p>
      <p>''Bizde gönül sevdası var, saygı var, samimiyet var. Biz bunları vermeye çalışacağız. 52 senedir bu işin içerisindeyim. Çok kulüpte çalıştım. Bana bazen 'paracı' diyenler oldu. Burada hep beraberiz. Eğer borcum olan biri varsa ödeyeyim. Bana borcu olan varsa hakkımı helal ediyorum."</p>
      <p>Hedeflerinin 2022 Dünya Kupası olduğunu ifade eden Güneş, ''Bizim asıl hedefimiz 2022 Dünya Kupası'na katılmak, oradaki finallere gitmek. Milli Takımın başarısı hepimizin başarısıdır. Başarıyı mâl etmek için Şenol mu yaptı, Fatih mi yaptı, Lucescu mu yaptı diye adam aranıyor. Hep birlikte başardık. Milli Takımın başarısı hepimizin başarısıdır. Bir başarı varsa 'ben yaptım' değil 'biz yaptık'. Eskiden futbolculara değer verilmiyordu, kız bile verilmiyordu. Şimdi ise tam tersi oldu. Madem herkes futboldan anlamıyor ama konuşuyor. Ben de ekonomiden anlamıyorum ama konuşayım bari. Türk insanına imkan ve zaman verirseniz her şeyi başarır.'' dedi.</p>
      <p>
        <b>''Lucescu'ya teşekkür ediyorum''</b>
      </p>
      <p>Lucescu'ya teşekkür eden deneyimli teknik adam, ''Lucescu'ya da teşekkür ediyorum. Ettim ama bir daha edeyim. Etmeyenler de vardı. Futbolu zenginleştirmek lazım ama sadece parayla değil. Değer kazanmak lazım. Değer kazanınca para zaten geliyor. Bazen hızlı konuşuyorum, farklı konuşuyorum. Beni anlamadıklarını söylüyorlar. Anlamayanların bazıları 5 yıl sonra anlıyorlar ama anlamadıkları halde yorumluyorlar. Beni anlamıyorsanız nasıl yorumluyorsunuz? Bunu da ben anlamıyorum." dedi.</p>
      <p>
        <b>"Kagawa'nın alınmasını istemedim"</b>
      </p>
      <p><a href="https://www.cnnturk.com/haberleri/besiktas">Beşiktaş</a>'taki ekonomik durumla ilgili de konuşan Güneş, "Beşiktaş'ta da yüksek maaşlı oyuncuları satabilirsiniz ama kalanların parasını ödeyin dedim. Kagawa alınırken de <a href="https://www.cnnturk.com/haberleri/transfer">transfer</a> yapıyoruz ama içeridekilerin maaşı ödenmemiş. Kagawa'nın alınmasını çok istediler, ben istemedim ve futbolcuların paralarının ödenmesini istedim. Bir takım elbiseniz var, bir tane daha pantolon alıyorsunuz, onun yerine gömlek alın, gömleğiniz yok. Parayı vermezsen, yabancı futbolcu zaten oynamaz" dedi.</p>
      <related>
        <h4>ilgili haberler</h4>
        <a href="https://www.cnnturk.com/spor/futbol/riza-calimbay-6-final-macimiz-var"/>
        <a href="https://www.cnnturk.com/turkiye/besiktastaki-saldirgan-kadinin-ifadesi-ortaya-cikti"/>
        <a href="https://www.cnnturk.com/video/turkiye/gocmenlere-siddet-iddiasi"/>
      </related>
    </article>
  </body>
</html>