<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/sport/boxing/kobrata-shokira-mozhe-bi-e-po-dobre-che-zagubih-ot-klichko-1408318.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-21T10:15:00+00:00"/>
    <meta property="og:title" content="Кобрата шокира: Може би е по-добре, че загубих от Кличко"/>
    <meta property="og:description" content="Пет години след първата си и единствена загуба на ринга като професионалист, Кубрат Пулев заяви, че е може би по-добре, че не е победил тогава боксовата легенда Владимир Кличко Може би е по-добре, че загубих от Владимир Кличко, иначе щях да съм прекалено голям, заяви Пулев пред bTV"/>
  </head>
  <body>
    <article>
      <h1>Кобрата шокира: Може би е по-добре, че загубих от Кличко</h1>
      <address><time datetime="2019-11-21T10:15:00+00:00">21 Nov 2019, 10:15</time> by <a rel="author">Sportlive.bg</a></address>
      <p>Пет години след първата си и единствена загуба на ринга като професионалист, <b><a href="https://www.sportlive.bg/tags/1593">Кубрат Пулев</a></b> заяви, че е може би по-добре, че не е победил тогава боксовата легенда Владимир Кличко. <i>"Може би е по-добре, че загубих от Владимир Кличко, иначе щях да съм прекалено голям</i>", заяви Пулев пред bTV.</p>
      <p>Преz 2014 годинa българският боксьор бе нокаутиран от тогавашния шампион в сблъсък за световната титла в тежка категория в Хамбург. <i>"От щаба на Кличко бяха учудени от публиката и от това колко българи дойдоха да ме подкрепят. Бях много добре подготвен, но стратегията ми беше супер грешна. Бях сам дори срещу "Зауерланд". Допуснах грешки от първи клас в бокса - като ти посягат долу, не сваляш ръката и не позволяваш да те финтират"</i>, коментира софиянецът.</p>
      <p><i>"Може и да е по-добре, че не го победих. Така е трябвало да стане, сега е много по-интересно. За нищо не съжалявам. Действията ми на ринга бяха прибързани, бях зелен, въпреки опита при аматьорите. От империята "Кличко" правеха хиляди номера. Бях сам срещу всички, нямах опит, хората около мен нямаха опит. Те искаха да помогнат, но това беше положението. Поемам изцяло вината и отговорността, защото най-важна бе стратегията на ринга. Бях добре физически, но...</i>", продължи Кобрата.</p>
      <p>Звездата разкри, че прословутата му реплика след въпросния мач – "Продължаваме напред", се е превърнала в мотивация за много хора, включително и за такива със здравословни проблеми. <i>"Това ме топли и ме радва – че са получили подкрепа в трудни мигове</i>", призна той. <b><i><a href="https://www.sportlive.bg/sport/other/Vladimir-Klichko-pak-se-gavri-s-Kobrata-Drislxo!-Dojde-da-me-pobedi!-451840.html">Вижте в този материал как украинецът обиди Кобрата почти 3 месеца след мача между тях</a></i></b>. </p>
      <related>
        <h4>Още по темата</h4>
        <a href="https://www.sportlive.bg/sport/boxing/Kubrat-Pulev-Imam-po-dobra-tehnika-i-ot-Dzhoshua-i-ot-Ruis-1407331.html"/>
        <a href="https://www.sportlive.bg/sport/boxing/Kubrat-Ruis-shte-pobedi-Dzhoshua-pak-no-samo-pri-edno-uslovie-1407076.html"/>
        <a href="https://www.sportlive.bg/sport/boxing/VIDEO-5-godini-ot-istoricheskiq-mach-na-Kobrata-s-Klichko-i-priblizhavaneto-do-golqmata-mechta-1406601.html"/>
        <a href="https://www.sportlive.bg/sport/boxing/Vladimir-Klichko-Mozhe-da-se-zavyrna-na-ringa-s-edna-edinstvena-cel-1390425.html"/>
        <a href="https://www.sportlive.bg/sport/other/Klichko-Takyv-prostak-kato-Pulev-dosega-ne-sym-imal-za-sypernik-60641.html"/>
      </related>
    </article>
  </body>
</html>