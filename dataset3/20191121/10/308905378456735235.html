<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/oneplus-geeft-black-friday-korting-op-de-oneplus-7-pro-33188"/>
    <meta property="og:site_name" content="Apparata"/>
    <meta property="article:published_time" content="2019-11-21T10:00:00+00:00"/>
    <meta property="og:title" content="OnePlus geeft Black Friday-korting op de OnePlus 7 Pro"/>
    <meta property="og:description" content="Mocht je in de markt zijn voor een OnePlus."/>
  </head>
  <body>
    <article>
      <h1>OnePlus geeft Black Friday-korting op de OnePlus 7 Pro</h1>
      <h2>Mocht je in de markt zijn voor een OnePlus.</h2>
      <address><time datetime="2019-11-21T10:00:00+00:00">21 Nov 2019, 10:00</time> by <a rel="author" href="https://www.apparata.nl/nieuws/author/rubenpriest" target="_blank">RubenPriest</a></address>
      <p>Volgende week vrijdag is het weer zover: Black Friday. Een dag waarop winkeliers met name in de Verenigde Staten met flinke kortingen smijten. Het fenomeen is inmiddels overgewaaid naar Nederland, al zijn de kortingen hier een stuk minder spectaculair. Ook nemen winkeliers en verkooppartijen de term Black Friday niet zo nauw: de aanbieding is soms voor meerdere dagen.</p>
      <p>Ook OnePlus doet mee aan Black Friday, maar begint vandaag al met korting te geven. Vanaf vandaag tot en met 9 december 2019 krijg je korting op de OnePlus 7 Pro. De korting kan oplopen tot 140 euro in vergelijking met adviesprijs. Vergelijk voor je een aankoop overweegt andere partijen. Het kan immers zo zijn dat je elders de 7 Pro alsnog goedkoper kunt kopen dan via OnePlus zelf.</p>
      <p>De OnePlus 7 Pro Mirror Gray, 6 GB RAM + 128 GB kost met deze aanbieding 599 euro. Dat is een korting van 110 euro. De Almond, Mirror Gray en Nebulaa Blue 8 GB RAM + 256 GB kosten 619 euro (140 euro korting) en de Nebula Blue 12 GB RAM + 256 GB kost 729 euro (100 euro korting). Bij elke aankoop krijgt men een gratis bumpercase. De aanbieding is van kracht in de webshop van het merk met de code 2019BF.</p>
    </article>
  </body>
</html>