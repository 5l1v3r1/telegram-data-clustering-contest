<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/21/greece/thessaloniki-zimies-sto-kyverneio-apo-allodapo/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-21T10:27:40+00:00"/>
    <meta property="og:title" content="Θεσσαλονίκη : Ζημιές στο Κυβερνείο από αλλοδαπό"/>
    <meta property="og:description" content="Θεσσαλονίκη : Ζημιές στο Κυβερνείο από αλλοδαπό"/>
  </head>
  <body>
    <article>
      <h6 class="kicker">Τι συνέβη</h6>
      <h1>Θεσσαλονίκη : Ζημιές στο Κυβερνείο από αλλοδαπό</h1>
      <h2>Για το περιστατικό συνελήφθη ένας 21χρονος Ιρανός, ενώ αναζητείται ένα ακόμα άτομο.</h2>
      <address><time datetime="2019-11-21T10:27:40+00:00">21 Nov 2019, 10:27</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Ζημιές στο εσωτερικό του κτιρίου του πρώην Κυβερνείου της Θεσσαλονίκης, γνωστού κι ως «Παλατάκι», κατηγορείται ότι προκάλεσε νεαρός αλλοδαπός εις βάρος του οποίου σχηματίστηκε δικογραφία.</p>
      <p>Πρόκειται για 21 ετών Ιρανό που ταυτοποιήθηκε ως δράστης διακεκριμένων φθορών, κατόπιν έρευνας που διενήργησαν αστυνομικοί της Ασφάλειας Καλαμαριάς.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Είχε προηγηθεί σχετική καταγγελία όταν διαπιστώθηκαν ζημιές εντός του κτηρίου, όπως σε έπιπλα, καλοριφέρ και πυροσβεστήρες.</p>
      <p>Από την έρευνα δεν κατέστη εφικτό να διευκρινιστεί ο χρόνος τέλεσης των πράξεων, ενώ άγνωστο είναι πώς βρέθηκε στο σημείο ο άντρας.</p>
      <p>Εκτιμάται δε ότι έδρασε μαζί με ένα ακόμη άτομο, η ταυτότητα του οποίου παραμένει προς το παρόν άγνωστη.</p>
      <p>Πηγή: ΑΠΕ-ΜΠΕ</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>