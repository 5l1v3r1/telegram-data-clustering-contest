<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-21/cba-zatrzymalo-kolejne-osoby-w-sprawie-afery-w-getback/"/>
    <meta property="og:site_name" content="Polsat News"/>
    <meta property="article:published_time" content="2019-11-21T10:21:00+00:00"/>
    <meta property="og:title" content="CBA zatrzymało kolejne osoby w sprawie afery w GetBack"/>
    <meta property="og:description" content="Centralne Biuro Antykorupcyjne zatrzymało trzy kolejne osoby w związku ze śledztwem dotyczącym nieprawidłowości w spółce GetBack. Do tej pory zarzuty w tym śledztwie usłyszało już 56 osób. Nowi zatrzymani, to kolejny wątek śledztwa."/>
  </head>
  <body>
    <article>
      <h1>CBA zatrzymało kolejne osoby w sprawie afery w GetBack</h1>
      <address>
        <time datetime="2019-11-21T10:21:00+00:00">21 Nov 2019, 10:21</time>
      </address>
      <p>
        <b>Centralne Biuro Antykorupcyjne zatrzymało trzy kolejne osoby w związku ze śledztwem dotyczącym nieprawidłowości w spółce GetBack. Do tej pory zarzuty w tym śledztwie usłyszało już 56 osób. Nowi zatrzymani, to kolejny wątek śledztwa.</b>
      </p>
      <related>
        <a href="https://www.polsatnews.pl/wiadomosc/2018-11-26/poszkodowani-przez-getback-chca-by-premier-pomogl-im-odzyskac-zainwestowane-pieniadze/"/>
      </related>
      <p>Naczelnik wydziału komunikacji społecznej Biura Temistokles Brodowski powiedział w czwartek, że zatrzymani przez funkcjonariuszy warszawskiej delegatury CBA, to b. członek zarządu GetBack SA oraz b. wiceprezes i prokurent jednego z Towarzystw Funduszy Inwestycyjnych.</p>
      <p>- Ustalenia agentów CBA wskazują, że reprezentując Trigon TFI SA w sierpniu 2017 r. wiceprezes i prokurent zawarli umowę ramową z członkiem zarządu GetBack - wyjaśnił Brodowski. Wówczas zobowiązano się powierzyć GetBack na wyłączność obsługę portfeli wierzytelności nowo utworzonych funduszy sekurytyzacyjnych zarządzanych przez to towarzystwo - wynika z ustaleń śledczych.</p>
      <p>
        <a href="https://www.polsatnews.pl/wiadomosc/2019-01-03/powstal-zespol-ds-get-back-w-prokuraturze-ma-walczyc-o-odszkodowania/?ref=wyszukiwarka">PRZECZYTAJ: Powstał zespół ds. Get Back w prokuraturze. Ma walczyć o odszkodowania</a>
      </p>
      <p>
        <b>Co najmniej 49 mln zł strat</b>
      </p>
      <p>- Nowe fundusze nigdy nie powstały, a w wyniku podpisania umowy ramowej GetBack poniósł co najmniej 49 mln zł straty - podał Brodowski.</p>
      <p>- Do tej pory zarzuty w tym śledztwie nadzorowanym przez Prokuraturę Regionalną w Warszawie usłyszało już 56 osób - dodał.</p>
      <p>Zaznaczył, że zatrzymane przez CBA osoby trafią do tej prokuratury, gdzie mają im zostać postawione zarzuty.</p>
      <p>
        <a href="https://www.polsatnews.pl/wideo/plazynski-pawlowicz-jest-wybitnym-prawnikiem-jednak-jej-jezyk-nie-przypada-mi-do-gustu_6760054/">WIDEO - Płażyński: Pawłowicz jest wybitnym prawnikiem, jednak jej język nie przypada mi do gustu</a>
      </p>
      <figure>
        <img src="https://r.dcs.redcdn.pl/http/o2/redefine/cp/zp/zpd5jz48z5jg71uzkzkhdffptnidgmg3.jpg"/>
      </figure>
    </article>
  </body>
</html>