<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/tecnologia/tlc/2019/11/21/huawei-usa-concedono-licenze-di-vendita_69e2bc8c-321e-488c-b679-c155d7ff018a.html"/>
    <meta property="og:site_name" content="ANSA.it"/>
    <meta property="article:published_time" content="2019-11-21T10:22:00+00:00"/>
    <meta property="og:title" content="Huawei: media, Usa concedono licenze di vendita"/>
    <meta property="og:description" content="Al vaglio le 300 domande ricevute, via alle prime autorizzazioni (ANSA)"/>
  </head>
  <body>
    <article>
      <h1>Huawei: media, Usa concedono licenze di vendita</h1>
      <h2>Al vaglio le 300 domande ricevute, via alle prime autorizzazioni</h2>
      <address><time datetime="2019-11-21T10:22:00+00:00">21 Nov 2019, 10:22</time> by <a rel="author">Redazione ANSA</a></address>
      <p>Gli Stati Uniti hanno iniziato ad autorizzare alcune aziende americane a tornare a vendere prodotti a Huawei. Il Dipartimento del commercio - riferisce la stampa Usa - sta vagliando le richieste di licenze che ha ricevuto, licenze che sono obbligatorie da quando, a maggio scorso, il colosso cinese è stato inserito nella lista nera del commercio statunitense.</p>
      <p>Al momento, delle circa 300 domande ricevute, ne sono state analizzate intorno alle 150, e di queste la metà sarebbe stata accettata. Non è noto quali compagnie abbiano avuto già risposta. L'attenzione si concentra su Google e le sue applicazioni per smartphone, dalle Mappe a Gmail, a cui Huawei ha dovuto per ora rinunciare sui suoi nuovi smartphone come il Mate 30.</p>
      <p>Le licenze concesse, ha spiegato un portavoce del Dipartimento secondo quanto riferisce il Wall Street Journal, "autorizzano attività limitate e specifiche che non comportano rischi significativi per la sicurezza nazionale o per gli interessi di politica estera degli Usa".<br/>   </p>
      <footer>RIPRODUZIONE RISERVATA © Copyright ANSA</footer>
      <related>
        <h4>Notizie Correlate</h4>
        <a href="http://www.ansa.it/sito/notizie/tecnologia/tlc/2019/11/18/usa-pronti-estendere-licenza-per-huawei_4fc7ebd7-82c4-4040-9acf-aad445e8e088.html"/>
        <a href="http://www.ansa.it/sito/notizie/tecnologia/tlc/2019/11/20/huawei-vuole-smartphone-in-occidente_5719ffce-ba54-4842-a8f9-1bdca2f1a860.html"/>
        <a href="http://www.ansa.it/sito/notizie/tecnologia/tlc/2019/11/13/huawei-finanzia-alternative-a-usa_11713c57-97d9-432c-8317-4aa5ffbeb691.html"/>
        <a href="http://www.ansa.it/sito/notizie/tecnologia/tlc/2019/11/20/huawei-siamo-certi-italia-scelga-approccio-giusto-su-5g_2d845f79-df4d-4e1d-b212-506eb76e4d58.html"/>
      </related>
    </article>
  </body>
</html>