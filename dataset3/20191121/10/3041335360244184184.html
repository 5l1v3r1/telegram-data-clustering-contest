<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/21/world/akar-tha-kymatizei-gia-panta-stin-kypro-i-simaia-tou-pseydokratous/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-21T10:12:04+00:00"/>
    <meta property="og:title" content="Ακάρ : Θα κυματίζει για πάντα στην Κύπρο η σημαία του Ψευδοκράτους"/>
    <meta property="og:description" content="Ακάρ : Θα κυματίζει για πάντα στην Κύπρο η σημαία του Ψευδοκράτους"/>
  </head>
  <body>
    <article>
      <h6 class="kicker">Νέα τουρκική πρόκληση</h6>
      <h1>Ακάρ : Θα κυματίζει για πάντα στην Κύπρο η σημαία του Ψευδοκράτους</h1>
      <h2>Τις προκλητικές του δηλώσεις για την Κύπρο συνέχισε ο υπουργός Άμυνας της Τουρκίας, Χουλούσι Ακάρ, αναφέροντας ότι η σημαία της ψευδοκράτους θα βρίσκεται «για πάντα στο νησί».</h2>
      <address><time datetime="2019-11-21T10:12:04+00:00">21 Nov 2019, 10:12</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Τις προκλητικές του δηλώσεις για την Κύπρο συνέχισε ο υπουργός Άμυνας της Τουρκίας, Χουλούσι Ακάρ.</p>
      <p>Μετά τα όσα είπε για πιθανή νέα στρατιωτική επέμβαση στο νησί, όπως πριν από 45 χρόνια, αναφέρθηκε και στη σημαία του ψευδοκράτους.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Όπως είπε χαρακτηριστικά, καταδικάζοντας το κάψιμο της σημαίας της «ΤΔΒΚ» στα κατεχόμενα από το ΕΛΑΜ, η σημαία του ψευδοκράτους θα κυματίζει για πάντα στην Κύπρο.</p>
      <p>Μιλώντας στην κοινοβουλευτική επιτροπή προϋπολογισμού, δήλωσε ότι «δεν θα επιτρέψουμε τις προσπάθειες που στοχεύουν να δημιουργήσουν μια κατάσταση σαν να μην μπορεί η Τουρκία να μπει στην ανατολική Μεσόγειο και το Αιγαίο και να παραβιαστούν τα δικαιώματά μας».</p>
      <p>Για το κάψιμο της σημαίας του ψευδοκράτους από το ΕΛΑΜ ο Χουλούσι Ακάρ σημείωσε ότι την καταδικάζουν με τον πιο έντονο τρόπο.</p>
      <p>«Αυτού του είδους οι ρατσιστικές επιθέσεις δεν θα αποτελέσουν ποτέ εμπόδιο για να κυματίζει η σημαία της «ΤΔΒΚ» για πάντα στο νησί», ανέφερε.</p>
      <h3>«Όπως πριν 45 χρόνια»</h3>
      <p>Υπενθυμίζεται πως ο τούρκος υπουργός Άμυνας λίγες ημέρες νωρίτερα είχε υπογραμμίσει πως η Τουρκία «δεν θα σιωπήσει για να προστατεύσει τα δικαιώματα και τα συμφέροντα των Τουρκοκύπρων, όπως έκανε πριν 45 χρόνια».</p>
      <p>«Η Κύπρος αποτελεί ένα εθνικό θέμα για εμάς. Στα πλαίσια αυτά η Τουρκία μαζί με την Ελλάδα και την Αγγλία είναι εγγυήτρια χώρα. Η Τουρκία θα συνεχίσει να είναι εγγυήτρια δύναμη και είμαστε αποφασισμένοι όπως και χθες έτσι και σήμερα να τηρούμε τις υποχρεώσεις μας στα πλαίσια αυτά και στο όνομα της ειρήνης» ανέφερε, συμπληρώνοντας:</p>
      <p>«Ελπίζουμε πως η Ελλάδα και η Ελληνοκυπριακή Δημοκρατία θα συνεχίσουν να ενεργούν, σεβόμενες το διεθνές δίκαιο, στα πλαίσια των σχέσεων καλής γειτονιάς. Τόσο στο Αιγαίο όσο και στην Κύπρο, η Τουρκία σέβεται τους νόμους καλής γειτονιάς και το διεθνές δίκαιο».</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
      <related>
        <h4>Σχετικά άρθρα</h4>
        <a href="https://www.tanea.gr/2019/11/21/politics/prokaloun-oi-tourkoi-gia-to-prosfygiko-katigoroun-tin-ellada-gia-alloiosi-gegonoton/"/>
        <a href="https://www.tanea.gr/2019/11/20/world/tourkia-syllipseis-sto-prokseneio-ton-ipa-logo-halloween/"/>
        <a href="https://www.tanea.gr/2019/11/20/politics/vomva-apo-nikolas-mperns-o-tramp-den-tha-stiriksei-tin-ellada-ean-tis-epitethei-i-tourkia/"/>
      </related>
    </article>
  </body>
</html>