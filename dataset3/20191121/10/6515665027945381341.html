<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/crna-hronika/3361873/horor-mladic-iz-velikog-gradista-snimao-sks-sa-devojcicom-7-policija-u-akciji-armagedon-uhapsila-3-manijaka"/>
    <meta property="og:site_name" content="kurir.rs"/>
    <meta property="article:published_time" content="2019-11-21T10:42:00+00:00"/>
    <meta property="og:title" content="HOROR! MLADIĆ IZ VELIKOG GRADIŠTA SNIMAO S*KS SA DEVOJČICOM (7): Policija u akciji Armagedon uhapsila 3 manijaka"/>
    <meta property="og:description" content="Pripadnici Ministarstva unutrašnjih poslova, Odeljenja za suzbijanje visokotehnološkog kriminala, u saradnji sa Posebnim odeljenjem za borbu protiv visokotehnološkog kriminala Višeg javnog tužilaštva u Beogradu, u nastavku akcije Armagedon u odvojenim akcijama ..."/>
  </head>
  <body>
    <article>
      <h6 class="kicker">određeno zadržavanje do 48 sati</h6>
      <h1>HOROR! MLADIĆ IZ VELIKOG GRADIŠTA SNIMAO S*KS SA DEVOJČICOM (7): Policija u akciji Armagedon uhapsila 3 manijaka</h1>
      <address>
        <time datetime="2019-11-21T10:42:00+00:00">21 Nov 2019, 10:42</time>
      </address>
      <p>Pripadnici Ministarstva unutrašnjih poslova, Odeljenja za suzbijanje visokotehnološkog kriminala, u saradnji sa Posebnim odeljenjem za borbu protiv visokotehnološkog kriminala Višeg javnog tužilaštva u Beogradu, u nastavku akcije "Armagedon" u odvojenim akcijama uhapsili su tri osobe zbog postojanja osnova sumnje da su izvršile krivično delo prikazivanje, pribavljanje i posedovanje pornografskog materijala i iskorišćavanje maloletnog lica za pornografiju, dok se jedna od njih tereti i za krivično delo obljuba nad detetom.</p>
      <p>Policija je uhapsila N. B. (2001) iz okoline Velikog Gradišta jer je, kako se sumnja, mobilnim telefonom snimao seksualni odnos sa sedmogodišnjom devojčicom i taj snimak potom razmenjivao putem različitih aplikacija za dopisivanje sa drugim korisnicima.</p>
      <p>U drugoj akciji uhapšen je I. B. (1997) iz Niša koji je, kako se sumnja, preko društvene mreže Instagram, od jedanaestogodišnje devojčice tražio i dobijao njene fotografije na kojima je naga, a nakon toga zahtevao da komuniciraju i putem video-poziva.</p>
      <p>Takođe, policija je uhapsila D. B. (1994) iz Beograda, koji se tereti da je, u dužem vremenskom periodu, preko lažnih naloga na Instagramu, od većeg broja maloletnih osoba starosti od 12 do 14 godina, tražio i dobijao njihove fotografije na kojima su nagi.</p>
      <p>Osumnjičenima je određeno zadržavanje do 48 sati i oni će, uz krivične prijave, biti privedeni nadležnom tužilaštvu.</p>
      <p>
        <b>(Kurir.rs)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3354005/uhapsen-beogradjanin-48-u-akciji-armagedon-placao-maloletnicima-za-eksplicitne-slike-i-snimke-ucenjivao-ih-i-pretio"/>
        <a href="https://www.kurir.rs/crna-hronika/3238519/horor-u-muzickoj-skoli-u-beogradu-profesor-od-devojcica-trazio-slike-intimnih-delova-tela-roditelje-sramota-da-izgovore-sta-im-je-slao-na-viberu"/>
        <a href="https://www.kurir.rs/crna-hronika/3231328/sapcanin-svoje-gole-slike-slao-deci-od-8-do-13-godina-evo-na-kojoj-ih-je-mrezi-vrebao-pornografski-dvojac-pao-u-policijskoj-akciji-armagedon"/>
        <a href="https://www.kurir.rs/crna-hronika/3190149/policija-u-akciji-armagedon-uhapsen-beogradjanin-42-u-mobilnom-cuvao-826-porno-fotografija-dece"/>
      </related>
    </article>
  </body>
</html>