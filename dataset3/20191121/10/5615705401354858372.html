<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204724-easyjet-zayavila-pro-namiri-stati-pershoyu-v-sviti-vuglecevo-nejtralnoyu-aviakompanieyu"/>
    <meta property="og:site_name" content="Mind UA"/>
    <meta property="article:published_time" content="2019-11-21T10:59:00+00:00"/>
    <meta property="og:title" content="EasyJet заявила про наміри стати першою в світі вуглецево-нейтральною авіакомпанією"/>
    <meta property="og:description" content="В короткостроковій перспективі перевізник почне компенсувати викиди від усіх своїх літаків за рахунок вкладень в проекти, пов'язані з висадкою дерев і розвитком зелених технологій"/>
  </head>
  <body>
    <article>
      <h1>EasyJet заявила про наміри стати першою в світі вуглецево-нейтральною авіакомпанією</h1>
      <h2>В короткостроковій перспективі перевізник почне компенсувати викиди від усіх своїх літаків за рахунок вкладень в проекти, пов'язані з висадкою дерев і розвитком зелених технологій</h2>
      <address>
        <time datetime="2019-11-21T10:59:00+00:00">21 Nov 2019, 10:59</time>
      </address>
      <p>Британський лоукостер EasyJet заявив про плани стати першою в світі вуглецево-нейтральною авіакомпанією. Уже найближчим часом перевізник почне компенсувати викиди від усіх своїх літаків за рахунок вкладень в проекти, пов'язані з висадкою дерев і розвитком зелених технологій. Про це повідомляє <a href="https://edition.cnn.com/2019/11/19/business/easyjet-flights-carbon-neutral/index.html">CNN</a>.</p>
      <p>EasyJet заявила, що нещодавно почне компенсувати викиди зі свого парку із 331 літака, ставши першою великою авіакомпанією в світі, яка здійснюватиме «чисті польоти з нульовим рівнем вуглецю».</p>
      <p>Британський лоукостер повідомив, що розраховує витратити 25 млн фунтів ($32,4 млн) наступного року для компенсації «кожної тонни СО2, яка продукується з пального, яке використовується для його польотів».</p>
      <p>Для реалізації цього, компанія інвестуватиме в програми з видалення СО2 з повітря, – наприклад, шляхом висадження більшої кількості дерев та вкладення коштів у розвиток зелених технологій.</p>
      <p>«Ми визнаємо, що компенсація є лише тимчасовим заходом, але ми хочемо вжити заходів щодо зниження викидів вуглекислого газу, – заявив гендиректор EasyJet Йохан Лундгрен. –Нашим пріоритетом є продовження роботи із скорочення нашого вуглецевого сліду в короткотерміновій перспективі у поєднанні з довгостроковою роботою за підтримки розробки нових технологій, в тому числі електролітаків для переосмислення авіації».</p>
      <p>EasyJet, п’ята за величиною авіакомпанія в Європі,заявляє, що з 2000 року скоротила кількість викидів вуглецю на кожен км польоту кожного пасажира на понад третину, використовуючи максимально економічні літаки і завантажуючи літаки.</p>
      <p>Нагадаємо: раніше цього місяця угорський лоукостер Wizz Air заявив, що авіакомпаніям час <a href="https://mind.ua/news/20204571-glava-wizz-air-zaklikav-vidmovitisya-vid-biznes-klasu-v-litakah-dlya-borotbi-iz-zminami-klimatu">заборонити бізнес-класи</a>, щоб зупинити зміни клімату. </p>
      <p>«Бізнес-клас потрібно заборонити. Через цих пасажирів обсяги викидів вуглекислого газу вдвічі більші в порівнянні з пасажирами економ-класу. Авіаіндустрія винна в збереженні неефективної та архаїчної моделі», – зазначили авіакомпанії.</p>
      <p>Як повідомлялось,днями генеральний директор Gucci Марко Біззаррі написав відкритого листа лідерам інших модних будинків, в якому закликав своїх колег по бізнесу <a href="https://mind.ua/news/20204679-glava-gucci-zapustiv-ekologichnu-programu-i-zaklikav-inshi-modni-brendi-stati-vuglecevo-nejtralnimi">прийняти кліматичну концепцію</a> «Відповідальність 360» і не тільки скоротити викиди в атмосферу, а й компенсувати їх.</p>
      <p>Сама компанія ще в 2015 році почала 10-річну програму по скороченню викидів на 50%, і станом на 2019 рік вона виконала свою обіцянку вже на третину – скоротила викиди парникових газів на 16%.   </p>
      <related>
        <h4>Також читайте</h4>
        <a href="https://mind.ua/news/20204713-mi-v-glibokij-yami-i-treba-perestati-kopati-v-oon-shokovani-tempami-naftovidobutku"/>
        <a href="https://mind.ua/news/20204708-mau-bude-voziti-eksportnu-lohinu-v-dubaj"/>
        <a href="https://mind.ua/news/20204707-virobniki-palmovoyi-oliyi-stvoryat-fond-dlya-borotbi-z-kritikami"/>
      </related>
    </article>
  </body>
</html>