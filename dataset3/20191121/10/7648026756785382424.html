<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mynetpetahtikva.co.il/%d7%97%d7%93%d7%a9%d7%95%d7%aa/%d7%a0%d7%9e%d7%90%d7%a1-%d7%9c%d7%94%d7%9d-%d7%a2%d7%99%d7%a8%d7%99%d7%99%d7%aa-%d7%a4%d7%aa%d7%97-%d7%aa%d7%a7%d7%95%d7%94-%d7%aa%d7%92%d7%99%d7%a9-%d7%91%d7%92-%d7%a6-%d7%a0%d7%92%d7%93-%d7%94%d7%94%d7%a4%d7%92%d7%a0%d7%95%d7%aa-%d7%91%d7%9b%d7%a4%d7%a8-%d7%92%d7%a0%d7%99%d7%9d-%d7%92-%d7%a9%d7%92%d7%95%d7%a8%d7%9e%d7%95%d7%aa-%d7%9c%d7%9e%d7%98%d7%a8%d7%93-419197/5"/>
    <meta property="og:site_name" content="חדשות פתח תקוה"/>
    <meta property="article:published_time" content="2019-11-21T10:30:00+00:00"/>
    <meta property="og:title" content="נמאס להם: עיריית פתח תקוה תגיש בג&quot;צ נגד ההפגנות בכפר גנים ג' שגורמות למטרד"/>
    <meta property="og:description" content="בעקבות ריבוי ההפגנות לאחרונה בכפר גנים ג', בסמוך לביתו של היועמ&quot;ש, ראש העירייה רמי גרינברג הנחה את הלשכה המשפטית בעירייה להיערך לקראת עתירה נוספת לבג&quot;צ בתקווה שתשים סוף למטרד"/>
  </head>
  <body>
    <article>
      <h1>נמאס להם: עיריית פתח תקוה תגיש בג"צ נגד ההפגנות בכפר גנים ג' שגורמות למטרד</h1>
      <h2>בעקבות ריבוי ההפגנות לאחרונה בכפר גנים ג', בסמוך לביתו של היועמ"ש, ראש העירייה רמי גרינברג הנחה את הלשכה המשפטית בעירייה להיערך לקראת עתירה נוספת לבג"צ בתקווה שתשים סוף למטרד</h2>
      <address><time datetime="2019-11-21T10:30:00+00:00">21 Nov 2019, 10:30</time> by <a rel="author">מיינט פתח תקוה</a></address>
      <figure>
        <img src="https://cdn.isnet.co.il/dyncontent/2019/11/21/ad1dba1e-9d02-41da-a800-53a4af282ece.jpg"/>
        <figcaption>הפגנה ליד הבית של אביחי מנדלבליט. צילום: אבי מועלם</figcaption>
      </figure>
      <p>הסוף למחאות? בעקבות ריבוי ההפגנות לאחרונה בכפר גנים ג', בסמוך לביתו של היועמ"ש, ראש העיר רמי גרינברג הנחה את הלשכה המשפטית בעירייה להיערך לקראת עתירה נוספת לבג"צ בתקווה שתשים סוף למטרד.</p>
      <p>כזכור, בתחילת השנה עתרה הרשות לבג"ץ נגד המשטרה בדרישה לצמצם את ההפגנות בשכונה ונדחתה. כמו כן, הודיעה לאחרונה המשטרה על שורה של הגבלות נגד ההפגנות בכפר גנים ג', דבר שלא עמד במבחן המציאות.</p>
      <p>ראש העירייה רמי גרינברג: "חופש הביטוי והזכות להפגנה, הם ערכים מרכזיים בדמוקרטיה. לצד זאת, לא ייתכן כי תושבי כפר גנים ג', יסבלו כל כך הרבה שנים מההפגנות המתקיימות בסמוך לביתם. על בג"צ למצוא את האיזון הנכון בין ההפגנות לאיכות חיי התושבים. לאחרונה אנחנו עדים להתגברות ההפגנות - משמאל ומימין, ואחרי כל כך הרבה שנים הגיע הזמן שההפגנות יעברו למקומות אחרים, שלא יהוו מטרד לציבור. אני נחוש לשים סוף למטרד הזה ואעשה כל שביכלתי על מנת שזה ייקרה כבר בקרוב".</p>
    </article>
  </body>
</html>