<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%ad%ce%bb%ce%bb%ce%b7%ce%bd%ce%b5%cf%82-%ce%b9%cf%83%cf%81%ce%b1%ce%b7%ce%bb%ce%b9%ce%bd%ce%bf%ce%af-%cf%83%ce%b5-%ce%ba%ce%bf%ce%b9%ce%bd%ce%ac-%cf%83%ce%b5%ce%bd%ce%ac%cf%81%ce%b9%ce%b1-%ce%bc.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-21T10:28:37+00:00"/>
    <meta property="og:title" content="Έλληνες &amp; Ισραηλινοί σε κοινά σενάρια μάχης στην Κρήτη – Μήνυμα στην Άγκυρα"/>
    <meta property="og:description" content="Με απόλυτη επιτυχία πραγματοποιήθηκε για ακόμα μία χρονιά στην Κρήτη η ελληνοϊσραηλινή άσκηση με την κωδική ονομασία «ΜΙΝΩΤΑΥΡΟΣ 2019»."/>
  </head>
  <body>
    <article>
      <h1>Έλληνες &amp; Ισραηλινοί σε κοινά σενάρια μάχης στην Κρήτη – Μήνυμα στην Άγκυρα</h1>
      <address>
        <time datetime="2019-11-21T10:28:37+00:00">21 Nov 2019, 10:28</time>
      </address>
      <p>Με απόλυτη επιτυχία πραγματοποιήθηκε για ακόμα μία χρονιά στην Κρήτη η ελληνοϊσραηλινή άσκηση με την κωδική ονομασία «ΜΙΝΩΤΑΥΡΟΣ 2019».</p>
      <p>Στελέχη των Ειδικών Δυνάμεων Ελλάδος και Ισραήλ συμμετείχαν σε πλήθος ημερήσιων και νυχτερινών σεναρίων, στην τριήμερη άσκηση που πραγματοποιήθηκε στην ευρύτερη περιοχή του αεροδρομίου Καστελίου, έδρα της 133 Σμηναρχίας Μάχης, το τριήμερο 18-19 Νοεμβρίου 2019.</p>
      <p>Για τον σκοπό αυτό, από την περασμένη Κυριακή αφίχθησαν σταδιακά στο Καστέλι οι Ισραηλινοί, με αεροσκάφη C-130, ενώ πλησίον του αεροδρομίου είχε αναπτυχθεί σταθμός επικοινωνιών και άλλες εγκαταστάσεις, όπωα αναφέρει ο Γιώργος Λαμπράκης για το defenceline.gr.</p>
      <p>Πέρα από την συμμετοχή Μονάδων των ελληνικών Ειδικών Δυνάμεων, στην άσκηση συμμετείχε και η Πολεμική Αεροπορία παρέχοντας τις απαιτούμενες διευκολύνσεις από την 133 ΣΜ, ενώ ιδιαίτερα αυξημένα ήταν τα μέτρα ασφαλείας στην ευρύτερη περιοχή.</p>
      <p>Αξίζει να σημειωθεί με την συγκεκριμένη άσκηση ολοκληρώθηκε μια περίοδος έντονης συνεκπαίδευσης των Ενόπλων Δυνάμεων Ελλάδος και Ισραήλ, καθώς προηγήθηκε η άσκηση ΜΕΔΟΥΣΑ 2019, επίσης στην Κρήτη με τη συμμετοχή και δυνάμεων της Αιγύπτου, αλλά και η αεροπορική άσκηση “Blue Flag” στο Ισραήλ, στην οποία συμμετείχαν μαχητικά αεροσκάφη F-16 της Πολεμικής Αεροπορίας.</p>
    </article>
  </body>
</html>