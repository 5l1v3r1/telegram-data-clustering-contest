<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204721-deyaki-amerikanski-kompaniyi-otrimali-dozvil-na-spivpracyu-z-huawei"/>
    <meta property="og:site_name" content="Mind UA"/>
    <meta property="article:published_time" content="2019-11-21T10:15:00+00:00"/>
    <meta property="og:title" content="Деякі американські компанії отримали дозвіл на співпрацю з Huawei"/>
    <meta property="og:description" content="Із близько 300 заявок було схвалено приблизно чверть, говорять джерела"/>
  </head>
  <body>
    <article>
      <h1>Деякі американські компанії отримали дозвіл на співпрацю з Huawei</h1>
      <h2>Із близько 300 заявок було схвалено приблизно чверть, говорять джерела</h2>
      <address>
        <time datetime="2019-11-21T10:15:00+00:00">21 Nov 2019, 10:15</time>
      </address>
      <p>Уряд США оголосив, що почав видавати деяким американським компаніям ліцензії на поставку їх товарів і послуг китайській компанії Huawei, яка знаходиться в чорному списку Міністерства торгівлі США. Про це пише <a href="https://www.reuters.com/article/us-usa-china-huawei-tech/some-huawei-suppliers-get-u-s-approval-to-restart-sales-to-blacklisted-firm-idUSKBN1XU21Q?utm_source=ixbtcom">Reuters</a>.</p>
      <p>Зазначається, що поки що невідомо, які продукти було дозволено продавати провідному світовому виробнику телекомобладнання. Утім Huawei, яка також є другим за величиною виробником смартфонів, з нетерпінням чекала ліцензії для Google Alphabet на поставку своїх мобільних послуг для нових моделей.  Google від коментарів відмовилась.</p>
      <p>Офіційний представник США повідомив про близько 300 заявок на отримання ліцензій, приблизно половину з них було оброблено, тільки чверть з вже оброблених отримала відповідний дозвіл.</p>
      <p>Одне з джерел заявило, що було схвалено декілька ліцензій на продаж компонентів для мобільних телефонів.</p>
      <p>«Департамент видає ці вузькі ліцензії, щоб дозволити обмежену та конкретну діяльність, яка не становить значного ризику для інтересів національної безпеки або зовнішньої політики США», – сказали в Мінторгівлі.</p>
      <p>Цей крок було зроблено після того, як американське Міністерство торгівлі в понеділок утретє <a href="https://mind.ua/search?q=Huawei&amp;m=1&amp;o=0&amp;ct=publications">оновило так звану тимчасову генеральну ліцензію</a> для компанії, розширивши для Huawei дозвіл на участь в обмежених транзакціях.</p>
      <p>Видання пише, що подібні «жести доброї волі» з'являються, коли адміністрація Трампа працює над підписанням  першої фази торгової угоди мі США та КНР, щоб покласти  край торговій війні, яка вдарила по ринкам по усьому світу.</p>
      <related>
        <h4>Також читайте</h4>
        <a href="https://mind.ua/news/20204731-gpu-vpershe-za-sproshchenoyu-proceduroyu-ekstraduvala-litovskogo-hakera-do-ssha"/>
        <a href="https://mind.ua/news/20204714-prokurori-ssha-hochut-dopitati-odnogo-z-kerivnikiv-naftogazu-u-spravi-proti-dzhuliani"/>
        <a href="https://mind.ua/news/20204702-partneri-ministra-energetiki-ssha-perri-vidobuvatimut-naftu-i-gaz-v-ukrayini-ap"/>
      </related>
    </article>
  </body>
</html>