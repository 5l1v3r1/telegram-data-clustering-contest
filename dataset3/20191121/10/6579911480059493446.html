<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-tenis-23504740-wta-simona-halep-bianca-andreescu-nominalizate-pentru-cea-mai-buna-jucatoare-lui-2019.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-21T10:21:00+00:00"/>
    <meta property="og:title" content="WTA: Simona Halep și Bianca Andreescu, nominalizate pentru titlul de cea mai bună jucătoare a lui 2019"/>
    <meta property="og:description" content="Câștigătoare de Grand Slam, Simona Halep și Bianca Andreescu au fost nominalizate de WTA la titlul de cea mai bună jucătoare a anului 2019. Pe listă se mai află Ashleigh Barty, Naomi Osaka și"/>
  </head>
  <body>
    <article>
      <h1>WTA: Simona Halep și Bianca Andreescu, nominalizate pentru titlul de cea mai bună jucătoare a lui 2019</h1>
      <address><time datetime="2019-11-21T10:21:00+00:00">21 Nov 2019, 10:21</time> by <a rel="author">A.I.</a></address>
      <p><b>Câștigătoare de Grand Slam, Simona Halep și Bianca Andreescu au fost nominalizate de WTA la titlul de cea mai bună jucătoare a anului 2019. Pe listă se mai află Ashleigh Barty, Naomi Osaka și Karolina Pliskova. </b><br/><br/>Cu excepția Karolinei Pliskova, celelalte patru nominalizate sunt de fapt câștigătoare de Grand Slam. <br/><br/>Naomi Osaka s-a impus la Australian Open (al doilea Grand Slam din carieră), Ashleigh Barty la Roland Garros, Simona Halep la Wimbledon (al doilea GS) și Bianca Andreescu la US Open. <br/><br/>În plus, Barty s-a impus și la Turneul Campioanelor, australianca încheind anul pe prima poziția a ierarhiei mondiale. <br/><br/>Bianca Andreescu a mai fost nominalizată la o categorie, cea de "revelația anului". Aici, ea se află pe aceeași listă cu următoarele: Karolina Muchova, Elena Rybakina, Iga Swiatek, Dayana Yastremska și Coco Gauff.<br/><br/>Rezultatele finale vor fi anunțate în luna decembrie a acestui an (vor vota jurnaliști din întreaga lume), susține Mediafax.<br/><br/><br/>    </p>
    </article>
  </body>
</html>