<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321739/Hennepstekkerij-met-12-000-stekjes-in-Enschede-opgerold"/>
    <meta property="og:site_name" content="RTV Oost"/>
    <meta property="article:published_time" content="2019-11-21T10:53:03+00:00"/>
    <meta property="og:title" content="Hennepstekkerij met 12.000 stekjes in Enschede opgerold"/>
    <meta property="og:description" content="Een stekkerij met maar liefst 12.000 hennepstekjes is gistermiddag opgerold in Enschede. De politie trof de plantjes aan bij een controle bij een schuur aan de Burgemeester Jacobsstraat. In het pand werd ook stroom afgetapt."/>
  </head>
  <body>
    <article>
      <h1>Hennepstekkerij met 12.000 stekjes in Enschede opgerold</h1>
      <address>
        <time datetime="2019-11-21T10:53:03+00:00">21 Nov 2019, 10:53</time>
      </address>
      <slideshow>
        <figure>
          <img src="https://imgo.rgcdn.nl/26ac1372c58842e3b7d627d441bea402/opener/Hennepstekkerij-met-12-000-stekjes-in-Enschede-opgerold-Foto-RTV-Oost.jpg?v=i-HwTj-Q9lZjZZ6IDUCLaw2"/>
        </figure>
        <figure>
          <img src="https://imgo.rgcdn.nl/26ac1372c58842e3b7d627d441bea402/opener/Hennepstekkerij-met-12-000-stekjes-in-Enschede-opgerold-Foto-RTV-Oost.jpg?v=i-HwTj-Q9lZjZZ6IDUCLaw2"/>
        </figure>
        <figure>
          <img src="https://www.rtvoost.nl/graphic/321739/StaticMap/Opener.jpeg"/>
        </figure>
        <figure>
          <img src="https://www.rtvoost.nl/graphic/321739/StaticMap/Opener.jpeg"/>
        </figure>
        <figcaption>Hennepstekkerij met 12.000 stekjes in Enschede opgerold (Foto: RTV Oost)</figcaption>
      </slideshow>
      <p>Een stekkerij met maar liefst 12.000 hennepstekjes is gistermiddag opgerold in Enschede. De politie trof de plantjes aan bij een controle bij een schuur aan de Burgemeester Jacobsstraat. In het pand werd ook stroom afgetapt.</p>
      <p>Een 30-jarige man uit Enschede is aangehouden. Hij viel door de mand bij een zogenaamde MIA-Actie (Multidisciplinaire Integrale Aanpak) van de politie, samen met de gemeente Enschede. Bij zo'n actie bundelen verschillende overheidsorganisaties informatie en krachten om de georganiseerde criminaliteit beter te kunnen bestrijden.</p>
      <p>Bij een hennepstekkerij worden planten gekweekt waar in wietkwekerijen later mee aan de slag wordt gegaan. De aangetroffen stekkerij in Enschede was opvallend groot, een doorsnee stekkerij heeft zo'n 2.000 planten. Een gemiddelde wietkwekerij draait met 150 planten. Met de 12.000 stekken hadden dus tachtig kwekerijen bevoorraad kunnen worden.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Hennepstekkerij+met+12.000+stekjes+in+Enschede+opgerold">06 - 57 03 33 33</a>.</aside>
    </article>
  </body>
</html>