<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/21/occhi-dio-immagini-spettacolare-caverna-prohodna/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-21T10:16:50+00:00"/>
    <meta property="og:title" content="Gli occhi di Dio, le immagini della spettacolare caverna di Prohodna"/>
    <meta property="og:description" content="Nella parte nord della Bulgaria, sui Monti Balcani, è situata la caverna di Prohodna, conosciuta per quelli che i locali chiamano gli occhi di Dio. Esistono luoghi naturali che hanno un magnetismo fuori dal comune, la cui bellezza genera un fascino particolare ed irresistibile. Tra questi è sicuramente da annoverare la caverna di Prohodna, una …"/>
  </head>
  <body>
    <article>
      <h1>Gli occhi di Dio, le immagini della spettacolare caverna di Prohodna</h1>
      <address><time datetime="2019-11-21T10:16:50+00:00">21 Nov 2019, 10:16</time> by <a rel="author">Fabio</a></address>
      <figure>
        <img src="https://www.viagginews.com/wp-content/uploads/2019/11/Gli-occhi-di-Dio-696x397.jpg"/>
      </figure>
      <p>Nella parte nord della Bulgaria, sui Monti Balcani, è situata la caverna di Prohodna, conosciuta per quelli che i locali chiamano gli occhi di Dio.</p>
      <p>Esistono luoghi naturali che hanno un magnetismo fuori dal comune, la cui bellezza genera un fascino particolare ed irresistibile. Tra questi è sicuramente da annoverare la caverna di <b>Prohodna</b>, una delle mete turistiche maggiormente visitate in <b>Bulgaria</b>. La cava si trova nel nord del Paese, a due chilometri di distanza dal centro abitato di <b>Karlukovo</b> e all’interno del passo montano <b>Iskar Gorge</b>, un valico situato sui Monti Balcani.</p>
      <p>La cava è profonda 262 metri (la più grande della Bulgaria), presenta due ingressi ed al suo interno è possibile ammirare la tipica conformazione donata alle pareti di roccia dal carsismo (fenomeno erosivo causato dall’acqua piovana). A rendere peculiare questa formazione rocciosa sono, però, i due <b>lucernari naturali</b> generati proprio dal fenomeno erosivo. La presenza di queste due cavità sulla parte superiore della grotta consentono di ammirare un effetto d’illuminazione suggestivo che diventa quasi magico durante la notte.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Le spettacolari immagini degli occhi di Dio</h3>
      <figure>
        <img src="https://www.viagginews.com/wp-content/uploads/2019/11/Occhi-di-Dio.jpg"/>
      </figure>
      <p>Vi basta fare un giro su un motore di ricerca per trovare alcuni scatti spettacolari che permettono di comprendere la bellezza di questa caverna. La sua volta presenta queste fessure equidistanti e osservando dalla giusta distanza è possibile scorgere un <b>volto</b> per intero. La notte poi, è possibile vedere la luna sbucare da una delle due cavità, dando l’illusione che sia una pupilla. Data la conformazione del soffitto della caverna e dello spettacolare scorcio di cielo che offre, i bulgari lo chiamano “<b>Oknata</b>“, ovvero “<b>Occhi di Dio</b>“. I locali sostengono che durante i giorni di pioggia, l’acqua piovana dia la sensazione di tramutarsi nelle lacrime dell’onnipotente. Osservando le immagini non è difficile comprendere per quale motivo sia una meta turistica così ambita.</p>
      <figure>
        <img src="https://www.viagginews.com/wp-content/uploads/2019/11/grotta-di-Prohodna-800x445-1.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/21/uccidere-cani-randagi-bocconi-chiodi-ferro/"/>
        <a href="https://www.viagginews.com/2019/11/21/sfera-ebbasta-il-volo-controllare-testi/"/>
        <a href="https://www.viagginews.com/2019/11/21/uomini-e-donne-tronista-approdato-amici-video/"/>
      </related>
    </article>
  </body>
</html>