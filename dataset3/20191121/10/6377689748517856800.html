<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.footboom.com/ukrainian/high/1574333969-illia-shevtsov-u-desny-zalyshyvsia-ostannii-ryvok-u-2019-rotsi.html"/>
    <meta property="og:site_name" content="Footboom.com"/>
    <meta property="article:published_time" content="2019-11-21T10:59:00+00:00"/>
    <meta property="og:title" content="Ілля Шевцов: &quot;У &quot;Десни&quot; залишився &quot;останній ривок&quot; у 2019 році&quot;"/>
    <meta property="og:description" content="Форвард &quot;Десни&quot; Ілля Шевцов в коментарі прес-службі клубу розповів про міні-збір команди, що пройшов у Білорусі, та про підготовку до протистояння з &quot;Колосом&quot;."/>
  </head>
  <body>
    <article>
      <h1>Ілля Шевцов: "У "Десни" залишився "останній ривок" у 2019 році"</h1>
      <address>
        <time datetime="2019-11-21T10:59:00+00:00">21 Nov 2019, 10:59</time>
      </address>
      <p>Форвард "Десни" Ілля Шевцов в коментарі <i>прес-службі </i>клубу розповів про міні-збір команди, що пройшов у Білорусі, та про підготовку до протистояння з "Колосом".</p>
      <p>
        <b>– Ви разом з командою з’їздили на збори у Білорусь та забили 2 м’ячі у ворота клубу Вищій ліги цієї країни – "Торпедо-БелАЗ" ("Десна" перемогла 5-1, – прим.). Які відчуття?</b>
      </p>
      <p>– Завжди приємно, тим більше для нападника, забивати голи. Кращого не буває. Тож, якщо говорити про особисте, то чудові відчуття, тим більше суперник високого рівня – у Білорусі сильний чемпіонат. Якщо казати у цілому про збір, думаю, він пішов нам на користь: "Динамо" (Мінськ), "Торпедо-БелАЗ" (Жодино) – гарні суперники. Гадаю, тренери залишилися задоволені.</p>
      <p>
        <b>– В цілому, в якому настрої команда?</b>
      </p>
      <p>– У гарному. Перемога над непоганими суперниками + поточне високе місце у таблиці – завдяки цим факторам ми почуваємося впевнено. Всі хочуть покращувати результати й, думаю, гарно готові до останній частини футбольного року. Хочемо набрати максимум очок.</p>
      <p>
        <b>– У команді Вас називають "Шева". Чи додає це відповідальності?</b>
      </p>
      <p>– "Шева" мене кличуть навіть батьки, тож я до цього вже звик. Хоча є мрія, щоб колись Україна пишалася ще одним своїм нападником Шевою… Але щодо додаткової відповідальності – не знаю. Я просто з дитинства звик до цього псевдо.</p>
      <p>
        <b>– На що налаштована "Десна" у протистоянні з "Колосом"?</b>
      </p>
      <p>– Зараз в нас гарний підбір гравців, й весь клуб працює лише на те, щоб набирати у кожному матчі 3 очки. Неважливо який перед нами суперник. Попереду виїзна гра, залишився "останній ривок" у 2019 році, тому всі хочуть вижати максимум з матчів, що залишилися. Тож ми налаштовані на перемогу.</p>
      <p>
        <b>– Чи була у Вас вже розмова з головним тренером: чи є шанси зіграти за основу у найближчому матчі?</b>
      </p>
      <p>– Розмови не було. Думаю, шанси є завжди. Якщо доводити на тренуваннях, своєю щоденною працею, що ти кращий – тренер, звичайно, поставить гравця у склад, адже він не ворог сам собі. Якщо я буду сильнішим за конкурентів, думаю, буду грати.</p>
      <related>
        <h4>Читайте также:</h4>
        <a href="https://www.footboom.com/ukrainian/high/1573324339-aleksandr-rjabokon-o-planakh-desny-na-vremja-pauzy-v-chempionate-ukrainy.html"/>
      </related>
    </article>
  </body>
</html>