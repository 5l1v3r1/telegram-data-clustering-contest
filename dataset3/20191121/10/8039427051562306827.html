<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=960762"/>
    <meta property="og:site_name" content="Andhrajyothy"/>
    <meta property="article:published_time" content="2019-11-21T10:52:05+00:00"/>
    <meta property="og:title" content="ప్రశ్నిస్తే అయ్యప్ప మాలధారులతో తిట్టిస్తున్నారు: దేవినేని ఉమ"/>
    <meta property="og:description" content="ADVT"/>
  </head>
  <body>
    <article>
      <h1>ప్రశ్నిస్తే అయ్యప్ప మాలధారులతో తిట్టిస్తున్నారు: దేవినేని ఉమ</h1>
      <address>
        <time datetime="2019-11-21T10:52:05+00:00">21 Nov 2019, 10:52</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>అమరావతి: </b>రాష్ట్రంలో సిమెంట్‌ కంపెనీలతో రూ. 2500 కోట్ల డీల్‌ కుదుర్చుకున్నారని.. ఇప్పటికే వెయ్యి కోట్ల ముడుపులు తీసుకున్నారని టీడీపీ సీనియర్ నేత దేవినేని ఉమ ఆరోపించారు. దీనిపై తాము ప్రశ్నిస్తే మాటల దాడి చేస్తున్నారన్నారు. రాష్ట్రంలో మద్యం ఏరులైపారుతోందని.. ఇసుక మాఫియాలో 68 మంది వైసీపీ నేతల ప్రమేయం ఉందన్నారు. ఆ నేతలపై సీఎం జగన్‌ ఎలాంటి చర్యలు తీసుకోలేదన్నారు. ఇసుక మాఫియాపై ప్రభుత్వం ఎందుకు చర్యలు తీసుకోవడం లేదని ప్రశ్నించారు.</p>
      <p> </p>
      <p>పరిశ్రమలను రాష్ట్రం నుంచి వెళ్లగొట్టారని.. ప్రశ్నిస్తే అయ్యప్పమాల వేసుకున్నవారితో తిట్టిస్తున్నారని దేవినేని ఉమ ఆవేదన వ్యక్తం చేశారు. మంత్రులు ఏ మాత్రం సోయి లేకుండా మాట్లాడుతున్నారన్నారు. టీటీడీ మీద మంత్రి కొడాలి నాని వ్యాఖ్యలపై సీఎం జగన్‌ స్పందించలేదన్నారు. మత విశ్వాసాలను కించపరుస్తున్నారని.. పోలవరం చూడని నాయకుడు తన గురించి మాట్లాడుతున్నారని ధ్వజమెత్తారు. సీఎం జగన్‌ ప్రస్టేషన్‌లో ఉన్నారని.. టీడీపీ నేతలను ఇష్టంవచ్చినట్టు తిడుతున్నారన్నారు. మీ తిట్లకు భయపడేది లేదని దేవినేని ఉమ స్పష్టం చేశారు.</p>
    </article>
  </body>
</html>