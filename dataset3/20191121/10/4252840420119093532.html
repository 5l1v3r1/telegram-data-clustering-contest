<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.pl/2019/11/slowa-moga-ranic-nawet-gdy-wypowiadaja-je-maszyny/"/>
    <meta property="og:site_name" content="CHIP"/>
    <meta property="article:published_time" content="2019-11-21T10:43:33+00:00"/>
    <meta property="og:title" content="Słowa mogą ranić nawet wtedy, gdy wypowiadają je maszyny"/>
    <meta property="og:description" content="Naukowcy z Carnegie Mellon University sprawdzili, czy niemiłe słowa mogą wpływać źle na graczy, gdy wypowiada je robot Pepper Naukowcy z Carnegie Mellon University przeprowadzili badania, żeby sprawdzić, czy niemiłe słowa mogą wpływać źle na graczy nawet wtedy, gdy wypowiada je maszyna. Okazało się, że tak. Badacze chcieli sprawdzić, w jaki sposób radzimy sobie z robotami w warunkach konkurencji. Tym bardziej, że jako jednostki wrażliwe, mamy problem z wydajnością, kiedy jesteśmy krytykowani. Wyszło na to, że nie ma większego znaczenia, czy nasz przeciwnik do życia potrzebuje tlenu, czy energii elektrycznej  – słowna agresja w obu przypadkach oddziałuje negatywnie. W badaniu udział wzięło 40 osób, 1 robot Pepper, a także prosta gra strategiczna, która miała sprawdzać racjonalność człowieka. Każdy z uczestników eksperymentu zagrał 35 razy. Dodatkiem do każdej partii były komentarze Peppera. Robot raz zachęcał człowieka, innym razem zniechęcał sugerując, że rywal jest fatalnym graczem i radzi sobie słabiej wraz…"/>
  </head>
  <body>
    <article>
      <h1>Słowa mogą ranić nawet wtedy, gdy wypowiadają je maszyny</h1>
      <address><time datetime="2019-11-21T10:43:33+00:00">21 Nov 2019, 10:43</time> by <a rel="author">Aleksandra Grendys</a></address>
      <p>
        <b>Naukowcy z Carnegie Mellon University przeprowadzili badania, żeby sprawdzić, czy niemiłe słowa mogą wpływać źle na graczy nawet wtedy, gdy wypowiada je maszyna. Okazało się, że tak.</b>
      </p>
      <p>Badacze chcieli sprawdzić, w jaki sposób radzimy sobie z robotami w warunkach konkurencji. Tym bardziej, że jako jednostki wrażliwe, mamy problem z wydajnością, kiedy jesteśmy krytykowani. <b>Wyszło na to, że nie ma większego znaczenia, czy nasz przeciwnik do życia potrzebuje tlenu, czy energii elektrycznej  – słowna agresja w obu przypadkach oddziałuje negatywnie.</b></p>
      <p>W <a href="https://arxiv.org/pdf/1910.11459.pdf">badaniu</a> udział wzięło 40 osób, 1 robot Pepper, a także prosta gra strategiczna, która miała sprawdzać racjonalność człowieka. Każdy z uczestników eksperymentu zagrał 35 razy. Dodatkiem do każdej partii były komentarze Peppera. <a href="https://www.chip.pl/tag/roboty">Robot</a> raz zachęcał człowieka, innym razem zniechęcał sugerując, że rywal jest fatalnym graczem i radzi sobie słabiej wraz z upływem czasu. W efekcie nieprzyjemnych słów, racjonalność wyborów w czasie gry spadała. Dodatkowo, ludzie sfrustrowani jego zachowaniem, przypisywali robotom raczej negatywne cechy. W drugim scenariuszu było odwrotnie – racjonalność rosła, a wraz z nią sympatia do urządzenia.</p>
      <figure>
        <img src="https://www.chip.pl/uploads/2019/11/OgcQVyfYVdgsQkoBkWm7siWp6k7SwNOE.jpg"/>
        <figcaption>Pepper potrafi wykrywać emocje dzięki analizie wyrazów twarzy tonów głosu. Produkuje go SoftBank Robotics (fot. Wikipedia)</figcaption>
      </figure>
      <p><b>Co ważne, robota nikt nie ukrywał. Partycypujący w badaniu doskonale wiedzieli, że mierzą się z uwagami będącymi częścią eksperymentu.</b> Mimo to Pepper ich dekoncentrował. Przy czym warto zauważyć, że jego negatywne spostrzeżenia i tak były dość eleganckie. Szczególnie w porównaniu z tym, co potrafią napisać lub powiedzieć obecni na czatach gier komputerowych. Kłopotliwe mogło być jedynie to, że Peppera nie dało się zablokować.</p>
      <p>Naukowcy z Carnegie Mellon przedstawili wyniki eksperymentu czasie konferencji IEEE poświęconej komunikacji robotów i ludzi w indyjskim New Delhi. Jest to jedna z pierwszych prac, w której maszyny i ludzie nie współpracują, tylko konkurują ze sobą. Jej wyniki mogą przydać się twórcom gier, którzy będą mogli stworzyć bardziej interaktywnych przeciwników, którzy zwiększą zaangażowanie graczy. Twórcy badania przyznali, że warto też sprawdzić, w jaki sposób reagujemy nie tylko na słowa, ale też gesty maszyn. | CHIP</p>
      <p>0 +1 +3</p>
    </article>
  </body>
</html>