<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159005_1004.html"/>
    <meta property="og:site_name" content="Novsport"/>
    <meta property="article:published_time" content="2019-11-21T10:40:00+00:00"/>
    <meta property="og:title" content="Заглавията на Острова: Моу предупреди, че Тотнъм трябва да задържи Кейн на всяка цена"/>
    <meta property="og:description" content="Барса и Байерн вече готвят оферти за Почетино, Брендан Роджърс е бил първият вариант за нов мениджър на &quot;шпорите&quot;"/>
  </head>
  <body>
    <article>
      <h1>Заглавията на Острова: Моу предупреди, че Тотнъм трябва да задържи Кейн на всяка цена</h1>
      <address><time datetime="2019-11-21T10:40:00+00:00">21 Nov 2019, 10:40</time> by <a rel="author">Пламен Димитров</a></address>
      <p><i>Заглавията в британската спортна преса на 21 ноември, четвъртък, 2019 година:</i><br/><b><br/>Daily Mail</b><br/><br/>Жозе Моуриньо е заявил на собственика на Тотнъм Даниел Леви, че Хари Кейн не бива да се продава на каквато и да е цена.<br/><br/>Първият избор за заместник на Почетино е бил Брендан Роджърс.<br/><br/>В Манчестър Юнайтед са готови да подкрепят Солскяер за трансфера на Ерлинг Браут Хааланд.<br/><br/>Уулвърхемптън ще опита да привлече през януари Дани Лоадър от Рединг.<br/><br/>Джеймс Мадисън обмисля да отхвърли оферта от Юнайтед и да преподпише с Лестър.<br/><br/><b>Daily Express</b><br/><br/>Жозе Моуриньо може да възобнови интереса на Тотнъм към Пауло Дибала и Бруно Фернандеш през януари, ако получи зелена светлина за нови попълнения.<br/><br/><b>Daily Star</b><br/><br/>Моуриньо е приел работата в Тотнъм, след като е получил уверението, че Хари Кейн няма да бъде продаван поне до края на сезон 2020-2021.<br/><br/><b>The Times</b><br/><br/>Маурисио Почетино остава на заплата в Тотнъм докато си намери нова работа.<br/><br/><b>The Sun</b><br/><br/>Барселона и Байерн Мюнхен са готови да предложат работа на Почетино, след като беше освободен от мениджърския пост в Тотнъм.<br/><br/><b>Daily Mirror</b><br/><br/>Отказващите да подновят договорите си с Тотнъм Кристиан Ериксен, Ян Ветонген и Тоби Алдервейрелс може да преосмислят решението си, след като Моуриньо зае мениджърския пост.</p>
    </article>
  </body>
</html>