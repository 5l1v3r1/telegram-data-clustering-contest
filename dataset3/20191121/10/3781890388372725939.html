<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/742874"/>
    <meta property="og:site_name" content="เดลินิวส์"/>
    <meta property="article:published_time" content="2019-11-21T10:12:00+00:00"/>
    <meta property="og:title" content="หุ้นไทยกอดคอภูมิภาคร่วงกังวลเทรดวอร์ยืดเยื้อ"/>
    <meta property="og:description" content="ตลาดหุ้นไทยปิดลบ 4.97 จุด สอดรับกับตลาดหุ้นในภูมิภาควิตกเทรดวอร์ยืดเยื้อ หลังจีน-สหรัฐฯไม่สามารถบรรลุข้อตกลงได้ในปีนี้ โบรกแนะทยอยสะสมหุ้นในประเทศหากดัชนีแตะ 1,580 จุด"/>
  </head>
  <body>
    <article>
      <h1>หุ้นไทยกอดคอภูมิภาคร่วงกังวลเทรดวอร์ยืดเยื้อ</h1>
      <address>
        <time datetime="2019-11-21T10:12:00+00:00">21 Nov 2019, 10:12</time>
      </address>
      <p>
        <b>ตลาดหุ้นไทยปิดลบ 4.97 จุด สอดรับกับตลาดหุ้นในภูมิภาควิตกเทรดวอร์ยืดเยื้อ หลังจีน-สหรัฐฯไม่สามารถบรรลุข้อตกลงได้ในปีนี้ โบรกแนะทยอยสะสมหุ้นในประเทศหากดัชนีแตะ 1,580 จุด</b>
      </p>
      <p>น.ส.ธีรดา  ชาญยิ่งยงค์  ผู้อำนวยการฝ่ายวิเคราะห์หลักทรัพย์  บล.ฟิลลิป เปิดเผยถึงภาวะตลาดหุ้นไทยปิดที่ระดับ 1,591.86 จุด  ลดลง 4.97  จุด หรือ  0.31 %  ระหว่างวันเคลื่อนไหวสูงสุด 1,595.77 จุด และต่ำสุดที่ 1,583.77 จุด ด้วยมูลค่าการซื้อขาย 47,152.79ล้านบาทว่า  ตลาดหุ้นไทยผันผวนตลอดทั้งวันปิดตลาดลบสอดรับกับตลาดหุ้นในภูมิภาค กังวลสงครามทางการค้าระหว่างสหรัฐและจีนที่ไม่สามารถบรรลุข้อตกลงได้ภายในปีนี้และเลื่อนไปในปีหน้า หลังจากที่สภาผู้แทนราษฎรสหรัฐผ่านร่างกฎหมายเพื่อให้การสนับสนุนกลุ่มผู้ประท้วงเรียกร้องประชาธิปไตยในฮ่องกง  ซึ่งรอนายโดนัลด์ ทรัมป์ ประธานาธิบดีสหรัฐลงนามคาดว่าจะกระทบต่อตลาดหุ้นโลก ประกอบกับกระทรวงพาณิชย์ประกาศตัวเลขส่งออกในเดือนต.ค. ติดลบ 4.5 % สะท้อนให้เห็นว่าส่งออกได้รับผลกระทบจากเทรดวอร์</p>
      <figure>
        <img src="https://www.dailynews.co.th/admin/upload/20191121/news_plMtOkARtF172332_533.jpg?v=20191122081?v=6758"/>
      </figure>
      <p>สำหรับกลุ่มที่ถูกเทขายหนักเป็นสื่อสาร ส่วนที่เหลือก็กระจัดกระจาย  ดังนั้นในช่วงนี้นักลงทุนที่เก็งกำไรระยะสั้นต้องหยุดลงทุนไปก่อนจนกว่าดัชนีสามารถยืน 1,600 จุดได้ถึงเข้าซื้อใหม่  แต่ถ้าดัชนีลงไปที่ระดับ 1,580 จุด แนะนำให้ทยอยซื้อสะสมในหุ้นที่อิงเศรษฐกิจในประเทศและหลีกเลี่ยงกลุ่มโกลบอลเพย์  ประเมินแนวรับที่ 1,580 จุด แนวต้านที่ 1,600 จุด</p>
    </article>
  </body>
</html>