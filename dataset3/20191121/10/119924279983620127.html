<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dolenjskilist.si/2019/11/21/229015/novice/kronika/Z_ukradenim_avtomobilom_poskusal_priti_cez_mejo/?utm_source=feedburner&amp;utm_medium=feed&amp;utm_campaign=Feed%3A+DolenjskiList+%28DolenjskiList%29&amp;hl=en"/>
    <meta property="og:site_name" content="Dolenjski list"/>
    <meta property="article:published_time" content="2019-11-21T10:10:00+00:00"/>
    <meta property="og:title" content="Z ukradenim avtomobilom poskušal priti čez mejo "/>
    <meta property="og:description" content="Na mejni prehod Obrežje je ponoči na izstop iz Slovenije pripeljal voznik osebnega avtomobila srbskih registrskih oznak. Policisti so opravili mejno kontrolo in med pregledom vozila ugotovili, da so na vozilu prenarejene številke šasije in nameščene ponarejene registrske tablice. Pri preverjanju v schengenskem informacijskem sistemu so ugotovili, da je bil avtomobil pred tednom dni ukraden v Franciji. Renault megane scenica so zasegli in 39-letnemu osumljencu iz Srbije odvzeli prostost. S kazensko ovadbo ga bodo privedli k preiskovalnemu sodniku."/>
  </head>
  <body>
    <article>
      <h1>Z ukradenim avtomobilom poskušal priti čez mejo </h1>
      <address><time datetime="2019-11-21T10:10:00+00:00">21 Nov 2019, 10:10</time> by <a rel="author">M. Ž.</a></address>
      <p>Na mejni prehod Obrežje je ponoči na izstop iz Slovenije pripeljal voznik osebnega avtomobila srbskih registrskih oznak. Policisti so opravili mejno kontrolo in med pregledom vozila ugotovili, da so na vozilu prenarejene številke šasije in nameščene ponarejene registrske tablice. Pri preverjanju v schengenskem informacijskem sistemu so ugotovili, da je bil avtomobil pred tednom dni ukraden v Franciji. Renault megane scenica so zasegli in 39-letnemu osumljencu iz Srbije odvzeli prostost. S kazensko ovadbo ga bodo privedli k preiskovalnemu sodniku.</p>
      <p>
        <b>Odnesel ničesar, a povzročil za tisočaka škode</b>
      </p>
      <p>Na Lebanovi ulici v Novem mestu je včeraj med 10. in 18. uro nekdo skozi vrata vlomil v stanovanjsko hišo. Odnesel ni ničesar, z vlomom pa je povzročil za okoli tisoč evrov škode.</p>
      <p>
        <b>Prijeli 12 tujcev</b>
      </p>
      <p>Nezakoniti prehodi državne meje Policisti PP Brežice so med opravljanjem nalog varovanja državne meje na območju Prilip in Čateža ob Savi izsledili in prijeli devet državljanov Bangladeša, dva državljana Pakistana in državljana Nigerije, ki so nezakonito prestopili državno mejo. Policijski postopki s tujci še potekajo.</p>
    </article>
  </body>
</html>