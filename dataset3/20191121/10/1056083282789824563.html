<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019567/%D9%85%D8%B1%D8%AF%D9%85-%DA%86%D8%A7%D8%AF%DA%AF%D8%A7%D9%86-%D9%81%D8%B1%D8%AF%D8%A7-%D8%A8%D9%87-%D8%B5%D8%AD%D9%86%D9%87-%D9%85%DB%8C-%D8%A2%DB%8C%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-21T10:06:58+00:00"/>
    <meta property="og:title" content="مردم چادگان فردا به صحنه می‌آیند"/>
    <meta property="og:description" content="ایسنا/اصفهان رییس شورای هماهنگی تبلیغات اسلامی چادگان گفت: مردم چادگان فردا پس از نماز جمعه جواب اشرار را با راهپیمایی بزرگ خود می‌دهند."/>
  </head>
  <body>
    <article>
      <h1>مردم چادگان فردا به صحنه می‌آیند</h1>
      <address><time datetime="2019-11-21T10:06:58+00:00">21 Nov 2019, 10:06</time> by <a rel="author">سید حبیب الله وکیل زاده</a></address>
      <p>ایسنا/اصفهان رییس شورای هماهنگی تبلیغات اسلامی چادگان گفت: مردم چادگان فردا پس از نماز جمعه جواب اشرار را با راهپیمایی بزرگ خود می‌دهند.</p>
      <p>مرتضی باباییان در گفت و گو با ایسنا، اظهار کرد: همیشه مردم انقلابی کشور در مقابل توطئه های دشمنان بصیر عمل کرده اند و این بار نیز پس از سخنرانی مقام معظم رهبری حجت بر همه تمام شد.</p>
      <p>وی افزود:در شرایط حساسی هستیم و با وجود تنگاهای اقتصادی لازم است تا از کیان کشور و انقلاب اسلامی دفاع کرده‌ و به دشمنان نظام اسلامی نشان دهیم که در برابر دشمنان همواره شعارمان وحدت با مسئولان نظام است.</p>
      <p>باباییان خاطرنشان کرد: با تصمیم سران قوا، دولت اقدام به افزایش و سهمیه‌بندی قیمت بنزین کرد، برخی از مردم کشور نسبت به این موضوع اعتراض کردند که البته در شهرستان وضعیت خاصی نبود.</p>
      <p>رییس شورای هماهنگی تبلیغات اسلامی چادگان، گفت:با وجود این وضعیت مردم همیشه در صحنه چادگان بامشاهده شرایط خاص و اقدامات خرابکارانه آشوبگران در محافل عمومی ضمن محکوم کردن این اقدامات خواهان تجمع اعتراضی برای دفاع از ولی فقیه خود شدند.از همین رو باهماهنگی که صورت گرفت فردا جمعه پس از اقامه نماز جمعه از محل مسجدجامع، میدان شهداء راهپیمایی مردم چادگان انجام و اعتراض خود را نسبت به اغتشاش گران در بحث عدم امنیت و تخریب اموال عمومی نشان می دهند.</p>
      <p>انتهای پیام</p>
    </article>
  </body>
</html>