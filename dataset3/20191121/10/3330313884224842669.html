<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904586/stormloop-op-kaarten-voor-bekerwedstrijd-telstar-ajax-lange-rijen-voor-stadion.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-21T10:04:00+00:00"/>
    <meta property="og:title" content="Update: Rabobank IJmond Stadion na anderhalf uur uitverkocht voor Telstar - Ajax"/>
    <meta property="og:description" content="Het loopt storm bij het Rabobank IJmond Stadion van Telstar. Donderdagochtend om 09:00 uur gingen de kaarten voor de bekerwedstrijd tussen Telstar en Ajax in de verkoop en dat kon rekenen op veel belangstelling van de fans. Vanuit de hele regio kwamen de supporters om kaarten voor het duel veilig te stellen. Al ruim voor 09:00 uur stond er een lange rij voor het stadion. De inwoners uit de gemeenten Bloemendaal, Haarlem, Beverwijk, Heemskerk en Velsen konden donderdagochtend twee kaarten kopen voor de wedstrijd tegen Ajax."/>
  </head>
  <body>
    <article>
      <h1>Update: Rabobank IJmond Stadion na anderhalf uur uitverkocht voor Telstar - Ajax</h1>
      <address>
        <time datetime="2019-11-21T10:04:00+00:00">21 Nov 2019, 10:04</time>
      </address>
      <p>
        <b>Het loopt storm bij het Rabobank IJmond Stadion van Telstar. Donderdagochtend om 09:00 uur gingen de kaarten voor de bekerwedstrijd tussen Telstar en Ajax in de verkoop en dat kon rekenen op veel belangstelling van de fans.</b>
      </p>
      <p>Vanuit de hele regio kwamen de supporters om kaarten voor het duel veilig te stellen. Al ruim voor 09:00 uur stond er een lange rij voor het stadion. De inwoners uit de gemeenten Bloemendaal, Haarlem, Beverwijk, Heemskerk en Velsen konden donderdagochtend twee kaarten kopen voor de wedstrijd tegen Ajax.</p>
      <figure>
        <iframe data-src="https://twitter.com/telstar1963nv/status/1197416423313809411?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Het stadion van Telstar biedt slechts plaats aan 3625 toeschouwers, maar daar heeft de club al iets op bedacht. Er wordt een extra tribune geplaatst, waardoor meer mensen van de bekerwedstrijd kunnen genieten. Donderdagochtend gingen de kaarten voor de onoverdekte tribune in de verkoop, Telstar biedt mensen ook passe-partouts aan voor de gehele maand december. Hierin speelt het tegen NAC Breda, Ajax en Jong AZ.</p>
      <p>Sinds het moment dat Telstar gekoppeld werd aan Ajax, is de club belaagd met vragen over de kaartverkoop. Daarom werd er een 'verkoopschema' gemaakt, waardoor de meest trouwe fans als eerste kaarten konden halen. Zo waren de seizoenskaarthouders als eerste aan de beurt, daarna de fans die dit seizoen al eerder een kaartje hadden gekocht en donderdagochtend startte dus de verkoop voor mensen uit de gemeentes in de buurt.</p>
      <figure>
        <iframe data-src="https://twitter.com/telstar1963nv/status/1197414974806773760?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Update</b>: Alle kaarten voor het bekerduel tussen Telstar en Ajax zijn uitverkocht. Vanochtend om 09.00 uur gingen de laatste kaarten voor het provinciale ondernsje in de verkoop en anderhalf uur later meldt de club dat de wedstrijd definitief is uitverkocht. Er kunnen nog kaarten vrijkomen.</p>
      <figure>
        <iframe data-src="https://twitter.com/telstar1963nv/status/1197447681779654657?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>