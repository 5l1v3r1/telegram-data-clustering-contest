<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/21/3-godini-bez-sleda-ot-invalid-otvlechen-za-da-prosi.430320"/>
    <meta property="og:site_name" content="Dnes.bg"/>
    <meta property="article:published_time" content="2019-11-21T10:30:00+00:00"/>
    <meta property="og:title" content="3 години без следа от инвалид: Отвлечен, за да проси?"/>
    <meta property="og:description" content="За последно контакт с него е имало на 16 септември 2016 г. | Dnes.bg"/>
  </head>
  <body>
    <article>
      <h1>3 години без следа от инвалид: Отвлечен, за да проси?</h1>
      <h2>За последно контакт с него е имало на 16 септември 2016 г.</h2>
      <address><time datetime="2019-11-21T10:30:00+00:00">21 Nov 2019, 10:30</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>Близките на инвалид от врачанско село са убедени, че той е бил отвлечен и изведен от страната с цел просия. От Мариус Петков няма и следа от 3 години насам.</p>
      <p>Преди време мъжът е бил принуждаван да проси в Италия. Върнали го в страната ни без никакви документи. Мариус Петков се издирва от Интерпол, засега без резултат.</p>
      <p>Той е на 60 години, инвалид, без два крака. Изчезнал е през 2016 година.</p>
      <p>"В неговото състояние той не е способен да работи нещо друго. За това смятам, че е заминал именно с тази цел. По-рано пак е заминавал за просия. Лично той ми го казва", обясни дъщеря му.</p>
      <p>Тя разказа, че за последно се е чула с баща си на 16 септември 2016 г.</p>
      <p>"Тогава ми каза, че е на ферибота във Видин и ще заминава някъде, но не знае къде. След това изгубихме контакт. Седмица по-късно телефонът му не съществува", разказа Нели Николова пред "Нова тв".</p>
      <p>От полицията обяснили на близките на Петков, че той е тръгнал за чужбина с още 7 души от ромски произход. Те са от Монтана. Проведени са разпити на въпросните лица.</p>
      <p>По техни данни възрастният мъж е забелязан за последен път на едно от летищата в Париж и разполагал с 40 евро.</p>
    </article>
  </body>
</html>