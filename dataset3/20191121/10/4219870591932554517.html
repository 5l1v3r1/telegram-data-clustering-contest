<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/drustvo/aktuelno.290.html:831501-Srpske-firme-kljucni-dobavljaci-delova-za-drona-ubicu-RW-24"/>
    <meta property="og:site_name" content="Вечерње новости"/>
    <meta property="article:published_time" content="2019-11-21T10:25:00+00:00"/>
    <meta property="og:title" content="Srpske firme ključni dobavljači delova za &quot;drona-ubicu&quot; RW-24"/>
    <meta property="og:description" content="Srpska namenska industrija jedan je od ključnih dobavljača kompanije Adasi za njihovog"/>
  </head>
  <body>
    <article>
      <h1>Srpske firme ključni dobavljači delova za "drona-ubicu" RW-24</h1>
      <address><time datetime="2019-11-21T10:25:00+00:00">21 Nov 2019, 10:25</time> by <a rel="author">NovostiOnline</a></address>
      <p>
        <b>Srpska namenska industrija jedan je od ključnih dobavljača kompanije Adasi za njihovog "drona-ubicu" RW-24</b>
      </p>
      <p>Veća proizvodnja dronova moguća je zbog toga što sada možemo nabrojati više aktivnih projekata besposadnih letelica nego onih sa posadom.</p>
      <p>U prilog ovoj tvrdnji ide i izjava koju je ekskluzivno za portal Tango six dao v.d. pomoćnika ministra odbrane za materijalne resurse dr. Nenad Miloradović. On je na vazduhoplovnom sajmu u Dubaiju portalu potvrdio da je srpska namenska industrija jedan od ključnih dobavljača kompanije Adasi za njihovog "drona-ubicu" RW-24 koji je bio jedan od istaknutijih eksponata na štandu novoosnovanog konglomerata koji je ujedinio najinovativnije kompanije namenske industrije Ujedinjenih Arapskih Emirata, kompanije "Edž" (Edge).</p>
      <p>Kako je Miloradović objasnio, Srbija u projektu RW-24 učestvuje u "zajedničkom razvoju", što se najverovatnije odnosi na inženjerski deo posla ili opitovanje u aero-tunelima (UAE nema aero-tunel) i konkretnije sa kompanijama "Teleoptik" iz Zemuna i "Slobodom" iz Čačka koje proizvode elektro-optički sistem i najverovatnije bojevu glavu za letelicu.</p>
      <p>Proizvođač, kompanija "Adasi" RW-24 opisuje kao rešenje koje obezbeđuje autonomnu sposobnost dejstva protiv raznih tipova zemaljskih ciljeva. Navigacioni i posledični sistem upravljanja letom bazira se na GNSS-u (GPS, GLONASS i drugi). Naglašava se, što je verovatno srpski udeo u ovom delu priče, da se preciznost oružja može povećati sistemom koji su sebi sadrži glavu za optičko samonavođenje. Deklarisani domet je 100 kilometara, autonomija leta je 2 sata, brzina krstarenja je veća od 130 kilomeara na sat, a proizvođač tvrdi da se letelica može lansirati za manje od 20 minuta sa masom na lansiranju od 45 kilograma.</p>
      <p>Miloradović je naglasio da se saradnja sa Emiratima uspešno odvija u vojno-obraznovnom segmentu, da Srbija već više godina školuje njihove kadrove i da je osim projekta RW-24 u toku još nekoliko projekata naoružanja za bespilotne letelice.</p>
      <p>B92.net</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/zanimljivosti/aktuelno.288.html:831258-Kako-izgleda-kada-800-dronova-formira-oblik-aviona-na-nocnom-nebu"/>
        <a href="http://www.novosti.rs/vesti/srbija.73.html:829171-Dron-meri-i-stres-biljaka"/>
        <a href="http://www.novosti.rs/vesti/planeta.299.html:825475-Kinezi-razvijaju-putnicki-dron-u-Austriji-i-Sloveniji"/>
        <a href="http://www.novosti.rs/vesti/planeta.300.html:824278-Hrvatska-nabavlja-nove-bespilotne-letelice"/>
        <a href="http://www.novosti.rs/vesti/planeta.299.html:821746-Nora-i-Milos-na-vojnoj-paradi-u-Nikoziji-VIDEO"/>
      </related>
    </article>
  </body>
</html>