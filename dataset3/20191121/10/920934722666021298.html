<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svetandroida.cz/pepo-socialni-sit-kryptomeny/"/>
    <meta property="og:site_name" content="Svět Androida"/>
    <meta property="article:published_time" content="2019-11-21T10:23:00+00:00"/>
    <meta property="og:title" content="Kryptoměnové odměny namísto lajků. Seznamte se se sociální sítí Pepo"/>
    <meta property="og:description" content="Peníze jsou u ní až na prvním místě. Je jí kryptoměnová sociální síť Pepo, na které jsou uživatelé za svůj povedený obsah odměňováni mikrotransakcemi."/>
  </head>
  <body>
    <article>
      <h1>Kryptoměnové odměny namísto lajků. Seznamte se se sociální sítí Pepo</h1>
      <address><time datetime="2019-11-21T10:23:00+00:00">21 Nov 2019, 10:23</time> by <a rel="author" href="https://www.svetandroida.cz/muj-profil/marrahouser/?profiletab=posts" target="_blank">Marek Houser</a></address>
      <p>“A co si za ty lajky jako koupíš?” zní oblíbená <b>námitka odpůrců sociálních sítí</b> a honby za interakcemi na nich. Kdybychom zůstali jen ve sféře Facebooku, Instagramu nebo Twitteru, tak by odpověď zněla “nic”, pokud zrovna nejste úspěšný influencer. My tu ovšem máme na mysli něco nového a úplně jiného. Na říjnové konferenci <b>Devcon 5</b> byla představena platforma dostupná i v mobilních aplikacích, která má v tomto ohledu mnohem <b>přímější tah na branku</b>. Peníze jsou u ní až na prvním místě. Je jí <b>kryptoměnová sociální síť Pepo</b>, na které jsou uživatelé za svůj povedený obsah ostatními lidmi odměňováni mikrotransakcemi.</p>
      <slideshow>
        <figure>
          <img src="https://www.svetandroida.cz/media/2019/11/aplikace-kryptomenova-socialni-sit-pepo-screen-1.jpg"/>
        </figure>
        <figure>
          <img src="https://www.svetandroida.cz/media/2019/11/aplikace-kryptomenova-socialni-sit-pepo-screen-2.jpg"/>
        </figure>
        <figure>
          <img src="https://www.svetandroida.cz/media/2019/11/aplikace-kryptomenova-socialni-sit-pepo-screen-3.jpg"/>
        </figure>
        <figure>
          <img src="https://www.svetandroida.cz/media/2019/11/aplikace-kryptomenova-socialni-sit-pepo-screen-4.jpg"/>
        </figure>
      </slideshow>
      <p>Za vývojem této sítě stojí <b>čínská společnost Tencent</b> a první pokusy o provoz proběhly už v roce 2016. Běží na kostře platformy a kryptoměny <b>Ethereum</b>. Základem sociální sítě <a href="https://play.google.com/store/apps/details?id=com.pepo.v2.production">Pepo</a> i možného vydělávání peněz je <b>publikování třicetisekundových videí</b>, u nichž pak “lajky” představují kryptoměnové mikrotransakce na účet autora. Jedná se v podstatě o jakési monetizované spojení Instagramu a Tik-Toku, ale vývojáři údajně <b>chtějí konkurovat úplně jiné síti – LinkedInu</b>. Ač se to může zdát podivné,  přímo na říjnové konferenci se to potvrdilo. Přítomní so aplikace nenahrávali vtipná či zábavná videa, ale inteligentní obsah, na kterém představovali sami sebe a svou práci. <a href="https://www.svetandroida.cz/tag/kryptomeny/">Kryptoměnová</a> sociální síť Pepo by tedy mohla přinést revoluci i v kvalitě obsahu. Vzhledem k přímé podpoře autorů pomocí peněz by to bylo logické.</p>
      <p>Technicky běží prostředí Pepo <b>paralelně vedle decentralizované platformy Ethereum</b>, se kterou je ale schopná sociální síť komunikovat. Pepo má vlastní <b>nezávislé tokeny</b>, ke kterým je kryptoměna vázána. Pomocí mikrotransakcí můžete peníze posílat i přátelům jen tak, ale hlavní myšlenkou je <b>podpora autorů zmíněných videí</b>. Jakmile se na vašem tokenu sejde dostatek peněz, <b>můžete je proměnit v poukaz</b>. Plánuje se také zavedení zvláštního systému soukromých zpráv. Pokud si nějak konkrétně <b>ceníte svého volného času</b>, můžete dát případnému odesílateli najevo, kolik ho bude stát, aby vás mohl kontaktovat.</p>
      <h3>Co říkáte na tento nápad? Otestujete to?</h3>
      <p>Zdroj: <a href="https://decrypt.co/10091/taking-ethereum-mainstream-social-media-app-pepo-goes-live-at-devcon-5">decrypt.co</a></p>
      <related>
        <h4>Mohlo by vás zajímat</h4>
        <a href="https://www.mp.cz/mobilni-telefon-samsung-galaxy-a40-a405f-dual-sim-white-p-99321?utm_source=svetandroida&amp;utm_medium=banner-a40-a&amp;utm_campaign=Samsung-listopad"/>
      </related>
      <related>
        <a href="https://www.mp.cz/mobilni-telefon-samsung-galaxy-note10-n970fz-256gb-dual-sim-aura-black-p-102406?utm_source=svetandroida&amp;utm_medium=banner-note10-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/instagram-bez-lajku/"/>
      </related>
      <related>
        <a href="https://www.svetandroida.cz/jak-smazat-instagram/?utm_source=svetandroida&amp;utm_medium=mohlobyvaszajimat&amp;utm_campaign=1"/>
      </related>
      <related>
        <a href="https://www.svetandroida.cz/kryptomena-dcep-cina/?utm_source=svetandroida&amp;utm_medium=mohlobyvaszajimat&amp;utm_campaign=2"/>
      </related>
      <related>
        <a href="https://www.mp.cz/mobilni-telefon-samsung-galaxy-s10-g973fz-128gb-dual-sim-black-p-97392?utm_source=svetandroida&amp;utm_medium=banner-s10-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/podvodnik-oklamal-facebook-google-penize/?utm_source=svetandroida&amp;utm_medium=mohlobyvaszajimat&amp;utm_campaign=4"/>
      </related>
      <related>
        <a href="https://www.svetandroida.cz/fotky-google-predstavuji-vlastni-alternativu-k-instagram-stories/?utm_source=svetandroida&amp;utm_medium=mohlobyvaszajimat&amp;utm_campaign=5"/>
      </related>
      <related>
        <a href="https://www.svetandroida.cz/threads-from-instagram-aplikace/?utm_source=svetandroida&amp;utm_medium=mohlobyvaszajimat&amp;utm_campaign=6"/>
      </related>
      <related>
        <a href="https://www.svetandroida.cz/skodliva-aplikace-kradeze-bankovnich-uctu/?utm_source=svetandroida&amp;utm_medium=mohlobyvaszajimat&amp;utm_campaign=7"/>
      </related>
      <related>
        <a href="https://www.svetandroida.cz/tezeni-kryptomen-android-telefon/?utm_source=svetandroida&amp;utm_medium=mohlobyvaszajimat&amp;utm_campaign=8"/>
      </related>
      <related>
        <a href="https://www.svetandroida.cz/faceapp-filtr-stari-filter-old/?utm_source=svetandroida&amp;utm_medium=mohlobyvaszajimat&amp;utm_campaign=9"/>
      </related>
      <related>
        <a href="https://www.svetandroida.cz/instagram-stories-text-pisne/?utm_source=svetandroida&amp;utm_medium=mohlobyvaszajimat&amp;utm_campaign=10"/>
      </related>
    </article>
  </body>
</html>