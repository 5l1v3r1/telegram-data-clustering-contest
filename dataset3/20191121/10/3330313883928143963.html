<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904590/sparta-spits-wekt-interesse-in-bundesliga-en-serie-a-dat-zijn-mooie-signalen-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-21T10:31:00+00:00"/>
    <meta property="og:title" content="Sparta-spits wekt interesse in Bundesliga en Serie A: 'Dat zijn mooie signalen'"/>
    <meta property="og:description" content="Ragnar Ache, spits van Sparta, staat in de belangstelling van clubs uit Nederland en het buitenland. De 21-jarige aanvaller maakt indruk in de voorhoede van de Rotterdammers en kan komende zomer een mooie transfer gaan maken. Afgelopen weekeinde maakte Ache zijn debuut voor Jong Duitsland en dat is een aantal clubs opgevallen. Volgens Godwin Falix, die tegenover het Algemeen Dagblad reageert op de interesse, hebben het Italiaanse Torino en de Duitse clubs Eintracht Frankfurt en VfB Stuttgart belangstelling voor Ache. Ook vanuit de Eredivisie wordt de Duitse spits in de gaten gehouden."/>
  </head>
  <body>
    <article>
      <h1>Sparta-spits wekt interesse in Bundesliga en Serie A: 'Dat zijn mooie signalen'</h1>
      <address>
        <time datetime="2019-11-21T10:31:00+00:00">21 Nov 2019, 10:31</time>
      </address>
      <p>
        <b>Ragnar Ache, spits van Sparta, staat in de belangstelling van clubs uit Nederland en het buitenland. De 21-jarige aanvaller maakt indruk in de voorhoede van de Rotterdammers en kan komende zomer een mooie transfer gaan maken.</b>
      </p>
      <p>Afgelopen weekeinde maakte Ache zijn debuut voor Jong Duitsland en dat is een aantal clubs opgevallen. Volgens Godwin Falix, die tegenover het <i>Algemeen Dagblad</i> reageert op de interesse, hebben het Italiaanse Torino en de Duitse clubs Eintracht Frankfurt en VfB Stuttgart belangstelling voor Ache. Ook vanuit de Eredivisie wordt de Duitse spits in de gaten gehouden.</p>
      <p>"De afgelopen dagen hebben zich veel ploegen gemeld voor Ragnar", vertelt zaakwaarnemer Falix. "Ze hebben ons aangegeven dat ze in hem een potentiÃ«le versterking zien voor het komende seizoen. Dat zijn mooie signalen."</p>
      <p>Clubs kunnen Ache niet zomaar ophalen bij Sparta. Technisch manager Henk van Stee had al wel verwacht dat de spits in de belangstelling van grotere clubs zou komen en heeft afgelopen zomer het contract van Ache verlengd tot medio 2021. Daardoor kan Sparta nog een leuk zakcentje overhouden aan een eventuele transfer.</p>
    </article>
  </body>
</html>