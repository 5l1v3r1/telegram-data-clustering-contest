<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/21/la-procura-indaga-in-calabria-sulle-origini-del-malware-exodus-627838"/>
    <meta property="og:site_name" content="tecnoandroid"/>
    <meta property="article:published_time" content="2019-11-21T10:25:05+00:00"/>
    <meta property="og:title" content="Exodus: la procura indaga in Calabria sulle origini del virus"/>
    <meta property="og:description" content="Nella ricostruzione delle vicende di Vito Tignanelli tra Calabria e Slovacchia emerge che procure e servizi segreti non controllano i fornitori di sistemi d'intercettazione."/>
  </head>
  <body>
    <article>
      <h1>Exodus: la procura indaga in Calabria sulle origini del virus</h1>
      <h2>Nella ricostruzione delle vicende di Vito Tignanelli tra Calabria e Slovacchia emerge che procure e servizi segreti non controllano i fornitori di sistemi d'intercettazione.</h2>
      <address><time datetime="2019-11-21T10:25:05+00:00">21 Nov 2019, 10:25</time> by <a rel="author">Flavio Mezzanotte</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/malware-exodus-700x380.jpg"/>
      </figure>
      <p><b>Il malware Exodus è stato creato per spiare chiunque</b> lo abbia installato sul proprio smartphone. La STM, nata nel 2016 con lo scopo di fornire sistemi di intercettazione alle forze dell’ordine e specializzata nel fornire Exodus, ha in realtà creato <b>un trojan che ha rubato centinaia di Gigabyte di documenti</b> spiati verso un server negli Stati Uniti, beffando le procure che avevano chiesto le intercettazioni.</p>
      <p>L’azienda calabrese E-Surv è riuscita a inserirlo di nascosto in alcune app e<a href="https://www.tecnoandroid.it/2019/11/11/android-applicazioni-malware-store-622644"><b>ha infettato almeno 393 telefonini.</b></a> Durante l’inchiesta, gli inquirenti che indagano sulla vicenda avrebbero appurato che <b>tra i file importanti spariti c’erano anche documenti dei processi di mafia.</b></p>
      <h3>Exodus: la procura indaga in Calabria sulle origini del virus</h3>
      <p>Considerato come primo imputato nella vicenda delle intercettazioni, l’ex poliziotto<b> Vito Tignanelli</b> è indagato dalla Procura di Napoli per intercettazioni illegali. Ma la sua esperienza criminale con il placet di alcuni pezzi dello Stato in Calabria ha portato alla luce che <b>procure e servizi segreti non operano con giudizio</b> nell’affidamento della gestione tecnica delle intercettazioni.</p>
      <p>Ottenere contratti con le autorità è un business molto vantaggioso per queste aziende private, ma <b>la materia che trattano è per valide ragioni da sottoporre al vaglio di una più attenta ricerca</b> di anomalie. Se fosse accaduto con Vito Tignanelli, si sarebbe scoperto che la società STM era incompatibile a fare da fornitore, soprattutto per le operazioni oscure effettuate in Slovacchia prima del 2016.</p>
      <p>Se fosse accaduto, procure e servizi segreti che avevano acquistato il software-spia <b>si sarebbero resi conto dell’errore insito nella STM.</b></p>
    </article>
  </body>
</html>