<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/21/antykoruptsijna-prokuratura-vruchyla-pidozru-sadovomu/"/>
    <meta property="og:site_name" content="Рубрика"/>
    <meta property="article:published_time" content="2019-11-21T10:41:41+00:00"/>
    <meta property="og:title" content="Антикорупційна прокуратура вручила підозру Садовому"/>
    <meta property="og:description" content="Спеціалізована антикорупційна прокуратура оголосила про підозру у зловживанні владою меру Львова Андрію Садовому. Про це повідомляється на Facebook-сторінці Садового. Садовий: “Щойно прокурори Холодницького вручили мені повідомлення про підозру. Про що йдеться? У 2015 році місто Львів на відкритому інвестиційному конкурсі залучило інвестора – компанію CTP. Ми від цієї компанії за землю отримали 54 млн грн. […]"/>
  </head>
  <body>
    <article>
      <h1>Антикорупційна прокуратура вручила підозру Садовому</h1>
      <address><time datetime="2019-11-21T10:41:41+00:00">21 Nov 2019, 10:41</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/02/Sadovyj-Andrij-860x580-c-1.jpg"/>
      </figure>
      <p>
        <b>
          <b>Спеціалізована антикорупційна прокуратура оголосила про підозру у зловживанні владою меру Львова Андрію Садовому.</b>
        </b>
      </p>
      <p>Про це повідомляється на Facebook-сторінці Садового.</p>
      <p>Садовий: “Щойно прокурори Холодницького вручили мені повідомлення про підозру. Про що йдеться? У 2015 році місто Львів на відкритому інвестиційному конкурсі залучило інвестора – компанію CTP. Ми від цієї компанії за землю отримали 54 млн грн. Було поле, де корови паслися. На цьому полі компанія має збудувати індустріальний парк.</p>
      <p>Починаючи з 2015-2016 років і далі – блокування зі всіх сторін. На рівні влади держави, генеральної прокуратури… За той час компанія CTP збудувала парки в Румунії, в інших країнах. Це третій за об’ємом інвестор, який інвестує в промислове майно. Вони мають намір створити тут у Львові три тисячі нових робочих місць. З того часу, з 2016 року, прокурори їздять, досліджують. Земля стоїть. Отакі реалії нашого часу, будемо боротися і будемо перемагати”.</p>
      <p><a href="https://www.pravda.com.ua/news/2019/11/21/7232628/">УП</a> пише, що їх співрозмовник підтвердив інформацію про підозру. За словами джерела УП, землю Садовий видав в області, а парк мав би бути у місті.</p>
      <p>“Правоохоронці мають висновок Держаудитслужби, висновок експерта, покази свідків, які навіть звільнились з роботи, щоб не підписувати незаконні рішення”, – відзначило джерело.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fandriy.sadovyi%2Fvideos%2F571265123648847%2F&amp;show_text=&amp;width=640" width="640" height="358" data-service="Facebook" scrolling="no"/>
      </figure>
    </article>
  </body>
</html>