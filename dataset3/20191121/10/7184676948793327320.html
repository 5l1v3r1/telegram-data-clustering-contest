<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/21/zima-v-ukrayini-zmenshitsya-na-tsilij-misyats-i-stane-teplishoyu/"/>
    <meta property="og:site_name" content="Народна Правда"/>
    <meta property="article:published_time" content="2019-11-21T10:17:55+00:00"/>
    <meta property="og:title" content="Зима в Україні зменшиться на цілий місяць і стане теплішою"/>
    <meta property="og:description" content="Глобальне потепління за сто років кардинально змінить клімат в Україні - внаслідок цього зима зменшиться за місяць і стане значно теплішою"/>
  </head>
  <body>
    <article>
      <h1>Зима в Україні зменшиться на цілий місяць і стане теплішою</h1>
      <h2>Глобальне потепління за сто років кардинально змінить клімат в Україні</h2>
      <address>
        <time datetime="2019-11-21T10:17:55+00:00">21 Nov 2019, 10:17</time>
      </address>
      <p>Завідувачка відділом прикладної метеорології та кліматології Українського науково-дослідного гідрометеоінституту Віра Балабух прогнозує, що за сто найближчих років зима в Україні скоротиться на місяць. Причиною тому є надзвичайно швидкі темпи <a href="https://narodna-pravda.ua/2019/11/03/do-21-v-ukrayinu-jde-anomalne-poteplinnya/">потепління.</a></p>
      <p>Як передає НАРОДНА ПРАВДА, про це повідомляє  <a href="https://www.ukrinform.ru/rubric-culture/2822105-zima-v-ukraine-za-sto-let-sokratitsa-na-mesac-ekspert.html">“Укрінформ”.</a></p>
      <p>Loading...</p>
      <p>“Підвищення середньої температури за рік на 0,1 градуса подовжує тривалість теплого періоду… на один день! Якщо за середньооптимістичним сценарієм середня температура в Україні до кінця століття зросте на 3,2 градуси за рік, тривалість теплого періоду порівняно з сьогоднішнім може вирости на цілий місяць”, – розповіла Балабух.</p>
      <p>Це означає, що за сто років зима в Україні скоротиться на 32 дні. До того ж вона буде менш суворою.</p>
      <p>“Холодний період може стати ще на місяць коротшим, а суворість зими значно зменшиться. Якщо у полярних широтах середня за рік температура зросте на 8 градусів, то це вже збільшення тривалості теплого періоду на вісімдесят днів”, – сказала Балабух.</p>
      <p>Теплий період в Україні збільшиться на 2-3 тижні. Клімат у Поліссі буде схожим на південний степ на початку століття.</p>
      <p>“За такого зростання середньої за рік температури повітря тривалість теплого періоду до середини століття в Україні може вирости на 2-3 тижні у порівнянні з сьогоднішнім. При цьому на Поліссі він триватиме майже 300 днів, що було характерно на початку століття для… південного степу. А у полярних широтах ці зміни можуть бути ще інтенсивнішими. За найбільш песимістичним сценарієм, середня за рік температура збільшиться на 8-10 градусів, а може і вище”, – констатувала фахівчиня.</p>
      <p>Нагадаємо, в четвер,  21 листопада, в День Гідності і Свободи, Україна потрапляє в зону протистояння циклону з заходу і антициклону зі сходу. <a href="https://narodna-pravda.ua/2019/11/20/bude-duzhe-holodno-synoptyk-ozvuchyla-prognoz-pogody-na-den-gidnosti-ta-svobody/">Наслідком такого протистояння буде несприятлива погода.</a></p>
      <p>Раніше народний синоптик Леонід Горбань повідомив, що листопад буде переважно теплим, серйозне похолодання варто чекати тільки в період з 17 по 23 число. <a href="https://narodna-pravda.ua/2019/11/07/sylni-morozy-ta-ekstremalni-snigopady-synoptyk-dav-chitkyj-prognoz-na-zymu/">Він також озвучив попередній прогноз пог</a>оди.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>