<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vsim.ua/Podii/biznes-u-tini-na-hmelnichchini-viyavili-pidaktsiznih-tovariv-na-38-mil-10972973.html"/>
    <meta property="og:site_name" content="Всім"/>
    <meta property="article:published_time" content="2019-11-21T10:47:00+00:00"/>
    <meta property="og:title" content="Бізнес у тіні: на Хмельниччині виявили підакцизних товарів на 38 мільйонів гривень"/>
    <meta property="og:description" content="Податківці Хмельниччини зафіксували низку порушень та вилучили незаконних паливно-мастильних матеріалів та алкогольних і тютюнових виробів на 38 мільйонів гривень."/>
  </head>
  <body>
    <article>
      <h1>Бізнес у тіні: на Хмельниччині виявили підакцизних товарів на 38 мільйонів гривень</h1>
      <address><time datetime="2019-11-21T10:47:00+00:00">21 Nov 2019, 10:47</time> by <a rel="author" href="https://vsim.ua/authors/ivanka" target="_blank">Іванка ЧАБАНЮК</a></address>
      <ul>
        <li>Податківці Хмельниччини зафіксували низку порушень та вилучили незаконних паливно-мастильних матеріалів та алкогольних і тютюнових виробів на 38 мільйонів гривень.</li>
      </ul>
      <p>У рамках операції "Акциз-2019" на Хмельниччині було викрито низку резонансних правопорушень у сфері обігу підакцизних товарів. За результатами операцій з обігу вилучили товарів на загальну суму 38 мільйонів гривень. Про це повідомили у ГУ ДФС у Хмельницькій області.</p>
      <p>Як уточняють у відомстві, протягом року податківці вилучили паливно-мастильних матеріалів вартістю у понад 16 мільйонів гривень та алкогольних і тютюнових виробів на майже 15 мільйонів гривень. Окрім того, у порушників конфіскували устаткування.</p>
      <p>У підсумку протягом поточного року в області було припинено діяльність трьох незаконних виробництв підакцизних товарів. Також було припинено 6 міжрегіональних тіньових трафіків постачання контрафактної алкогольної і тютюнової продукції. За даними фактами розпочато 15 кримінальних проваджень за статтею 204 Кримінального кодексу України.</p>
      <p> </p>
    </article>
  </body>
</html>