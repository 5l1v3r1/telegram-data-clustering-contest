<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019564/%D9%85%D8%B1%D8%AF%D9%85-%D9%87%D8%B1%D9%85%D8%B2%DA%AF%D8%A7%D9%86-%D8%A8%D8%B5%DB%8C%D8%B1%D8%AA-%D9%88-%D8%AF%D8%B1%DA%A9-%D8%A8%D8%A7%D9%84%D8%A7%DB%8C-%D8%B3%DB%8C%D8%A7%D8%B3%DB%8C-%D8%AE%D9%88%D8%AF-%D8%B1%D8%A7-%D9%86%D8%B4%D8%A7%D9%86-%D8%AF%D8%A7%D8%AF%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-21T10:01:39+00:00"/>
    <meta property="og:title" content="مردم هرمزگان بصیرت و درک بالای سیاسی خود را نشان دادند"/>
    <meta property="og:description" content="ایسنا/هرمزگان معاون سیاسی، امنیتی و اجتماعی استانداری هرمزگان گفت: مسئولان و متولیان تدبیر امور در استان هرمزگان به‌وقت و با دقت و مراقبت لازم، مسائل را به نحوی پیش بردند که در خصوص طرح اصلاح قیمت بنزین تنویر افکار عمومی به‌وقت شکل گرفت و مردم از برنامه‌های دولت مطلع شدند."/>
  </head>
  <body>
    <article>
      <h6 class="kicker">معاون سیاسی، امنیتی و اجتماعی استانداری هرمزگان:</h6>
      <h1>مردم هرمزگان بصیرت و درک بالای سیاسی خود را نشان دادند</h1>
      <address><time datetime="2019-11-21T10:01:39+00:00">21 Nov 2019, 10:01</time> by <a rel="author">امير حسين طالبي</a></address>
      <p>ایسنا/هرمزگان معاون سیاسی، امنیتی و اجتماعی استانداری هرمزگان گفت: مسئولان و متولیان تدبیر امور در استان هرمزگان به‌وقت و با دقت و مراقبت لازم، مسائل را به نحوی پیش بردند که در خصوص طرح اصلاح قیمت بنزین تنویر افکار عمومی به‌وقت شکل گرفت و مردم از برنامه‌های دولت مطلع شدند.</p>
      <p>سعید ناجی در حاشیه "راهپیمایی دفاع از اقتدار و امنیت کشور" در بندرعباس در گفت‌وگو با ایسنا، افزود: در بحث اصلاح قیمت بنزین مردم هرمزگان بار دیگر نجابت، سعه‌صدر، آگاهی و درک بالای سیاسی خود را به نمایش گذاشتند.</p>
      <p>وی تصریح کرد: مسئولان و متولیان تدبیر امور در استان هرمزگان به‌وقت و با دقت و مراقبت لازم، مسائل را به نحوی پیش بردند که تنویر افکار عمومی به‌وقت شکل گرفت و مردم از برنامه‌های دولت مطلع شدند.</p>
      <p>معاون سیاسی، امنیتی و اجتماعی استانداری هرمزگان اضافه کرد: هماهنگی مناسبی بین تمامی ارکان و مسئولان استان شکل گرفت که در کنار یکدیگر با دفاع از سیاست‌های دولت، مسائل را به‌درستی تبیین کردند.</p>
      <p>وی ادامه داد: مردم با شناخت صحیح از موضوع کار را به تبعیت از مقام معظم رهبری به دست مسئولان سپردند و وظیفه مسئولان است که با دقت و مراقبت بیشتر کار را به نحوی جلو ببرند که منافعش برای مردم باشد و به ثمر بنشیند.</p>
      <p>ناجی با اشاره به اینکه در استان هرمزگان مباحثی در حوادث اخیر وجود داشت، اظهار کرد: اما چون مسئولان به‌وقت و به‌موقع تدبیرهای لازم را در نظر گرفتند، شاهد مورد خاصی در اتفاقات اخیر در استان هرمزگان نبودیم.</p>
      <p>انتهای پیام</p>
    </article>
  </body>
</html>