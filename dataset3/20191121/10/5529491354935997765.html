<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/economia/reddito-assistenza-assegni-sud-3119774/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-21T10:11:08+00:00"/>
    <meta property="og:title" content="Reddito di “assistenza”: il 60% degli assegni al Sud (un quinto della popolazione)"/>
    <meta property="og:description" content="ROMA – Come volevasi dimostrare. Il reddito di cittadinanza rappresenta una misura meramente assistenziale destinata al Mezzogiorno. Che si mangia più di metà della torta (finanziata con una spesa che ci costa quasi mezzo miliardo di euro al mese). Il 60% degli assegni infatti finisce alle regioni del Sud. Dove vive un quinto degli abitanti della penisola. E dove più efficace e redditizia in termini di consenso è stata la propaganda 5 Stelle. Con l’illusione che lo Stato mantenga tutti.  Quanto all’efficacia della misura in termini di incentivo alla ricerca di una nuova occupazione siamo al grado zero. O uno, se si preferisce. Su una platea di 750mila beneficiari che possono essere chiamati a lavorare, solo un terzo è stato convocato, meno di 100mila hanno svolto il colloquio. Conclusione: non più di 70mila hanno stipulato il patto per il lavoro, con i connessi obblighi di formazione. Mes: fondo salva o ammazza Stati? Come funziona il Meccanismo europeo di StabilitàEsercito Italiano, concorso per l’assunzione…"/>
  </head>
  <body>
    <article>
      <h1>Reddito di “assistenza”: il 60% degli assegni al Sud (un quinto della popolazione)</h1>
      <address><time datetime="2019-11-21T10:11:08+00:00">21 Nov 2019, 10:11</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/reddito-di-cittadinanza_ansa-1-1.jpg"/>
        <figcaption>Al Caf per chiedere il reddito di cittadinanza (Ansa)</figcaption>
      </figure>
      <p>ROMA – Come volevasi dimostrare. Il reddito di cittadinanza rappresenta una misura meramente assistenziale destinata al Mezzogiorno. Che si mangia più di metà della torta (finanziata con una spesa che ci costa quasi mezzo miliardo di euro al mese). Il 60% degli assegni infatti finisce alle regioni del <a href="https://www.blitzquotidiano.it/economia/reddito-cittadinanza-domande-napoli-3021782/">Sud</a>. Dove vive un quinto degli abitanti della penisola. E dove più efficace e redditizia in termini di consenso è stata la propaganda 5 Stelle. Con l’illusione che lo Stato mantenga tutti. </p>
      <p>Quanto all’efficacia della misura in termini di incentivo alla ricerca di una nuova occupazione siamo al grado zero. O uno, se si preferisce. Su una platea di 750mila beneficiari che possono essere chiamati a lavorare, solo un terzo è stato convocato, meno di 100mila hanno svolto il colloquio. Conclusione: non più di 70mila hanno stipulato il patto per il lavoro, con i connessi obblighi di formazione. </p>
      <figure>
        <a href="https://www.blitzquotidiano.it/economia/mes-salva-stati-come-funziona-3119929/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/economia/mes-salva-stati-come-funziona-3119929/">
          <img src="https://static.blitzquotidiano.it/wp/wp-content/uploads/2019/11/mes_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/economia/mes-salva-stati-come-funziona-3119929/">Mes: fondo salva o ammazza Stati? Come funziona il Meccanismo europeo di Stabilità</a>
      </h3>
      <figure>
        <a href="https://www.blitzquotidiano.it/economia/esercito-italiano-concorso-assunzione-3119979/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/economia/esercito-italiano-concorso-assunzione-3119979/">
          <img src="https://static.blitzquotidiano.it/wp/wp-content/uploads/2019/11/Ministero-Difesa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/economia/esercito-italiano-concorso-assunzione-3119979/">Esercito Italiano, concorso per l’assunzione di 7000 volontari: requisiti, come partecipare</a>
      </h3>
      <h3>978mila percettori di reddito e pensione di cittadinanza</h3>
      <p>In particolare, sono 1,02 milioni le richieste che da quando la misura è operativa e fino alla fine di ottobre hanno ottenuto il semaforo verde, di cui però 43.917 decadute: al netto di queste, quindi sono quasi 978 mila (977.844 per l’esattezza) i nuclei familiari che percepiscono il Reddito (857.141) o la Pensione di cittadinanza (120.703). Le persone nel complesso coinvolte sono oltre 2,36 milioni, di cui più di 2,23 milioni dal Reddito.</p>
      <h3>In testa la Campania. Poi Sicilia e Puglia</h3>
      <p>In testa alla classifica regionale si conferma la Campania con 195.280 domande accolte, di cui 7.299 decadute; seguita dalla Sicilia con 176.871 richieste che hanno avuto l’ok, di cui 7.138 che hanno invece perso il diritto. Si piazzano poi la Puglia (93.835 ok, di cui 4.170 decadute), il Lazio (90.278 e 3.585) e la Lombardia (85.669 e 3.762).</p>
      <p>L’importo medio mensile del Reddito è di 519,12 euro, mentre risulta di 216,38 euro quello della Pensione di cittadinanza (riconosciuta agli over 67). Guardando ad entrambe le misure, la media mensile scende a 481,12 euro. (fonte Ansa)</p>
    </article>
  </body>
</html>