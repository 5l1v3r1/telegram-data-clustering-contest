<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/planeta.299.html:831505-Pogledajte-snimak-stravicnog-ubistva-Beskucnica-trazila-pare-od-prolaznika-on-je-hladnokrvno-upucao-VIDEO"/>
    <meta property="og:site_name" content="Вечерње новости"/>
    <meta property="article:published_time" content="2019-11-21T10:56:00+00:00"/>
    <meta property="og:title" content="Pogledajte snimak stravičnog ubistva: Beskućnica tražila pare od prolaznika, on je hladnokrvno upucao (VIDEO)"/>
    <meta property="og:description" content="Ubistvo se dogodilo usred dana, a zabeležile su ga sigurnosne kamere"/>
  </head>
  <body>
    <article>
      <h1>Pogledajte snimak stravičnog ubistva: Beskućnica tražila pare od prolaznika, on je hladnokrvno upucao (VIDEO)</h1>
      <address><time datetime="2019-11-21T10:56:00+00:00">21 Nov 2019, 10:56</time> by <a rel="author">Novosti Online</a></address>
      <p>
        <b>Ubistvo se dogodilo usred dana, a zabeležile su ga sigurnosne kamere</b>
      </p>
      <p>Zilda Henrike dos Santos Leandro, kako se vidi na snimku, išla je sredinom ulice i pokušala da privuče pažnju Aderbala Ramosa de Kastra. On ju je prvo ignorisao, dok mu se devojka nije približila, a onda je Kastro izvukao pištolj i upucao je.</p>
      <p>Tridesetjednogodišnja Zilda, inače beskućnica iz Rio de Žaneira, ubijena je nekoliko sekundi nakon što je na ulici presrela muškarca i od njega tražila novac kako bi kupila hleb.</p>
      <p>Ubistvo se dogodilo usred dana, a zabeležile su ga sigurnosne kamere.</p>
      <related>
        <a href="http://www.novosti.rs/vesti/naslovna/hronika/aktuelno.291.html:821885-BRUTALNO-UBISTVO-U-BEOGRADU-Sin-izbo-majku-pa-joj-prerezao-vrat-FOTO"/>
      </related>
      <p>Osumnjičeni muškarac je pobegao, a Zilda je prebačena u bolnicu gde su lekari mogli samo da konstatuju smrt. Kastro je kasnije uhapšen i nalazi se u pritvoru.</p>
      <p>Kako prenosi list G1, advokat osumnjičenog je rekao da je njegov klijent mislio da devojka želi da ga opljačka.</p>
      <figure>
        <iframe src="https://www.youtube.com/embed/3Svyh96shUw" width="620" height="430" data-service="Youtube" scrolling="no"/>
      </figure>
      <related>
        <h4>Srodne vesti</h4>
        <a href="http://www.novosti.rs/vesti/planeta.299.html:830850-Otisli-su-kod-prijatelja-da-gledaju-fudbal-i---nastradali-Cetvoro-ubijeno-u-pucnjavi-u-Kaliforniji"/>
        <a href="http://www.novosti.rs/vesti/planeta.299.html:830649-Masakr-u-San-Dijegu-Ubijeno-pet-clanova-jedne-porodice-medju-njima-troje-dece-VIDEO"/>
        <a href="http://www.novosti.rs/vesti/planeta.299.html:830513-Preminuo-tinejdzer-koji-je-pucao-u-skoli-u-Kaliforniji"/>
      </related>
    </article>
  </body>
</html>