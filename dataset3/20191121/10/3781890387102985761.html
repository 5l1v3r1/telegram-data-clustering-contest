<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/742878"/>
    <meta property="og:site_name" content="เดลินิวส์"/>
    <meta property="article:published_time" content="2019-11-21T10:33:00+00:00"/>
    <meta property="og:title" content="&quot;ดล&quot;ลาออกกมธ.ป.ป.ช. เปิดทาง&quot;ไพบูลย์&quot;นั่งแทน "/>
    <meta property="og:description" content="“ดล”ลาออกกมธ.ปราบโกงฯสลับโควตาเปิดทางพปชร.ส่ง”ไพบูลย์”นั่งแทน "/>
  </head>
  <body>
    <article>
      <h1>"ดล"ลาออกกมธ.ป.ป.ช. เปิดทาง"ไพบูลย์"นั่งแทน </h1>
      <address>
        <time datetime="2019-11-21T10:33:00+00:00">21 Nov 2019, 10:33</time>
      </address>
      <p>
        <b>“ดล”ลาออกกมธ.ปราบโกงฯสลับโควตาเปิดทางพปชร.ส่ง”ไพบูลย์”นั่งแทน </b>
      </p>
      <p>เมื่อวันที่ 21 พ.ย. เวลา 17.00 น. นายดล เหตระกูล ส.ส.บัญชีรายชื่อพรรคชาติพัฒนา ได้ยื่นหนังสือลาออกจากตำแหน่งกรรมาธิการป้องกัน และปราบปรามการทุจริตและประพฤติมิชอบ สภาผู้แทนราษฏร  โดยที่ไม่มีตัวแทนจากพรรคชาติพัฒนาต้องการเข้ามาทำหน้าที่กรรมาธิการฯแทน จึงยกโควต้าดังกล่าวให้เป็นของรัฐบาล ซึ่งคาดว่าพรรคพลังประชารัฐจะส่งนายไพบูลย์ นิติตะวัน ส.ส.บัญชีรายชื่อพรรคพลังประชารัฐ เข้าเป็นกรรมาธิการฯแทน<br/><br/>ด้านนายดล ให้สัมภาษณ์ว่า ตนได้ยื่นใบลาออกจากคณะกรรมาธิการชุดนี้เรียบร้อยแล้ว โดยจะมีการสลับโควตากับพรรคพลังประชารัฐ แต่กำลังรอดูว่าจะโยกไปอยู่คณะกรรมาธิการฯชุดไหนแทน ส่วนจะเพราะเหตุผลใดนั้นตนขอไม่พูดถึง<br/><br/>ทั้งนี้รายงานข่าวแจ้งว่า นายไพบูลย์จะมาทำหน้าที่ในส่วนของคณะกมธ.ป.ป.ช. ควบคู่กับคณะกรรมาธิการการศาสนา ศิลปะและ วัฒนธรรม สภาผู้แทนราษฎร ส่วนนายดลนั้นจะมีการโยกสลับไปทำหน้าที่ในส่วนของคณะกรรมาธิการการสื่อสาร โทรคมนาคม และดิจิทัล เพื่อเศรษฐกิจและสังคม สภาผู้แทนราษฎร หรือกมธ.ดีอีเอส) แทนนายชัยวุฒิ ธนาคมานุสรณ์ ส.ส.แบบบัญชีรายชื่อ พรรคพลังประชารัฐ.<br/> </p>
    </article>
  </body>
</html>