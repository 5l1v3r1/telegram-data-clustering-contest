<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/742888"/>
    <meta property="og:site_name" content="เดลินิวส์"/>
    <meta property="article:published_time" content="2019-11-21T10:50:00+00:00"/>
    <meta property="og:title" content="มท.1มอบนโยบายผจว. ย้ำดูแลความปลอดทางถนน"/>
    <meta property="og:description" content="“มท.1” นั่งหัวโต๊ะมอบนโยบายผจว.ประเทศ ด้านมท.2ย้ำดูแลความปลอดทางถนน เพื่อลดอุบัติเหตุอย่างยั่งยืน "/>
  </head>
  <body>
    <article>
      <h1>มท.1มอบนโยบายผจว. ย้ำดูแลความปลอดทางถนน</h1>
      <address>
        <time datetime="2019-11-21T10:50:00+00:00">21 Nov 2019, 10:50</time>
      </address>
      <p>
        <b>“มท.1” นั่งหัวโต๊ะมอบนโยบายผจว.ประเทศ ด้านมท.2ย้ำดูแลความปลอดทางถนน เพื่อลดอุบัติเหตุอย่างยั่งยืน </b>
      </p>
      <p>เมื่อวันที่ 21 พ.ย. ที่ห้องประชุม 1 ชั้น 5 อาคาร 3 กรมป้องกันและบรรเทาสาธารณภัย กระทรวงมหาดไทย พล.อ.อนุพงษ์ เผ่าจินดา รมว.มหาดไทย เป็นประธานการประชุมขับเคลื่​อนและติดตามนโยบายของรั​ฐบาลและภารกิจสำคั​ญของกระทรวงมหาดไทย ประจำปีงบประมาณ พ.ศ. 2563 (ไตรมาส 1/2563) โดยมี นายนิพนธ์ บุญญามณี รมช.มหาดไทย นายทรงศักดิ์ ทองศรี รมช.มหาดไทย ปลัดกระทรวงมหาดไทย และผู้บริหารระดับสู​งของกระทรวงมหาดไทย อธิบดี ผู้ตรวจราชการกระทรวง หัวหน้าหน่วยงานรัฐวิสาหกิจ ผู้ว่าราชการจังหวัด ทุกจังหวัด และเจ้าหน้าที่ที่เกี่ยวข้อง ร่วมประชุม<br/>     <br/>พล.อ. อนุพงษ์  ได้มอบนโยบายการขับเคลื่​อนงานนโยบายรัฐบาลและภารกิจสำคั​ญขอวกระทรวงมหาดไทย อาทิ การขับเคลื่อนโครงการเฉลิ​มพระเกียรติ​และโครงการพระราชดำริ โดยให้ถือเป็นโครงการที่มี​ความสำคัญที่จะต้องดำเนินการอย่​างต่อเนื่องและสมพระเกียรติ  ​การรักษาความสงบเรียบร้​อยและการรักษาความมั่นคงภายใน การเตรียมความพร้อมจั​ดการสาธารณภัย การดำเนินงานศูนย์ดำรงธรรม การบูรณาการสร้างการรับรู้สู่ชุ​มชน การดำเนินงานของท้องที่ ต้องกำชับให้กำนัน ผู้ใหญ่บ้าน สร้างการรับรู้ข้อมูลข่าวสารต่​าง ๆ เพื่อประโยชน์ในพื้นที่ การบริหารจัดการขยะมูลฝอย ต้องรณรงค์ให้ประชาชนทุกครัวเรื​อนปฏิบัติตามหลัก 3ช  การจัดการน้ำเสีย ต้องบังคับใช้กฎหมายควบคุ​มอาคารและสิ่งแวดล้อม ความปลอดภัยทางถนนและทางน้ำ ต้องมีมาตรการสร้างจิตสำนึ​กการใช้รถใช้ถนน และการสัญจรทางน้ำ การแก้ไขปัญหา PM2.5 ให้ดำเนิ​นมาตรการเชิงรุกในการบริหารจั​ดการเชิงพื้นที่ และด้านการบริหารจัดการน้ำ​และการเตรียมการรับมือภัยแล้ง <br/> <br/>“ขอให้ผู้ว่าราชการจังหวัดบู​รณาการร่วมกับหน่วยงานที่เกี่​ยวข้องติดตามสภาวะอากาศและบริ​หารจัดการน้ำอย่างใกล้ชิด รวมทั้งสำรวจและจำแนกพื้นที่เสี่​ยงภัย สร้างการรับรู้กับประชาชน รณรงค์ใช้น้ำอย่างประหยัด หากพบพื้นที่ประสบภัยแล้งให้เร่​งดำเนินการให้ความช่วยเหลื​อประชาชนตามระเบียบทันที” รมว.มหาดไทย กล่าว <br/>     <br/>ด้านนายนิพนธ์ กล่าวว่า ในปัจจุบันสมาชิกสภาผู้​แทนราษฎรทุกพื้นที่จะทำหน้าที่​ในฐานะฝ่ายนิติบัญญัติตามรั​ฐธรรมนูญควบคู่กับการบริ​หารราชการแผ่นดิน และตั้งกระทู้ถามส่วนราชการเกี่​ยวกับปัญหาในแต่ละพื้นที่ จึงขอให้ผู้ว่าราชการจังหวัดหมั่​นลงพื้นที่ติดตามประเด็นปั​ญหาในพื้นที่อย่างใกล้ชิด เพื่อสามารถนำข้อมูลสำหรั​บตอบกระทู้ถามของสมาชิกรัฐสภาอั​นเป็นประโยชน์ต่อพี่น้องประชาชน นอกจากนี้ ในด้านความปลอดภัยในการใช้รถใช้​ถนน ปัจจุบันมีถนนในความรับผิ​ดชอบของ อปท. กว่า 5.9 แสนกิโลเมตร คิดเป็นร้อยละ 86 ของถนนทั้งประเทศ ซึ่งจากสถิติพบว่ามักจะเกิดอุบั​ติเหตุบนถนนในความรับผิดชอบของ อปท. จำนวนมาก จึงขอให้ผู้ว่าราชการจังหวั​ดกำกับดูแลการจัดทำแผนท้องถิ่​นให้มีโครงการรองรับการแก้ไขปั​ญหาจราจรในความรับผิดชอบของท้​องถิ่นนั้นๆ ซึ่งถือเป็นกลไกที่จะสร้างการมี​ส่วนร่วมในการลดอุบัติเหตุอย่​างยั่งยืน<br/>     <br/>นายทรงศักดิ์ กล่าวว่า ขอให้ผู้ว่าราชการจังหวัดส่​งเสริมการสร้างความเข้มแข็​งของชุมชนและการพัฒนาเศรษฐกิ​จฐานราก การพัฒนาบุคลากรในพื้นที่ ผู้นำชุมชน กลุ่มสตรี การต่อยอดพัฒนาผลิตภัณฑ์ OTOP แ​ละบูรณาการยกระดับคุณภาพชีวิ​ตของประชาชนในชุมชนให้มีเศรษฐกิ​จดีขึ้น และในด้านการกำจัดผักตบชวา ขอให้ผู้ว่าฯ กำชับหน่วยงานในพื้นที่จัดเก็​บอย่างต่อเนื่อง และส่งเสริมการแปรรูปผั​กตบชวาเป็นผลิตภัณฑ์ต่าง ๆ นอกจากนี้ ในด้านการจัดทำผังเมือง ต้องรับฟังความคิดเห็นของทุ​กภาคส่วนเพื่อสร้างการมีส่วนร่​วมของประชาชนให้เป็​นไปตามกฎหมายเพื่อสนองตอบความต้​องการของประชาชนให้สามารถพั​ฒนาตามทิศทางแต่ละพื้นที่อย่​างแท้จริง.<br/>    <br/> <br/> </p>
    </article>
  </body>
</html>