<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520807-prijde-financni-krize-v-roce-2020-tohle-je-15-znaku-blizici-se-recese/"/>
    <meta property="og:site_name" content="KurzyCZ"/>
    <meta property="article:published_time" content="2019-11-21T10:20:32+00:00"/>
    <meta property="og:title" content="Přijde finanční krize v roce 2020? Tohle je 15 znaků blížící se recese"/>
    <meta property="og:description" content="Přehřívání trhu a slábnoucí výsledky z minulého roku jsou pro řadu analytiků předzvěstí blížící se finanční krize, či dokonce potenciálního pádu burzy."/>
  </head>
  <body>
    <article>
      <h1>Přijde finanční krize v roce 2020? Tohle je 15 znaků blížící se recese</h1>
      <address><time datetime="2019-11-21T10:20:32+00:00">21 Nov 2019, 10:20</time> by <a rel="author">Jonáš Mlýnek</a></address>
      <p>Přehřívání trhu a slábnoucí výsledky z minulého roku jsou pro řadu analytiků předzvěstí blížící se finanční krize, či dokonce potenciálního pádu burzy.</p>
      <p>Samozřejmě, nikdo nemůže s jistotou prohlásit, kdy ekonomická krize skutečně přijde.</p>
      <p>V následujícím článku si probereme, které signály mohou naznačovat blížící se finanční krizi a také, jak se v nejkritičtějším případě při pádu burzy zachovat.</p>
      <figure>
        <img src="https://img.kurzy.cz/zpravy/obrazky/7/520807-prijde-financni-krize-v-roce-2020-tohle-je-15-znaku-blizici-se-recese/lynx-graf-sipka-dolu_w670h455.jpg"/>
      </figure>
      <p>
        <b>Blíží se recese? Musíte hledat jinde, než ze zpráv od politiků a centrálních bank</b>
      </p>
      <p>Je přirozené, že politici, centrální banky a obvykle i většina velkých finančních hráčů až do posledního momentu proklamují, že <b>recese je velmi nepravděpodobná.</b> Koneckonců, právě tento okruh hráčů je obvykle viněn z kolapsu <a href="https://www.kurzy.cz/makroekonomika/">ekonomiky</a>. A dokonce i tam jsou odpovědní lidé, kteří mají stejně jako mnozí z nás nutkání nepřipouštět si nepříjemnou pravdu. Každý, kdo se vyhýbá nepříjemným reformám, které jsou naléhavě nutné k udržení růstu, zpravidla silně přispívá k příchodu recese na trh.</p>
      <p>Mnozí z vás si budou pamatovat roky 2007/2008: téměř jsme byli ohromeni prohlášeními, že <b>malý problém na americkém trhu s bydlením</b> by neměl mít vliv na americkou ekonomiku jako celek. A na globální ekonomiku by tato krize neměla mít dopad už vůbec. Nikdo samozřejmě recesi a následný pokles na akciových trzích nechce. Fakt, že se však investoři oddávají zbožnému přání tím, že přebírají zbožná přání centrálních bank a politiků, však recesi nijak neoddaluje. Před deseti <a href="https://www.kurzy.cz/obec/lety-okres-praha-zapad/">lety</a> tomu nebylo jinak.</p>
      <p>Údajně nízké riziko recese se proměnilo v ekonomickou krizi, která dokonce převyšovala krachy ze začátku 90. let a mohla být zastavena pouze extrémními opatřeními centrálních bank. Pokud by některý z velkých hráčů včas rozpoznal znamení signalizující blížící se krizi a měl odvahu jednat včasným a odhodlaným způsobem, dopady krize mohly být mnohem menší. Konání velkých hráčů však bylo úplně opačné. Banky půjčovaly klientům závratné sumy peněz a politici si netroufli zasahovat do silného finančního <a href="https://www.kurzy.cz/makroekonomika/prumysl/">průmyslu</a>.</p>
      <p>
        <b>Recese – různé příčiny, stejné varovné signály</b>
      </p>
      <p>I dnes největší riziko představuje finanční <a href="https://www.kurzy.cz/makroekonomika/prumysl/">průmysl</a>. Ale především, tentokrát jsou to nízké <a href="https://www.kurzy.cz/urokove-sazby/">úrokové sazby</a>, které jsou lákavé. Zejména v <b><a href="https://www.kurzy.cz/tema/eurozona/">eurozóně</a></b>, kde se problémy napojí na <b><a href="https://www.kurzy.cz/brexit/">brexit</a> a nepředvídatelnou politiku USA</b>, která těžce ovlivňuje globální ekonomiku, což je třeba považovat za nejdůležitější rizikové faktory. Můžeme tedy varovné signály porovnat s těmi z let 2007/2008?</p>
      <p> </p>
      <p>Signály, které naznačují větší a déle přetrvávající slabost v <a href="https://www.kurzy.cz/makroekonomika/">ekonomice</a>, jsou vždy stejné. Faktory, které způsobují slabost, mohou být úplně jiné, důsledky jsou stále podobné. Investor by měl očekávat medvědí trend na světových trzích, <b>zajistit odpovídajícím způsobem své portfolio</b>, a pokud je aktivní obchodník, spekulovat na pokles místo růstu. Pro vás, jako investora je klíčové rozpoznat správné znaky signalizující blížící se recesi.</p>
      <p>
        <b>Přijde finanční krize v roce 2020? 15 indikátorů nastávající recese</b>
      </p>
      <p>Jak jsme již nastínili, ekonomické krize obvykle přicházejí plíživě a svojí plnou silou <b>udeří nečekaně a intenzivně.</b> U každého pádu burzy se zpravidla dají zpětně dohledat důvody a příčiny, které k dané ekonomické krizi vedly. Vždy jsou to problémy někde v pozadí, o kterých se všeobecně ví, ale drtivá většina investorů jejich náznaky zaslepeně ignoruje a spekulují na rostoucí ceny, dokud pohár nepřeteče.</p>
      <p>Velké burzovní krachy obvykle předchází <b>„černá labuť“.</b> Tento pojem v <a href="https://www.kurzy.cz/makroekonomika/">ekonomice</a> je symbolem pro nečekanou událost, kterou (téměř) nikdo nedokázal včas předpovědět. Tyto události zpravidla mají celosvětový dopad. Zpětně se vždy dá vše poměrně přesně vysvětlit a spoustu investorů nechápe, jak to jeho předchůdci nedokázali rozpoznat.</p>
      <p>
        <b>1) Obrovské zadlužení</b>
      </p>
      <p>Ve Spojených státech vzrostl poměr zadlužení amerických společností ku hrubému domácímu produktu na více než 45 %. Tento poměr nebyl nikdy v historii takhle vysoký. Dluh je ještě mnohem větší, než byl v případě finančních krizí z roku 2000 a 2008.</p>
      <p>
        <b>2) Nárůst volatility na trzích</b>
      </p>
      <p>Pokles hodnoty cenných papírů jde ruku v ruce s vyšší volatilitou. Index VIX je měřítkem očekávané volatility na <a href="https://www.kurzy.cz/akcie-usa/s-and-p-500-7/">indexu S&amp;P 500</a>. Během posledních několika let index VIX průběžně klesal. V minulosti se zpravidla před finanční krizí index VIX rapidně zvýšil.</p>
      <p>V níže uvedeném grafu je vidět, že v posledních měsících index VIX průběžně stoupá a může být na cestě k neudržitelně vyšší úrovni. Podobný pohyb jsme mohli vidět též před ekonomickou krizí v roce 2008. V každém případě v příštím roce můžeme očekávat volatilnější trhy než v posledních několika letech.</p>
      <figure>
        <img src="https://img3.kurzy.cz/zpravy/obrazky/7/520807-prijde-financni-krize-v-roce-2020-tohle-je-15-znaku-blizici-se-recese/lynx-graf-VIX_w670h363.jpg"/>
      </figure>
      <p>
        <b>3) Obchodní válka</b>
      </p>
      <p>Světová <a href="https://www.kurzy.cz/makroekonomika/">ekonomika</a> stále více pociťuje dopady již více než rok trvající obchodní války mezi USA a Čínou. Mezinárodní měnový <a href="https://www.kurzy.cz/podilove-fondy/">fond</a> (IMF) dokonce snížil očekávání růstu světové <a href="https://www.kurzy.cz/makroekonomika/">ekonomiky</a> a poukázal na vlivy chaosu vyplývajícího z této obchodní války. V Číně došlo k poklesu akciových trhů o více než 25 % z jejich vrcholů v roce 2018. V <a href="https://www.kurzy.cz/tema/evropa/">Evropě</a>, mimo jiné, trpí automobilový <a href="https://www.kurzy.cz/makroekonomika/prumysl/">průmysl</a> v důsledku zavedení celé řady nových tarifů.</p>
      <p>Velcí hráči v automobilovém <a href="https://www.kurzy.cz/makroekonomika/prumysl/">průmyslu</a> představovali údaje za loňský rok, přičemž společnostem jako je <a href="https://akcie-cz.kurzy.cz/akcie/volvo-6198/">Volvo</a>, <a href="https://www.kurzy.cz/akcie-usa/ford-motor-co-7257/">Ford</a>, či <a href="https://akcie-cz.kurzy.cz/akcie/daimler-5566/">Daimler</a> prudce klesly zisky. Za hlavní příčinu jsou považovány právě vyšší dovozní <a href="https://www.kurzy.cz/tarify/">tarify</a> vycházející z obchodní války mezi USA a Čínou. Jak výrazně se obchodní válka týká evropských států je jasně viditelné na německém indexu <a href="https://www.kurzy.cz/akcie-svet/">DAX</a>, který za rok 2018 klesl o 18 %.</p>
      <p>
        <b>4) „Smart money“ investoři se zbavují svých <a href="https://akcie-cz.kurzy.cz/">akcií</a></b>
      </p>
      <p>Podle „Smart money flow index“ společnosti Bloomberg, mnoho předních světových investorů v poslední době systematicky opouští akciový trh. Index dokonce klesl pod úroveň z roku 2000 a 2008. Pro většinu lidí je těžké určit, jak tento index přesně interpretovat, ale je to něco, co je potřeba vzít v úvahu.</p>
      <p>
        <b>5) Dlouhodobě negativní <a href="https://www.kurzy.cz/makroekonomika/hdp/">HDP</a></b>
      </p>
      <p>O recesi podle definice můžeme mluvit, pokud je <a href="https://www.kurzy.cz/makroekonomika/hdp/">hrubý domácí produkt</a> (<a href="https://www.kurzy.cz/makroekonomika/hdp/">HDP</a>) <a href="https://www.kurzy.cz/makroekonomika/">ekonomiky</a> po dobu dvou po sobě jdoucích čtvrtletí negativní. Tato definice je však velmi zavádějící, protože podle ní bychom mohli o recesi mluvit například v případě, kdy se <a href="https://www.kurzy.cz/makroekonomika/hdp/">HDP</a> během roku pohybovalo o -1,0 %, +0,1 %, -0,8 % a opět +0,1 % procenta. Nicméně tento výpočet již nebere v potaz způsob, jakým <a href="https://www.kurzy.cz/makroekonomika/hdp/">HDP</a> klesalo.</p>
      <p>Navíc tato data jsou pro vás jako investory zveřejněna příliš pozdě. <a href="https://www.kurzy.cz/makroekonomika/hdp/">HDP</a> za čtvrté čtvrtletí chodí zpravidla až v únoru následujícího roku, což je zpoždění až 2 měsíce. Kromě toho výše uvedená definice recese je čistě teoretická.</p>
      <figure>
        <img src="https://img2.kurzy.cz/zpravy/obrazky/7/520807-prijde-financni-krize-v-roce-2020-tohle-je-15-znaku-blizici-se-recese/lynx-graf-HC_w670h367.png"/>
      </figure>
      <p>Graf: Pokud se podíváme na výše uvedený graf, vidíme v letech 2000/2001 a 2008 několik prudkých propadů z high ceny. To je dostatečně velký nátlak, aby negativně ovlivnil zisky společností a ceny <a href="https://akcie-cz.kurzy.cz/">akcií</a>. Ten, kdo s prodejem čekal na 2 po sobě jdoucí ztrátové čtvrtletí, prodal své <a href="https://akcie-cz.kurzy.cz/">akcie</a> za prakticky nejnižší možnou cenu.</p>
      <p><b><a href="https://www.kurzy.cz/makroekonomika/nezamestnanost/">Míra nezaměstnanosti</a></b> také není adekvátním indikátorem, jelikož se jedná o retrospektivní ukazatel. Logicky, pokud plošně klesne poptávka na trhu, společnosti nepropustí své zaměstnance bezprostředně. Propouštění a opětovné <a href="https://www.kurzy.cz/prace/">zaměstnání</a> zaměstnanců je zpravidla proces, který trvá měsíce. A vždy riskujete, že nebudete moci znovu obsadit <a href="https://prace.kurzy.cz/urad-prace/volna-mista/">volná místa</a>, pokud jste byli s propouštěním příliš unáhleni.</p>
      <p>Kromě toho existují právní problémy: Než budete moci propustit bez větších problémů zaměstnance ve větším měřítku, situace na trhu musí být opravdu kritická. Údaje o <a href="https://www.kurzy.cz/cnb/ekonomika/prace-a-mzdy/">trhu práce</a> proto vždy zaostávají za skutečnou situací na trhu o tři až šest měsíců.</p>
      <p>Proto <b>nelze použít <a href="https://www.kurzy.cz/makroekonomika/nezamestnanost/">míru nezaměstnanosti</a> jako relevantní indikátor recese.</b> Naopak obraz, který <a href="https://www.kurzy.cz/makroekonomika/nezamestnanost/">míra nezaměstnanosti</a> o situaci na trhu poskytuje je velmi zkreslený, protože v počátečních fázích recese poskytuje představu, že situace na trhu je lepší než ve skutečnosti.</p>
      <p>Retrospektivní data tedy mohou být značně zavádějící. Které ukazatele jsou směrodatné?</p>
      <p>
        <b>Nejčastěji využívanými jsou následující 4 indikátory:</b>
      </p>
      <ul>
        <li>
          <a href="https://www.kurzy.cz/tema/ism/">Index nákupních manažerů</a>
        </li>
        <li>ZEW a IFO</li>
        <li>Chování spotřebitelů</li>
      </ul>
      <p>Celý článek a zbylých 10 znaků blížící se recese naleznete zde: <b><a href="http://lynxbroker.cz/vzdelavani/financni-krize-2019/?utm_source=Kurzy.cz&amp;utm_medium=link&amp;utm_term=20112019&amp;utm_content=15+znaku+recese&amp;utm_campaign=Okenko+investora">lynxbroker.cz</a></b></p>
      <related>
        <h4>Příbuzné stránky</h4>
        <a href="https://www.kurzy.cz/zpravy/nazory/A-V-T-32164/"/>
        <a href="https://www.kurzy.cz/zpravy/nazory/A-V-T-33123/"/>
        <a href="https://www.kurzy.cz/tema/4706490.html"/>
        <a href="https://www.kurzy.cz/tema/4937939.html"/>
        <a href="https://zpravy.kurzy.cz/261540-v-roce-2015-muze-prijit-dalsi-financni-krize-na-niz-zadluzene-vlady-nemaji-silu-predvida-analytik/"/>
        <a href="https://www.kurzy.cz/zpravy/471709-skutecne-problemy-pry-prijdou-az-v-roce-2020-nebo-vse-zachrani-trumpova-opce/"/>
        <a href="https://www.kurzy.cz/tema/4902602.html"/>
        <a href="https://zpravy.kurzy.cz/337002-evropa-prekona-krizi-do-roku-2020/"/>
        <a href="https://www.kurzy.cz/tema/4769443.html"/>
        <a href="https://www.kurzy.cz/tema/5093005.html"/>
        <a href="https://www.kurzy.cz/zpravy/477482-experti-patrie-prijde-krize-uz-pristi-rok-video/"/>
        <a href="https://video.kurzy.cz/y/TQqw5qMelk0/"/>
      </related>
    </article>
  </body>
</html>