<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/fedez-tiziano-ferro-attacca-sfogo-instagram/"/>
    <meta property="og:site_name" content="Novella 2000"/>
    <meta property="article:published_time" content="2019-11-21T10:34:16+00:00"/>
    <meta property="og:title" content="Fedez torna a parlare di Tiziano Ferro e lo attacca: il forte sfogo del rapper"/>
    <meta property="og:description" content="Forte sfogo su Instagram da parte di Fedez. Il rapper torna a parlare di Tiziano Ferro e di quanto accaduto ieri e lo attacca."/>
  </head>
  <body>
    <article>
      <h1>Fedez torna a parlare di Tiziano Ferro e lo attacca: il forte sfogo del rapper</h1>
      <address><time datetime="2019-11-21T10:34:16+00:00">21 Nov 2019, 10:34</time> by <a rel="author" href="https://www.novella2000.it/author/andrea-sanna/" target="_blank">Andrea Sanna</a></address>
      <h3>Su Instagram Fedez torna a parlare di Tiziano Ferro, dopo le parole de cantante di Latina ieri in conferenza stampa</h3>
      <p>Non si parla d’altro che dello<a href="https://www.novella2000.it/tiziano-ferro-contro-fedez-bullismo"> scontro a distanza</a> tra <b>Tiziano Ferro </b>e <b>Fedez.</b> Il rapper nella mattinata odierna è tornato sull’argomento e con un<b> forte sfogo ha attaccato</b> il suo collega.</p>
      <p>Ieri, nel corso della conferenza stampa di presentazione del suo disco <i>Accetto miracoli</i>, <b><a href="https://www.novella2000.it/tiziano-ferro-trattative-sanremo-2020/">Tiziano</a></b> ha affrontato i delicati argomenti legati a bullismo e omofobia (che spesso vanno di pari passo), scagliandosi contro il cantante e in particolar modo facendo riferimento ad una canzone pubblicata da <b>Fedez </b>circa 10 anni fa, intitolata <i>Tutto il contrario</i>. Nel pezzo, il rapper fa riferimento a <b>Tiziano Ferro</b> e alla sua omosessualità.</p>
      <p>Apprese le parole dell’artista di Latina, il marito di Chiara Ferragni <b>ha replicato alle sue accuse</b>. Oltre ad aver spiegato di essere contro omofobia e bullismo, lo stesso ha invitato<b> Ferro </b>a collaborare insieme per combattere queste importanti battaglie, senza ricevere però (pare) alcuna risposta.</p>
      <p>Nella mattinata di oggi<b> Fedez</b> è tornato nuovamente a parlare di <b>Tiziano Ferro</b> e della faccenda che lo vede coinvolto. Questo il suo <b>sfogo</b> su <a href="https://www.instagram.com/fedez/"><i>Instagram</i></a>:</p>
      <blockquote>
        <i>“Ieri ho cercato di chiarire il mio pensiero sull’accusa di omofobia e bullismo, cercando di prendere l’ennesima polemica e trasformarla, per una volta, in qualcosa di costruttivo. Oltre a non aver ricevuto nessuna risposta a questa mia proposta né privatamente né pubblicamente, questa mattina trovo ancora il mio nome associato alle parole ‘omofobo’, ‘bullo’ e ‘omofobia’. Dove tra l’altro sembra che la mia sola giustificazione sia stata quella di dire ‘avevo 19 anni’, quando in realtà ho detto tutt’altro”.</i>
      </blockquote>
      <p>Proseguendo <b>Fedez</b> ha spiegato ulteriormente il significato della sua canzone:</p>
      <blockquote>
        <i>“La canzone s’intitola ‘Tutto il contrario’ ovvero scrivo tutto il contrario di ciò che penso e anche nel momento in cui l’ho scritta non ha mai voluto essere un testo omofobo ma…tutto il contrario! Mi son solo stupito di questo tempismo in cui parte una caccia alle streghe per un mio testo di 10 anni fa”.</i>
      </blockquote>
      <p>Ma non è finita qui, perché<b> il rapper ha anche attaccato Tiziano Ferro</b>…</p>
      <h3>Il forte sfogo di Fedez: il rapper attacca Tiziano Ferro</h3>
      <p>Ancora pensieroso di quanto accaduto ieri,<b> Fedez</b> ha preso nuovamente in mano la situazione e ha detto la sua. Il <b>forte sfogo</b> è proseguito con un <b>attacco</b> <b>contro Tiziano Ferro</b>:</p>
      <blockquote>
        <i>“E oggi dopo aver provato a trasformare tutto ciò in qualcosa di positivo, mi trovo costretto a chiedermi se <b>Tiziano Ferro</b> perdoni i testi omofobi solo a Fabri Fibra, con cui ha duettato due anni fa. Questa attenzione per i testi del passato non c’è stata? Come mai?”.</i>
      </blockquote>
      <p>In particolar modo <b>Fedez</b> ha fatto riferimento a <i>‘Mal di stomaco’</i>, <i>‘A me di te’ </i>e <i>‘Quorum’,</i> tutti brani di Fabri Fibra con il quale <b>Tiziano</b> ha avuto anche modo di collaborare:</p>
      <blockquote>
        <i>“Non ce l’ho con Fabri Fibra ma con l’unilaterale attenzione verso una mia canzone di 10 anni fa. Questo mi dimostra che ieri non si è voluta combattere l’omofobia, ma si è voluta combattere la mia persona sfruttando un tema così delicato. La verità Tiziano, è che quella canzone l’hai già ascoltata quando uscì 10 anni fa, tanto che il tuo produttore Michele Canova mi disse che ti strappò anche un sorriso. E la verità è che a te non è andata giù la mia rima sulla tua presunta evasione fiscale da 3 milioni di euro che NULLA ha a che fare con dei temi così delicati come l’omofobia e il bullismo. La verità è che certi temi, purtroppo, diventano importanti solo nei momenti di presentazione di un disco e non vedo volontà per altro”.</i>
      </blockquote>
      <p>E ancora:</p>
      <blockquote>
        <i>“Mi spiace perché questa operazione non ha portato niente di buono per nessuno. Oggi non si parla di omofobia, non si parla del disco di Tiziano, ma si parla di Tiziano Ferro contro Fedez. E a cosa serve? A cosa porta? Al nulla cosmico. La mia vita, quello che ho fatto e quello che ho scritto, testimoniano che saremmo potuti essere dalla stessa parte nella guerra all’omofobia, ma hai preferito di no. Mi dispiace davvero per questo”.</i>
      </blockquote>
      <p><b>Fedez</b> ha infine mostrato una <b>campagna contro l’omofobia</b> creata da lui stesso e dalla sua ex fidanzata Giulia circa 5 anni fa, per San Valentino, concludendo:</p>
      <blockquote>
        <i>“Bastava una piccola ricerca. Ma oggi capisco che si voleva vedere solo quello che conveniva”.</i>
      </blockquote>
      <p>Insomma lo scontro tra <b>Tiziano Ferro</b> e <b>Fedez</b> a distanza di 24 ore prosegue. Come deciderà di replicare <b>Tiziano</b>? Il rapper ha tentato di spiegarsi, non ricevendo alcuna risposta da parte del collega. Noi ci auguriamo ovviamente che i due possano parlarne privatamente quanto prima e chiarirsi e chissà, magari un giorno collaborare insieme!</p>
      <related>
        <a href="https://www.novella2000.it/il-collegio-martina-brondin-mario-tricca-rapporto-oggi-dopo-lite/"/>
        <a href="https://www.novella2000.it/anticipazioni-trono-classico-uomini-e-donne-registrazione-20-novembre-polemica-su-veronica/"/>
        <a href="https://www.novella2000.it/paolo-ruffini-diana-del-bufalo-momento-down/"/>
      </related>
    </article>
  </body>
</html>