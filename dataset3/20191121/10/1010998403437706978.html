<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/lifestyle/liubopitno/robot-zabavljava-kotkata-vi-ako-ne-ste-u-doma-video.html"/>
    <meta property="og:site_name" content="bTV Новините"/>
    <meta property="article:published_time" content="2019-11-21T10:34:00+00:00"/>
    <meta property="og:title" content="Робот забавлява котката ви, ако не сте у дома (ВИДЕО)"/>
    <meta property="og:description" content="„Ебо“ дори може да снима домашния ви любимец"/>
  </head>
  <body>
    <article>
      <h1>Робот забавлява котката ви, ако не сте у дома (ВИДЕО)</h1>
      <h2>„Ебо“ дори може да снима домашния ви любимец</h2>
      <address><time datetime="2019-11-21T10:34:00+00:00">21 Nov 2019, 10:34</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Технологична компания разработи нов умен робот, чиято единствена цел е да забавлява котката ви, когато вие не сте у дома.</p>
      <p>„Ебо“ представлява малък сферичен робот, който се движи свободно из дома ви, за да забавлява домашния ви любимец. Той идва с любими занимания за всяка котка, като например да пуска светлинни лазери, които тя да гони. „Ебо“ пуска и звуци, които предизвикват интерес у домашния ви любимец.</p>
      <p>Роботът може да установи безжична връзка с мобилния ви телефон и по този начин да наблюдавате какво прави котката ви докато ви няма. По същия начин можете да играете с нея, като в реално време избирате какво да прави „Ебо“.</p>
      <figure>
        <iframe src="https://www.youtube.com/embed/wbBwRdgoB0E" width="640" height="360" data-service="Youtube" scrolling="no"/>
      </figure>
      <p>Роботчето дори снима домашния ви любимец.</p>
      <p>Целта на новата технологична играчка е котките да се движат максимално много.</p>
      <p>„Наясно сме с нарастващите случаи на затлъстяване при котките и искахме да намерим решение. Така се появи „Ебо“, коментираха неговите създатели.</p>
    </article>
  </body>
</html>