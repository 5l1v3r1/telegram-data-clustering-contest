<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.playdome.hu/hirek/53199/still-there-humoros-sci-fi-kalandjatek-erkezett"/>
    <meta property="og:site_name" content="PlayDome"/>
    <meta property="article:published_time" content="2019-11-21T10:27:00+00:00"/>
    <meta property="og:title" content="Still There – humoros sci-fi kalandjáték érkezett"/>
    <meta property="og:description" content="A Bento űrállomás hétköznapjaiba csöppenünk bele."/>
  </head>
  <body>
    <article>
      <h1>Still There – humoros sci-fi kalandjáték érkezett</h1>
      <h2>A Bento űrállomás hétköznapjaiba csöppenünk bele.</h2>
      <address><time datetime="2019-11-21T10:27:00+00:00">21 Nov 2019, 10:27</time> by <a rel="author">GeryG</a></address>
      <p>Az olasz <i>GhostShark Games</i> stúdiójában készült, és tegnap meg is jelent a <b>Still There</b>. Egy humoros sci-fi kalandjátékról van szó, amelyben a Bento űrállomásra csöppenünk. A játékosok az állomás karbantartóját, Karl Hambát alakítják, akinek a rendszerek működését kell biztosítania. Ám egy napon titokzatos rádióadás érkezik, amely arra sarkallja, hogy nyomozásba kezdjen egy rejtély ügyében.</p>
      <figure>
        <iframe src="https://www.youtube.com/embed/_1WS85PqAOU" width="640" height="360" data-service="Youtube" scrolling="no"/>
      </figure>
      <p>A játékosoknak egy sor tennivalója lesz, amely megannyi megoldásra váró fejtörőt is jelent. Időnként vészhelyzeteket kell elhárítani, de gondoskodni kell Karl mentális egészségéről is. Ráadásul a dolgunkat az állomás mesterséges intelligenciája, Gorky sem könnyíti meg, akivel mélyre ható diskurzusokat folytathatunk.</p>
      <p>A Still There PC-re és Nintendo Switchre készült el, a premier alkalmából a launch trailer sem maradt el. ■</p>
      <figure>
        <img src="https://www.pcdome.hu/gallery/7457/image1.jpg"/>
      </figure>
      <figure>
        <img src="https://www.pcdome.hu/gallery/7457/image2.jpg"/>
      </figure>
      <figure>
        <img src="https://www.pcdome.hu/gallery/7457/image3.jpg"/>
      </figure>
      <figure>
        <img src="https://www.pcdome.hu/gallery/7457/image4.jpg"/>
      </figure>
      <figure>
        <img src="https://www.pcdome.hu/gallery/7457/image5.jpg"/>
      </figure>
      <figure>
        <img src="https://www.pcdome.hu/gallery/7457/image6.jpg"/>
      </figure>
    </article>
  </body>
</html>