<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/21/usefull/ilektriki-kouverta-ti-prepei-na-prosexete-otan-ti-xrisimopoieite/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-21T10:40:22+00:00"/>
    <meta property="og:title" content="Ηλεκτρική κουβέρτα : Τι πρέπει να προσέχετε όταν τη χρησιμοποιείτε"/>
    <meta property="og:description" content="Ηλεκτρική κουβέρτα : Τι πρέπει να προσέχετε στη χρήση της"/>
  </head>
  <body>
    <article>
      <h6 class="kicker">Χειμώνας</h6>
      <h1>Ηλεκτρική κουβέρτα : Τι πρέπει να προσέχετε όταν τη χρησιμοποιείτε</h1>
      <h2>Οι ειδικοί σημειώνουν πως αν προσέξετε μερικά πράγματα τότε δεν υπάρχει λόγος να έχετε ενδοιασμούς</h2>
      <address><time datetime="2019-11-21T10:40:22+00:00">21 Nov 2019, 10:40</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Τα τελευταία χρόνια όλο και περισσότεροι άνθρωποι καταφεύγουν στη λύση της ηλεκτρικής κουβέρτας.</p>
      <p>Και αυτό γιατί; Όσο και να έχεις ανάψει την θέρμανση μέσα στο σπίτι, τα σεντόνια είναι πάντα κρύα και μέχρι να σκεπαστείς πολύ καλά για να νιώσεις λίγη ζεστασιά σου παίρνει χρόνο.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Υπέροχος ύπνος, ζεστασιά και μια θαλπωρή που δεν σου κάνει κουράγιο να σηκωθείς το πρωί από το κρεβάτι για να πας στη δουλειά.</p>
      <p>Υπάρχουν όμως και πολλοί που τη φοβούνται λόγω του ηλεκτρικού ρεύματος και προτιμούν να βάλουν ένα ακόμη πάπλωμα από πάνω τους παρά να χρησιμοποιήσουν ηλεκτρική κουβέρτα.</p>
      <p>Πόσο ασφαλής είναι τελικά; Οι ειδικοί σημειώνουν πως αν προσέξετε μερικά πράγματα τότε δεν υπάρχει λόγος να έχετε ενδοιασμούς.</p>
      <p>Ο σημαντικότερος κίνδυνος από την χρήση ηλεκτρικής κουβέρτας ήταν μέχρι πριν από λίγα χρόνια η εκδήλωση φωτιάς. Παλαιότερης τεχνολογίας κουβέρτες ήταν επισφαλείς ως προς αυτό και κυρίως κουβέρτες που είχαν ήδη σημειώσει μεγάλη διάρκεια ζωής (πάνω από δέκα χρόνια).</p>
      <p>Από το 2001 και έπειτα, οι ηλεκτρικές κουβέρτες κατασκευάζονται με ενσωματωμένα συστήματα ασφαλείας, με μηχανισμό αυτόματης διακοπής τροφοδοσίας ανάλογα με την επιθυμητή θερμοκρασία (θερμοστάτη) ή τον χρόνο λειτουργίας (χρονοδιακόπτη) ή και τα δύο.</p>
      <p>Τι πρέπει να προσέχουμε κατά την χρήση της ηλεκτρικής κουβέρτας:</p>
      <p>– Δεν πρέπει να καρφώνουμε την ηλεκτρική κουβέρτα στο κρεβάτι με καρφιά.</p>
      <p>– Δεν πρέπει να ερχόμαστε σε επαφή με την κουβέρτα με βρεγμένα χέρια ή πόδια</p>
      <p>– Δεν πρέπει να ενεργοποιούμε την ηλεκτρική κουβέρτα αν έχει φθορές και χτυπήματα</p>
      <p>– Δεν πρέπει να ενεργοποιούμε την ηλεκτρική κουβέρτα όσο είναι ακόμα διπλωμένη.</p>
      <p>– Δεν πρέπει να βάζουμε ηλεκτρική κουβέρτα σε κρεβάτια ανήμπορων ανθρώπων, βρεφών, ή ανθρώπων που πάσχουν από κάποιο πρόβλημα που τους καθιστά υπερευαίσθητους στην θερμότητα.</p>
      <p>– Δεν πρέπει να χρησιμοποιούμε ηλεκτρική κουβέρτα σε πτυσσόμενα κρεβάτια και αν το κάνουμε αυτό θα πρέπει να φροντίζουμε να μην υπάρχει κίνδυνος να μπλεχτεί ή τσαλακωθεί το καλώδιο τροφοδοσίας.</p>
      <p>– Αν η κουβέρτα που έχετε είναι παλαιότερη από δέκα ετών, ίσως είναι καλύτερα να την αντικαταστήσετε.</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>