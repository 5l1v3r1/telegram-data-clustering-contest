<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641118/%D8%AA%D8%B1%D8%A7%D9%81%DB%8C%DA%A9-%D9%86%DB%8C%D9%85%D9%87-%D8%B3%D9%86%DA%AF%DB%8C%D9%86-%D8%AF%D8%B1-%D8%A2%D8%B2%D8%A7%D8%AF%D8%B1%D8%A7%D9%87-%D9%82%D8%B2%D9%88%DB%8C%D9%86-%DA%A9%D8%B1%D8%AC-%D8%AA%D9%87%D8%B1%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T10:47:00+00:00"/>
    <meta property="og:title" content="ترافیک نیمه سنگین در آزادراه قزوین-کرج-تهران"/>
    <meta property="og:description" content="سرپرست مرکز اطلاعات و کنترل ترافیک پلیس راهور ناجا آخرین وضعیت ترافیکی امروز (سی‌ام آبان ماه ۹۸) را تشریح کرد."/>
  </head>
  <body>
    <article>
      <h1>
        <a href="https://www.bultannews.com/fa/news/641118/%D8%AA%D8%B1%D8%A7%D9%81%DB%8C%DA%A9-%D9%86%DB%8C%D9%85%D9%87-%D8%B3%D9%86%DA%AF%DB%8C%D9%86-%D8%AF%D8%B1-%D8%A2%D8%B2%D8%A7%D8%AF%D8%B1%D8%A7%D9%87-%D9%82%D8%B2%D9%88%DB%8C%D9%86-%DA%A9%D8%B1%D8%AC-%D8%AA%D9%87%D8%B1%D8%A7%D9%86">ترافیک نیمه سنگین در آزادراه قزوین-کرج-تهران</a>
      </h1>
      <h2>سرپرست مرکز اطلاعات و کنترل ترافیک پلیس راهور ناجا آخرین وضعیت ترافیکی امروز (سی‌ام آبان ماه ۹۸) را تشریح کرد.</h2>
      <address><time datetime="2019-11-21T10:47:00+00:00">21 Nov 2019, 10:47</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، سرهنگ نادر رحمانی رئیس مرکز اطلاعات کنترل ترافیک پلیس راهور ناجا درباره آخرین وضعیت راه‌های کشور اظهار کرد: در حال حاضر تردد در محور‌های هراز، چالوس، فیروزکوه و آزادراه قزوین-رشت (رفت وبرگشت) روان است و محور‌های چالوس و فیروزکوه دارای مه گرفتگی در ارتفاعات و محور هراز و آزادراه قزوین-رشت فاقد هرگونه مداخلات جوی هستند.</p>
      <p>وی افزود: ترافیک در آزادراه قزوین-کرج-تهران محدوده‌های ساسانی، پل کلاک نیمه سنگین است.</p>
      <p>رئیس مرکز اطلاعات کنترل ترافیک پلیس راهور ناجا گفت: در محور‌های استان‌های خراسان رضوی، خراسان جنوبی و کرمان بارش برف و باران را شاهد هستیم و همچنین در محور‌های استان‌های اصفهان، گیلان، گلستان، خراسان شمالی و سمنان بارش باران را شاهد هستیم و برای تردد در محور‌های کوهستانی به همراه داشتن زنجیر چرخ و تجهیزات زمستانی الزامی است.</p>
      <p>سرهنگ رحمانی تصریح کرد: محور‌های مسدود شریانی قدیم پلدختر-خرم آباد و شهداد-نهبندان مسدود هستند.</p>
      <p>وی افزود: کمربندی دهلران مسدود است و تردد از داخل شهر دهلران انجام می‌شود.</p>
      <p>رئیس مرکز اطلاعات کنترل ترافیک پلیس راهور ناجا گفت: محور‌های غیرشریانی شمشک-دیزین، اولنگ-شاهرود، شهداد-اندوهجرد، سی سخت-پادنا، وازک-بلده، گنجنامه-تویسرکان، پونل-خلخال و ساری-گهرباران به علت نبود ایمنی کافی تا اطلاع بعدی مسدود هستند.</p>
    </article>
  </body>
</html>