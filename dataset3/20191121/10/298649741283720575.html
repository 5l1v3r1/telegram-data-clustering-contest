<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/sport/2019/11/21/sala-si-allo-stadio-di-milano-ma-tutelando-interesse-pubblico-top10_20191121_112844/"/>
    <meta property="og:site_name" content="Askanews"/>
    <meta property="article:published_time" content="2019-11-21T10:28:44+00:00"/>
    <meta property="og:title" content="Sala: “Si allo stadio di Milano ma tutelando interesse pubblico”"/>
    <meta property="og:description" content="Roma, 21 nov. (askanews) – Un nuovo stadio si può fare, purché ci sia un perimetro di regole che tutelino l’interesse pubblico: è questa la sostanza del messaggio che il sindaco di Milano Sala lancia nell’intervista realizzata dal direttore Andrea Monti e da Valerio Clari per la Gazzetta dello sport. “Vittoria sarà quando saranno contente […]"/>
  </head>
  <body>
    <article>
      <h1>Sala: “Si allo stadio di Milano ma tutelando interesse pubblico”</h1>
      <h2>Il sindaco alla Gazzetta: "Trasformiamo san Siro in più piccolo"</h2>
      <address>
        <time datetime="2019-11-21T10:28:44+00:00">21 Nov 2019, 10:28</time>
      </address>
      <figure>
        <img src="http://www.askanews.it/wp-content/uploads/2019/11/20191121_112838_943CC9FE.jpg"/>
      </figure>
      <p>Roma, 21 nov. (askanews) – Un nuovo stadio si può fare, purché ci sia un perimetro di regole che tutelino l’interesse pubblico: è questa la sostanza del messaggio che il sindaco di Milano Sala lancia nell’intervista realizzata dal direttore Andrea Monti e da Valerio Clari per la Gazzetta dello sport. “Vittoria sarà quando saranno contente entrambe le parti – spiega Sala alla rosea -. Mi pare che cercare una soluzione che permetta a San Siro di non essere abbattuto sia una cosa condivisa dalla maggior parte della cittadinanza. Io chiedo se esiste la possibilità, sostenuta da economics di buon senso, di trasformare l’attuale San Siro in un impianto più piccolo. A Milano siamo alla ricerca di sviluppo, ma di sviluppo sostenibile, e di cose ben fatte. Il mio è un dubbio. Dico: discutiamone”. E poi ancora: “Una minoranza dei tifosi può pensare che li stiamo ostacolando, ma io come amministratore responsabile devo tutelare il patrimonio affidatomi. Se si passa dal dialogo fra avvocati al dialogo fra tecnici si possono trovare soluzioni”. I tavoli ci sono? “No, ma io vorrei che ci fossero domani mattina. E’ una questione talmente rilevante che sono disposto a sedermi io stesso al tavolo. Per dialogare non con le lettere, ma guardandosi in faccia”.</p>
      <p>Adx/Int9</p>
    </article>
  </body>
</html>