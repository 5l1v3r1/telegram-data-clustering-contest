<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilizujeme.cz/clanky/samsung-pro-fanousky-chysta-limitovanou-edici-galaxy-note-10-star-wars"/>
    <meta property="og:site_name" content="Mobilizujeme"/>
    <meta property="article:published_time" content="2019-11-21T10:15:27+00:00"/>
    <meta property="og:title" content="Samsung pro fanoušky chystá limitovanou edici Galaxy Note 10+ Star Wars"/>
    <meta property="og:description" content="Samsung nedávno upevnil spolupráci s americkým filmovým gigantem Disney, jejíž výsledek si nyní můžete vychutnat sami. V prosinci se totiž na vybraných trzích objeví limitovaná série Galaxy Note 10+"/>
  </head>
  <body>
    <article>
      <h1>Samsung pro fanoušky chystá limitovanou edici Galaxy Note 10+ Star Wars</h1>
      <address><time datetime="2019-11-21T10:15:27+00:00">21 Nov 2019, 10:15</time> by <a rel="author">Tomáš Richter</a></address>
      <p>Samsung nedávno upevnil spolupráci s americkým filmovým gigantem Disney, jejíž výsledek si nyní můžete vychutnat sami. V prosinci se totiž na vybraných trzích objeví limitovaná série Galaxy Note 10+ Star Wars a vypadá zatraceně dobře!</p>
      <figure>
        <img src="https://mobilizujeme.cz/wp-content/uploads/2019/11/Samsung-Galaxy-Note-10-Plus-Star-Wars-Editon.jpg"/>
      </figure>
      <blockquote>TIP: <a href="https://mobilizujeme.cz/clanky/galaxie-se-spojily-samsung-a-star-wars-oznamily-spolupraci">Galaxie se spojily! Samsung a Star Wars oznamují spolupráci</a></blockquote>
      <p>Ať vás provází síla! Určitě jste tuto větu někdy slyšeli, ale nedovedete ji s určitostí zařadit. Zato skalní fanoušci to ví naprosto přesně. Pochází totiž z Hvězdných válek a je skoro až  mantrou tohoto rozmáchlého eposu. A když do toho započítáte Samsung, který údajně nedávno prohloubil spolupráci s filmovým studiem Walta Disneyho, bylo jasné, že výsledek na sebe nenechá dlouho čekat.</p>
      <p>U příležitosti celkově už deváté epizody hvězdné ságy Star Wars: Vzestup Skywalkera, která jde před Vánoci do kin, se jihokorejská společnost rozhodla rychle přidat ruce k dílu a potěšit zejména filmové nadšence. Připravila totiž pro ně speciální Star Wars edici <a href="https://mobilizujeme.cz/stitky/samsung-galaxy-note-10-plus">Galaxy Note 10+ (recenze)</a>, a jak sami vidíte, charakteristický rukopis je patrný úplně všude. Ať už jde o motiv na matné černé krabičce, červené pero <a href="https://mobilizujeme.cz/stitky/samsung-s-pen">S Pen</a>, červeno-černá sluchátka <a href="https://mobilizujeme.cz/stitky/samsung-galaxy-buds">Galaxy Buds</a> nebo samotný telefon, který je také kompletně v černém matu, až na červené lemování kolem zadního foťáku.</p>
      <figure>
        <img src="https://mobilizujeme.cz/wp-content/uploads/2019/11/Samsung-Galaxy-Note-10-Plus-Star-Wars-Editon-2-1.jpg"/>
      </figure>
      <p>K tomu ještě přidejte černý kryt s logem Star Wars, upravené prostředí, ikony a zvuky, to vše v duchu Hvězdných válek. Edice půjde do prodeje už 10. prosince, ale pouze na vybraných trzích jako domácí Jižní Korea, USA a Velká Británie, dále Dánsko, Finsko, Německo nebo například Rusko, Španělsko, Švédsko a Austrálie. Dostupnost u nás potvrzena zatím nebyla. Potěší však cena, která prý bude nachlup stejná jako u standardní varianty.</p>
      <h3>SOUVISEJÍCÍ</h3>
      <ol>
        <li>
          <a href="https://mobilizujeme.cz/clanky/galaxie-se-spojily-samsung-a-star-wars-oznamily-spolupraci">Galaxie se spojily! Samsung a Star Wars oznamují spolupráci</a>
        </li>
        <li>
          <a href="https://mobilizujeme.cz/clanky/samsung-udajne-pripravuje-tesla-edici-pro-chystany-galaxy-note-10">Samsung údajně připravuje Tesla edici pro chystaný Galaxy Note 10</a>
        </li>
        <li>
          <a href="https://mobilizujeme.cz/clanky/samsung-skutecne-chysta-levnejsi-galaxy-note-10-lite-dorazit-ma-brzy">Samsung skutečně chystá levnější Galaxy Note 10 Lite, dorazit má brzy</a>
        </li>
      </ol>
    </article>
  </body>
</html>