<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_242883444_Donald_Tusk_e_noviyat_predsedatel_na_Evropeyskata_narodna_partiya"/>
    <meta property="og:site_name" content="webcafé"/>
    <meta property="article:published_time" content="2019-11-21T10:45:00+00:00"/>
    <meta property="og:title" content="Доналд Туск е новият председател на Европейската народна партия"/>
    <meta property="og:description" content="Полякът Доналд Туск беше избран почти единодушно за председател на Европейската народна партия по време на Конгреса на европейската десница, който се проведе в сряда вечерта в Загреб."/>
  </head>
  <body>
    <article>
      <h1>Доналд Туск е новият председател на Европейската народна партия</h1>
      <address><time datetime="2019-11-21T10:45:00+00:00">21 Nov 2019, 10:45</time> by <a rel="author" href="https://www.webcafe.bg/author/id_1_Webcafe" target="_blank">Webcafe</a></address>
      <figure>
        <img src="https://images.webcafe.bg/2018/01/13/donald-tusk-eu/1170x780.jpg"/>
        <figcaption>За първи път източноевропеец застава начело на ЕНП<cite>Снимка: © Getty Images</cite></figcaption>
      </figure>
      <p>Полякът Доналд Туск беше избран почти единодушно за председател на Европейската народна партия по време на Конгреса на европейската десница, който се проведе в сряда вечерта в Загреб.</p>
      <p>Туск събра гласовете на 93 на сто от делегатите на конгреса на ЕНП. За него гласуваха 471 души и само 37 бяха "Против", предава още БНР.</p>
      <p>За първи път източноевропеец застава начело на ЕНП, която е най-голямото "семейство" от десни партии в Европейския съюз. Част от тях са и българските партии ГЕРБ и СДС.</p>
      <p>Част от партията са и немският Християндемократически съюз на Ангела Меркел, както и "Републиканците" от франция.</p>
      <p>За последните години 62-годишният Доналд Туск заемаше някои от ключовите постове в европейските институции, сред които и председател на Европейския съвет. Той е бил и министър-председател на Полша за периода 2007-2014 г.</p>
      <p>На 1 декември бившият белгийски премиер Шарл Мишел ще отстъпи мястото си на Туск. Мандатът на председателя на ЕНП е тригодишен и може да бъде подновяван безброй пъти.</p>
      <p>Тукс вече отправи критики към автократите и популистите в Европа и уточни, че в никакъв случай не можем да изоставим сферата на сигурността и да дадем ред на популисти и манипулатори.</p>
      <p>Премиерът Бойко Борисов на свой ред заяви, че ЕНП има нужда именно от човек като Доналд Туск и го определи като "голям приятел на България", като дори припомни речта, която той изнесе на български език, когато страната ни пое европредседателството.</p>
      <p>"Туск е твърд човек, дипломатичен и енергичен", допълни още премиерът.</p>
      <related>
        <h4>Още по темата</h4>
        <a href="https://www.webcafe.bg/newscafe/svyat/id_371033337"/>
        <a href="https://www.webcafe.bg/newscafe/svyat/id_925680482"/>
      </related>
    </article>
  </body>
</html>