<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/anatol-usatii-includerea-in-tarif-a-datoriei-catre-gazprom-a-fost-propusa-de-partea-moldoveneasca_3059745.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-21T10:06:30+00:00"/>
    <meta property="og:title" content="Anatol Usatîi: Includerea în tarif a datoriei către Gazprom a fost propusă de partea moldovenească"/>
    <meta property="og:description" content="Includerea în tarif a datoriei către Gazprom a fost propusă de partea moldovenească. Despre aceasta a declarat, joi, 21 noiembrie, ministrul Economiei şi Infrastructurii Anatol Usatîi."/>
  </head>
  <body>
    <article>
      <h1>Anatol Usatîi: Includerea în tarif a datoriei către Gazprom a fost propusă de partea moldovenească</h1>
      <address><time datetime="2019-11-21T10:06:30+00:00">21 Nov 2019, 10:06</time> by <a rel="author">PUBLIKA.MD</a></address>
      <p>
        <b>Includerea în tarif a datoriei către Gazprom a fost propusă de partea moldovenească. Despre aceasta a declarat, joi, 21 noiembrie, ministrul Economiei şi Infrastructurii Anatol Usatîi.</b>
      </p>
      <p>"Avem peste 400 de milioane datorie. Care sunt posibilităţile? Garanţia statului. Putem noi să acceptăm acest lucru când avem planuri foarte mari de investiţii în infrastructură şi în alte sfere ale economiei naţionale pentru care avem nevoie de garanţii de stat? Sau putem găsi alte soluţii? <b>De aceea noi am venit cu această propunere.</b> Discutăm, vedem", a declarat, joi, ministrul Economiei. </p>
      <p>În acelaşi timp, Usatîi a spus că o parte a datoriei ar putea fi acoperită de întreprinderile de stat, care au şi format această restanţă în proporţie de 50 la sută. </p>
      <p>"Discutăm toate opţiunile. Scopul nostru este să nu fie creată o povară suplimentară pentru cetăţeni. Dar, totuşi, datoria care există trebuie plătită", a mai spus Usatîi. Ministrul a dat asigurări că va fi efectuată o analiză profundă şi echilibrată, iar deciziiile vor fi comunicate ulterior.  </p>
    </article>
  </body>
</html>