<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3383157/sneijder-kendisini-ronaldo-ve-messi-ile-kiyasladi"/>
    <meta property="og:site_name" content="Milli Gazete"/>
    <meta property="article:published_time" content="2019-11-21T10:54:00+00:00"/>
    <meta property="og:title" content="Sneijder kendisini Ronaldo ve Messi ile kıyasladı"/>
    <meta property="og:description" content="Galatasaray'ın eski yıldızı Wesley Sneijder kendisini Cristiano Ronaldo ve Lionel Messi ile mukayese etti. Eğer isteseydim..."/>
  </head>
  <body>
    <article>
      <h1>Sneijder kendisini Ronaldo ve Messi ile kıyasladı</h1>
      <h2>Galatasaray'ın eski yıldızı Wesley Sneijder kendisini Cristiano Ronaldo ve Lionel Messi ile mukayese etti. Eğer isteseydim...</h2>
      <address>
        <time datetime="2019-11-21T10:54:00+00:00">21 Nov 2019, 10:54</time>
      </address>
      <p>FOX Sports'ta, Ajax'tan eski takım arkadaşı Kenneth Perez ile söyleşi yapan Sneijder, kendisini Cristiano Ronaldo ve Lionel Messi ile kıyasladı.</p>
      <p>Perez, Sneijder'a neden Messi ve Ronaldo ile aynı seviyede olamadığını sordu. Sneijder ise ''Kendimi %100 verseydim onlarla aynı konumda olurdum, bunu biliyorum. Ancak ben bunu istemedim. Pişman değilim çünkü başaramadığım için değil, istemediğim için olmadı'' şeklinde yanıt verdi.</p>
      <p>2010 senesinde kariyerinin zirvesini yaşayan Hollandalı efsane, ülkesiyle Dünya Kupası ikinciliğinin yanı sıra Inter formasıyla Şampiyonlar Ligi şampiyonluğu yaşamıştı. Sneijder o yıl Ballon d'Or'a aday gösterilmiş ancak ödülü Messi kazanmıştı.</p>
      <p>Geçtiğimiz yaz kramponlarını asan Sneijder, 2013-17 yılları arasında Süper Lig'de 4,5 sezon Galatasaray forması giymişti.</p>
    </article>
  </body>
</html>