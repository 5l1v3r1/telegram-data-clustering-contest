<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/politica-italiana/corallo-pd-lavoro-3119835/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-21T10:50:44+00:00"/>
    <meta property="og:title" content="Corallo (Pd) cerca lavoro: “Se parliamo di speranza e futuro ai disoccupati e sfuttati questi ci prendono a testate”"/>
    <meta property="og:description" content="ROMA – Dario Corallo, il giovane esponente del partito Democratico che si candidò nella prima fase delle primarie Pd, è intervenuto ai microfoni della trasmissione “L’Italia s’è desta”, condotta dal direttore Gianluca Fabi, Matteo Torrioli e Daniel Moretti su Radio Cusano Campus, emittente dell’Università Niccolò Cusano. Queste le sue parole sulla denatalità in Italia e la disoccupazione giovanile: “Essendo disoccupato in cerca di lavoro, saltando da un colloquio all’altro, è difficile pensare di mettere su famiglia –ha affermato Corallo -. E’ inutile continuare a blaterare di futuro e speranza, quando poi quello che manca è la minima tutela della dignità della persona. Io sto facendo dei colloqui di lavoro e la metà sono truffe, gente che ti insegna come truffare le vecchiette porta a porta. Oppure capita di essere trattato come se stessi chiedendo l’elemosina, ti offrono contratti di un mese e ti dicono che un mese di lavoro è comunque un tassello nella carriera. Il problema è antico. La massa enorme di disoccupati…"/>
  </head>
  <body>
    <article>
      <h1>Corallo (Pd) cerca lavoro: “Se parliamo di speranza e futuro ai disoccupati e sfuttati questi ci prendono a testate”</h1>
      <address><time datetime="2019-11-21T10:50:44+00:00">21 Nov 2019, 10:50</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/francesco_corallo.jpg"/>
        <figcaption>Francesco Corallo (foto Facebook)</figcaption>
      </figure>
      <p>ROMA – Dario Corallo, il giovane esponente del partito Democratico che si candidò nella prima fase delle primarie Pd, è intervenuto ai microfoni della trasmissione “L’Italia s’è desta”, condotta dal direttore Gianluca Fabi, Matteo Torrioli e Daniel Moretti su<b> Radio Cusano Campus,</b> emittente dell’Università Niccolò Cusano.</p>
      <p>Queste le <a href="https://www.blitzquotidiano.it/politica-italiana/dario-corallo-pd-pippe-stratosferiche-2961825/">sue parole sulla denatalità in Italia e la disoccupazione giovanile:</a> “Essendo disoccupato in cerca di lavoro, saltando da un colloquio all’altro, <b>è difficile pensare di mettere su famiglia</b> –ha affermato Corallo -. E’ inutile continuare a blaterare di futuro e speranza, quando poi quello che manca è la minima tutela della dignità della persona. Io sto facendo dei colloqui di lavoro e la metà sono truffe, gente che ti insegna come truffare le vecchiette porta a porta. Oppure capita di essere trattato come se stessi chiedendo l’elemosina, ti offrono contratti di un mese e ti dicono che un mese di lavoro è comunque un tassello nella carriera. <b>Il problema è antico.</b> La massa enorme di disoccupati e di persone che fanno lavori saltuari è talmente grande che la contrattazione per il lavoratore va a ribasso. A quelli del mio partito basterebbe mettersi nei panni di questi giovani per capire se a questi gli vai a parlare di lavoro, di mettere su famiglia, se ti danno una testata non ti devi stupire”.</p>
      <figure>
        <a href="https://www.blitzquotidiano.it/politica-italiana/m5s-rousseau-no-luigi-di-maio-candidati-regionali-soli-3120140/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/politica-italiana/m5s-rousseau-no-luigi-di-maio-candidati-regionali-soli-3120140/">
          <img src="https://static.blitzquotidiano.it/wp/wp-content/uploads/2019/11/luigi-di-maio-ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/politica-italiana/m5s-rousseau-no-luigi-di-maio-candidati-regionali-soli-3120140/">M5s, su Rousseau vince no. Di Maio: “Candidati da soli in Emilia-Romagna e Calabria”</a>
      </h3>
      <figure>
        <a href="https://www.blitzquotidiano.it/politica-italiana/sardine-manifesto-populisti-festa-3119932/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/politica-italiana/sardine-manifesto-populisti-festa-3119932/">
          <img src="https://static.blitzquotidiano.it/wp/wp-content/uploads/2019/11/sardine_modena_ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/politica-italiana/sardine-manifesto-populisti-festa-3119932/">Le Sardine pubblicano il loro manifesto: “Cari populisti, la festa è finita”</a>
      </h3>
      <p>Sul movimento delle sardine: “Ci sono<b> pezzi del Pd</b> che scendono in piazza con le sardine, cioè si va in piazza per manifestare mentre si è al Governo. Le sardine giustamente scendono in piazza e dicono: <b>noi siamo qui,</b> c’è voglia di ritornare nei luoghi della sinistra. Prima che questo movimento delle sardine si estingua come tutti i movimenti di questo genere che abbiamo visto in passato, cerchiamo di veicolarlo verso dei temi. Adesso succederà che verranno<b> lanciate le sardine in tutte le città d’Italia</b> e questa bulimia di sardine porterà ad un indebolimento di quel movimento. A Bologna si vota, ma a Perugia si è appena votato e la Lega ha stravinto, quindi di che stiamo parlando?”</p>
      <p>Prosegue Corallo: “Il <b>Pd decide di cavalcare questa cosa</b>, perché magari torna utile a quel dirigente, a quel capetto far vedere che è vicino al movimento. Io dico alle sardine: state attenti a non farvi fagocitare”.  L’unica arma che hanno i dirigenti della sinistra quando vedono qualcosa di nuovo è puntare a dissolverlo. La grinta e l’entusiasmo li trovi nel momento in cui sai cosa dire, il centrosinistra invece ha deciso di rappresentare una parte della società: la medio-alta borghesia. Tutto ciò che sta fuori da quel campo, non è più considerato un interlocutore, perché è una condizione che i dirigenti non vedono e non vivono”.</p>
      <p>Fonte: Radio Cusano </p>
      <p> </p>
    </article>
  </body>
</html>