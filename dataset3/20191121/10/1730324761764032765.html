<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/242533/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-21T10:29:39+00:00"/>
    <meta property="og:title" content="‘ราช กรุ๊ป’ แจ้งผลตรวจสอบโรงไฟฟ้าหงสาล่าสุด โครงสร้างหลักไม่เสียหาย"/>
    <meta property="og:description" content="“ราช กรุ๊ป” แจ้งผลตรวจสอบโรงไฟฟ้าหงสาล่าสุด ไม่พบผู้บาดเจ็บ โครงสร้างหลักของโรงไฟฟ้าไม่ได้รับผลกระทบ พร้อมติดตามเฝ้าระวังสถานการณ์ร่วมกับหน่วยงานที่เกี่ยวข้องอย่างใกล้ชิด "/>
  </head>
  <body>
    <article>
      <h1>‘ราช กรุ๊ป’ แจ้งผลตรวจสอบโรงไฟฟ้าหงสาล่าสุด โครงสร้างหลักไม่เสียหาย</h1>
      <address><time datetime="2019-11-21T10:29:39+00:00">21 Nov 2019, 10:29</time> by <a rel="author" href="https://www.thebangkokinsight.com/author/saranya-thongthab/" target="_blank">SARANYA THONGTHAB</a></address>
      <p>
        <b>“ราช กรุ๊ป” แจ้งผลตรวจสอบโรงไฟฟ้าหงสาล่าสุด ไม่พบผู้บาดเจ็บ โครงสร้างหลักของโรงไฟฟ้าไม่ได้รับผลกระทบ พร้อมติดตามเฝ้าระวังสถานการณ์ร่วมกับหน่วยงานที่เกี่ยวข้องอย่างใกล้ชิด </b>
      </p>
      <p><b>บริษัท ราช กรุ๊ป จำกัด (มหาชน)</b> แจ้งเรื่องสถานการณ์การเดินเครื่องโรงไฟฟ้าหงสา กรณีเหตุการณ์แผ่นดินไหว ในสปป. ลาวล่าสุด ว่า เหตุการณ์แผ่นดินไหว ขนาด 5.9 ริกเตอร์ ที่เกิดขึ้น เมื่อเวลา 04:03 น. รวมทั้งอาฟเตอร์ช็อก ที่เกิดขึ้นต่อเนื่อง โดยมีศูนย์กลางในเมืองหงสา แขวงไซยะบุรี สปป. ลาว ส่งผลให้ระบบป้องกันความสั่นสะเทือนของโรงไฟฟ้าหงสาได้ทำงานอัตโนมัติ และโรงไฟฟ้าได้หยุดการเดินเครื่องผลิตกระแสไฟฟ้า</p>
      <figure>
        <img src="https://www.thebangkokinsight.com/wp-content/uploads/2019/11/20160128-international-%E0%B8%9B%E0%B8%81.jpg"/>
      </figure>
      <p>จากการตรวจสอบเบื้องต้นของบริษัท ไฟฟ้า หงสา จำกัด ไม่พบผู้บาดเจ็บ และความเสียหายที่มีนัยสำคัญ โดยโครงสร้างหลักของโรงไฟฟ้าไม่ได้รับผลกระทบ ขณะนี้ บริษัท ไฟฟ้า หงสา จำกัด อยู่ระหว่างการติดตามเฝ้าระวังสถานการณ์อย่างใกล้ชิด ร่วมกับหน่วยงานที่เกี่ยวข้อง ซึ่งจะได้รายงานความคืบหน้าในโอกาสต่อไป</p>
      <figure>
        <img src="https://www.thebangkokinsight.com/wp-content/uploads/2019/11/LOGO-RATCH-GROUP-1-700x262.jpg"/>
      </figure>
      <p> </p>
      <p> </p>
      <p>ทั้งนี้โรงไฟฟ้าหงสา เป็นโรงไฟฟ้าพลังความร้อน ที่ใช้ถ่านหินเป็นเชื้อเพลิง ขนาดกำลังผลิตติดตั้งรวม 1,847 เมกะวัตต์ ตั้งอยู่ที่เมืองหงสา แขวงไซยะบุรี สปป. ลาว ดำเนินงานโดย บริษัท ไฟฟ้า หงสา จำกัด ซึ่งเป็นบริษัทร่วมทุนระหว่าง บริษัท ราช กรุ๊ป จำกัด (มหาชน) ถือหุ้นผ่าน บริษัท อาร์เอช อินเตอร์เนชั่นแนล (สิงคโปร์) คอร์ปอเรชั่น จำกัด (บริษัทย่อยทางอ้อม ถือหุ้น 40% ) บริษัท บ้านปู เพาเวอร์ จำกัด (มหาชน)  40%  และ รัฐวิสาหกิจถือหุ้นลาว 20%</p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F242533%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/242623/"/>
        <a href="https://www.thebangkokinsight.com/242599/"/>
        <a href="https://www.thebangkokinsight.com/242593/"/>
        <a href="https://www.thebangkokinsight.com/242560/"/>
      </related>
    </article>
  </body>
</html>