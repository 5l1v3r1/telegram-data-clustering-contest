<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/21/7103320/"/>
    <meta property="og:site_name" content="Європейська правда"/>
    <meta property="article:published_time" content="2019-11-21T10:55:57+00:00"/>
    <meta property="og:title" content="Близько чверті європейців мають антисемітські погляди"/>
    <meta property="og:description" content="Приблизно кожен четвертий європеєць дотримується антисемітських переконань, причому такі настрої в східноєвропейських країнах тільки зростають."/>
  </head>
  <body>
    <article>
      <h1>Близько чверті європейців мають антисемітські погляди</h1>
      <address>
        <time datetime="2019-11-21T10:55:57+00:00">21 Nov 2019, 10:55</time>
      </address>
      <p>Приблизно кожен четвертий європеєць дотримується антисемітських переконань, причому такі настрої в східноєвропейських країнах тільки зростають.</p>
      <p>Про це свідчать результати опитування на замовлення Anti-Defamation League зі штаб-квартирою у Нью-Йорку, повідомляє "Європейська правда" з посиланням на <a href="https://apnews.com/">AP</a>.</p>
      <p>Дослідження показало, що антисемітські переконання найбільш поширені в Польщі, де такі настрої зросли до 48% з 37% в 2015 році, і Україні, де зростання було ще більшим — до 46% з 32% у 2016 році. Антисемітські погляди в Угорщині мало змінилися, але залишилися високими, збільшившись з 40% до 42%.</p>
      <p>Уряди всіх трьох країн останнім часом піддавалися критиці з боку єврейських груп, хоча всі вони заперечують свою антисемітську позицію.</p>
      <p>У Західній Європі, як показало дослідження, антисемітські погляди були або стабільні, або знижувалися, причому зниження спостерігалося у Британії, Іспанії, Нідерландах, Італії, Німеччині та Австрії. У Данії спостерігалося зростання з 8% антисемітських поглядів до 10%, в Бельгії - з 21% до 24%, в той час як у Франції цей показник не змінився і склав 17%, а у Швеції - 4%.</p>
      <p>Італія та Австрія повідомили про значне зниження антисемітських настроїв на 11 процентних пунктів і 8 процентних пунктів до 18% та 20% відповідно.</p>
      <p>Опитування проводилося в період зростаючої стурбованості з приводу антисемітських нападів у Європі.</p>
      <related>
        <a href="https://www.eurointegration.com.ua/news/2019/10/30/7102455/"/>
      </related>
    </article>
  </body>
</html>