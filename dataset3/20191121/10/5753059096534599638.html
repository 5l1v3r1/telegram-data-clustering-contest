<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://roma.repubblica.it/cronaca/2019/11/21/news/roma_donna_muore_investita_da_un_camion_in_zona_appia_nuova-241553600/"/>
    <meta property="og:site_name" content="Repubblica.it"/>
    <meta property="article:published_time" content="2019-11-21T10:00:00+00:00"/>
    <meta property="og:title" content="Roma, donna muore investita da un camion in zona Appia Nuova"/>
    <meta property="og:description" content="La vittima aveva 42 anni e stava attraversando sulle strisce. E' accaduto in via Mario Menghini. Il conducente sottoposto a test di alcool e droga"/>
  </head>
  <body>
    <article>
      <h1>Roma, donna muore investita da un camion in zona Appia Nuova</h1>
      <h2>La vittima aveva 42 anni e stava attraversando sulle strisce. E' accaduto in via Mario Menghini. Il conducente sottoposto a test di alcool e droga</h2>
      <address><time datetime="2019-11-21T10:00:00+00:00">21 Nov 2019, 10:00</time> by <a rel="author">FLAMINIA SAVELLI</a></address>
      <p>Travolta e uccisa da un camion mentre attraversa la strada. Per Alessia M., romana di 42 anni, non c'è stato nulla da fare quando questa mattina è stata travolta e uccisa su via Appia. I primi ad arrivare sul posto sono stati i pompieri che hanno recuperato il corpo della donna rimasto incastrato tra le ruote del mezzo pesante. Secondo i primi rilievi dell'VII gruppo Appio dei vigili urbani, la 42enne stava attraversando la strada sulle strisce all'altezza di via Menghini quando il camion l'ha travolta.<br/><br/>Il conducente, 42enne romano, si è fermato a chiedere i soccorsi. È stato quindi accompagnato al Policlinico Umberto I per i test di alcol e droga. La strada è rimasta chiusa per circa due ore per consentire agli agenti di procedere con i rilievi. Il camion è stato subito sequestrato.<br/><br/> </p>
    </article>
  </body>
</html>