<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/koinonia/patisia-ilikiomeni-pethane-kai-tin-efagan-ta-skylia-tis/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-21T11:31:54+00:00"/>
    <meta property="og:title" content="Πατήσια: Ηλικιωμένη πέθανε και την έφαγαν τα σκυλιά της"/>
    <meta property="og:description" content="Ο θάνατος μιας ηλικιωμένης γυναίκας στα Πατήσια από παθολογικά αίτια δεν θα ήταν είδηση, εάν το νεκρό κορμί της και ειδικότερα το πρόσωπό της δεν το είχαν"/>
  </head>
  <body>
    <article>
      <h1>Πατήσια: Ηλικιωμένη πέθανε και την έφαγαν τα σκυλιά της</h1>
      <address><time datetime="2019-11-21T11:31:54+00:00">21 Nov 2019, 11:31</time> by <a rel="author">Aftodioikisi Publisher</a></address>
      <p>Ο θάνατος μιας ηλικιωμένης γυναίκας στα Πατήσια από παθολογικά αίτια δεν θα ήταν είδηση, εάν το νεκρό κορμί της και ειδικότερα το πρόσωπό της δεν το είχαν κατακρεουργήσει στη συνέχεια τα πέντε σκυλιά του σπιτιού της.</p>
      <p>Η απίστευτη ιστορία που προκαλεί σοκ, συνέβη σε διαμέρισμα στα Πατήσια στις 3 Νοεμβρίου, όταν ο γιος της ηλικιωμένης την εντόπισε στο δωμάτιό της, νεκρή και το πρόσωπό της να έχει πάρα πολλές δαγκωματιές από τα σκυλιά που είχαν στο σπίτι.</p>
      <p>Το βράδυ της 2ας Νοεμβρίου στις 23:00, ο γιος της 84χρονης την καληνύχτησε και την άφησε να πάει στο δωμάτιό της. Ενώ εκείνος πήγε στο δικό του. Κάποια στιγμή γύρω στη μια τα ξημερώματα, δηλαδή μόλις δύο ώρες αργότερα, πήγε να δει πως είναι η μητέρα του, η οποία έπασχε από άνοια, σοκαρίστηκε από το θέαμα που αντίκρισε. Η γυναίκα ήταν νεκρή ενώ ήταν καταδαγκωμένη στο πρόσωπο.</p>
      <p>Αμέσως κλήθηκε η αστυνομία και στελέχη του τμήματος Ανθρωποκτονιών. Οι έμπειροι αστυνομικοί που έφθασαν στο σημείο δεν πίστευαν στα μάτια τους μπροστά στο αποτρόπαιο θέαμα. Ο γιος της γυναίκας οδηγήθηκε στο τμήμα για κατάθεση, ενώ γρήγορα αποκλείσθηκε η εγκληματική ενέργεια. Σύμφωνα με τον ιατροδικαστή κ. Σωτήρη Μπουζιάνη ο οποίος εξέτασε το άψυχο κορμί της 84χρονης διαπίστωσε πάρα πολλές κακώσεις εξαιτίας των δαγκωμάτων από τα πέντε σκυλιά που ζούσαν μαζί με την ηλικιωμένη και το γιο της στο σπίτι τους στα Πατήσια.</p>
      <p>Γιατί σκυλιά τρώνε τα αφεντικά τους όταν πεθαίνουν</p>
      <p>Το 1997, ένας εγκληματολόγος στο Βερολίνο ανέφερε μία από τις πιο ασυνήθιστες υποθέσεις του στο περιοδικό Forensic Science International. Ένας άνδρας 31 ετών είχε αυτοκτονήσει στην αυλή του σπιτιού του. Σαράντα λεπτά μετά το θάνατό του, η μητέρα αλλά και γείτονες που τον αναζητούσαν τον βρήκαν νεκρό με μια σφαίρα στο κεφάλι ενώ το πρόσωπό του είχε «ξεσκιστεί» από τα δαγκώματα του γερμανικού ποιμενικού που ήταν μαζί του.</p>
      <p>Τα τελευταία 20 χρόνια, σύμφωνα και με άρθρο του National Geographic υπάρχουν πάρα πολλές περιπτώσεις ανθρώπων που πεθαίνουν και τα πρόσωπά τους στη συνέχεια εντοπίζονται κατακρεουργημένα από δαγκωματιές των σκυλιών τους.</p>
      <p>Αυτό το γεγονός είναι μια από τις μεγαλύτερες παρανοήσεις σχετικά με τη συμπεριφορά των κατοικίδιων. Όπως σε μια περίπτωση που αναφέρθηκε το 2010 σε επιστημονικό περιοδικό όπου μια γυναίκα πέθανε από ανεύρυσμα και βρέθηκε το επόμενο πρωί στο πάτωμα του μπάνιου. Η ιατροδικαστική εξέταση έδειξε ότι το σκυλί της είχε κατασπαράξει μεγάλο μέρος του προσώπου της, ενώ οι δύο γάτες της δεν την άγγιζαν.</p>
      <p>Μεταξύ των περιπτώσεων που αναφέρθηκαν στα εγκληματολογικά περιοδικά, οι περισσότερες σαρκοφαγίες περιλαμβάνουν σκύλους, αν και αυτό δεν είναι πάντα δεδομένο, αφού και γάτες έχει διαπιστωθεί ότι εκδηλώνουν ανάλογη συμπεριφορά.</p>
      <p>«Τα σκυλιά προέρχονται από λύκους», λέει ο Stanley Coren, ψυχολόγος που έχει γράψει βιβλία και φιλοξένησε τηλεοπτικές εκπομπές για τα σκυλιά. «Αν έχουμε μια κατάσταση όπου ο ιδιοκτήτης πεθαίνει και δεν υπάρχει πηγή τροφής, τι θα κάνουν; Πρόκειται να φάει οποιαδήποτε σάρκα βρει «, αλλά αυτό θα συμβεί αν είναι πάρα πολύ καιρό πεινασμένα, όχι μέσα σε λίγα λεπτά από το θάνατο του αφεντικού τους.</p>
      <p>Σύμφωνα με μελέτες η ψυχολογική κατάσταση ενός σκύλου όταν χάνει το αφεντικό του είναι να σπεύσει και να τον βοηθήσει. Στην γλύφει το πρόσωπο του ιδιοκτήτη του και γρυλίζει. Όταν όμως δει ότι αυτό δεν έχει αποτέλεσμα τότε παθαίνει πανικό που μπορεί να το οδηγήσει στο δάγκωμα του προσώπου. Σύμφωνα με επιστήμονες από το δάγκωμα ο σκύλος μπορεί να οδηγηθεί στην τροφή αφού διεγείρεται με τη γεύση του αίματος.</p>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/ipourgeia/n-s-ypes-ti-allazei-se-kinitikotita-axiologisi-proslipseis-eggrafa/"/>
        <a href="https://www.aftodioikisi.gr/asfalistika/syntaxi-express-gia-50-000-dimosioys-ypalliloys-ti-prepei-na-kanoyn-ton-epomeno-mina/"/>
        <a href="https://www.aftodioikisi.gr/proslipseis/asep-proslipseis-349-atomon-se-nosokomeia-tis-choras/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/proslipseis/ypes-proslipseis-2020-eidiki-egkyklios-gia-toys-ota/"/>
        <a href="https://www.aftodioikisi.gr/ergasiaka-ypallilwn-ota/oaed-neo-koinofeles-programma-pote-xekinoyn-oi-aitiseis-gia-35-000-theseis-eidikotites-amp-dikaiologitika/"/>
        <a href="https://www.aftodioikisi.gr/ipourgeia/opeka-epidoma-paidioy-pote-tha-fanoyn-stis-trapezes-ta-chrimata/"/>
      </related>
    </article>
  </body>
</html>