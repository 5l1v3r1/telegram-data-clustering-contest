<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/2f96c7e36ccafa7f/restante-la-salarii-pentru-bugetari-ce-spune-ministerul-finantelor.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-21T11:58:35+00:00"/>
    <meta property="og:title" content="Restanțe la salarii pentru bugetari: Ce spune Ministerul Finanțelor"/>
    <meta property="og:description" content="Ministerul Finanțelor anunță că decizia Guvernului privind alocarea a 484,1 milioane de lei pentru acoperirea cheltuielilor de implementare a Legii privind sistemul unitar de salarizare în sectorul bugetar a fost publicată ieri în Monitorul Oficial.Precizările sunt făcute în contextul apelurilor parvenite din partea autorităților publice locale privind neachitarea salariilor pentru luna octombrie."/>
  </head>
  <body>
    <article>
      <h1>Restanțe la salarii pentru bugetari: Ce spune Ministerul Finanțelor</h1>
      <address><time datetime="2019-11-21T11:58:35+00:00">21 Nov 2019, 11:58</time> by <a rel="author">Jurnal.md</a></address>
      <p>
        <b>Ministerul Finanțelor anunță că decizia Guvernului privind alocarea a 484,1 milioane de lei pentru acoperirea cheltuielilor de implementare a Legii privind sistemul unitar de salarizare în sectorul bugetar a fost publicată ieri în Monitorul Oficial.</b>
      </p>
      <p>
        <b>Precizările sunt făcute în contextul apelurilor parvenite din partea autorităților publice locale privind neachitarea salariilor pentru luna octombrie.</b>
      </p>
      <p>„Mijloacele alocate vor acoperi necesarul pentru achitarea salariilor pentru lunile octombrie și noiembrie curent. Ministerul Finanțelor va asigura în regim de urgență acțiunile privind introducerea în Sistemul Informațional al Ministerului Finanțelor a sumelor alocate pentru a face posibilă achitarea salariilor începând cu săptămâna viitoare”, se spune într-un comunicat de presă al instituției.</p>
      <p>Totodată, cei de la Finanțe anunță că vor analiza și în continuare nivelul executării cheltuielilor de personal în instituțiile publice, pentru a interveni prompt cu propuneri de alocare a mijloacelor necesare.</p>
    </article>
  </body>
</html>