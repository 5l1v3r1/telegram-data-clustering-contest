<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121170/olaf-lubaszenko-o-powaznej-chorobie-zlecono-mi-badania-ktore-niestety-ja-potwierdzily.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-21T11:44:00+00:00"/>
    <meta property="og:title" content="Olaf Lubaszenko o poważnej chorobie. &quot;Zlecono mi badania, które niestety ją potwierdziły&quot;"/>
    <meta property="og:description" content="– W moim przypadku nie dałoby się oddzielić cukrzycy od dwóch poważnych problemów, czyli od otyłości i od towarzyszącej jej depresji – przyznał w rozmowie z &quot;Faktem&quot; aktor i reżyser Olaf Lubaszenko."/>
  </head>
  <body>
    <article>
      <h1>Olaf Lubaszenko o poważnej chorobie. "Zlecono mi badania, które niestety ją potwierdziły"</h1>
      <address>
        <time datetime="2019-11-21T11:44:00+00:00">21 Nov 2019, 11:44</time>
      </address>
      <h4>– W moim przypadku nie dałoby się oddzielić cukrzycy od dwóch poważnych problemów, czyli od otyłości i od towarzyszącej jej depresji – przyznał w rozmowie z "Faktem" aktor i reżyser Olaf Lubaszenko.</h4>
      <p>– Moja otyłość stała się początkiem problemów z cukrzycą. Mam cukrzycę typu II. Została ona zdiagnozowana przy okazji mojej wizyty u lekarza w sprawie leków na nadciśnienie i żołądek. Kiedy stanąłem w drzwiach, ważąc już ponad 160 kg, pani doktor przywitała mnie słowami „pan przychodzi na pewno z cukrzycą”. Zaprzeczyłem, ale zlecono mi badania, które niestety ją potwierdziły – opowiada artysta w rozmowie z dziennikiem "Fakt", przyznając jednocześnie, że walczy też z depresją.</p>
      <p>– Najwięcej czasu zajęła mi zmiana nawyków żywieniowych. Najciężej było mi odstawić colę. Potem przeszedłem na soki jabłkowe, które piłem w ogromnych ilościach, dopóki nie dowiedziałem się, że były sokami tylko z nazwy, bo zawierały cukry i inne konserwanty. Teraz jestem w szczęśliwym związku z wodą, niestety gazowaną, ale to i tak mniejsze zło. Zrezygnowałem też z pieczywa – opisuje swoją walkę z otyłością i cukrzycą Lubaszenko.</p>
      <p>– Po kilku latach obudził się we mnie pociąg do słodyczy. Od jakichś dwóch, trzech lat wieczorami odczuwam pewien niepokój, który powoduje, że zaglądam do szafki ze słodyczami i te słodycze zwyczajnie podjadam – dodaje aktor, który przyznał, że w pewnym momencie ważył 160 kilogramów.</p>
      <footer>/ Źródło: Fakt <br/>/ zma</footer>
      <related>
        <h4>Czytaj także</h4>
        <a href="https://www.dorzeczy.pl/kraj/118992/solniczka-ze-stolu-kawa-na-stol-czyli-medycyna-stylu-zycia.html"/>
        <a href="https://www.dorzeczy.pl/kraj/121100/krakow-prace-spoleczne-za-lamanie-przepisow-o-zakazie-palenia-weglem.html"/>
      </related>
    </article>
  </body>
</html>