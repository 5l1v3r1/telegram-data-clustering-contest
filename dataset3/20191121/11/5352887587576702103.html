<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/ekonomika/automobiliai/sportiskiausias-q-modelis-pristatytas-naujas-audi-rs-q8-1751519/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-21T11:24:00+00:00"/>
    <meta property="og:title" content="Sportiškiausias Q modelis: pristatytas naujas „Audi RS Q8“"/>
    <meta property="og:description" content="Reklama"/>
  </head>
  <body>
    <article>
      <h1>Sportiškiausias Q modelis: pristatytas naujas „Audi RS Q8“</h1>
      <address><time datetime="2019-11-21T11:24:00+00:00">21 Nov 2019, 11:24</time> by <a rel="author">Alfa.lt</a></address>
      <p>Reklama</p>
      <p>
        <b>Naujas „Audi RS Q8“ yra aukščiausiai Q gamoje esantis modelis. Jis sujungia RS modelių galią su „Premium“ kupė elegancija ir SUV praktiškumu. Naują „Audi RS Q8“ Lietuvoje bus galima užsisakyti jau gruodžio mėnesį.</b>
      </p>
      <p>„Pirmą kartą per 25 „Audi RS“ modelių istorijos metus mes pristatome didelį SUV kupė su tikro sportinio automobilio genais, – sako Oliveris Hoffmannas, „Audi Sport GmbH“ vykdomasis direktorius. – Turėdamas V8 benzininį variklį su dviem turbinomis, „Audi RS Q8“ yra aukščiausiai gamoje esantis prestižinis RS šeimos modelis.“</p>
      <p>
        <b>Maksimali galia ir didelis efektyvumas</b>
      </p>
      <p>441 kW (600 AG) galia ir nuo 2200 iki 4500 aps./min. pasiekiamas 800 Nm sukimo momentas – naujo „Audi RS Q8“ 4.0 litro V8 variklis pasižymi įspūdingomis RS charakteristikomis.</p>
      <p>Tiesioginio įpurškimo turbobenzininis motoras dideliam SUV kupė leidžia iki 100 km/val. įsibėgėti vos per 3,8 sekundės, o iki 200 km/val. – per 13,7 s. Maksimalus greitis yra apribotas elektronika <i>ties </i>250 km/val., bet su pasirenkamu dinaminiu paketu siekia 305 km/val.</p>
      <p>1-3-7-2-6-5-4-8 uždegimo seka 4.0 TFSI varikliui suteikia sodrų ir sportišką garsą. Būdinga RS modeliams dviguba išmetimo sistema turi įspūdingus ovalius antgalius kiekvienoje pusėje.</p>
      <p>Reklama</p>
      <p>Vairuotojas gali pasirinkti norimą variklio garsą, naudodamas „Audi drive select“ sistemą. Pasirenkama „RS sport“ išmetimo sistema su juoda antgalių apdaila siūlo dar sportiškesnį garsą.</p>
      <p>Naujo „RS Q8“ V8 variklis su dviem turbinomis sujungia maksimalią galią ir didelį efektyvumą. Jo hibridinė MHEV technologija naudoja pagrindinę 48 voltų elektros sistemą.</p>
      <p>Lėtėjimo ir stabdymo metu ji gali rekuperuoti iki 12 kW galios, kuri yra kaupiama kompaktiškame ličio-jonų akumuliatoriuje.</p>
      <p>Vairuotojui nukėlus koją nuo akceleratoriaus, kai važiuojama nuo 55 iki 160 km/val. greičiu, pavaros valdymo sistema rekuperuoja energiją arba rieda iki 40 sekundžių išjungtu varikliu, o siekiant dar didesnio efektyvumo hibridinė sistema veikia naudodama ir vaizdo kameros jutiklius.</p>
      <p>Stovint variklis užvedamas, kai stabdžio pedalas vis dar yra nuspaustas, bet priekinė vaizdo kamera nustato, kad automobilis priešais „RS Q8“ pradeda važiuoti.</p>
      <p>Skirtingų MHEV sistemos komponentų sąveika padidina važiavimo komfortą, o kasdienes degalų sąnaudas sumažina iki 0,8 l/100 km.</p>
      <p>Reklama</p>
      <p>Dar viena efektyvumą didinanti technologija yra pagal poreikį aktyvuojamų cilindrų COD (Cylinder On Demand angl.) sistema. Esant nedidelei ar vidutinei apkrovai ir važiuojant aukšta pavara, sistema atjungia 2, 3, 5 ir 8 cilindrų įpurškimą ir degimą bei uždaro įsiurbimo ir išmetimo vožtuvus. Šis perjungimas užtrunka vos kelias milisekundes, tad nėra pastebimas.</p>
      <p>4.0 TFSI variklio galia nuolatinei „quattro“ visų ratų pavarai perduodama per standartinę aštuonių greičių „tiptronic“ pavarų dėžę. Veikiantis kaip planetarinė pavara, visiškai mechaninis centrinis diferencialas galią priekinei ir galinei ašims skirsto 40:60 santykiu. Ratams praslydus,<i> automatiškai </i>daugiau sukimo momento perduodama ašiai su geresniu sukibimu. Iki 70 proc. gali būti perduota priekiniams ratams ir iki 85 proc. – galiniams.</p>
      <p>
        <b>Pasiruošusi viskam</b>
      </p>
      <p>Penkių svirčių priekinė ir galinė pakaba veikia nepriklausomai valdant išilgai ir skersai veikiančias jėgas. Beveik visos traukės ir porėmiai yra pagaminti iš aliuminio. Tarp priekinės SUV kupė ašies ratų yra 1692 mm atstumas, tarp galinės ašies ratų – 1696 mm.</p>
      <p>Standartinė adaptyvi „sport“ pneumatinė pakaba su reguliuojama amortizacija reiškia, kad naujam „RS Q8“ nesvetima nei lenktynių trasa, nei bekelė. RS modeliams būdingi nustatymai užtikrina ypač platų diapazoną nuo komfortiškų iki itin sportiškų savybių.</p>
      <p>Priklausomai nuo važiavimo situacijos ir vairuotojo norų, kėbulo prošvaisą galima reguliuoti iki 90 mm siekiančiu diapazonu.</p>
      <p>Reklama</p>
      <p>Pasirenkamas aktyvus elektromechaninis stabilizatorius EAWS mažina kėbulo pasvirimą važiuojant greitai posūkiuose. Ties kiekviena ašimi esančio dviejų dalių stabilizatoriaus viduryje yra sumontuotas kompaktiškas elektros variklis.</p>
      <p>Važiuojant tiesiai abi stabilizatoriaus pusės yra atjungiamos, taip sumažinant kėbulo svyravimą nelygiame kelyje ir padidinant komfortą. O posūkiuose jis užtikrina optimalų pasvirimo kompensavimą.</p>
      <p>Su pasirenkamu dinaminiu „plus“ paketu, turinčiu neapribotą maksimalų 305 km/val. greitį, pirkėjams siūloma ir maksimaliai sportiškai suderinta važiuoklė, kuri turi aktyvų elektromechaninį stabilizatorių, sportinį „quattro“ diferencialą ir keraminių RS stabdžių sistemą.</p>
      <p>Naujas „RS Q8“ turi standartinius 22 colių dydžio ratlankius su dešimties spindulių žvaigždės raštu ir 295/40 dydžio padangomis – tai yra didžiausi kada nors gamykloje sumontuoti serijinio „Audi“ modelio ratai.</p>
      <p>Pasirenkamai galimi kaltinio aliuminio 23 colių dydžio ratlankiai su penkių spindulių raštu ir tik „RS Q8“ modeliui siūlomomis skirtingomis spalvomis.</p>
      <p>Su dideliais ratais montuojama RS stabdžių sistema su vėdinamais kompozitiniais stabdžių diskais (420 mm priekyje, 370 mm gale). 10 colių stabdžių apkabos yra nudažytos juoda spalva, pasirenkamai jos gali būti raudonos spalvos.</p>
      <p>Reklama</p>
      <p>Pasirenkamos RS keraminių stabdžių apkabos galimos pilkos, raudonos arba mėlynos spalvos, o diskų skersmuo siekia 440 mm priekyje ir 370 mm gale.</p>
      <p>
        <b>Sportiškas, bet erdvus</b>
      </p>
      <p>Ypatingi RS rodmenys virtualiame „Audi“ prietaisų skydelyje ir MMI ekrane papildomai rodo tokią informaciją, kaip padangų slėgis, sukimo momentas, galia, temperatūra, rato įveikimo laikas ir pagreičio apkrova.</p>
      <p>Pavaros perjungimo ekranas informuoja vairuotoją, kada pasiekiami maksimalūs sūkiai ir reikia jungti aukštesnę pavarą. Pasirenkamas projekcinis ekranas taip pat pasižymi išskirtine RS grafika.</p>
      <p>Sportinės sėdynės, aptrauktos juoda „Nappa“ oda ir „Alcantara“ audiniu su RS ornamentu, puikiai pritaikytos sportiškai didelio SUV kupė atmosferai. Dar prabangesnės yra pasirenkamos RS sportinės „Valconos“ oda aptrauktos sėdynės su korio raštu ir RS ornamentu. Be masažo funkcijos, šios RS sėdynės yra perforuotos ir turi vėdinimą.</p>
      <p>
        <b>Saugumą užtikrinantis junglumas</b>
      </p>
      <p>Reklama</p>
      <p>Naujas „Audi RS Q8“ padeda vairuotojui daugelyje situacijų. Itin plati, daugiau kaip 30 pagalbinių sistemų gama apima tokią įrangą, kaip prisitaikantis greičio palaikymas, efektyvumo pagalbininkas, pagalba važiuojant sankryžose, perspėjimas persirikiuojant, perspėjimas apie kliūtis ir 360 laipsnių vaizdo kamera.</p>
      <p>Pažangiausia „RS Q8“ multimedijos sistema – „MMI navigation plus“ – apima „Audi connect“ duomenų persiuntimą, palaikantį „LTE Advanced“ standartą ir turintį „Wi-Fi“ saitvietę.</p>
      <p>Navigacijos sistema iš vairuotojo pasirenkamų maršrutų supranta jo prioritetus ir gali siūlyti pritaikytus sprendimus, o jungliosios „Audi connect“ paslaugos padeda iš anksto suplanuoti maršrutą.</p>
      <figure>
        <img src="https://www.ve.lt/uploads/img/0022_logotipai_po_str/screenshot_2_10.jpg"/>
      </figure>
    </article>
  </body>
</html>