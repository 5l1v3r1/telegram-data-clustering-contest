<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/ekonomi/sysselsattningen-okar-i-goteborg-mer-an-tidigare-trott/"/>
    <meta property="og:site_name" content="DN.SE"/>
    <meta property="article:published_time" content="2019-11-21T11:09:47+00:00"/>
    <meta property="og:title" content="Sysselsättningen ökar i Göteborg – mer än tidigare trott"/>
    <meta property="og:description" content="Sysselsättningen i Göteborg har ökat mer än vad som rapporterades av SCB i myndighetens felaktiga rapport."/>
  </head>
  <body>
    <article>
      <h1>Sysselsättningen ökar i Göteborg – mer än tidigare trott</h1>
      <address><time datetime="2019-11-21T11:09:47+00:00">21 Nov 2019, 11:09</time> by <a rel="author" href="https://www.dn.se/av/carl-cato/" target="_blank">Carl Cato</a></address>
      <p>
        <b>Sysselsättningen i Göteborg har ökat mer än vad som rapporterades av SCB i myndighetens felaktiga rapport, enligt P4 Väst.</b>
      </p>
      <p>Statistiska centralbyrån (SCB) har <a href="https://www.dn.se/ekonomi/scb-skriver-ned-arbetslosheten-nya-siffror-efter-kvalitetsbrist/">kritiserats hårt</a> sedan det framkommit att myndigheten publicerat felaktiga siffror över sysselsättningen i Sverige. De riktiga siffrorna finns tillgängliga sedan en vecka och för Göteborgs del innebär de ett glädjebesked.</p>
      <p><b>Under årets tredje kvartal</b> ökade sysselsättningen i Göteborg, men inte med 1,8 procent som tidigare rapporterats, utan med 2,4 procent, enligt <a href="https://sverigesradio.se/sida/artikel.aspx?programid=104&amp;artikel=7348699">P4 Väst</a>.</p>
      <p>– Det beror på att vi har en del branscher som går väldigt bra, det är både fordonsindustrin och byggnadsindustrin, och det har stora spridningseffekter i ekonomin, säger Henrik Einarsson, etableringschef för det kommunägda Business Region Göteborg, till radiokanalen.</p>
      <p>
        <a href="https://www.dn.se/ekonomi/kristoffer-orstadius-arbetslosheten-underdrevs-for-att-sedan-overdrivas/">Läs mer: Kristoffer Örstadius om SCB:s omarbetade arbetslöshetssiffror</a>
      </p>
    </article>
  </body>
</html>