<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/previsioni-meteo-weekend-maltempo-pioggia-3119886/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-21T11:45:34+00:00"/>
    <meta property="og:title" content="Previsioni meteo per il weekend: torna il maltempo, pioggia e vento"/>
    <meta property="og:description" content="ROMA – Il maltempo non abbandona l’Italia nemmeno nel weekend. Le previsioni meteo per l’ultimo fine settimana di novembre annunciano ancora pioggia prima al Nord-Ovest e sulle  regioni tirreniche, poi su tutto il resto del Paese.  Gli esperti del sito ilMeteo.it prevedono nel weekend l’arrivo di un ciclone atlantico proveniente dalla Francia, che punterà la Sardegna e poi il Sud, generando un’ondata di maltempo a tratti violento.Terremoto nel Golfo di Salerno: scossa 3.1 a Santa Maria di CastellabateMilano, incendio in un sottotetto: due morti In particolare, sabato 23 novembre “la posizione del vortice nei pressi della Sardegna favorirà piogge intense e continue su tutto il Piemonte e sulla Liguria di ponente; in Liguria il forte vento di scirocco impedirà ai corsi d’acqua di defluire creando delle potenziali piene”. Brutto tempo anche sul resto del Nord, specie sul Triveneto, e in Sardegna mentre nel pomeriggio peggiorerà anche al Sud. A Venezia è prevista ancora acqua alta con una marea sostenuta di circa…"/>
  </head>
  <body>
    <article>
      <h1>Previsioni meteo per il weekend: torna il maltempo, pioggia e vento</h1>
      <address><time datetime="2019-11-21T11:45:34+00:00">21 Nov 2019, 11:45</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/maltempo_ansa-min.jpg"/>
        <figcaption>(Foto Ansa)</figcaption>
      </figure>
      <p>ROMA – Il <b>maltempo</b> non abbandona l’Italia nemmeno nel<b> weekend.</b> Le <b>previsioni meteo</b> per l’ultimo fine settimana di novembre annunciano ancora pioggia prima al Nord-Ovest e sulle  regioni tirreniche, poi su tutto il resto del Paese. </p>
      <p>Gli esperti del sito ilMeteo.it prevedono nel weekend l’arrivo di un ciclone atlantico proveniente dalla Francia, che punterà la Sardegna e poi il Sud, generando un’ondata di maltempo a tratti violento.</p>
      <figure>
        <a href="https://www.blitzquotidiano.it/cronaca-italia/terremoto-golfo-salerno-santa-maria-castellabate-22-novembre-3120173/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/terremoto-golfo-salerno-santa-maria-castellabate-22-novembre-3120173/">
          <img src="https://static.blitzquotidiano.it/wp/wp-content/uploads/2019/11/terremoto-1-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/terremoto-golfo-salerno-santa-maria-castellabate-22-novembre-3120173/">Terremoto nel Golfo di Salerno: scossa 3.1 a Santa Maria di Castellabate</a>
      </h3>
      <figure>
        <a href="https://www.blitzquotidiano.it/cronaca-italia/milano-incendio-sottotetto-morti-3120172/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/milano-incendio-sottotetto-morti-3120172/">
          <img src="https://static.blitzquotidiano.it/wp/wp-content/uploads/2019/11/vigili_del_fuoco_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/milano-incendio-sottotetto-morti-3120172/">Milano, incendio in un sottotetto: due morti</a>
      </h3>
      <p>In particolare, sabato 23 novembre “la posizione del vortice nei pressi della Sardegna favorirà <b>piogge intense</b> e continue su tutto il Piemonte e sulla Liguria di ponente; in Liguria il forte vento di scirocco impedirà ai corsi d’acqua di defluire creando delle potenziali piene”.</p>
      <p>Brutto tempo anche sul resto del Nord, specie sul Triveneto, e in Sardegna mentre nel pomeriggio peggiorerà anche al Sud. A<a href="https://www.blitzquotidiano.it/cronaca-italia/venezia-acqua-alta-picco-2-3117994/"> Venezia</a> è prevista ancora acqua alta con una marea sostenuta di circa 115 cm.</p>
      <p>Domenica 24 novembre, sempre secondo ilMeteo.it, il ciclone raggiungerà il Sud, dando vita ad una violenta ondata di maltempo che dalla Sicilia si dirigerà verso la Calabria e la Basilicata dove venti di scirocco a 110 chilometri orari flagelleranno le coste, con continue piogge abbondanti o molto abbondanti.</p>
      <p>Sulla Calabria il rischio di nubifragi intensi e alluvioni sarà elevato. Le precipitazioni colpiranno anche tutte le regioni adriatiche dalle Marche alla Puglia, mentre al Nord il tempo andrà progressivamente migliorando. (Fonti: Agi, IlMeteo.it)</p>
    </article>
  </body>
</html>