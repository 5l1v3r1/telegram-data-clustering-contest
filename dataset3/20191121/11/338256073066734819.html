<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58497-pozhezha-u-hust-nadzvichayniki-ryatuvali-meshkancv-bagatopoverhvki-foto.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-21T11:03:00+00:00"/>
    <meta property="og:title" content="Пожежа у Хусті: надзвичайники рятували мешканців багатоповерхівки"/>
    <meta property="og:description" content="20 листопада о 17: 58 до рятувальників надійшло повідомлення про пожежу в м. Хуст на вул. Коновальця. Там за поки невстановленої причини загорілися речі домашнього вжитку на балконі однієї з квартир, що знаходиться на третьому поверсі п‘ятиповерхового житлового будинку.Для ліквідації пожежі до місця було направлено вогнеборців 10-ї державної пожежно-рятувальної частини м. Хуст. Працювало дві одиниці техніки та 10 чоловік особового складу.На час їхнього прибуття до місця в будинку спостерігалося сильне задимлення. Для уникнення трагічних випадків, рятувальники негайно розпочали сповіщення та евакуацію його мешканців із небезпечної зони. Загалом були евакуйовані 15 чоловік.Також було врятовано власника квартири, де виникла пожежа та його знайомого. Обидва чоловіки знаходилися в задимленому помешканні. Рятувальники негайно підхопили їх під руки, вивели на свіже повітря та передали до рук медиків. Після огляду лікарями екстреної медичної допомоги їх було відпущено додому.О 18:13 займання було локалізовано, й о 18:32…"/>
  </head>
  <body>
    <article>
      <h1>Пожежа у Хусті: надзвичайники рятували мешканців багатоповерхівки</h1>
      <address>
        <time datetime="2019-11-21T11:03:00+00:00">21 Nov 2019, 11:03</time>
      </address>
      <p><b>20 листопада о 17: 58 до рятувальників надійшло повідомлення про пожежу в м. Хуст на вул. Коновальця. Там за поки невстановленої причини загорілися речі домашнього вжитку на балконі однієї з квартир, що знаходиться на третьому поверсі п‘ятиповерхового житлового будинку.</b><br/><br/>Для ліквідації пожежі до місця було направлено вогнеборців 10-ї державної пожежно-рятувальної частини м. Хуст. Працювало дві одиниці техніки та 10 чоловік особового складу.<br/><br/>На час їхнього прибуття до місця в будинку спостерігалося сильне задимлення. Для уникнення трагічних випадків, рятувальники негайно розпочали сповіщення та евакуацію його мешканців із небезпечної зони. Загалом були евакуйовані 15 чоловік.<br/><br/>Також було врятовано власника квартири, де виникла пожежа та його знайомого. Обидва чоловіки знаходилися в задимленому помешканні. Рятувальники негайно підхопили їх під руки, вивели на свіже повітря та передали до рук медиків. Після огляду лікарями екстреної медичної допомоги їх було відпущено додому.<br/><br/>О 18:13 займання було локалізовано, й о 18:32 повністю ліквідовано.<br/><br/>Причину пожежі та розмір завданої матеріальної шкоди встановлюють правоохоронні органи, інформує У ДСНС України у Закарпатській області</p>
      <figure>
        <img src="https://zak-kor.net/uploads/posts/2019-11/1574327140_img-1fb8b56a98e9ce682721880d2935fc9a-v.jpg"/>
      </figure>
      <p>
        <b>
          <a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a>
        </b>
      </p>
    </article>
  </body>
</html>