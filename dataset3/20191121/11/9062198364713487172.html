<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3383229/gundemdeki-konuyu-yorumladi-destici-erdogandan-farkli-dusunuyor"/>
    <meta property="og:site_name" content="Milli Gazete"/>
    <meta property="article:published_time" content="2019-11-21T11:13:00+00:00"/>
    <meta property="og:title" content="Gündemdeki konuyu yorumladı! Destici Erdoğan'dan farklı düşünüyor"/>
    <meta property="og:description" content="Cumhurbaşkanı Erdoğan'ın EYT'ye dair açıklaması kamuoyunun gündemine oturmuştu. BBP lideri Mustafa Destici'den konuya dair dikkat çeken bir açıklama geldi."/>
  </head>
  <body>
    <article>
      <h1>Gündemdeki konuyu yorumladı! Destici Erdoğan'dan farklı düşünüyor</h1>
      <h2>Cumhurbaşkanı Erdoğan'ın EYT'ye dair açıklaması kamuoyunun gündemine oturmuştu. BBP lideri Mustafa Destici'den konuya dair dikkat çeken bir açıklama geldi.</h2>
      <address>
        <time datetime="2019-11-21T11:13:00+00:00">21 Nov 2019, 11:13</time>
      </address>
      <p>Cumhurbaşkanı ve AKP Genel Başkanı Recep Tayyip Erdoğan, Emeklilikte Yaşa Takılanlar'ı (EYT) üzecek bir açıklamada bulunmuştu.</p>
      <p>Emeklilikte Yaşa Takılanlar’la ilgili konuşan Erdoğan, “Tutturmuşlar erken emeklilik. İskandinav ülkelerinin hepsi bu sistemle battı. Arkadaşlarıma söylüyorum; beni bu yola asla teşvik etmeyin. Seçim kaybetsek de yokum” ifadelerini kullanmıştı.</p>
      <h3>MUSTAFA DESTİCİ'DEN DİKKAT ÇEKEN ÇIKIŞ</h3>
      <p>Büyük Birlik Partisi (BBP) Genel Başkanı Mustafa Destici dün partisinin genel merkezinde düzenlediği basın toplantısında gündeme ilişkin değerlendirmelerde bulundu. Destici, Cumhurbaşkanı Erdoğan'ın maliyeti yüksek olduğu için konuyu rafa kaldırdığı Emeklilikte Yaşa Takılanlar (EYT) ile ilgili olarak birtakım yanlış anlaşılmalar olduğunu belirterek "EYT, erken emeklilik değil, bir hak mücadelesi" dedi.</p>
      <p>Mustafa Destici'nin Emeklilikte Yaşa Takılanlar (EYT) konusuna dair sözleri şu şekilde:</p>
      <blockquote>"Bunlar, erken emeklilik değil daha önce devlet tarafından kendilerine verilen hakkın yerine getirilmesini istiyorlar. Hepsi sanki 38 yaşında emekli olacakmış gibi bir algı oluşturulmaya çalışılıyor. Bu da doğru değildir. Siz bugün emekli etme hakkı dahi verseniz devletteki memurların 60 yaşından önce emekli olmadığını görüyoruz çünkü emekli olduğunda maaşlar yarı yarıya düşüyor. Bunun maliyetiyle ilgili birtakım rakamlar konuşuluyor. Ben şahsen, bu rakamların da gerçeği yansıtmadığını düşünüyorum. Maliyetin, açıklanan rakamların çok altında olduğuna inanıyorum."</blockquote>
    </article>
  </body>
</html>