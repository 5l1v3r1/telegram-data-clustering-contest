<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-diaspora/2822797-ukrainci-v-milani-provedut-soricnu-informacijnu-akciu-do-86h-rokovin-golodomoru.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T11:14:00+00:00"/>
    <meta property="og:title" content="Українці в Мілані проведуть щорічну інформаційну акцію до 86-х роковин Голодомору"/>
    <meta property="og:description" content="Українська громада в Мілані 24 листопада проведе четверту щорічну інформаційну акцію з нагоди 86-х роковин Голодомору 1932-1933 років."/>
  </head>
  <body>
    <article>
      <h1>Українці в Мілані проведуть щорічну інформаційну акцію до 86-х роковин Голодомору</h1>
      <h2>Українська громада в Мілані 24 листопада проведе четверту щорічну інформаційну акцію з нагоди 86-х роковин Голодомору 1932-1933 років.</h2>
      <address>
        <time datetime="2019-11-21T11:14:00+00:00">21 Nov 2019, 11:14</time>
      </address>
      <p>Про це повідомила волонтерка Леся Цибак у <a href="https://www.facebook.com/groups/129796527060913/permalink/3492777147429484/">Facebook</a>.</p>
      <p>«Дорогі українці! Четвертий рік поспіль українська громада в Мілані проводить інформаційну акцію з вшанування роковин Голодомору 1932-1933 років. Звертаюсь до всіх вас з проханням взяти участь у цій гіркій, страшній, але дуже потрібній справі», - закликала волонтерка.</p>
      <p> Леся Цибак наголосила на важивості інформування мешканців Італії та світу про Голодомор - злочин проти українського народу. «Нам важливо й необхідно донести до пересічних італійців та гостей міста, як зумисними діями сталінського режиму наш народ безжалісно винищували! Люди пухли з голоду, помирали від страшної голодної смерті! Їх майже 7 млн безвинно замордованих душ!», - написала волонтерка і додала: «Про геноцид українського народу людство має знати!».</p>
      <p>Інформаційна акція відбудеться у неділю, 24 листопада, о 15:30 годині за адресою: Via dei Mercanti, 20121 Milano MI, Italia.</p>
      <blockquote>
        <b>Читайте також: </b>
        <a href="https://www.ukrinform.ua/rubric-diaspora/2822597-u-svejcarii-vidbudetsa-pamatnij-koncert-na-vsanuvanna-zertv-golodomoru.html">У Швейцарії відбудется пам'ятний концерт на вшанування жертв Голодомору</a>
      </blockquote>
      <figure>
        <img src="https://static.ukrinform.com/photos/2019_11/1574336706-480.jpg"/>
      </figure>
      <p>
        <i>Фото: Укрінформ, Lesya Tsybak‎ у Facebook</i>
      </p>
    </article>
  </body>
</html>