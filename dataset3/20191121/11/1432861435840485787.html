<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/sport/boxing/kubrat-pulev-silata-e-v-duha-a-ne-v-parite-i-kolite-1408343.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-21T11:18:00+00:00"/>
    <meta property="og:title" content="Кубрат Пулев: Силата е в духа, а не в парите и колите"/>
    <meta property="og:description" content="Българската звезда в бокса в тежка категория - Кубрат Пулев, заяви, че в мача срещу Богдан Дину, когато получи тежка аркада, е бил движен от желанието за победа Той заяви, че силата е в духа, а не в парите и колите"/>
  </head>
  <body>
    <article>
      <h1>Кубрат Пулев: Силата е в духа, а не в парите и колите</h1>
      <address><time datetime="2019-11-21T11:18:00+00:00">21 Nov 2019, 11:18</time> by <a rel="author">Sportlive.bg</a></address>
      <p>Българската звезда в бокса в тежка категория - <b><a href="https://www.sportlive.bg/tags/1593">Кубрат Пулев</a></b>, заяви, че в мача срещу Богдан Дину, когато получи тежка аркада, е бил движен от желанието за победа. Той заяви, че силата е в духа, а не "в парите и колите".</p>
      <p>"<i>Аркадата вече съм я забравил, нямам никакви проблеми. Два-три месеца й трябваха да отшуми, беше много дълбока - двайсет и няколко шева. Мотивацията и духът са най-важни при такава ситуация на ринга. Боли и много обезверява, защото кръвта влиза в окото, не виждаш, има удари, които се изсипват върху мен, защото противникът атакува. Но мен ме движи желанието за победа. Силата е в духа, а не в парите или колите. Затова ме е яд за България, но това е друга тема"</i>, коментира Пулев пред bTV.</p>
      <p>Той заяви, че не е срещнал особени затруднения в последния си двубой – срещу американеца Райдъл Букър, когото победи със съдийско решение. <i>"През цялото време го биех, той беше подвижен боксов чувал. Разбира се, не трябва да го подценяваш – във всеки едни момент можеше да експлодира и да върне някой удар. Видяхте, че дори Джошуа - непобедимият, великана, мускулестият Джошуа - загуби от Руис заради един удар. Букър няколко пъти ме намери с десни прави, но не бяха някакви кой знае какви удари, българска глава е здрава и издържа на удари"</i>, беше коментарът му.</p>
      <p>Боксьорът посочи, че със сигурност продължава съвместната си работа с треньора Ули Вегнер. <i>"Разбираме се перфектно. Той има око за бокса, има изграден начин на подготовка и програма, които неведнъж са водили до успехи. Той застана до мен и ми каза - ти си моята мотивация да направя световен шампион в тежка категория и след това се отказвам от бокса"</i>, каза Кобрата. <b><i><a href="https://www.sportlive.bg/sport/boxing/Kobrata-shokira-Mozhe-bi-e-po-dobre-che-zagubih-ot-Klichko-1408318.html">А какво изненадващо признание за мача си срещу Владимир Кличко направи той вижте в този материал.</a></i></b></p>
      <related>
        <h4>Още по темата</h4>
        <a href="https://www.sportlive.bg/timeout/timeoutother/Kubrat-za-Dzheni-Sushi-Poukata-e-che-trqbvashe-da-q-popitam-za-celuvkata-1408324.html"/>
        <a href="https://www.sportlive.bg/sport/boxing/Kubrat-Pulev-Imam-po-dobra-tehnika-i-ot-Dzhoshua-i-ot-Ruis-1407331.html"/>
        <a href="https://www.sportlive.bg/sport/boxing/Kubrat-Ruis-shte-pobedi-Dzhoshua-pak-no-samo-pri-edno-uslovie-1407076.html"/>
        <a href="https://www.sportlive.bg/sport/boxing/VIDEO-5-godini-ot-istoricheskiq-mach-na-Kobrata-s-Klichko-i-priblizhavaneto-do-golqmata-mechta-1406601.html"/>
        <a href="https://www.sportlive.bg/sport/boxing/Kobrata-Vsqka-moq-pobeda-e-pobeda-za-Bylgariq-1404876.html"/>
      </related>
    </article>
  </body>
</html>