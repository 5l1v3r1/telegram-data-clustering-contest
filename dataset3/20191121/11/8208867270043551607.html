<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/motori/sezioni/attualita/2019/11/21/news/defender_land_rover_italia_presenta_i_suoi_ambassador_-241562378/"/>
    <meta property="og:site_name" content="Repubblica.it"/>
    <meta property="article:published_time" content="2019-11-21T11:50:00+00:00"/>
    <meta property="og:title" content="Defender, il debutto è servito"/>
    <meta property="og:description" content="Nell’attesa dell’arrivo nelle concessionarie, previsto per aprile 2020, così Land Rover ha preparato il lancio della nuova 4x4"/>
  </head>
  <body>
    <article>
      <h1>Defender, il debutto è servito</h1>
      <h2>Nell’attesa dell’arrivo nelle concessionarie, previsto per aprile 2020, così Land Rover ha preparato il lancio della nuova 4x4</h2>
      <address>
        <time datetime="2019-11-21T11:50:00+00:00">21 Nov 2019, 11:50</time>
      </address>
      <p> <br/>Nell’attesa dell’arrivo nelle concessionarie Land Rover, la nuova Defender si affida alla creatività dei suoi quattro “brand ambassador” italiani che interpretano le altrettante diverse “anime” della vettura: Explorer  (Danilo Callegari), Adventure (Franck Reporter), Urban (Filippo Bassoli) e Country (Gerardo Cavaliere).<br/> <br/>Persone che condividono i valori della nuova Defender, vettura che “celebra l’unicità e quella voglia di libertà che spinge ad andare sempre oltre i propri limiti, per chi vive nel rispetto per gli altri, con passione e coraggio, per chi ha sete di conoscenza e non si accontenta”, come amano definirla dalla casa madre.<br/> <br/>Al quartier generale hanno così identificato quattro personalità diverse e uniche che sono state in grado di fare la differenza nel proprio ambito professionale e che insieme danno vita al “Team Defender”.<br/> <br/>La Defender, grazie ai diversi allestimenti disponibili, può essere personalizzata in modo da esprimere lo stile di vita del suo possessore, così Danilo Callegari, avventuriero estremo e già ambassador Land Rover dal 2018, entra nel Team Defender, per esprimere i valori dello spirito pioneristico e di esplorazione intrinseci nel Dna del brand.<br/>Il suo motto è: “I limiti sono solo nella nostra mente” e riflette al meglio l’anima “Explorer” della nuova  Defender, del suo spirito libero e estremo, fedele al claim “Above &amp; Beyond”.<br/> <br/>Francesco Salvaggio, fotografo d’avventura, ha girato il mondo alla scoperta di una natura nascosta, inesplorata, di situazioni particolari, ricercando e immortalando l’essenza delle persone che ha incontrato.<br/>Salvaggio spesso racconta che la sua casa è una valigia e il suo paese è il mondo.<br/> <br/>L’anima più contemporanea e “Urban” della Defender è interpretata da Filippo Bassoli, pioniere del web, giramondo per lavoro e per piacere, con la passione per i motori, global marketing director e socio fondatore di Deus Ex Machina.<br/>Per Bassoli, milanese di nascita, è sempre stata proprio la passione, che lui considera un privilegio, a ispirare le sue scelte lavorative e di vita.<br/> <br/>Il risvolto “Country” dell’auto compagna ideale dei gentleman di campagna, è incarnato da Gerardo Cavaliere, designer di moda e co-fondatore della Sartoria Giuliva, da cui nel 2017 nasce il brand Giuliva Heritage Collection, che detta le regole di un nuovo concetto di stile ispirato all’amore per il bello nel segno dell’artigianalità, dell’autenticità, della cura dei dettagli e dei  materiali, della bellezza e genuinità della vita “en plein air”.<br/> <br/>Nell’attesa di poter mettersi al volante della vettura, i quattro ambassador italiani del Team Defender saranno coinvolti in progetti nei quali potranno manifestare la loro connessione con le diverse anime della vettura da loro interpretate.<br/> <br/>La nuova Defender 110 può essere già ordinata in versione 5+2 con quattro Accessory Pack diversi (Explorer, Adventure, Country e Urban), che riflettono i differenti stili della Defender, per la vita in campagna, in città, per l’avventura outdoor e l’esplorazione.<br/> <br/>Le prime consegne sono previste entro aprile del prossimo anno e successivamente sarà affiancata dalla più compatta Defender 90 e, come da tradizione, da altri modelli commerciali sempre all’insegna della versatilità e della robustezza. (m.r.)</p>
    </article>
  </body>
</html>