<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ashdodnet.com/%d7%90%d7%a9%d7%93%d7%95%d7%93-%d7%91%d7%a7%d7%94%d7%99%d7%9c%d7%94/%d7%a2%d7%9e%d7%95%d7%aa%d7%aa-%d7%90%d7%95%d7%a9%d7%99%d7%94-%d7%94%d7%a4%d7%95%d7%a2%d7%9c%d7%aa-%d7%9c%d7%9e%d7%a2%d7%9f-%d7%a9%d7%9c%d7%95%d7%9d-%d7%91%d7%99%d7%aa-%d7%9e%d7%96%d7%9e%d7%99%d7%a0%d7%94-%d7%90%d7%aa-%d7%a0%d7%a9%d7%95%d7%aa-%d7%90%d7%a9%d7%93%d7%95%d7%93-%d7%9c%d7%a2%d7%a8%d7%91-%d7%94%d7%99%d7%9b%d7%a8%d7%95%d7%aa-419210"/>
    <meta property="og:site_name" content="אשדוד נט"/>
    <meta property="article:published_time" content="2019-11-21T11:57:00+00:00"/>
    <meta property="og:title" content="עמותת 'אושיה' הפועלת למען שלום בית מזמינה את נשות אשדוד לערב היכרות"/>
    <meta property="og:description" content="עמותת &quot;אושיה&quot; שפועלת למען שלום בית בישראל מגיעה אל בית אריה ומזמינה את נשות אשדוד לערב היכרות ראשון במהלכו תתקיים הופעתו של אביתר בנאי ושיחה בנושא &quot;גישור או גירושין&quot; עם הדיין - הרב יאיר בן מנחם. ההכנסות תרומה לקידום פעילות העמותה - הצטרפו"/>
  </head>
  <body>
    <article>
      <h1>עמותת 'אושיה' הפועלת למען שלום בית מזמינה את נשות אשדוד לערב היכרות</h1>
      <address><time datetime="2019-11-21T11:57:00+00:00">21 Nov 2019, 11:57</time> by <a rel="author">שמואל סרדינס</a></address>
      <h3>עמותת "אושיה" שפועלת למען שלום בית בישראל מגיעה אל בית אריה ומזמינה את נשות אשדוד לערב היכרות ראשון במהלכו תתקיים הופעתו של אביתר בנאי ושיחה בנושא "גישור או גירושין" עם הדיין - הרב יאיר בן מנחם. ההכנסות תרומה לקידום פעילות העמותה - הצטרפו</h3>
      <figure>
        <img src="https://www.ashdodnet.com/dyncontent/2019/2/12/c8338240-fe0c-4218-8e02-2e8a7798155d.jpg"/>
        <figcaption>אביתר בנאי | צילום: אסף מימון</figcaption>
      </figure>
      <p>נוכח הקלות הרווחה בה מחליטים זוגות נשואים לפרק את התא המשפחתי ובשל תופעת ניצול מצוקת הזוגות המסוכסכים ע"י אנשי מקצוע, אשר מחד מלבים את הסכסוך ומאידך דורשים שכר מופקע, נוסדה לפני כ-4 שנים עמותת אושיה אשר פועלת ללא מטרות רווח למען שלום בית בישראל.</p>
      <p>מנהלות העמותה, נדין פרג'ון מאשדוד וד"ר הדס כהן ממצפה נטופה, חשו שעליהן לטפל בגל העכור והגואה של גירושין בקרב כלל המגזרים היהודים בארץ. העמותה עוסקת בטיפול במשבר הזוגי ברוח היהודית, החל ב<a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%99%D7%99%D7%A2%D7%95%D7%A5-%D7%98%D7%99%D7%A4%D7%95%D7%9C-%D7%95%D7%90%D7%99%D7%9E%D7%95%D7%9F">יעוץ</a> זוגי, דרך גישור וייצוג משפטי ועד לטיפול לאחר גירושין, ליווי של התהליך והפניה לאנשי מקצוע מנוסים שנבחרו בקפידה, וכן מטפלת בין היתר גם בתקי גירושין וחותרת במקרים אלו להגעה להסכם באווירה טובה.</p>
      <figure>
        <img src="https://www.ashdodnet.com/dyncontent/2019/11/21/013bd6b3-5445-4f37-bdb3-facc6507e20a.jpeg"/>
        <figcaption>ערב נשים לתמיכה והוקרה בעמותת אושיה</figcaption>
      </figure>
      <p>"התוצאות מרשימות ביותר על אף שתקציב העמותה דל והפרסום היה מוגבל ביותר" – נמסר מהעמותה, "סה"כ טופלו בעמותה עד כה כ-150 זוגות. בעקבות הצלחות אלו ותגובות רבות מצד אנשים שקיבלו סיוע משמעותי מהעמותה, הוחלט למנף את העשייה ולהגדיל את הפעילות באופן משמעותי באמצעות פרסום ואיסוף תרומות".</p>
      <p>כצעד ראשון כאמור מתוכנן <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%90%D7%95%D7%9C%D7%9E%D7%95%D7%AA-%D7%95%D7%92%D7%A0%D7%99-%D7%90%D7%99%D7%A8%D7%95%D7%A2%D7%99%D7%9D">אירוע</a> היכרות - ערב נשים שבו תתקיים שיחה בנושא "גישור או גירושין" עם הרב יאיר בן מנחם ומופע של אביתר בנאי. הכנסות הערב ישמשו כתרומה לעמותה לצורך פתיחת סניפים נוספים בארץ, הגדלת צוות מטפל, הצוות התומך והגדלת יכולתה של העמותה להיענות לכל בקשה ופנייה.</p>
      <p><b>יום שלישי, 26.11, בית אריה קלנג.  לפרטים נוספים חייגו: </b><b>0544757727</b><b>. לרכישת כרטיסים לחצו כאן </b><b><a href="https://www.goshow.co.il/show/9086/25919">https://www.goshow.co.il/show/9086/25919</a></b>. <b>לתרומות לחצו כאן: </b><b><a href="https://www.click2give.co.il/fundraising/Uj4Z3NfGaZ">https://www.click2give.co.il/fundraising/Uj4Z3NfGaZ</a></b>. <b>לאתר העמותה לחצו כאן </b><b><a href="http://www.oshiya.org.il/">www.oshiya.org.il</a>. </b><b>לרוכשי כרטיסי </b><b>Vip</b><b> הטבות מיוחדות מעמותת אושיה ומסטודיו </b><b>shape and balance</b></p>
      <p>אנו מכבדים זכויות יוצרים ועושים מאמץ לאתר את בעלי הזכויות בצילומים המגיעים לידינו. אם זיהיתים בפרסומינו צילום שיש לכם זכויות בו, אתם רשאים לפנות אלינו ולבקש לחדול מהשימוש באמצעות כתובת המייל: info@isnet.co.il</p>
      <p>
        <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%98%D7%99%D7%A4%D7%95%D7%9C%D7%99-%D7%90%D7%A1%D7%AA%D7%98%D7%99%D7%A7%D7%94-%D7%95%D7%99%D7%95%D7%A4%D7%99/%D7%94%D7%A1%D7%A8%D7%AA-%D7%A9%D7%99%D7%A2%D7%A8/%D7%94%D7%A1%D7%A8%D7%AA-%D7%A9%D7%99%D7%A2%D7%A8-%D7%91%D7%90%D7%A9%D7%93%D7%95%D7%93-%D7%93%D7%A0%D7%99%D7%90%D7%9C%D7%94?utm_content=LinksUnderArticles">הסרת שיער בלייזר באשדוד -לפרטים לחצו כאן</a>
      </p>
    </article>
  </body>
</html>