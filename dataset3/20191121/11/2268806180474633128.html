<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/cska/stoycho-mladenov-za-tsska-ne-tryabva-da-se-primiryavat-s-vtoroto-myasto.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-21T11:05:10+00:00"/>
    <meta property="og:title" content="Стойчо Младенов за ЦСКА: Не трябва да се примиряват с второто място"/>
    <meta property="og:description" content="&quot;В момента има застой, но се надявам в следващите две години да се изравнят с Лудогорец и да ги изпреварят&quot;"/>
  </head>
  <body>
    <article>
      <h1>Стойчо Младенов за ЦСКА: Не трябва да се примиряват с второто място</h1>
      <address>
        <time datetime="2019-11-21T11:05:10+00:00">21 Nov 2019, 11:05</time>
      </address>
      <p>Очаквано Стойчо Младенов засегна и темата за любимия му ЦСКА по време на обширната му пресконференция в столицата. Според него "армейците" не трябва да се примиряват с второто или трето място в шампионата, а да продължат да работят в правилната посока. Според него до две години "червените" може да се изравнят, а дори и да изпреварят конкурентите си от Лудогорец.</p>
      <p>"<b>За ЦСКА предпочитам да не коментирам, далеч съм от кухнята</b>. Естествено искам да се борят за титлата. <b>Не искам да се примиряваме с второ, трето място.</b> Има обаче ход и процес през който се минава. Дай Боже по-бързо да стане".</p>
      <p>"<b>Лудогорец има политика, която се следва. Надявам се Левски и ЦСКА да създадат и по-голяма конкуренция</b>. Радвам се, че и в Левски и ЦСКА има добра перспектива. В момента има застой, <b>но се надявам ЦСКА в следващите две години да се изравнят с Лудогорец и да ги изпреварят</b>".</p>
      <p>"<b>Антов е изключителен талант, който отдавна е трябвало да бъде налаган</b>. Ще ви дам пример как процедират с талантите в Германия. Когато моят син беше там, ми казаха: "вашият син е на едно ниво с германеца, но ние даваме път на германеца." Егоистично, но правилно<b>. Трябва да даваме път на нашите кадри. Много пъти съм бил критикуван защо чужденци, а не българи?</b> Аз в моята кариера съм давал път на младите. При всяко едно мое влизане в ЦСКА съм взимал по четири-пет младежи.<b> Давал съм им шанс. Тонев стана, да не споменавам и други</b>. Мога много имена да спомена, на които се даде шанс, но не се развиха. Мога да спомена други като него, които се развиха. <b>Чочев...</b> Да не давам и други примери", сподели Младенов.</p>
    </article>
  </body>
</html>