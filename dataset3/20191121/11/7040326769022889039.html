<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/israil-polisi-kudus-valisini-gozaltina-aldi-1390373"/>
    <meta property="og:site_name" content="Karar.com"/>
    <meta property="article:published_time" content="2019-11-21T11:42:00+00:00"/>
    <meta property="og:title" content="İsrail polisi Kudüs Valisi'ni gözaltına aldı"/>
    <meta property="og:description" content="İsrail polisi, Filistin yönetimine bağlı Kudüs Valisi Adnan Gays'ı evinde gözaltına aldı."/>
  </head>
  <body>
    <article>
      <h1>İsrail polisi Kudüs Valisi'ni gözaltına aldı</h1>
      <address>
        <time datetime="2019-11-21T11:42:00+00:00">21 Nov 2019, 11:42</time>
      </address>
      <p>
        <b>İsrail polisi, Filistin yönetimine bağlı Kudüs Valisi Adnan Gays'ı evinde gözaltına aldı.</b>
      </p>
      <p>Yerel kaynaklar, İsrail polisinin Kudüs Valisi Gays'ı işgal altındaki Doğu Kudüs'ün Silvan Mahallesi'nde bulunan evine baskın düzenleyerek gözaltına aldığını belirtti.</p>
      <p>Gays'ın neden gözaltına alındığına ilişkin İsrail polisinden henüz açıklama yapılmadı.</p>
      <p>Kudüs Valisi Gays, en son 14 Ekim'de yine evine düzenlenen baskının ardından İsrail güçlerince gözaltına alınmıştı.</p>
      <p>İsrail güçleri, yaklaşık 3 yıldır Kudüs Valiliği görevini sürdüren Gays'ı bu süre boyunca toplam 13 kez gözaltına aldı.</p>
      <p>İşgal altındaki Batı Şeria ve Doğu Kudüs'te sık sık evlere baskın düzenleyen İsrail güçleri, çeşitli iddialarla Filistinlileri gözaltına alıyor.</p>
      <p>Batı Şeria ve Doğu Kudüs'te sıradan hale gelen gözaltılar sonrası aralarında kadın ve çocukların da bulunduğu Filistinlilerden bazıları günlerce gözaltı merkezlerinde tutuluyor.</p>
      <related>
        <a href="https://www.karar.com/dunya-haberleri/israilin-casus-minibusu-kibrisi-karistirdi-1390023"/>
      </related>
      <related>
        <a href="https://www.karar.com/dunya-haberleri/israilde-netanyahunun-ardindan-gantz-da-hukumeti-kuramadi-1389985"/>
      </related>
    </article>
  </body>
</html>