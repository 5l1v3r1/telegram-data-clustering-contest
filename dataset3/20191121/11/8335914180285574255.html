<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/lyubopitno/ana-mariia-prati-mart-na-bitka-za-oceliavane-v-igri-na-voliata-6102374"/>
    <meta property="og:site_name" content="Vesti"/>
    <meta property="article:published_time" content="2019-11-21T11:07:00+00:00"/>
    <meta property="og:title" content="Ана-Мария прати Март на битка за оцеляване в „Игри на волята“"/>
    <meta property="og:description" content="Мъжете от „Славяни“ се заканват да саботират битката"/>
  </head>
  <body>
    <article>
      <h1>Ана-Мария прати Март на битка за оцеляване в „Игри на волята“</h1>
      <h2>Мъжете от „Славяни“ се заканват да саботират битката</h2>
      <address>
        <time datetime="2019-11-21T11:07:00+00:00">21 Nov 2019, 11:07</time>
      </address>
      <aside>
        <a href="https://vbox7.com/emb/external.php?vid=93f825012e&amp;autoplay=1">Видео</a>
      </aside>
      <p>Днес се проведе първата номинацинна битка с новите племена в „Игри на волята“. В нея войните първо трябваше да плуват до понтон във водата, да се качат на рамка и да скочат от нея във водата. След това трябваше да освободят части от пъзел и с плуване да ги закарат до брега. След като всички части, по двама от всяко племе трябваше да сглобят пъзела, който беше пирамида. Реденето на пъзела се оказа трудна задача за Добрин и Венцислава от „Траки“ и Ана-Мария и Радостина, които вече защитават честта на „Славяни“. Забавянето им накара водещата да разреши включването на по още един участник, който да помогне, но в крайна сметка Добрин се оказа най-съобразителен и нареди пъзела, с което донесе победата на „Траки“, а „Славяни“ отидоха на съвет.</p>
      <p>Двете нови в племето дадоха гласа си за Март, а като основна причина посочиха контузията му. Мъжете от своя страна номинираха Ана-Мария, защото я смятат за най-слабия играч и по този начин тя събра три гласа и беше номинирана, което освен това и даде възможност да отвори „Кутията на Пандора“. От кутията стана ясно, че оперната певица може да избере да се размени с друг от своето племе или да приеме номинацията. Ана Мария реши да се размени с Март и по този начин той попадна в номинация и ще се бори за оцеляването си. „Ако беше запазила номинацията си, щеше да спечели уважението ни“, бяха първите думи на Веско.</p>
      <aside>
        <a href="https://www.vbox7.com/emb/external.php?vid=fb8dae3737">Видео</a>
      </aside>
      <p>Изненадващата номинация на Март обърка плановете и сметките на тримата мъже „Славяни“, които смятаха, че с идването на Радостина и Ана-Мария ще са в безопасност и при нужда ще номинират някоя от тях. След „Кутията на Пандора“ обаче ситуацията се промени и мъжете взеха решение да загубят битката утре, за да номинират отново Ана Мария и по този начин Март да се изправи срещу, според тях, най-слабия противник в предаването. Дали това няма да  се окаже грешната стратегия и в седмицата на обратите да видим съвсем друг развой на събитията? Това ще разберем утре вечер от 21:00 часа.</p>
      <p>Втората номинационна битка за седмицата ще се проведе утре вечер. Мъжете от „Славяни“ излизат с мисъл за загуба, а „Траки“ максимално мотивирани отново да победят. Какво ще се случи, кой ще спечели, кой ще бъде номиниран и какво ще има в „Кутията на Пандора“ този път, всичко това в четвъртък, 21:00 часа по NOVA.</p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a>.</u></i>
      </p>
    </article>
  </body>
</html>