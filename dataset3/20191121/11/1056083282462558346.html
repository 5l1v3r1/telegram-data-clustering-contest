<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019620/%D8%B3%D9%85%D9%86-%D9%87%D8%A7-%D9%BE%D9%84-%D8%A7%D8%B1%D8%AA%D8%A8%D8%A7%D8%B7%DB%8C-%D8%A8%DB%8C%D9%86-%D9%85%D8%AC%D9%85%D9%88%D8%B9%D9%87-%D9%87%D8%A7%DB%8C-%D8%AF%D9%88%D9%84%D8%AA%DB%8C-%D9%88-%D8%BA%DB%8C%D8%B1%D8%AF%D9%88%D9%84%D8%AA%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-21T11:53:43+00:00"/>
    <meta property="og:title" content="سمن‌ها پل ارتباطی بین مجموعه‌های دولتی و غیردولتی"/>
    <meta property="og:description" content="ایسنا/یزد فرمانداریزد با تاکید بر ضرورت نقش آفرینی سمنها به عنوان پل ارتباطی مجموعه‌های دولتی و غیردولتی، ابراز امیدواری کرد که برخی از وظایف بخش‌های دولتی نیز به سمن‌ها برون‌سپاری شود."/>
  </head>
  <body>
    <article>
      <h6 class="kicker">فرماندار در مجمع انتخاباتی سمن‌های یزد مطرح شد؛</h6>
      <h1>سمن‌ها پل ارتباطی بین مجموعه‌های دولتی و غیردولتی</h1>
      <address><time datetime="2019-11-21T11:53:43+00:00">21 Nov 2019, 11:53</time> by <a rel="author">فاطمه رهبر يزدي</a></address>
      <p>ایسنا/یزد فرمانداریزد با تاکید بر ضرورت نقش آفرینی سمنها به عنوان پل ارتباطی مجموعه‌های دولتی و غیردولتی، ابراز امیدواری کرد که برخی از وظایف بخش‌های دولتی نیز به سمن‌ها برون‌سپاری شود.</p>
      <p>«سید محمد رستگاری» در حاشیه اولین دوره انتخابات مجمع سمن‌های شهرستان یزد با تاکید بر ضرورت حضور سمن‌ها در جلسات مختلف، اظهار کرد: مدت مدیدی از فعالیت برخی سازمان‌های مردم نهاد در استان میگذرد لذا دارای پختگی کاملی برای ایفای نقش در جامعه هستند.</p>
      <p>وی با اشاره به ضرورت استفاده سمن‌ها از فرصت‌ها برای پیگیری و رسیدن به اهدافشان، گفت: 45 سمن دارای مجوز از فرمانداری یزد که نسبت به سایر سمن‌ها فعالیت بیشتری داشتند، در اولین دوره انتخابات سمن‌ها حضور دارند و امیدواریم با آسیبشناسی و تعیین برخی وظایف بتوانیم برخی از وظایف را با محول کردن به سمن‌ها، برون سپاری کنیم.</p>
      <p>این مسئول به جدیت بیشتری برای برگزاری انتخابات سمن‌ها نیز اشاره کرد و گفت: امیدوار هستیم سمن‌ها با همکاری هم بتوانند منشا خیر و برکت در یزد باشند و پل ارتباطی مجموعه‌های دولتی و غیردولتی شوند.</p>
      <p>در پایان این مراسم که با حضور 45 سمن فعال شهرستان یزد برگزار شد، از میان پنج کاندیدای حاضر، «مریم آقازاده شیرازی» رییس انجمن بانوان طلایه‌داران سازندگی و «محمدحسین دهقان» مدیر موسسه خیریه غدیر کوچه بیوک به عنوان منتخبین مجمع سمن‎های شهرستان یزد برگزیده شدند.  </p>
      <p>انتهای پیام</p>
    </article>
  </body>
</html>