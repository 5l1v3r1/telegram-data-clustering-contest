<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/21/polski-rynek-prasy-doluje-gazeta-polska-z-najwiekszym-spadkiem-sprzedazy-w-tym-roku/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-21T11:43:53+00:00"/>
    <meta property="og:title" content="Polski rynek prasy dołuje. „Gazeta Polska” z największym spadkiem sprzedaży w tym roku"/>
    <meta property="og:description" content="W pierwszych trzech kwartałach 2019 roku wszystkie tytuły prasowe odnotowały spadki sprzedaży, a na czele pod tym względem znalazła się „Gazeta Polska” – wynika z analizy Wirtualnemedia.pl."/>
  </head>
  <body>
    <article>
      <h1>Polski rynek prasy dołuje. „Gazeta Polska” z największym spadkiem sprzedaży w tym roku</h1>
      <address><time datetime="2019-11-21T11:43:53+00:00">21 Nov 2019, 11:43</time> by <a rel="author" href="https://nczas.com/author/tw/" target="_blank">TW</a></address>
      <p>
        <b>W pierwszych trzech kwartałach 2019 roku wszystkie tytuły prasowe odnotowały spadki sprzedaży, a na czele pod tym względem znalazła się „Gazeta Polska” – wynika z analizy Wirtualnemedia.pl.</b>
      </p>
      <p>Średnia sprzedaż ogółem „Gościa Niedzielnego” (Instytut Gość Media), który jest liderem wśród tygodników opinii, w pierwszych trzech kwartałach 2019 roku wyniosła 108.092 egz.</p>
      <p>Było to jednak o 2,58 proc. mniej niż w analogicznym okresie rok wcześniej – wynika z danych Związku Kontroli Dystrybucji Prasy, opracowanych przez portal Wirtualnemedia.pl.</p>
      <p>
        <b>Kwartalne spadki</b>
      </p>
      <p>Druga pod względem sprzedaży ogółem (suma sprzedaży egzemplarzowej wydań drukowanych, sprzedaży egzemplarzowej e-wydań oraz wszystkich form prenumeraty wydań drukowanych i prenumeraty e-wydań) była „Polityka” (Polityka). Jej wynik zmniejszył się do 94.546 egz. (o 3,09 proc.).</p>
      <p>Podium uzupełnia „Newsweek Polska” (Ringier Axel Springer Polska), którego średnia sprzedaż ogółem w badanym okresie wyniosła 73.481 egz. (spadek o 14,88 proc.)</p>
      <p>Na czwartym miejscu uplasował się tygodnik „Sieci” (Fratria). Jego średnia sprzedaż ogółem wyniosła 39.228 egz. (spadek o 13,18 proc). Pierwszą piątkę zamyka konkurencyjny dla tego tytułu tygodnik „Do Rzeczy” (Orle Pióro), którego średni wynik sprzedażowy zmalał do 31 418 egz. (spadek o 10,26 proc.)</p>
      <p>Największy regres zanotowała ósma w zestawieniu „Gazeta Polska” (Niezależne Wydawnictwo Polskie), której wynik zmniejszył się aż o 17,99 proc. i wyniósł 22.141 egz.</p>
      <p>
        <b>Rynek prasy we wrześniu</b>
      </p>
      <p>Wrzesień 2019 r. także okazał się miesiącem spadków. Sprzedaż ogółem lidera, czyli „Gościa Niedzielnego”, ukształtowała się na poziomie 102.685 egz., notując jednak ujemną dynamikę o 4,47 proc.</p>
      <p>Na drugiej pozycji znalazła się „Polityka” – 93 111 egz., sprzedaż mniejsza o 1,68 proc. Na trzecim miejscu uplasował się „Newsweek Polska” – 69 427 egz., w dół o 17,27 proc.). W tym ujęciu najwięcej straciła również „Gazeta Polska” – spadek o 21,63 proc., do 20.817 egz.</p>
      <p>Źródło: wirtualnemedia.pl</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/21/gang-handlarzy-ludzmi-rozbity-przemycil-do-polski-ponad-13-tys-cudzoziemcow-foto/"/>
        <a href="https://nczas.com/2019/11/21/to-juz-dzieje-sie-w-polsce-ukraincy-w-krakowie-zalatwiaja-porachunki-przy-pomocy-nozy/"/>
        <a href="https://nczas.com/2019/11/21/konfederacja-powoluje-zespol-parlamentarny-ds-kultury-posiadania-broni-video/"/>
        <a href="https://nczas.com/2019/11/21/skandal-zakonnica-nie-zostala-przyjeta-do-domu-starosci-bo-nie-chciala-zdjac-habitu/"/>
        <a href="https://nczas.com/2019/11/21/makabryczne-odkrycie-w-warszawie-brutalne-morderstwo-zwloki-zwisaly-z-maszyny-na-silowni-plenerowej/"/>
        <a href="https://nczas.com/2019/11/21/w-po-juz-sie-zra-ostry-komentarz-borysa-budki-po-zgloszeniu-kandydatury-jaskowiaka/"/>
        <a href="https://nczas.com/2019/11/21/fotel-prezydencki-pozbawilby-donalda-tuska-fortuny-jako-szef-epl-bedzie-zarabial-znacznie-wiecej-niz-andrzej-duda/"/>
        <a href="https://nczas.com/2019/11/21/co-on-robil-w-sejmie-kurski-odpowiada-kocham-tvp/"/>
        <a href="https://nczas.com/2019/11/21/chca-zlikwidowac-pgz-w-jej-miejsce-powstanie-nowa-panstwowa-agencja-powodem-przepychanki-wewnatrz-partii/"/>
      </related>
    </article>
  </body>
</html>