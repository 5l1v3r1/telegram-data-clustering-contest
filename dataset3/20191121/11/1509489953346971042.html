<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/bet/story/655382/pontarisma-sta-favori"/>
    <meta property="og:site_name" content="OnSports"/>
    <meta property="article:published_time" content="2019-11-21T11:10:54+00:00"/>
    <meta property="og:title" content="Ποντάρισμα στα φαβορί"/>
    <meta property="og:description" content="Τη δύναμη της έδρας τους θέλουν να εκμεταλλευτούν Αρμάνι και Ζαλγκίρις, ενώ η Χίμκι να συνέλθει μετά τη σφαλιάρα από τη Ρεάλ και να δείξει την ανωτερότητά της"/>
  </head>
  <body>
    <article>
      <h1>Ποντάρισμα στα φαβορί</h1>
      <address><time datetime="2019-11-21T11:10:54+00:00">21 Nov 2019, 11:10</time> by <a rel="author">Onsports Team</a></address>
      <p>Τη δύναμη της έδρας τους θέλουν να εκμεταλλευτούν Αρμάνι και Ζαλγκίρις, ενώ η Χίμκι να συνέλθει μετά τη σφαλιάρα από τη Ρεάλ και να δείξει την ανωτερότητά της</p>
      <p>Ένα τρομερό παιχνίδι, διαφήμιση για το μπάσκετ, έγινε στο Μιλάνο ανάμεσα στη γηπεδούχο Αρμάνι και τη Μακάμπι Τελ Αβίβ. Οι δυο ομάδες ισοβαθμούσαν στο 6-2 πριν από το τζάμπολ και το παιχνίδι είχε όλα τα χαρακτηριστικά του ντέρμπι. Κανείς δεν μπορούσε να πάρει μεγάλες διαφορές, με εξαίρεση τους γηπεδούχους που έφτασαν στο +10 (76-66), και όλα κρίθηκαν στις λεπτομέρειες.</p>
      <p>Η Μακάμπι παρέμεινε… κολλημένη στην Αρμάνι, με τον Ουίλμπεκιν να κάνει ματσάρα με 25 πόντους, αλλά να τραυματίζεται 1’22’’ πριν το τέλος και ενώ είχε μειώσει 86-82 με το έκτο του τρίποντο στο ματς. Την ίδια ώρα, το Μιλάνο είχε τον δικό του ηγέτη, Σέρχιο Ροντρίγκες, στο παρκέ την κρίσιμη στιγμή κι αυτό βοήθησε έτσι ώστε να έρθει η νίκη 92-88. Οι Ιταλοί έφτασαν στο 7-2 και είναι μαζί με την Αναντολού Εφές και οι δυο ομάδες παίζουν σήμερα με τη νίκη της Μιλάνο πάρα το χάντικαπ να μας αρέσει.</p>
      <p>Από εκεί και πέρα η Χίμκι μετά τη συντριβή από την Ρεάλ θέλει να επιστρέψει στις νίκες και μπορεί να το καταφέρει στο ματς με την Βαλένθια. Και εδώ μπορεί να έχουμε χάντικαπ αλλά οι Ρώσοι είναι ικανοί να το προσπεράσουν. Τέλος, θα κλείσουμε τις επιλογές μας με τον άσο της Ζαλγκίρις στο Κάουνας κόντρα στον Ερυθρό Αστέρα, καθώς η ομάδα του Σάρας δεν έχει άλλα περιθώρια μετά τις δύο ήττες από Παναθηναϊκό και Ολυμπιακό.</p>
      <p>
        <b>ΜΙΛΑΝΟ-ΕΦΕΣ 1 (-3,5) 1.85</b>
        <br/>
        <b>ΒΑΛΕΝΘΙΑ-ΧΙΜΚΙ 2 (-3,5) 1.85</b>
        <br/>
        <b>ΖΑΛΓΚΙΡΙΣ ΚΑΟΥΝΑΣ-ΕΡΥΘΡΟΣ ΑΣΤΕΡΑΣ 1 (-8,5) 1.80</b>
      </p>
    </article>
  </body>
</html>