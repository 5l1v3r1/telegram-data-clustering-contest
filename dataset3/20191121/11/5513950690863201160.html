<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/noje/936408-gunhild-avslojar-sanningen-bakom-skilsmassan-fran-petter-stordalen"/>
    <meta property="og:site_name" content="Nyheter24"/>
    <meta property="article:published_time" content="2019-11-21T11:26:35+00:00"/>
    <meta property="og:title" content="Gunhild avslöjar sanningen bakom skilsmässan från Petter Stordalen"/>
    <meta property="og:description" content="Den 10 november meddelande Gunhild och Petter Stordalen att de ska skiljas. I en ny intervju med norska NRK berättar Gunhild mer om anledningarna till separationen."/>
  </head>
  <body>
    <article>
      <h1>Gunhild avslöjar sanningen bakom skilsmässan från Petter Stordalen</h1>
      <address><time datetime="2019-11-21T11:26:35+00:00">21 Nov 2019, 11:26</time> by <a rel="author" href="https://nyheter24.se/profil/quetzala.blanco" target="_blank">Quetzala Blanco</a></address>
      <p>
        <b>Den 10 november meddelande Gunhild och Petter Stordalen att de ska skiljas. I en ny intervju med norska NRK berättar Gunhild mer om anledningarna till separationen.</b>
      </p>
      <p>I natt blev <b>Gunhild Stordalen</b>, 40, tilldelad ett riktigt prestigepris i New York. Det är den privata stiftelsen United Nations Foundation som jobbar tätt med FN som hedrade Gunhild med priset under Global Leadership Awards.</p>
      <p>"För sitt banbrytande arbete med att omvandla det globala livsmedelssystemet och dess påverkan på planeten genom ett samarbete mellan vetenskap, politik och företag utan vinst", stod det bland annat i motiveringen.</p>
      <h3>"Gått igenom mycket"</h3>
      <p>På plats under prisutdelningen i New York var journalisten <b>Anders Magnus</b> som jobbar för norska NRK. </p>
      <p>I intervjun berättade Gunhild mer detaljerat om bakgrunden till skilsmässan från <b>Petter Stordalen</b>, 56.</p>
      <p>– Petter och jag har gått igenom mycket. Han har stått där vid min sida genom sjukdom och helvete, berättar Gunhild för NRK.</p>
      <figure>
        <img src="https://cdn03.nyheter24.se/4a5dd55303d802dc05/2019/11/11/1592438/petter_stordalen_gunhild.jpg"/>
        <figcaption>Den 10 november meddelade Gunhild och Petter Stordalen att de går skilda vägar. Bildkälla: Stella Pictures.</figcaption>
      </figure>
      <p>Gunhild syftar då på sjukdomen diffus kutan systemisk skleros som hon drabbades av år 2014. Hon tvingades genomgå cellgiftsbehandling och stamcellsbehandlingar. Behandlingarna har varit lyckosamma och i somras kunde Gunhild meddela ett glädjens besked.</p>
      <p>”Idag, tre år efter min andra benmärgstransplantation, är jag nästan symptomfri och jag kan minska på mediciner”, skrev hon på Instagram.</p>
      <figure>
        <img src="https://cdn01.nyheter24.se/189676ab03d802dc05/2019/11/21/1593874/gunhild.jpg"/>
        <figcaption>I en intervju med NRK berättar Gunhild Stordalen om uppbrottet. Bildkälla: Stella Pictures.</figcaption>
      </figure>
      <h3>Berättar om anledningen till skilsmässan</h3>
      <p>I intervjun med NRK berättar hon mer om anledningen till separationen från Petter.</p>
      <p>– Samtidigt har han arbetat mycket. Jag har spenderat all min tid och energi på att bygga upp organisationen EAT. I slutändan var det väldigt lite tid för oss i förhållandet och vi bestämde att vi måste flytta isär, säger Gunhild till NRK.</p>
      <p>Som <b>Nyheter24</b> skrev igår så har Petter köpt en mångmiljonvåning till Gunhild dit hon nu ska flytta. <a href="https://nyheter24.se/noje/936296-gunhild-stordalen-far-lyxgava-av-petter-efter-skilsmassan">Mer om det kan du läsa här.</a></p>
      <p>
        <a href="https://nyheter24.se/petter-stordalen">Petter Stordalen</a>
      </p>
      <figure>
        <a href="https://nyheter24.se/profil/quetzala.blanco">
          <img src="https://cdn01.nyheter24.se/6bb99869024b004b00/profile/avatars/6_1557928660.jpg"/>
        </a>
      </figure>
      <p><a href="https://nyheter24.se/profil/quetzala.blanco">Quetzala Blanco </a><br/>quetzala.blanco@nyheter24.se</p>
    </article>
  </body>
</html>