<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/relief_dlya_montazhu_mozaiky_na_tots_okean_u_lvovi_gotovyy_na_95_331305.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-21T11:50:00+00:00"/>
    <meta property="og:title" content="Рельєф для монтажу мозаїки на ТОЦ Океан у Львові готовий на 95%"/>
    <meta property="og:description" content="Рельэф для монтажу мозаїки на ТОЦ Океан у Львові готовий на 95%. Інформація про це сьогодні, 21 листопада поширило управління охорони історичного середовища Львівської міської ради на своїй сторінці у Facebook, передає Гал-інфо."/>
  </head>
  <body>
    <article>
      <h1>Рельєф для монтажу мозаїки на ТОЦ Океан у Львові готовий на 95%</h1>
      <h2>Рельэф для монтажу мозаїки на ТОЦ Океан у Львові готовий на 95%. Інформація про це сьогодні, 21 листопада поширило управління охорони історичного середовища Львівської міської ради на своїй сторінці у Facebook, передає Гал-інфо.</h2>
      <address>
        <time datetime="2019-11-21T11:50:00+00:00">21 Nov 2019, 11:50</time>
      </address>
      <slideshow>
        <figure>
          <img src="https://galinfo.com.ua/media/gallery/full/m/o/mozaika_lviv_okean_restanratsia1313213.jpg"/>
          <figcaption>Vозаїки на ТОЦ Океан</figcaption>
        </figure>
        <figure>
          <img src="https://galinfo.com.ua/media/gallery/full/m/o/mozaika_lviv_okean_restanratsia7747.jpg"/>
          <figcaption>Vозаїки на ТОЦ Океан</figcaption>
        </figure>
        <figure>
          <img src="https://galinfo.com.ua/media/gallery/full/m/o/mozaika_lviv_okean_restanratsia1111311.jpg"/>
          <figcaption>Vозаїки на ТОЦ Океан</figcaption>
        </figure>
        <figure>
          <img src="https://galinfo.com.ua/media/gallery/full/m/o/mozaika_lviv_okean_restanratsia1818118.jpg"/>
          <figcaption>Vозаїки на ТОЦ Океан</figcaption>
        </figure>
      </slideshow>
      <p>"Відтворенням рельєфу та мозаїки відбувається під прискіпливим керівництвом Остапа Патика".</p>
      <p>Додамо, що скандальну та зруйнововану мозаїку "Рибки", яка розміщена на території колишнього магазину "Океан" обіцяють повністю відновити до кінця осені. Як повідомляють в ЛМР, усі витрати на реконструкцію покриє компанія-забудовник.</p>
      <p>Прес-служба Львівської міськради повідомляла, що  3 вересня фахівці розпочали перші роботи - заміри і обстеження, а завтра встановлять саркофаг (накриття), аби була змога працювати за будь-якої погоди.</p>
      <p>Близько 70% елементів мистецького твору будуть автентичними. </p>
      <p>"Позиція Львівської міської ради, яку озвучував свого часу міський голова за засіданні виконавчого комітету, є в тому, що мозаїка має бути повноцінно відновлена — наскільки це можливо, використовуючи 3D-візуалізацію, наявну інформацію, креслення. І для нас було дуже важливо, щоби ці роботи координував пан Остап Патик, син Володимира Патика, автора мозаїки "Рибки".</p>
      <p>Також, повідомляється, що від комплексу з мозаїкою, який був, залишилося близько 10−12%, а решта мозаїки зберігається у забудовника. Згодом встановили саркофаг, який би дав змогу проводити роботи в будь-який період. Роботи на цій стадії відбуватимуться без втручання в ґрунт, адже забудовнику скасовано всі дозволи на будь-які роботи.</p>
      <p>«Технічно — це можливо: мозаїка дуже мало відрізнятиметься від автентичної, бо є достатньо спеціалістів, матеріалів, 3D-сканів — тобто є абсолютно всі підстави, щоб відновити. Також на третьому поверсі цієї будівлі має бути художня або музична школа, є попередні думки, щоби там зробити умови для того, щоб діти вивчали монументальне мистецтво. Також я пропонував би зробити невелику меморіальну кімнату батька — Володимира Патика, тому що це народний художник, і місто мало б знати про своїх людей", — повідомив Остап Патик.</p>
      <p>З його слів, колись спочатку робився ескіз, потім з глини робили рельєф, його відливали у гіпсі, і тоді з цього об’ємного ескізу робили сам рельєф, на якому клали мозаїку. Сьогодні ж, завдяки скануванню, можна просто зробити зменшену модель, і тоді її використати. Маючи таку річ, на 90% спрощується сам процес реконструкції, адже скан дає стовідсоткову висоту рельєфу.</p>
      <p>"Те, що зараз збережено, захищається. А матеріал, з якого робитиметься реконструкція, — ті самі камінці — елементи смальти, є витягнуті, їх будуть чистити, шліфувати, і саме їх використовуватимуть для відновлення цього рельєфу з мозаїки. Якщо забракне — то є ще радянська мозаїка, яку можна буде використати, щоб вона була такої ж якості і товщини. Елементи мозаїки зберігаються на майданчику у забудовника — я бачив це", — додав Остап Патик.</p>
      <p>Як твердять фахівці, роботи з відновлення мозаїки — складні, оскільки окремо відбудовують стіну, окремо — рельєф, і вже опісля — кладуть мозаїку. Цим займатимуться спеціалісти, які мають такий досвід робіт. Усі роботи фінансуватиме компанія-забудовник, яка зруйнувала мозаїку. </p>
      <p>Нагадаємо, 15 лютого 2019 року були затверджені містобудівні умови та обмеження з реконструкції будівлі на вул. В. Великого, 26а, колишній магазин «Океан». Забудовник декларував, що мозаїку «Море і риби» буде збережено. Тривалий час під час ремонтних робіт мозаїка зберігалася. Однак 18 липня стіну з мозаїкою зруйнували. Її залишилося приблизно 12%.</p>
      <p>Наступного дня, 19 липня, на засіданні виконавчого комітету містобудівні умови та обмеження були скасовані і було дано доручення ДАБІ у м. Львові, щоб провести перевірку робіт, які здійснювалися. До 31 липня тривала перевірка на об’єкті. За результатами перевірки були виявлені порушення. Інспекція склала відповідний протокол і наклала штраф у розмірі 90 тис. грн.</p>
      <p>В результаті публічних обговорень і перемовин, забудовник визнав свою провину і зобов’язався власним коштом відновити мозаїку.</p>
      <p>Роботи по відновленню розпочалися. На місці робіт встановили відеокамеру і ведеться онлайн-трансляція. Також паралельно опрацьовується технічне завдання щодо облаштування школи-галереї в будівлі, яка буде зведена.</p>
      <p>Також 18 жовтня 2019 на засіданні виконавчого комітету було прийнято рішення «Про затвердження переліку мозаїчних творів на території м. Львова». Відповідно до результатів проведеної інвентаризації на території міста знаходиться 236 мозаїк.</p>
      <p>Так, до переліку включили 236 мозаїк за 74 адресами. З них 25 розташовано у пам’ятках архітектури, 10 — на малих архітектурних формах, 226 — на фасадах і в інтер’єрах будинків. Також маємо 26 мозаїк, які виконані до 1939 року, і 48 — вже після 1939 року і до сьогодні.</p>
      <p>Відповідно до прийнятого рішення «Про затвердження переліку мозаїчних творів на території м. Львова» замовникам будівництва та підрядним організаціям при виконанні будівельних робіт на об’єктах, які містять мозаїчні твори, дозволяється проводити виключно ремонтні роботи зазначених елементів.</p>
    </article>
  </body>
</html>