<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epoli.gr/simantiki-dikastiki-apofasi-paratasioyxoys-kathariotitas-a-113629.html?category_id=599"/>
    <meta property="og:site_name" content="Epoli.gr"/>
    <meta property="article:published_time" content="2019-11-21T11:20:00+00:00"/>
    <meta property="og:title" content="Σημαντική δικαστική απόφαση για “παρατασιούχoυς” Καθαριότητας Δήμου"/>
    <meta property="og:description" content="Ως την έκδοση της απόφασης της κύριας αγωγής μετατροπής της εργασιακής σχέσης τους σε αορίστου χρόνου, θα παραμείνουν στην εργασία τους, 18 συμβασιούχοι Καθαριότητας του Δήμου Κρωπίας, σύμφωνα με αποκλειστικό ρεπορτάζ του epoli.gr."/>
  </head>
  <body>
    <article>
      <h1>Σημαντική δικαστική απόφαση για “παρατασιούχoυς” Καθαριότητας Δήμου</h1>
      <address>
        <time datetime="2019-11-21T11:20:00+00:00">21 Nov 2019, 11:20</time>
      </address>
      <p>Ως την έκδοση της απόφασης της κύριας αγωγής μετατροπής της εργασιακής σχέσης τους σε αορίστου χρόνου, θα παραμείνουν στην εργασία τους, 18 συμβασιούχοι Καθαριότητας του Δήμου Κρωπίας, σύμφωνα με <u>αποκλειστικό</u> ρεπορτάζ του <b>epoli.gr</b>.</p>
      <p>Οι εν λόγω εργαζόμενοι, σήμερα, εκδίκαζαν την κύρια αγωγή μετατροπής των συμβάσεων τους σε αορίστου χρόνου, παίρνοντας την απόφαση παραίτησης – ανάκλησης των ασφαλιστικών μέτρων τους, με τα οποία παρέμεναν στην εργασία τους μέχρι την ημερομηνία συζήτησης αυτών, ήτοι την 11/02/20, ζητώντας νέα προσωρινή διαταγή παραμονής.</p>
      <p>Η δικαστής, με την ολοκλήρωση της διαδικασίας, αποφάσισε την χορήγηση προσωρινής διαταγής στους “παρατασιούχους”, έως και την έκδοση της απόφασης της κύριας αγωγής, απόφαση που σύμφωνα με την δικαστική πρακτική, θα παρατείνει χρονικά την παραμονή τους περαιτέρω από την ημερομηνία που όριζε η προσωρινή διαταγή των ασφαλιστικών μέτρων τους (11/02/2020).</p>
    </article>
  </body>
</html>