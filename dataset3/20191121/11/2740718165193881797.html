<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zmones.lt/naujiena/ketvirtasis-women-go-tech-sezonas-technologiju-karjeros-sieks-173-moterys.d332cc30-0c51-11ea-9fe0-aa000054c883"/>
    <meta property="og:site_name" content="Žmonės"/>
    <meta property="article:published_time" content="2019-11-21T11:29:00+00:00"/>
    <meta property="og:title" content="Ketvirtasis „Women Go Tech“ sezonas – technologijų karjeros sieks 173 moterys"/>
    <meta property="og:description" content="Prasidėjo ketvirtasis mentorystės programos „Women Go Tech“ sezonas. 173 moterys pasiryžo keisti arba iš naujo pradėti savo karjeros kelią ir bent iš dalies užpildyti IT ir technologijų specialistų trūkumą mūsų šalies rinkoje."/>
  </head>
  <body>
    <article>
      <h1>Ketvirtasis „Women Go Tech“ sezonas – technologijų karjeros sieks 173 moterys</h1>
      <address><time datetime="2019-11-21T11:29:00+00:00">21 Nov 2019, 11:29</time> by <a rel="author">Žmonės.lt</a></address>
      <p>
        <b>Prasidėjo ketvirtasis mentorystės programos „Women Go Tech“ sezonas. 173 moterys pasiryžo keisti arba iš naujo pradėti savo karjeros kelią ir bent iš dalies užpildyti IT ir technologijų specialistų trūkumą mūsų šalies rinkoje.</b>
      </p>
      <p>Programos organizatoriai šiemet sulaukė 775 kandidačių paraiškų – panašus jų susidomėjimas buvo ir pernai. 26 atrankų specialistai ir 14 savanorių net dvi dienas vykdė atrankas, siekdami pažinti kandidates ir sužinoti jų karjeros tikslus.</p>
      <p>„Susidomėjimas programa nemažėja, nepaisant to, jog šiemet sugriežtinome atrankų kriterijus ir įvedėme dešimtį specifinių technologijų srautų. Pastebime, kad dalyvių požiūris į programą keičiasi – kandidatės ateina jau turėdamos konkrečių tikslų ir poreikių technologijų srityje“, – teigia „Women Go Tech“ programos vadovė Diana Česonytė.</p>
      <figure>
        <img src="https://www.zmones.lt/photo/eab512b1-0c51-11ea-9fe0-aa000054c883/1200x750s/ketvirtojo-women-go-tech-sezono-atidarymas-a-zuko-nuotr-5dd674a7959900-35106805.jpeg"/>
        <figcaption>Ketvirtojo „Women Go Tech“ sezono atidarymas / A. Žuko nuotr.</figcaption>
      </figure>
      <p>
        <b>Daugiausia susidomėjimo – projektų valdymu ir analitika</b>
      </p>
      <p>Didžiausia šių metų naujovė „Women Go Tech“ – kad programa suskirstyta į atskirus technologijų srautus: projektų valdymą, produktų valdymą, duomenų ir verslo analitiką, vartotojo patirties dizainą,<i> front-end</i> bei <i>back-end</i> programavimą, inžineriją, startuolio kūrimą bei testavimą.</p>
      <p>Aplikuodamos į ketvirtąjį sezoną, kandidatės iškart rinkosi srautą, ir daugiausia jų susidomėjimo sulaukė duomenų analitika bei projektų valdymas. „Projektų valdymas – bendro pobūdžio technologijų srautas, kuriam reikia mažiau technologinių ir specifinių žinių startuojant, o rinkoje vis populiarėjanti duomenų analitika suteikia plačias įsidarbinimo galimybes“, – dalyvių pasirinkimą paaiškina D. Česonytė.</p>
      <p>
        <b>Mentorių motyvacija – lygios teisės ir specialistų trūkumas</b>
      </p>
      <p>Šiais metais kiekviena programos dalyvė 7 mėnesius individualiai bendradarbiaus su savo mentoriumi, taip pat lankysis technologijų turinio sesijose, kur susitiks su įvairiais ekspertais. Apie 120 mentorių ir 40 ekspertų pasiskirstys po skirtingus programos srautus ir sieks padėti dalyvėms tvirčiau žengti technologijų keliu.</p>
      <p>„Įvertinę trečiojo sezono patirtį pastebėjome, kad tikslų siekti žymiai efektyviau sekėsi dalyvėms, kurios turėjo savo mentorius – jie padėjo išlaikyti kryptį visos programos metu. Tad šįmet išskirtinai daug dėmesio skyrėme mentorių pritraukimui, kad kiekviena dalyvė galėtų individualiai tobulėti savo pasirinktoje technologinėje ar inžinerinėje srityje“, – teigia „Women Go Tech“ bendruomenės vadovė Patricija Giniotytė.</p>
      <figure>
        <img src="https://www.zmones.lt/photo/eab8071e-0c51-11ea-9fe0-aa000054c883/1200x750s/ketvirtojo-women-go-tech-sezono-atidarymas-a-zuko-nuotr-5dd674a7ad8691-73467523.jpeg"/>
        <figcaption>Ketvirtojo „Women Go Tech“ sezono atidarymas / A. Žuko nuotr.</figcaption>
      </figure>
      <p>Programos komanda pastebi, kad ne tik dalyvės, bet ir mentoriai bei ekspertai su vis didesniu užsidegimu prisijungia prie „Women Go Tech“ veiklos. „Pagrindinė jų motyvacija – noras prisidėti ne tik prie talentų auginimo, bet ir padėti Lietuvoje užpildyti technologijų rinką trūkstamais specialistais. Mentoriai yra su mumis, nes tiki lygiomis teisėmis ir neabejoja moterų galimybėmis dirbti technologijų srityje“, – pastebėjimais dalijasi D. Česonytė.</p>
      <p>Bendraudami su ugdytinėmis, mentoriai ir patys daug išmoksta – spręsdami jų problemas, jie turi progą ugdyti savo kritinį mąstymą, mokytis užduoti teisingus klausimus. Taigi mentorystės įgūdžių tobulinimas praverčia ir jų asmeniniame profesiniame kelyje.</p>
      <p>Pagrindinis ketvirtojo sezono „Women Go Tech“ partneris – Vokietijos elektronikos komponentų gamintoja Lietuvoje „HELLA Lithuania“, o iniciatoriai – Informacinių ir ryšių technologijų sektoriaus asociacija INFOBALT bei Pasaulio ekonomikos forumo tinklas „Global Shapers Vilnius HUB“.</p>
      <p>
        <b>Pati norėjo tapti programos dalyve</b>
      </p>
      <p>„Women Go Tech“ sulaukia palaikymo iš technologijų sričių specialistų visame pasaulyje. Viena iš jų – Jungtinėje Karalystėje dirbanti Anushka Sharma, į inovacijas bei technologijas kosmoso srityje orientuoto startuolio „Naaut“ bei „London Space Network“ įkūrėja. Ekspertė teigia neabejojanti šios programos nauda, todėl gruodį ketina Lietuvoje susitikti su „Women Go Tech“ dalyvėmis: „Kurdama savo verslus, pati esu sulaukusi bendruomenės palaikymo, ir man lygiai taip pat malonu pačiai prisidėti skatinant bendraminčius bei dalijantis patirtimi. Norėčiau, kad po studijų baigimo būčiau galėjusi dalyvauti tokioje programoje.“</p>
      <p>Ekspertės teigimu, labai svarbu, kad ši programa moterims suteikia mentorių, ekspertų ir pačių dalyvių palaikymą. „Mums reikia burti palaikančią bendruomenę, drauge auginti patirtį ir įsitraukimą į technologijų sektorių. Tai nuostabi sritis, todėl verta įtraukti visą visuomenę ir parodyti, kaip mes čia kuriame idėjas ir verslus“, – argumentuoja ekspertė.</p>
      <p>A. Sharmos manymu, pirmas dalyvių žingsnis, siekiant tikslų, jau žengtas – jos tapo „Women Go Tech“ dalimi. Ekspertė teigia nekantraujanti sužinoti, kokių pokyčių ir sėkmės istorijų atneš šis sezonas, o dalyvėms ji linki dviejų dalykų: „Sekite savo aistrą ir leiskite jai diktuoti jūsų tikslą. Iš programos ir bendruomenės pasistenkite pasiimti viską, kas įmanoma, – galbūt čia sutikti žmonės vieną dieną taps jūsų verslo investuotojais ar bendraįkūrėjais?“ </p>
      <hr/>
      <slideshow>
        <figure>
          <img src="https://www.zmones.lt/photo/eabfd0b8-0c51-11ea-9fe0-aa000054c883/1024x1024s/ketvirtojo-women-go-tech-sezono-atidarymas-a-zuko-nuotr-5dd674a7ac0f51-85902525.jpeg"/>
          <figcaption>Ketvirtojo „Women Go Tech“ sezono atidarymas / A. Žuko nuotr.</figcaption>
        </figure>
        <figure>
          <img src="https://www.zmones.lt/photo/eac32024-0c51-11ea-9fe0-aa000054c883/1024x1024s/ketvirtojo-women-go-tech-sezono-atidarymas-a-zuko-nuotr-5dd674a7b53329-83607886.jpeg"/>
          <figcaption>Ketvirtojo „Women Go Tech“ sezono atidarymas / A. Žuko nuotr.</figcaption>
        </figure>
        <figure>
          <img src="https://www.zmones.lt/photo/eaee0352-0c51-11ea-9fe0-aa000054c883/1024x1024s/ketvirtojo-women-go-tech-sezono-atidarymas-a-zuko-nuotr-5dd674a7eeb6b2-85980789.jpeg"/>
          <figcaption>Ketvirtojo „Women Go Tech“ sezono atidarymas / A. Žuko nuotr.</figcaption>
        </figure>
        <figure>
          <img src="https://www.zmones.lt/photo/e9453652-0c51-11ea-9fe0-aa000054c883/1024x1024s/ketvirtojo-women-go-tech-sezono-atidarymas-a-zuko-nuotr-5dd674a53b4712-38287459.jpeg"/>
          <figcaption>Ketvirtojo „Women Go Tech“ sezono atidarymas / A. Žuko nuotr.</figcaption>
        </figure>
        <figure>
          <img src="https://www.zmones.lt/photo/eb0087c3-0c51-11ea-9fe0-aa000054c883/1024x1024s/ketvirtojo-women-go-tech-sezono-atidarymas-a-zuko-nuotr-5dd674a81dadb7-06580720.jpeg"/>
          <figcaption>Ketvirtojo „Women Go Tech“ sezono atidarymas / A. Žuko nuotr.</figcaption>
        </figure>
        <figure>
          <img src="https://www.zmones.lt/photo/eafd9aea-0c51-11ea-9fe0-aa000054c883/1024x1024s/ketvirtojo-women-go-tech-sezono-atidarymas-a-zuko-nuotr-5dd674a8203a11-86404792.jpeg"/>
          <figcaption>Ketvirtojo „Women Go Tech“ sezono atidarymas / A. Žuko nuotr.</figcaption>
        </figure>
        <figure>
          <img src="https://www.zmones.lt/photo/eafa37a9-0c51-11ea-9fe0-aa000054c883/1024x1024s/ketvirtojo-women-go-tech-sezono-atidarymas-a-zuko-nuotr-5dd674a817f2a4-45231061.jpeg"/>
          <figcaption>Ketvirtojo „Women Go Tech“ sezono atidarymas / A. Žuko nuotr.</figcaption>
        </figure>
        <figure>
          <img src="https://www.zmones.lt/photo/eaee02ef-0c51-11ea-9fe0-aa000054c883/1024x1024s/ketvirtojo-women-go-tech-sezono-atidarymas-a-zuko-nuotr-5dd674a8067288-70047244.jpeg"/>
          <figcaption>Ketvirtojo „Women Go Tech“ sezono atidarymas / A. Žuko nuotr.</figcaption>
        </figure>
        <figure>
          <img src="https://www.zmones.lt/photo/eae3e620-0c51-11ea-9fe0-aa000054c883/1024x1024s/ketvirtojo-women-go-tech-sezono-atidarymas-a-zuko-nuotr-5dd674a7dfe189-00040288.jpeg"/>
          <figcaption>Ketvirtojo „Women Go Tech“ sezono atidarymas / A. Žuko nuotr.</figcaption>
        </figure>
        <figure>
          <img src="https://www.zmones.lt/photo/eabcbd3f-0c51-11ea-9fe0-aa000054c883/1024x1024s/ketvirtojo-women-go-tech-sezono-atidarymas-a-zuko-nuotr-5dd674a7979ec1-33530848.jpeg"/>
          <figcaption>Ketvirtojo „Women Go Tech“ sezono atidarymas / A. Žuko nuotr.</figcaption>
        </figure>
        <figure>
          <img src="https://www.zmones.lt/photo/eadab037-0c51-11ea-9fe0-aa000054c883/1024x1024s/ketvirtojo-women-go-tech-sezono-atidarymas-a-zuko-nuotr-5dd674a7df1301-74856882.jpeg"/>
          <figcaption>Ketvirtojo „Women Go Tech“ sezono atidarymas / A. Žuko nuotr.</figcaption>
        </figure>
        <figure>
          <img src="https://www.zmones.lt/photo/eaccc0f9-0c51-11ea-9fe0-aa000054c883/1024x1024s/ketvirtojo-women-go-tech-sezono-atidarymas-a-zuko-nuotr-5dd674a7bf3ec3-72879499.jpeg"/>
          <figcaption>Ketvirtojo „Women Go Tech“ sezono atidarymas / A. Žuko nuotr.</figcaption>
        </figure>
        <figure>
          <img src="https://www.zmones.lt/photo/eadd1408-0c51-11ea-9fe0-aa000054c883/1024x1024s/ketvirtojo-women-go-tech-sezono-atidarymas-a-zuko-nuotr-5dd674a7e0f352-88230190.jpeg"/>
          <figcaption>Ketvirtojo „Women Go Tech“ sezono atidarymas / A. Žuko nuotr.</figcaption>
        </figure>
        <figure>
          <img src="https://www.zmones.lt/photo/eab8071e-0c51-11ea-9fe0-aa000054c883/1024x1024s/ketvirtojo-women-go-tech-sezono-atidarymas-a-zuko-nuotr-5dd674a7ad8691-73467523.jpeg"/>
          <figcaption>Ketvirtojo „Women Go Tech“ sezono atidarymas / A. Žuko nuotr.</figcaption>
        </figure>
        <figure>
          <img src="https://www.zmones.lt/photo/eab512b1-0c51-11ea-9fe0-aa000054c883/1024x1024s/ketvirtojo-women-go-tech-sezono-atidarymas-a-zuko-nuotr-5dd674a7959900-35106805.jpeg"/>
          <figcaption>Ketvirtojo „Women Go Tech“ sezono atidarymas / A. Žuko nuotr.</figcaption>
        </figure>
        <figure>
          <img src="https://www.zmones.lt/photo/eaaf07cd-0c51-11ea-9fe0-aa000054c883/1024x1024s/ketvirtojo-women-go-tech-sezono-atidarymas-a-zuko-nuotr-5dd674a7884277-57171711.jpeg"/>
          <figcaption>Ketvirtojo „Women Go Tech“ sezono atidarymas / A. Žuko nuotr.</figcaption>
        </figure>
        <figure>
          <img src="https://www.zmones.lt/photo/ea2ed015-0c51-11ea-9fe0-aa000054c883/1024x1024s/ketvirtojo-women-go-tech-sezono-atidarymas-a-zuko-nuotr-5dd674a6c9f8e9-19394925.jpeg"/>
          <figcaption>Ketvirtojo „Women Go Tech“ sezono atidarymas / A. Žuko nuotr.</figcaption>
        </figure>
        <figure>
          <img src="https://www.zmones.lt/photo/ea25e93c-0c51-11ea-9fe0-aa000054c883/1024x1024s/ketvirtojo-women-go-tech-sezono-atidarymas-a-zuko-nuotr-5dd674a6af6125-40934881.jpeg"/>
          <figcaption>Ketvirtojo „Women Go Tech“ sezono atidarymas / A. Žuko nuotr.</figcaption>
        </figure>
        <figure>
          <img src="https://www.zmones.lt/photo/ea00386c-0c51-11ea-9fe0-aa000054c883/1024x1024s/ketvirtojo-women-go-tech-sezono-atidarymas-a-zuko-nuotr-5dd674a6745a48-41693025.jpeg"/>
          <figcaption>Ketvirtojo „Women Go Tech“ sezono atidarymas / A. Žuko nuotr.</figcaption>
        </figure>
        <figure>
          <img src="https://www.zmones.lt/photo/e8d46b4f-0c51-11ea-9fe0-aa000054c883/1024x1024s/ketvirtojo-women-go-tech-sezono-atidarymas-a-zuko-nuotr-5dd674a48fe9a6-49600627.jpeg"/>
          <figcaption>Ketvirtojo „Women Go Tech“ sezono atidarymas / A. Žuko nuotr.</figcaption>
        </figure>
        <figcaption>Ketvirtojo „Women Go Tech“ sezono atidarymas</figcaption>
      </slideshow>
    </article>
  </body>
</html>