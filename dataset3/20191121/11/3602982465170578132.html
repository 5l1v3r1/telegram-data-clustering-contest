<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/fifa-baas-wk-qatar-zuidelijk-halfrond/"/>
    <meta property="og:site_name" content="Sportnieuws"/>
    <meta property="article:published_time" content="2019-11-21T11:34:35+00:00"/>
    <meta property="og:title" content="FIFA-baas heeft als enige zin in WK Qatar: ‘Voor de mensen op zuidelijk halfrond heel mooi’"/>
    <meta property="og:description" content="FIFA-voorzitter Gianni Infantino maakt een belofte voor het WK 2022 in Qatar, dat over exact 3 jaar van start gaat. “Er zal geen racisme zijn tijdens het WK. Elke fan zal met open armen ontvangen worden in Qatar. Dit is niet alleen de FIFA-voorzitter die dat zegt, maar een volledige belofte van al onze partners…"/>
  </head>
  <body>
    <article>
      <h1>FIFA-baas heeft als enige zin in WK Qatar: ‘Voor de mensen op zuidelijk halfrond heel mooi’</h1>
      <address>
        <time datetime="2019-11-21T11:34:35+00:00">21 Nov 2019, 11:34</time>
      </address>
      <p>
        <b>FIFA-voorzitter Gianni Infantino maakt een belofte voor het WK 2022 in Qatar, dat over exact 3 jaar van start gaat. "Er zal geen racisme zijn tijdens het WK. Elke fan zal met open armen ontvangen worden in Qatar. Dit is niet alleen de FIFA-voorzitter die dat zegt, maar een volledige belofte van al onze partners in Qatar.”</b>
      </p>
      <p>"We hebben samen met Qatar gewerkt aan een lijst met maatregelen die ervoor moeten zorgen dat iedereen een geweldig WK zal hebben,” zegt Infantino. "Er waren vooraf ook veel vragen op dit gebied voor het WK 2018 in Rusland en daar hoorden we geen enkel geval van discriminatie. Dat was een positief resultaat dat voortvloeide uit het werk dat voor het evenement al was gedaan.”<br/><br/><b>Zuidelijk halfrond</b><br/>Infantino ging ook in op de vraag hoe de voetbalkalender zal zijn in die seizoenen, omdat het WK wordt gehouden van 21 november tot en met 18 december 2022. "Het is belangrijk om te onthouden dat de kalender in andere delen van de wereld ook anders is dan in Europa. Nu krijgen fans op het zuidelijk halfrond ook eens de kans krijgen om te genieten van het WK tijdens de zomer en kunnen ze feestvieren op straat als het daar warm is.”</p>
    </article>
  </body>
</html>