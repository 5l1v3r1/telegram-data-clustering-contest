<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/ael/ael-na-min-xasei-epafi%E2%80%A6"/>
    <meta property="og:site_name" content="24sports.com.cy"/>
    <meta property="article:published_time" content="2019-11-21T11:04:00+00:00"/>
    <meta property="og:title" content="ΑΕΛ: Σωρεία ερωτηματικών..."/>
    <meta property="og:description" content="Θέλει το τρίποντο η ΑΕΛ όχι μόνο για βαθμολογικούς λόγους άλλα κυρίως για ψυχολογικούς κόντρα στον Ολυμπιακό την Κυριακή. Να μην χάσει επαφή με τους πρωτοπόρους."/>
  </head>
  <body>
    <article>
      <h1>ΑΕΛ: Σωρεία ερωτηματικών...</h1>
      <h2>Αυξάνονται οι επιλογές του Κέρκεζ</h2>
      <address><time datetime="2019-11-21T11:04:00+00:00">21 Nov 2019, 11:04</time> by <a rel="author">24sports team</a></address>
      <p>
        <b>Δεν θέλει και πολύ για να καταλάβεις ότι η ομάδα χρειάζεται τη νίκη πάνω στον Ολυμπιακό για δύο λόγους. Ο πρώτος έχει να κάνει με το βαθμολογικό κέρδος για να διατηρηθεί σε επαφή με όλους τους υπόλοιπους  και κατά δεύτερο έχει να κάνει και με τη ψυχολογία. Πόσο μάλλον δε, όταν απέναντι θα έχει την ομάδα που κοουτσάρει ο Πάμπος Χριστοδούλου. Το άτομο που λατρεύτηκε όσο λίγοι στη Λεμεσό, τώρα έρχεται για μια ακόμη φορά ως αντίπαλος.</b>
      </p>
      <p> </p>
      <p>Στο αγωνιστικό είναι λίγο μπερδεμένα τα δεδομένα σχετικά με το ποιοι επιστρέφουν και ποιοι όχι. Ο Κερκέζ για μια ακόμη φορά έχει μια λίστα τραυματιών ενώπιον του και μαζί με το ιατρικό τιμ προσπαθούν να βγάλουν άκρη. Οι Χουράδο και Μεντόγιεβιτς έχουν αυξημένες πιθανότητες για να επιστρέψουν, όπως και ο  Γκαστανιάγκα, ο Αβραάμ θα τον έχει για τ' αριστερά και τον Τόρες ίσως δεξιά. Σίγουρα εκτός θα μείνουν ο Κάρλος (λόγω καρτών), Γκαζαριάν, Αντάμοβιτς, Ζούνιορ και Γκοντάλ.</p>
      <p>Ο Βόσνιος τεχνικός μάς έχει συνηθίσει με το 3-5-2, το οποίο φάνηκε πως ταιριάζει στην ομάδα του, ωστόσο, με τις αλλαγές που ετοιμάζει και το επιθετικό πλάνο που θέλει να εφαρμόσει, δεν αποκλείεται να δούμε την ΑΕΛ και με τετράδα στην άμυνα. Απομένουν τρεις προπονήσεις έως ότου ολοκληρωθεί η προετοιμασία και θα πρέπει να θεωρείται δεδομένο ότι μέχρι τότε ο κόουτς θα έχει μια και καλή αποφασίσει για το πως και ποιοι παίκτες θα αντιμετωπίσουν τον Ολυμπιακό. Ο οποίος Ολυμπιακός έδειξε για φέτος ότι είναι μια πολύ καλή ομάδα που άμα κανείς την υποτιμήσει θα έχει μεγάλο πρόβλημα. </p>
      <p>Τα ερωτηματικά όσον αφορά τους τραυματίες εξακολουθούν να παραμένουν ενώ σπαζοκεφαλιά για δυνατούς λύτες ειναι και πως θα κατεβάσει την ομάδα ο Κερκέζ ο οποίος αν μη τι άλλο απέδειξε ότι μπορεί να χρησιμοποιήσει και τον τελευταίο παίκτη της ομάδας, σε οποιαδήποτε θέση στον οποιοδήποτε αγώνα. </p>
      <p> </p>
      <p>
        <b>Κάλεσμα διοίκησης σε κόσμο</b>
      </p>
      <p>Η διοίκηση της ΑΕΛ μέσω ανακοίνωση της δημοσιοποίησέ τις τιμές των εισιτηρίων για το Κυριακάτικο παιχνίδι. <b>Γενική είσοδος στα 10 ευρώ</b>. Η ομάδα χρειάζεται τον κόσμο της σε αυτό το κομβικό σημείο του πρωταθλήματος.</p>
      <related>
        <a href="https://www.24sports.com.cy/gr/sports/podosfairo/kypros/a-katigoria/ael/ael-ntosa"/>
        <a href="https://www.24sports.com.cy/gr/sports/podosfairo/kypros/a-katigoria/ael/ael-antamobits%E2%80%A6-2020"/>
      </related>
    </article>
  </body>
</html>