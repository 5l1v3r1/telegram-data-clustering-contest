<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/gazdasag/2019/11/21/javitotta-a-magyar-gazdasagi-novekedesre-vonatkozo-prognozisat-az-oecd"/>
    <meta property="og:site_name" content="infostart"/>
    <meta property="article:published_time" content="2019-11-21T11:31:13+00:00"/>
    <meta property="og:title" content="Javította a magyar gazdasági növekedésre vonatkozó prognózisát az OECD"/>
    <meta property="og:description" content="A Gazdasági Együttműködési és Fejlesztési Szervezet friss előrejelzése alapján ugyanakkor a globális gazdaság növekedése fokozatosan csökken, a kereskedelmi ellentétek elmélyülése miatt a világkereskedelmi forgalom bővülése a globális gazdasági válság óta legalacsonyabb szintre százalékra lassul."/>
  </head>
  <body>
    <article>
      <h1>Javította a magyar gazdasági növekedésre vonatkozó prognózisát az OECD</h1>
      <address><time datetime="2019-11-21T11:31:13+00:00">21 Nov 2019, 11:31</time> by <a rel="author">Infostart / MTI</a></address>
      <h3>A Gazdasági Együttműködési és Fejlesztési Szervezet friss előrejelzése alapján ugyanakkor a globális gazdaság növekedése fokozatosan csökken, a kereskedelmi ellentétek elmélyülése miatt a világkereskedelmi forgalom bővülése a globális gazdasági válság óta legalacsonyabb szintre százalékra lassul.</h3>
      <p>A párizsi székhelyű szervezet szakértői úgy látják, hogy a beruházások érezhetően mérséklődnek, romlik az üzleti és a fogyasztói bizalom és kedvezőtlen hatással van a világgazdaságra a politikai bizonytalanság. Ugyanakkor a munkaerőpiaci körülmények javulnak, összességében mérséklődik a munkanélküliség.</p>
      <p>A magyar gazdaság idei és jövő évi növekedése eközben a szervezet legfrissebb előrejelzése szerint tavalyhoz képest lassul ugyan, de a korábban vártnál gyorsabb lesz. A bérnyomás miatti infláció növekedése mellett idén 4,8 százalékkal, jövőre pedig 3,3 százalékkal bővülés a magyar hazai össztermék a tavalyi 5,1 százalék után. Az OECD szerint még a 2021-ben várható 3,1 százalékos GDP-növekedés is elég nagy ütem ahhoz, hogy bővüljön a foglalkoztatottság és csökkenjen a munkanélküliség.</p>
      <p>
        <i>Nyitókép: pixabay</i>
      </p>
    </article>
  </body>
</html>