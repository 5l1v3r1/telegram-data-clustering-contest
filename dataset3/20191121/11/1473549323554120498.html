<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/krakow,50/skarzysko-kamienna-wypadek-na-przejsciu-dla-pieszych-cztery-osoby-ranne,987095.html"/>
    <meta property="og:site_name" content="TVN24"/>
    <meta property="article:published_time" content="2019-11-21T11:21:54+00:00"/>
    <meta property="og:title" content="Przechodzili na pasach, potrącił ich samochód. Troje nastolatków i opiekunka w szpitalu"/>
    <meta property="og:description" content="Przechodzili na pasach, kiedy potrącił ich samochód. 40-letnia kobieta i trójka jej podopiecznych w wieku od 12 do 17 lat trafili do szpitali."/>
  </head>
  <body>
    <article>
      <h1>Przechodzili na pasach, potrącił ich samochód. Troje nastolatków i opiekunka w szpitalu</h1>
      <address><time datetime="2019-11-21T11:21:54+00:00">21 Nov 2019, 11:21</time> by <a rel="author">wini/ks</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/b9ef4d8e-56d4-45e1-86e3-753bfe8f441e-480p.mp4"/>
          <figcaption>Do zdarzenia doszło na przejściu dla pieszych</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/f306ed3a-ef31-49cc-a1c7-f90396b01991-480p.mp4"/>
          <figcaption>Wypadek na opolskim odcinku autostrady A4. Cztery osoby ranne</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/92e195a8-73da-4a7f-9898-61c6d9956f18-480p.mp4"/>
          <figcaption>Tragiczny wypadek w Blinku. Nie żyje 17-letni motocyklista</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/746414a0-2b55-42df-a950-41f084d0af29-480p.mp4"/>
          <figcaption>Wypadek autokaru z Polakami na autostradzie numer 1 pod...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p107/v/6f2688a5fce7d48c8d19762b88c32c3b/b9dadc76-fa78-11e9-a6ae-0050569bf40f-480p.mp4"/>
          <figcaption>Śmiertelny wypadek w Warszawie. Kierowca ma trafić do aresztu</figcaption>
        </figure>
        <figcaption>Do wypadku doszło na przejściu dla pieszych<cite>Foto: tvn24 | Video: tvn24</cite></figcaption>
      </slideshow>
      <h3>Przechodzili na pasach, kiedy potrącił ich samochód. 40-letnia kobieta i trójka jej podopiecznych w wieku od 12 do 17 lat trafili do szpitali.</h3>
      <p>Za kierownicą renault, które uderzyło w grupę pieszych, siedziała 61-letnia kobieta. Kierująca, jak podaje policja, była trzeźwa. Po zdarzeniu zatrzymała się i pomogła w udzielaniu pierwszej pomocy poszkodowanym.</p>
      <h3>Wracali ze śniadania</h3>
      <related>
        <a href="https://www.tvn24.pl/poznan,43/kobieta-potracona-na-przejsciu-dla-pieszych-kierowca-uciekl-myslal-ze-potracil-psa,986631.html"/>
      </related>
      <p>Do wypadku doszło po godzinie 7 rano na ulicy Legionów w Skarżysku-Kamiennej (woj. świętokrzyskie), na drodze krajowej nr 42.</p>
      <p>- 61-latka kierująca renaultem nie ustąpiła pierwszeństwa osobom przechodzącym przez oznakowane przejście dla pieszych i wjechała w grupę osób – powiedział oficer prasowy Komendy Powiatowej Policji w Skarżysku-Kamiennej Jarosław Gwóźdź.</p>
      <p>Pokrzywdzeni piesi to 40-letnia opiekunka i troje wychowanków ośrodka szkolno-wychowawczego w wieku 12-17 lat. Wracali ze śniadania na zajęcia. Wszyscy zostali przewiezieni do szpitali w Skarżysku i w Kielcach. Według informacji policji, obrażenia nie zagrażają życiu pokrzywdzonych, kobieta najprawdopodobniej ma złamaną nogę.</p>
      <p>Kierującej samochodem nic się nie stało. Policja przesłuchała świadków zdarzenia, zbierany jest materiał dowodowy w sprawie. Jak zaznaczył Gwóźdź, jeszcze za wcześnie by mówić o konsekwencjach dla kierującej.</p>
      <p>Trasa w miejscu wypadku była początkowe nieprzejezdna. Na miejscu nie ma już utrudnień w ruchu.</p>
      <related>
        <h4>Dowiedz się więcej...</h4>
        <a href="https://www.tvn24.pl/wroclaw,44/wypadek-na-a4-po-rannych-przylecialy-smiglowce-lpr,986103.html"/>
        <a href="https://www.tvn24.pl/katowice,51/odbila-sie-od-samochodu-wpadla-pod-drugi-wstrzasajace-nagranie-z-potracenia-na-pasach,984984.html"/>
        <a href="https://www.tvn24.pl/poznan,43/11-latka-pod-kolami-motocykla-policja-szuka-sprawcy-wypadku,984728.html"/>
        <a href="https://fakty.tvn24.pl/r/wypadek-polskiego-autokaru-sa-ciezko-ranni,984235.html"/>
        <a href="https://www.tvn24.pl/wiadomosci-z-kraju,3/zakret-smierci-w-bielsku-bialej-100-zdarzen-tylko-w-tym-roku,984175.html"/>
      </related>
    </article>
  </body>
</html>