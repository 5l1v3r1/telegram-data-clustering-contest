<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/glutenden-uzak-durun-21111929.html"/>
    <meta property="og:site_name" content="OdaTV"/>
    <meta property="article:published_time" content="2019-11-21T11:28:00+00:00"/>
    <meta property="og:title" content="Bu bir Saklı Seçilmişler haberidir... Emine Erdoğan: &quot;Glutenden uzak durun&quot; "/>
    <meta property="og:description" content="Emine Erdoğan, &quot;Özellikle glutenden uzak durmak, otizmli çocuklar üzerinde son derece olumlu etkiye sahip. Bununla beraber, sebze ve meyvelerin mevsiminde tüketilmesi, paketlenmiş ve işlenmiş yiyeceklerden uzak durulmasının da iyileştirici etkileri var&quot; dedi."/>
  </head>
  <body>
    <article>
      <h1>Bu bir Saklı Seçilmişler haberidir... Emine Erdoğan: "Glutenden uzak durun" </h1>
      <h2>Emine Erdoğan, "Özellikle glutenden uzak durmak, otizmli çocuklar üzerinde son derece olumlu etkiye sahip. Bununla beraber, sebze ve meyvelerin mevsiminde tüketilmesi, paketlenmiş ve işlenmiş yiyeceklerden uzak durulmasının da iyileştirici etkileri var" dedi.</h2>
      <address>
        <time datetime="2019-11-21T11:28:00+00:00">21 Nov 2019, 11:28</time>
      </address>
      <p>Cumhurbaşkanı Recep Tayyip Erdoğan'ın eşi Emine Erdoğan'ın himayesinde,<b> "Beslenmenin Otizm Üzerine Etkisi Projesi Tanıtım Toplantısı"</b> dün Selçuklu Kongre Merkezi'nde gerçekleştirildi.</p>
      <p>Otizmin görülme sıklığının günümüzde 68'de 1'e ulaştığını söyleyen Emine Erdoğan, <b>"Özellikle glutenden uzak durmak, otizmli çocuklar üzerinde son derece olumlu etkiye sahip. Bununla beraber, sebze ve meyvelerin mevsiminde tüketilmesi, paketlenmiş ve işlenmiş yiyeceklerden uzak durulmasının da iyileştirici etkileri var" </b>dedi.</p>
      <p>
        <b>"ACİLEN BİLGİLENMESİ LAZIM"</b>
      </p>
      <p>
        <b>Toplantıda konuşan Emine Erdoğan, özetle şunları söyledi:</b>
      </p>
      <p>
        <i>"Bu kadar sık rastlanan bir sendromun, ne olduğu hakkında bizlerin de, acilen bilgilenmesi lazım. Ailemizde ya da yakınlarımızda otizmli bir birey olmayabilir. Fakat otizmli bir bireyle karşılaştığımızda ona nasıl davranacağımızı ve onun davranışlarını nasıl okuyacağımızı hepimizin öğrenmesi gerekiyor. Eğer bu donanıma sahip olursak, otizmli çocukları olan ailelerle yakın temas halinde olduğumuzda, dayanışma becerimiz de kuvvetlenecektir.</i>
      </p>
      <p>
        <i>Amerika Hastalıkları Kontrol Etme ve Önleme Merkezi'nin 2012 verilerine göre, otizmin görülme sıklığı 88’de 1 idi. Günümüzde bu rakam, 68’de 1’e ulaşmıştır. Otizme tam olarak neyin sebep olduğu bilinmiyor olsa da, birçok faktörle ilişkilendirmeler mevcuttur. Bugün burada konuşacağımız yeme içme alışkanlıkları da, bu faktörlerin önemli bir parçasıdır. Bildiğiniz gibi otizmli çocukların yüzde 90’ında beslenme sorunları görülmektedir. Yapılan çalışmalar, doğru beslenmenin otizmin belirtilerini hafiflettiğini gösteriyor. Özellikle glutenden uzak durmak, otizmli çocuklar üzerinde son derece olumlu etkiye sahip. Bununla beraber, sebze ve meyvelerin mevsiminde tüketilmesi, paketlenmiş ve işlenmiş yiyeceklerden uzak durulmasının da iyileştirici etkileri var. Semptomlar hafifledikçe, otizmli çocukların olduğu kadar ailelerin de hayatları kolaylaşıyor. Bu da eğitimlerinin başarıya ulaşmasını sağlıyor. Bildiğiniz gibi otizmle savaşta en önemli araç, erken yaşta başlayan eğitimdir. Bu noktada, otizmli çocukları olan ailelerin, çok erken safhalardan başlayarak günlük hayatın tüm aşamalarında rehberlik almasının çok önemli olduğunu düşünüyorum. Yeme içme gibi basit olduğunu düşündüğümüz bir eylemin, otizmli çocuklar için ne denli zor olduğunu hepimiz biliyoruz. Yemekler konusunda gösterdikleri aşırı seçicilik, yeterli ve faydalı besinleri almalarının önünde bir engel. Dolayısıyla çocuklarımızın sıkıntılarını hafifletmek için yeni programları da geliştirmeliyiz. En önemlisi de bu programların her ailenin ulaşabileceği mesafede olmasını sağlamalıyız. Bu noktada Selçuklu Belediyemizin örnek çalışması SOBE, sayılarının artması gereken bir numunedir. Emek verenleri yürekten kutluyorum."</i>
      </p>
      <p>
        <b>"BESLENME ÜZERİNE YENİDEN DÜŞÜNMEMİZ LAZIM"</b>
      </p>
      <p>Emine Erdoğan sözlerini şöyle sürdürdü:</p>
      <p>
        <i>"Tıbbi beslenme yaklaşımlarının, otizmli bireylerde olumlu sonuçlar ortaya çıkarması bizlere başka mesajlar da veriyor. Yiyip içtiklerimizin hem bedensel hem de ruhsal sağlığımız üzerindeki etkileri herkes için geçerlidir. Bugün hepimizin yoğun bir toksin saldırısı altında yaşam mücadelesi verdiğimizi söylesek herhalde abartmış olmayız. Kullandığımız temizlik ürünlerinden, giydiğimiz kıyafetlere kadar temas halinde olduğumuz her şeyin muhtevasında maalesef yoğun kimyasallar mevcut. Bunun üzerine bir de bizlerin tüketici olarak, paketlenmiş ürünlere gösterdiğimiz rağbet sorunları ikiye katlıyor. İnsan tabiatına bu kadar aykırı ve suni yeme içme tarzlarının, elbette bazı sonuçları olması kaçınılmazdır. Halbuki biraz çaba gerektirse de, mevsimine göre beslenmek, yaşamı daha doğal bir eksene çekmek de mümkün. Bedenlerimiz sığınağımızdır. Bu sığınakları en yaşanabilir hale getirmek, önümüzdeki seçeneklerden sağlıklı olanları tercih etmekle mümkün olabilir. Bildiğiniz gibi, bugün insanlığın karşı karşıya kaldığı birçok hastalık, yaşam tarzından kaynaklanan ve önlenebilir hastalıklardır. Dolayısıyla beslenme, üzerinde yeniden düşünmemiz gereken ve hatta yeniden öğrenmemiz gereken bir hayat bilgisidir."</i>
      </p>
      <p>
        <b>SONER YALÇIN YAZMIŞTI</b>
      </p>
      <p>Öte yandan, Gazeteci-Yazar Soner Yalçın, gıda sektöründeki kirli ilişkileri ve küresel zehir tacirlerini kitabı <b>"Saklı Seçilmişler"</b>de kaleme almıştı. </p>
      <p>
        <b>Emine Erdoğan'ın da bahsettiği "gluten" ile ilgili Soner Yalçın, söz konusu kitabında şunları yazmıştı:</b>
      </p>
      <p>"Ekmekteki uyuşturucu Evrimin ana teorisi...</p>
      <p>Aynı zamanda, aynı mekanda canlıların birlikte verimleşmesi. Oysa...</p>
      <p>Genetiği değiştirilmiş organizmalar bir milyon yılda yapacakları evrimi, birkaç ayda yapıveriyor! Bu da... Sadece bitkiyi değil insan vücudunu da darmadağın ediyor. Evet:</p>
      <p>50 Meksika'da genetiği değiştirilen hibrit buğday atalarımızın binlerce yıldır tükettiğine benzemiyordu. Bu ekmeklik buğdayın görünümü buğdaydı. DNA'sına bakhğınızda artık o buğday değildi.</p>
      <p>En zararlı değişiklik, buğday proteini olan "gluten" üzerinde oluştu.</p>
      <p>Peki. "Gluten" nedir?</p>
      <p>Gluten dünyada en çok kullanılan katkı maddelerinden biri. Sadece işlenmiş gıda ürünlerinde değil kişisel bakım ürünlerinde bile karşımıza çıkar!</p>
      <p>Kıvam artırıcıdır. Peynirlerin, margarinlerin yumuşak yapısının korunmasını sağlar. Sosların ve et sularının topaklanmasını önler...</p>
      <p>Konumuz buğday...</p>
      <p>Buğdayda türe ve çevre şartlarına göre değişrnek üzere, yüzde 65-78 oranında karbonhidrat; yüzde 7-19 oranında protein; yüzde 1-3 oranında lipit; yüzde 1-3 oranında mineral; yüzde 8-15 oranında su var.</p>
      <p>Proteinlerin yüzde 9-10'unu "gluten", yüzde 2'sini "albümin", yüzde OSini "globülin"; ve karbonhidratların yüzde 0.5- 2Sunu "fruktan" oluşturuyor.</p>
      <p>Suda erimeyen, çok farklı ve kompleks buğday proteini olan gluten, tek bir molekül olmayıp iki ana protein grubunun bir araya gelmesiyle oluşur:</p>
      <p>Gluteninler ve gliadinler...</p>
      <p>Glutenin, hamurun elastikliği ve sertliğini ve dolayısıyla ekrneğin şeklini muhafaza etmesini sağlar. Ama mesele bu kadar basit değil...</p>
      <p>Yeni geliştirilen "cüce buğday" türü, vahşi ve saldırgan bir gluten yapısı meydana getirdi! İşte...</p>
      <p>Bunun öyle sağlık sorunlarına yol açtığı ortaya çıktı ki... Deniyor ki, "O yıllarda bunu bilen kimse yoktu!" Hadi canım sen de... Hep konuşuluyordu... Örneğin:</p>
      <p>"Sağlıklı yiyecek devrimini" başlatan ABD'li Rahip Sylvester Graham vejetaryendi. Beyaz unla ekmek yapılmasına karşıydı. Tanrı'nın buğdayın, sadece saflığı bozulmamış, doğal taneleri parçalanmamış bütün haliyle yenilmesini emrettiğini söyledi. Çare kepekli un idi. ("Graham ekmeği" ve "Graham gevreği" onun çabalarının ürünü!) </p>
      <p>Yani...</p>
      <p>Buğday üzerindeki değişimin insan sağlığı üstündeki etkisini araştırmak kimsenin "aklına" gelmemiş miydi? Öyle diyorlar. Yalan...</p>
      <p>Yazayım:</p>
      <p>Çölyak hastalığım duydunuz mu:</p>
      <p>İnce bağırsakta, buğday, arpa, çavdar ve yulaf gibi tahıllarda bulunan glutene karşı kronikleşen alerjik/ hassasiyettir.</p>
      <p>İlk defa 1953 yılında Hollandah Dr. K.W. Dicke, çölyak hastalığını tanımladı; ve buğdayın içindeki gluten ile ilişkisini gösterdi.</p>
      <p>O tarihe kadar çölyak dikkat çekmeyecek kadar az görülen hastalıktı. Şimdi çok görülmeye başlandı. Çünkü, yaratılan buğdayın, atalarımızın tükettiği buğday ile herhangi bir alakası yok! En basitinden bugün bizim yediğimiz buğday, atalarımızın tükettiğinden yüzlerce kat fazla gluten içeriyor.</p>
      <p>Son yıllarda çölyak hastalığının korkunç hızlı yayılan problem haline gelmesinin sebebi, "buğdayı ıslah etme" adı altında yapılan çalışmalar esnasında, buğdayın içindeki glutenin yapısal değişikliklere uğramasıdır.</p>
      <p>Genetiği değiştirilen buğday, vücudun gluten dayanıklılığını yok ediyor ve çölyak hastalığına sebep oluyor. Bu ise, hazımsızlık, iştahsızlık, saç kaybı, halsizlik, depresyon, baş ağrısı, kas spazmları, anemi, sebebi bilinmeyen vücut ağrıları, kısırlık, romatizmal hastalıklar, vitamin yetersizlikleri, vücut döküntüleri gibi semptomlara sebep oluyor.</p>
      <p>Çölyak hastalığı ya da "gluten intoleransı/ dayanıksızhğı" sadece buzdağının görünen yüzü. Bugün bilim insanları...</p>
      <p>Genetiğine müdahale edilmiş buğday yiyen insanoğlunun DNA' sında kimsenin öngöremeyeceği değişiklikler olabileceğini belirtiyor.</p>
      <p>Tehlikenin farkında mısınız? İki dilim buğday ekmeğinin, kan şekerini iki yemek kaşığı şekerden daha fazla yükseltebileceğinin farkında mısınız?</p>
      <p>Ara da bul Anadolu'nun kavılca buğdayını</p>
      <p>Çünkü: Atalarımızın buğday yetiştirmeyi ve öğütmeyi öğrendiği dünden bugüne aynı gluten çeşidini yiyerek gelmedik!</p>
      <p>Bugün yediğimiz tahıllar ile beslenme sistemimize binlerce yıl önce giren tahıllar arasında çok az benzerlik var. Mendel sayesinde melezIemeyle başladık, endüstriyel işlenmiş ürünlere kadar geldik.</p>
      <p>Gluten günümüz neslinin tütünüdür! Zehirdir."</p>
      <p>
        <b>Odatv.com</b>
      </p>
      <figure>
        <a href="https://www.odakitap.com/sakli-secilmisler-kitabi-soner-yalcin">
          <img src="https://odatv.com/images2/2019_11/2019_11_21/asdf8151.jpg"/>
        </a>
      </figure>
      <p><a href="https://twitter.com/share?ref_src=twsrc%5Etfw">Tweet<br/></a><br/>25,488 Bu habere tepkiniz: <br/> </p>
      <p> </p>
      <related>
        <h4>İLGİLİ HABERLER</h4>
        <a href="https://odatv.com/cocuklariniza-ne-icirdiginizi-gorun-26101949.html"/>
        <a href="https://odatv.com/emine-erdoganin-amcasi-sokaga-mi-atilacak-06111824.html"/>
        <a href="https://odatv.com/emine-erdogan-acilen-uretim-ve-tuketim-kulturumuzu-gozden-gecirmeliyiz-02111845.html"/>
        <a href="https://odatv.com/saraya-emine-erdogan-atamalari-09081827.html"/>
        <a href="https://odatv.com/emine-erdogan-kulliyede-ne-icirildiginin-farkinda-mi-22031824.html"/>
        <a href="https://odatv.com/cark-etti-0803161200.html"/>
        <a href="https://odatv.com/emine-erdoganin-kokteki-ilk-icraati-ne-oldu-0109141200.html"/>
        <a href="https://odatv.com/emine-erdogandan-papatyalara-20-bin-tl--1305111200.html"/>
        <a href="https://odatv.com/emine-hanim-nerede-2508101200.html"/>
        <a href="https://odatv.com/emine-hanim-nasil-bir-kadin--0405101200.html"/>
      </related>
    </article>
  </body>
</html>