<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904599/vanderhaeghe-niet-bang-voor-ontslag-voel-dat-bestuur-achter-mij-staat-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-21T11:15:00+00:00"/>
    <meta property="og:title" content="Vanderhaeghe vreest geen ontslag: &quot;Voel dat bestuur achter mij staat&quot;"/>
    <meta property="og:description" content="KV Kortrijk zit in zwaar weer, want met een 14 op 45 presteert het onder de verwachtingen. Yves Vanderhaeghe gelooft echter niet dat zijn stoel wankelt, zo vertelt hij in"/>
  </head>
  <body>
    <article>
      <h1>Vanderhaeghe vreest geen ontslag: "Voel dat bestuur achter mij staat"</h1>
      <address>
        <time datetime="2019-11-21T11:15:00+00:00">21 Nov 2019, 11:15</time>
      </address>
      <p>
        <b>KV Kortrijk zit in zwaar weer, want met een 14 op 45 presteert het onder de verwachtingen. Yves Vanderhaeghe gelooft echter niet dat zijn stoel wankelt, zo vertelt hij in <i>Sport/Voetbalmagazine.</i></b>
      </p>
      <p>"Ik voel dat het bestuur achter mij staat", aldus Vanderhaeghe. "Omdat, denk ik, die mensen weten hoe ik ermee bezig ben en hoe ik als persoon in elkaar zit. Omdat ze mijn drive kennen, omdat ik op elk moment beschikbaar ben en omdat ze zien hoe ik in de kleedkamer met de spelers omga. Na de wedstrijd tegen Waasland-Beveren sprak ik met een paar spelers en die zegden mij dat ook zij achter mij staan."</p>
      <p>Vanderhaeghe hoopt dat de selectie zal vechten voor hem. "Zelf maakte ik het alleszins nooit mee dat een hele groep zegt: 'We willen niet meer voor hem spelen, we verliezen met opzet.' Nooit in mijn carrière speelde ik zo’n wedstrijd. Het beste in omstandigheden als deze is dat iedereen wat strenger wordt voor zichzelf."</p>
      <p>De supporters zijn niet meer zo gewonnen voor Vanderhaeghe. "Als je vier keer na elkaar verliest, is het voor sommige supporters de fout van de trainer. Dat is uit ontgoocheling. Ik zou ook van alles kunnen beginnen roepen en mensen afbreken, maar ik denk niet dat we daar beter van zullen worden."</p>
      <aside>Lees meer<br/><a href="https://www.voetbalprimeur.be/nieuws/904166/-beroep-haalt-niets-uit-kortrijk-moet-maximumstraf-betalen-voor-provocatie-.html?itm_source=www.voetbalprimeur.be&amp;itm_medium=highlighted-content">'Beroep haalt niets uit: Kortrijk moet maximumstraf betalen voor provocatie'</a></aside>
    </article>
  </body>
</html>