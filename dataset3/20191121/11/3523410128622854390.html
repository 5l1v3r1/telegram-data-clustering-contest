<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641134/%D9%86%D8%B4%D8%B3%D8%AA%DB%8C-%D8%AC%D8%AF%DB%8C%D8%AF-%D9%85%DB%8C%D8%A7%D9%86-%DA%A9%DB%8C%D9%85-%D8%AC%D9%88%D9%86%DA%AF-%D8%A7%D9%88%D9%86-%D9%88-%D8%AA%D8%B1%D8%A7%D9%85%D9%BE-%D8%A8%D8%B1%DA%AF%D8%B2%D8%A7%D8%B1-%D9%86%D8%AE%D9%88%D8%A7%D9%87%D8%AF-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T11:36:00+00:00"/>
    <meta property="og:title" content="نشستی جدید میان کیم جونگ اون و ترامپ برگزار نخواهد شد"/>
    <meta property="og:description" content="معاون وزیر خارجه کره شمالی اعلام کرد تا زمانی که آمریکا سیاست خصمانه خود را کنار نگذارد، نشست جدیدی میان سران دو کشور صورت نخواهد گرفت."/>
  </head>
  <body>
    <article>
      <h1>
        <a href="https://www.bultannews.com/fa/news/641134/%D9%86%D8%B4%D8%B3%D8%AA%DB%8C-%D8%AC%D8%AF%DB%8C%D8%AF-%D9%85%DB%8C%D8%A7%D9%86-%DA%A9%DB%8C%D9%85-%D8%AC%D9%88%D9%86%DA%AF-%D8%A7%D9%88%D9%86-%D9%88-%D8%AA%D8%B1%D8%A7%D9%85%D9%BE-%D8%A8%D8%B1%DA%AF%D8%B2%D8%A7%D8%B1-%D9%86%D8%AE%D9%88%D8%A7%D9%87%D8%AF-%D8%B4%D8%AF">نشستی جدید میان کیم جونگ اون و ترامپ برگزار نخواهد شد</a>
      </h1>
      <h2>معاون وزیر خارجه کره شمالی اعلام کرد تا زمانی که آمریکا سیاست خصمانه خود را کنار نگذارد، نشست جدیدی میان سران دو کشور صورت نخواهد گرفت.</h2>
      <address><time datetime="2019-11-21T11:36:00+00:00">21 Nov 2019, 11:36</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از راشاتودی، معاون وزیر خارجه کره شمالی اعلام کرد تا زمانی که واشنگتن، سیاست‌های خصمانه خود را علیه پیونگ یانگ کنار نگذارد، محال است نشستی جدید میان کیم جونگ اون، رهبر این کشور و دونالد ترامپ، رئیس جمهور آمریکا برگزار شود.</p>
      <p>«چوی سون هویی» معاون وزیر خارجه کره شمالی، پس از گفت‌وگو با مقامات روسیه در مسکو گفت: ما می‌توانیم مسائل هسته‌ای را بار دیگر (با آمریکا) و پس از آنکه این کشور از سیاست‌های خصمانه خود علیه ما دست برداشت، مورد بررسی قرار دهیم.</p>
      <p>وی در ادامه افزود: پیونگ یانگ به دنبال برگزاری نشستی جدید میان کیم جونگ اون و ترامپ نیست.</p>
      <p>چون سون هویی، معاون وزیر خارجه کره شمالی برای شرکت در نخستین دور مذاکرات راهبردی میان روسیه و کره شمالی به مسکو سفر کرده است. طبق اعلام وزارت خارجه روسیه، وی در این سفر از سوی سرگئی لاوروف، وزیر خارجه روسیه مورد استقبال قرار گرفت و دو طرف در خصوص گسترش روابط دوجانبه و اوضاع در شبه جزیره کره و شمال شرقی آسیا به بحث و گفت‌وگو نشستند.</p>
      <p>همچنین «ولادیمیر تیتوف» معاون وزیر خارجه روسیه، با همتای کره‌ای خود برای بررسی اوضاع در شبه جزیره کره و مسائل دیگر بین المللی، در کنار بررسی سرعت ارتباطات سیاسی میان دو کشور، به بحث و گفت‌وگو نشستند.</p>
      <p>توافق در خصوص دور نخست گفت‌وگو‌های راهبردی میان مسکو و پیونگ یانگ در پی دیدار ولادیمیر پوتین، رئیس جمهور روسیه و کیم جونگ اون، رهبر کره شمالی در ولادی‌وستوک روسیه در ماه آوریل حاصل شد.</p>
    </article>
  </body>
</html>