<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/21/minoborony-na-donbasi-bojovyky-peremishhuyut-na-novi-pozytsiyi-ozbroyennya/"/>
    <meta property="og:site_name" content="Рубрика"/>
    <meta property="article:published_time" content="2019-11-21T11:34:53+00:00"/>
    <meta property="og:title" content="Міноборони: На Донбасі бойовики переміщують на нові позиції озброєння"/>
    <meta property="og:description" content="Із початку цієї доби (станом на 12:30 четверга) бойовики на Донбасі не відкривали вогонь, ніхто з українських військових не постраждав. Про це повідомив під час брифінгу у четвер спікер Міністерства оборони України полковник Максим Праута. Водночас він повідомив, що за інформацією Головного управління розвідки Міноборони України, командування збройних сил Росії вживає заходів для запобігання зниженню […]"/>
  </head>
  <body>
    <article>
      <h1>Міноборони: На Донбасі бойовики переміщують на нові позиції озброєння</h1>
      <address><time datetime="2019-11-21T11:34:53+00:00">21 Nov 2019, 11:34</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/11/2019-11-09T153231Z_1460487997_RC2R7D9HR4BD_RTRMADP_3_UKRAINE-CRISIS-WITHDRAWAL-860x580-c-1.jpg"/>
      </figure>
      <p>Фото Reuters<br/><b><b>Із початку цієї доби (станом на 12:30 четверга) бойовики на Донбасі не відкривали вогонь, ніхто з українських військових не постраждав.</b></b></p>
      <p>Про це повідомив під час<a href="https://ua.interfax.com.ua/news/general/626014.html"> брифінгу</a> у четвер спікер Міністерства оборони України полковник Максим Праута.</p>
      <p>Водночас він повідомив, що за інформацією Головного управління розвідки Міноборони України, командування збройних сил Росії вживає заходів для запобігання зниженню боєздатності передових підрозділів з’єднань і частин 1 (Донецьк) і 2 (Луганськ) АК ЗС РФ.</p>
      <p>“Зокрема, зросла інтенсивність тренувань із управління вогнем артилерійських розрахунків підрозділів, розміщених поблизу ділянок розведення сторін”, – пояснив він.</p>
      <p>Також спікер Міноборони наголосив, що в темний час доби таємно переміщується на нові позиції озброєння, яке підлягає відведенню від лінії розмежування, а в залишених окопах противник розміщує несправну техніку, евакуацію якої намагатиметься видати за виконання домовленостей стосовно її відведення. “Для того щоб приховати ці “махінації”, російське командування обмежило допуск представників ЗМІ до лінії розмежування під виглядом загрози обстрілу підрозділами об’єднаних сил”, – додав він.</p>
      <p> </p>
    </article>
  </body>
</html>