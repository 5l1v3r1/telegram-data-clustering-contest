<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/21/usefull/me-ayta-ta-pente-tips-tha-deixnete-panta-peripoiimeni/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-21T11:45:25+00:00"/>
    <meta property="og:title" content="Με αυτά τα πέντε tips θα δείχνετε πάντα περιποιημένη"/>
    <meta property="og:description" content="Με αυτά τα πέντε tips θα δείχνετε πάντα περιποιημένη"/>
  </head>
  <body>
    <article>
      <h6 class="kicker">Ομορφιά</h6>
      <h1>Με αυτά τα πέντε tips θα δείχνετε πάντα περιποιημένη</h1>
      <h2>Η άψογη εμφάνιση δε θέλει κόπο αλλά τρόπο</h2>
      <address><time datetime="2019-11-21T11:45:25+00:00">21 Nov 2019, 11:45</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Μπορεί όλες να θέλουμε να δείχνουμε περιποιημένες, πολλές φορές όμως ελλείψει χρόνου (ίσως και διάθεσης) παραμελούμε την εμφάνισή μας. Στον πολυάσχολο, ταραχώδη κόσμο μας, είναι πάρα πολύ εύκολο να ξεκινήσουμε την ημέρα μας γεμάτες άγχος και μέσα στη βιασύνη μας να ρίξουμε πάνω μας ό,τι βρούμε μπροστά μας και να φύγουμε από το σπίτι, χωρίς την παραμικρή προετοιμασία.</p>
      <p>Επειδή όμως η άψογη εμφάνιση δε θέλει κόπο αλλά τρόπο, ρίξτε μια ματιά στα 5 παρακάτω tips που μπορούν να σας κάνουν να δείχνετε συνέχεια περιποιημένη.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <h3>1. Μην παραμελείτε τα νύχια σας</h3>
      <figure>
        <embed-post data-src="https://www.instagram.com/p/B3pDFkdAQ-o" data-service="Instagram"/>
      </figure>
      <p>Τα περιποιημένα νύχια είναι βασική προϋπόθεση για μια προσεγμένη εμφάνιση. Απαλλαγείτε από τα ενοχλητικά πετσάκια και τις παρανυχίδες είτε μόνη σας είτε σε κάποιο nail studio. Δε χρειάζεται τα νύχια σας να είναι βαμμένα για να δείχνουν όμορφα, αν όμως αποφασίσετε να τα βάψετε, φροντίστε να ανανεώνετε το χρώμα τους και να μην τα αφήνετε ξεφλουδισμένα ή μισοβαμμένα.</p>
      <h3>2. Επενδύστε στα αξεσουάρ</h3>
      <figure>
        <embed-post data-src="https://www.instagram.com/p/B4qHpY9lm3o" data-service="Instagram"/>
      </figure>
      <p>Ακόμη και το πιο απλό σύνολο μπορεί να δείξει εντυπωσιακό με μερικά αξεσουάρ. Φυσικά δε χρειάζεται να ξοδέψετε μια μικρή περιουσία προκειμένου να εμπλουτίσετε τη συλλογή κοσμημάτων σας. Τα χρυσά αξεσουάρ που τα τελευταία χρόνια αποτελούν τεράστια τάση της μόδας, είναι διαθέσιμα στη faux εκδοχή τους. Ένα ζευγάρι σκουλαρίκια, μερικά δαχτυλίδια και ένα κολιέ θα σας κάνουν να δείχνετε περιποιημένη καθ’ όλη τη διάρκεια της ημέρας.</p>
      <h3>3. Βρείτε το χτένισμα που σας κολακεύει</h3>
      <figure>
        <embed-post data-src="https://www.instagram.com/p/B1e4Lnqn-Js" data-service="Instagram"/>
      </figure>
      <p>Μπορεί η μαμά σας να έπρεπε να κλείσει ραντεβού στο κομμωτήριο για να πετύχει το χτένισμα που ήθελε, όμως πλέον τα πράγματα έχουν αλλάξει και πιθανότατα έχετε στο σπίτι σας κάποια εργαλεία styling. Επειδή όμως η θερμότητα από τα εργαλεία αυτά τείνει να καταστρέφει την τρίχα, προσπαθήστε να τα αποφεύγετε και βρείτε ένα απλό χτένισμα που να σας βολεύει και να αναδεικνύει το πρόσωπό σας. Μια εξαιρετική επιλογή είναι το σινιόν, το οποίο αν και δείχνει περίπλοκο, στην πραγματικότητα είναι ό,τι πιο απλό μπορείτε να κάνετε. Πώς θα το φτιάξετε: δημιουργήστε μία χωρίστρα στο πλάι ή στη μέση και χτενίστε ομοιόμορφα τα μαλλιά με φορά προς τον αυχένα. Πιάστε τα με ένα λαστιχάκι, κάνοντας ένα σινιόν. Tα μαλλιά που περισσεύουν, στρίψτε τα με τα δάχτυλά σας και στερεώστε με φουρκέτες.</p>
      <h3>4. Αφιερώστε λίγα λεπτά για το μακιγιάζ σας</h3>
      <p>Κάθε γυναίκα γνωρίζει τις ιδιαίτερες ανάγκες της επιδερμίδας της. Αν η επιδερμίδα σας έχει ατέλειες, εφαρμόστε μια βάση ώστε να πετύχετε ομοιογενές αποτέλεσμα, καλύψτε τους μαύρους κύκλους με κονσίλερ, τονίστε φυσικά τα φρύδια σας με ένα μολύβι και φορέστε το αγαπημένο σας κραγιόν. Δε χρειάζεται να περάσετε ώρες μπροστά από τον καθρέφτη σας για να δημιουργήσετε ένα μακιγιάζ που θα σας κάνει να δείχνετε και να αισθάνεστε όμορφη.</p>
      <h3>5. Αναβαθμίστε το outfit σας με ένα σακάκι</h3>
      <figure>
        <embed-post data-src="https://www.instagram.com/p/B3sEs--h_fi" data-service="Instagram"/>
      </figure>
      <p>Κι όμως, ένα σακάκι αρκεί για να κάνει τη διαφορά και να σας χαρίσει αυτόματα έξτρα πόντους στυλ. Μπορείτε να το φορέσετε ακόμη και με το τζιν και τα αθλητικά σας παπούτσια.</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>