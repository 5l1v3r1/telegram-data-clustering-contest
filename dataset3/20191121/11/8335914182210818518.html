<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/otrova-sreshtu-grizachi-ubila-9-godishnoto-dete-v-kardam-6102375"/>
    <meta property="og:site_name" content="Vesti"/>
    <meta property="article:published_time" content="2019-11-21T11:01:00+00:00"/>
    <meta property="og:title" content="Отрова срещу гризачи може да е убила 9-годишното дете в Кардам"/>
    <meta property="og:description" content="Причината за смъртта е свързана и с недобрите битови условия, поясни главният прокурор"/>
  </head>
  <body>
    <article>
      <h1>Отрова срещу гризачи може да е убила 9-годишното дете в Кардам</h1>
      <h2>Причината за смъртта е свързана и с недобрите битови условия, поясни главният прокурор</h2>
      <address><time datetime="2019-11-21T11:01:00+00:00">21 Nov 2019, 11:01</time> by <a rel="author">Николай Киров</a></address>
      <p>Отравяне със силна промишлена отрова, поставена срещу гризачи в стената на стаята, в която е спяло семейството, където почина 9-годишно момче, е основната версия, по която работят разследващите на трагедията в Кардам.</p>
      <p>Това съобщи пред журналисти главният прокурор Сотир Цацаров.</p>
      <p>
        <b>
          <a href="https://www.vesti.bg/bulgaria/cacarov-zaosnovnata-versiia-za-kardam.-arestuvan-li-e-diadoto-6101615">Цацаров за основната версия за Кардам. Арестуван ли е дядото?  </a>
        </b>
      </p>
      <p>9-годишния Стефан почина в болница, а две от сестрите му пък бяха приети в много тежко състояние с натравяне.</p>
      <p>„Ако трябва да обясня причината, тя е резултат на 3 готови експертизи - съдебно-химическа, токсикологична и съдебномедицинска. Няма да правя каквито и да е изводи относно евентуална наказателна отговорност, тъй като това е решение, което в близките дни ще вземат колегите от съответната прокуратура”, обясни Цацаров.</p>
      <p>Той допълни, че всички са станали свидетели на недобрите битови условия на семейството.</p>
      <p>Причината за смъртта е свързана и с тези недобри битови условия, поясни главният прокурор.</p>
      <p>
        <a href="https://www.vesti.bg/bulgaria/natroveni-deca-edno-pochina-drugo-se-bori-za-zhivota-si-6101402">Натровени деца, едно почина, друго се бори за живота си</a>
      </p>
      <p>От жилищните помещения на семейството са иззети от отвори в стената химически препарати с изключително силно действие, които се използват с промишлени цели за борба с вредители. Основната версия, по която се работи е, че тези препарати в конкретния случай са били използвани за евентуалното унищожаване на гризачи в самото помещение.</p>
      <p>Токсичните химикали са били поставени в отвори в стената, замазани с кал, в изключителна близост до леглото на детето, поясни Цацаров. Една от водещите версии на разследващите е, че момчето е вдишало от изпаренията на силните родентициди.</p>
      <p>
        <b>
          <i>Следете ни навсякъде и по всяко време с мобилното приложение на Vesti.bg. Можете да го изтеглите от <a href="https://play.google.com/store/apps/details?id=bg.vesti">Google Play </a>и <a href="https://itunes.apple.com/mk/app/vesti-bg/id495932400">AppStore</a>.</i>
        </b>
      </p>
      <p><b><i>За още любопитни новини от Vesti.bg последвайте страницата ни в <a href="https://www.instagram.com/vesti.bg_/">Instagram</a>.</i></b>     </p>
      <related>
        <h4>По темата</h4>
        <a href="https://www.vesti.bg/bulgaria/kakvo-dovede-do-smyrtta-na-9-godishnoto-dete-v-kardam-6101424"/>
        <a href="https://www.vesti.bg/bulgaria/lekari-s-dve-versii-za-smyrtta-na-momcheto-ot-kardam-6101506"/>
        <a href="https://www.vesti.bg/bulgaria/spasitelna-pomosht-za-natrovenite-deca-v-kardam-6101561"/>
      </related>
    </article>
  </body>
</html>