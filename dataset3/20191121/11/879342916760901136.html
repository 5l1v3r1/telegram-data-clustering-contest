<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/21/novyna/finansy/minsoczpolityky-sprostuvaly-povidomlennya-pro-prypynennya-vyplat-likarnyanyx"/>
    <meta property="og:site_name" content="Слово і Діло"/>
    <meta property="article:published_time" content="2019-11-21T11:55:45+00:00"/>
    <meta property="og:title" content="У Мінсоцполітики спростували повідомлення про припинення виплат лікарняних"/>
    <meta property="og:description" content="Мінсоцполітики спростувало інформацію про те, що Фонд соціального страхування України припинить виплати лікарняних і допомоги у зв’язку із вагітністю і пологами."/>
  </head>
  <body>
    <article>
      <h1>У Мінсоцполітики спростували повідомлення про припинення виплат лікарняних</h1>
      <address>
        <time datetime="2019-11-21T11:55:45+00:00">21 Nov 2019, 11:55</time>
      </address>
      <p>
        <b>Міністерство соціальної політики України спростувало інформацію про те, що Фонд соціального страхування України припинить виплати лікарняних і допомоги у зв’язку із вагітністю і пологами.</b>
      </p>
      <p>«<i>У медіа поширили інформацію про нібито призупинення фінансування виплат лікарняних у зв’язку з вагітністю та пологами тощо Фондом соціального страхування України. Повідомляємо, що це не відповідає дійсності. Станом на сьогодні залишки на рахунку фонду становлять 429,4 млн грн, що є достатнім для проведення необхідних виплат у поточному місяці. Більше того, надходження до фонду формуються щодня зі сплати єдиного соціального внеску роботодавцями</i>», – йдеться в заяві, оприлюдненій пресслужбою міністерства.</p>
      <p>У Мінсоцполітики повідомляють, що керівник фонду Євген Баженков, якого минулого тижня Печерський суд Києва відновив на посаді, а державний реєстратор зареєстрував того самого дня до отримання повного тексту судового рішення, призупинив виплати.</p>
      <p>18 листопада Мінсоцполітики звернулося до Міністерства юстиції з проханням скасувати дії державного реєстратора щодо реєстрації Баженкова як директора виконавчої дирекції фонду. У міністерстві також сподіваються, що відповідні органи, які мають встановити правомірність відновлення Баженкова на посаді, ухвалять об'єктивне та справедливе рішення.</p>
      <p>«<i>Мінсоцполітики докладе всіх зусиль для якнайшвидшого вирішення ситуації і гарантує відновлення виплат. Для цього уряд затвердив склад урядової сторони правління фонду, щоб перевести роботу фонду в правове поле й уникнути таких маніпуляцій</i>», - зазначено в заяві.</p>
      <p>Нагадаємо, ВР пропонує <a href="https://www.slovoidilo.ua/promise/66694.html">дозволити чоловікам брати оплачувану декрет</a>.</p>
      <p>Раніше мінстр Кабміну Дмитро <a href="https://www.slovoidilo.ua/promise/66694.html">Дубілет пообіцяв найближчим часом запустити проєкт «Електронні лікарняні»</a>.</p>
      <related>
        <h4>Читайте також</h4>
        <a href="https://www.slovoidilo.ua/2019/11/14/pogljad/ekonomika/perevirka-subsydiantiv-ne-tak-mexanizmom-vyplat-ukrayini"/>
      </related>
    </article>
  </body>
</html>