<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2580173/skazala-pin-kod-vid-kartki-abi-kupiv-alkogolu-ternopolanin-obikrav-svou-z-znajomu"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-21T11:07:00+00:00"/>
    <meta property="og:title" content="Сказала пін-код від картки, аби купив алкоголю: тернополянин обікрав свою ж знайому"/>
    <meta property="og:description" content="Чоловік знімав гроші з картки"/>
  </head>
  <body>
    <article>
      <h1>Сказала пін-код від картки, аби купив алкоголю: тернополянин обікрав свою ж знайому</h1>
      <address><time datetime="2019-11-21T11:07:00+00:00">21 Nov 2019, 11:07</time> by <a rel="author">Андрій Вацик</a></address>
      <p>
        <i>Тернополянка сама віддала знайомому свою банківську картку, щоб купив алкоголю, але "друг" періодично знімав кошти для власних потреб.</i>
      </p>
      <p>Оперативники карного розшуку задокументували факти крадіжок грошей з банківської картки до яких причетний 34-річний житель обласного центру. Жертвою крадія стала його знайома. Як встановили поліцейські, зловмисник часто гостював у 32-річної тернополянки.</p>
      <p>Чоловік та жінка разом випивали. Котрогось дня господиня, аби докупити алкоголю, дала гостеві картку, сказавши пін-код. Наступні рази, а тривало це протягом кількох тижнів, зловмисник самовільно використовував чужий електронний гаманець. Загалом викрав 12500 гривень.</p>
      <p>Відомості за даним фактом внесено до Єдиного реєстру досудових розслідувань і кваліфіковано частиною 2 статті 185 ККУ. Вирішується питання про оголошення підозри та обрання крадієві міри запобіжного заходу.</p>
    </article>
  </body>
</html>