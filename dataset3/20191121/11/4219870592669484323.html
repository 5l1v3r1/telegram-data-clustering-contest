<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/planeta.300.html:831508-Ministar-Krsticevic-se-izvinio-zbog-svercera-oruzja-u-hrvatskoj-vojsci"/>
    <meta property="og:site_name" content="Вечерње новости"/>
    <meta property="article:published_time" content="2019-11-21T11:27:00+00:00"/>
    <meta property="og:title" content="Ministar Krstičević se izvinio zbog švercera oružja u hrvatskoj vojsci"/>
    <meta property="og:description" content="Trojica pilota iz baze zemunik kraj Zadra su sada pod istragom civilne i vojne policije"/>
  </head>
  <body>
    <article>
      <h1>Ministar Krstičević se izvinio zbog švercera oružja u hrvatskoj vojsci</h1>
      <address><time datetime="2019-11-21T11:27:00+00:00">21 Nov 2019, 11:27</time> by <a rel="author">Tanjug</a></address>
      <p>
        <b>Trojica pilota iz baze zemunik kraj Zadra su sada pod istragom civilne i vojne policije</b>
      </p>
      <p>Ministar odbrane, Damir Krstičević, izvinio se danas građanima u, kako je rekao, ime cele Hrvatske vojske zbog trojice pilota Hrvatskog ratnog vazduhoplovstva iz vojne baze u Zemuniku, koji su vojnim helikopterom prevozili švercera oružja preobučenog u pilotsku uniformu.</p>
      <p>Ovu skandalaznu informaciju objavio je Dnevnik Nove tv i to u danu kada je u Hrvatskoj počeo prvi dan Izbornog kongresa Evropske narodne partije (EPP), kojem su prisustvovali najviši žvanici evroskih država i EU.</p>
      <p>Trojica pilota su sada pod istragom civilne i vojne policije, a Krstičević, uz izvinjenje kažeda to nisu vrednosti, kako je naveo, "pobedničke Hrvatske vojske". "Hrvatski vojnik puno je puta dokazao svoje vrednosti i sposobnosti", rekao je Krstičević za zagrebačku N1 tv.</p>
      <related>
        <a href="http://www.novosti.rs/vesti/planeta.300.html:831282-Istrazivanje-pokazalo-Hrvati-su-krajnje-nesrecni-ljudi-FOTO"/>
      </related>
      <p>"Ovo nije Hrvatska vojska, ovo su izolovani slučajevi. Hrvatska vojska će pobediti ovu situaciju i ovakve ljude ćemo isterati iz sistema", rekao je Krstičević, koji je osnovao Komisiju koja će, kako se navodi, analizirati ovu situaciju i predložiti mere za "obračun" s ovakvim situacijama.</p>
      <p>"Žao mi je, izvinjenje svima", poručio je Krstičević.</p>
      <p>A na pitanje kako je reagovao na ovaj slučaj, Krstičević je rekao da su hrvatski piloti "sjajni dečki", što su, kako je rekao pokazali i u domovinskom ratu.</p>
      <p>"Bićemo čvrsti u sankcioniranju ovog slučaja. Kazna mora biti na nivou", rekao je ministar.</p>
      <related>
        <h4>Srodne vesti</h4>
        <a href="http://www.novosti.rs/vesti/planeta.300.html:827459-Hrvatska-vojska-se-pojacava-Od-Amerikanaca-kupuju-cuvene-helikoptere"/>
        <a href="http://www.novosti.rs/vesti/planeta.300.html:821471-Crnogorac-s-laznim-srpskim-pasosem-uhapsen-zbog-sverca-oruzja"/>
        <a href="http://www.novosti.rs/vesti/planeta.300.html:816554-DRAMA-NA-NEBU-Hrvatski-Mig-presreo-ukrajinski-putnicki-avion"/>
        <a href="http://www.novosti.rs/vesti/planeta.300.html:815897-PLENKOVICEV-SAVETNIK-OTKRIO-Cilj-hrvatske-vlade-je-kupovina-12-borbenih-aviona"/>
      </related>
    </article>
  </body>
</html>