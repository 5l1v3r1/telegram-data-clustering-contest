<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1836999-na-sumschini-pid-chas-pozhezhi-v-budinku-zaginuli-dvoye-cholovikiv"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T11:14:00+00:00"/>
    <meta property="og:title" content="На Сумщині під час пожежі в будинку загинули двоє чоловіків"/>
    <meta property="og:description" content="КИЇВ. 21 листопада. УНН. У селищі Чаплищі на Сумщині під час гасіння пожежі у житловому будинку рятувальники виявили тіла двох чоловіків. Про це повідомляє …"/>
  </head>
  <body>
    <article>
      <h1>На Сумщині під час пожежі в будинку загинули двоє чоловіків</h1>
      <address><time datetime="2019-11-21T11:14:00+00:00">21 Nov 2019, 11:14</time> by <a rel="author">Антоніна Карташева</a></address>
      <p><b>КИЇВ. 21 листопада. УНН.</b> У селищі Чаплищі на Сумщині під час гасіння пожежі у житловому будинку рятувальники виявили тіла двох чоловіків. Про це повідомляє <b>УНН</b> із посиланням на пресслужбу ГУ ДСНС України у Сумській області.</p>
      <p>"20 листопада о 23:50, на лінію екстреного виклику 101, надійшло повідомлення про загоряння житлового будинку по вул. Присеймівська в селищі Чаплищі Путивльського району", – йдеться в повідомленні.</p>
      <p>Встановлено, що будинок повністю охоплено вогнем, відбулось часткове руйнування конструкцій покрівлі. Утворилась загроза подальшого поширення вогню на поруч розташовану господарчу споруду та сусідський житловий будинок.</p>
      <p>Під час ліквідації пожежі у будинку вогнеборці виявили тіла двох людей. О 00:36 пожежним вдалось локалізувати загоряння. Та щоб повністю його приборкати довелось використати майже 30 т води. О 05:05 пожежу ліквідували.</p>
      <p>Загиблими виявились - господар будинку 1949 року народження та його товариш 1987 року народження. Причину загоряння наразі встановлюють правоохоронці.</p>
      <p>Нагадаємо, у Черкаській області, у селі Медведівка, в результаті <a href="https://www.unn.com.ua/uk/news/1836554-u-cherkaskiy-oblasti-pid-chas-pozhezhi-zaginuli-dvoye-ditey-sche-odne-nemovlya-gospitalizuvali?fbclid=IwAR1lvdcdJkcdyAhR6yUteEG678FGMpRxkmxxU1iFT-1_KRGqFj1F7x81IIg">пожежі в житловому будинку</a> загинуло двоє дітей, ще одна госпіталізована до лікарні.</p>
      <figure>
        <iframe src="https://www.youtube.com/embed/AuR8tXy0U58" width="556" height="310" data-service="Youtube" scrolling="no"/>
      </figure>
    </article>
  </body>
</html>