<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/omorfi-kai-epoikodomitiki-i-ekdromi-tis-scholis-olumpiakou-rethumnou.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-21T11:56:00+00:00"/>
    <meta property="og:title" content="Όμορφη και εποικοδομητική η εκδρομή της Σχολής Ολυμπιακού Ρεθύμνου"/>
    <meta property="og:description" content="ΣΥΝΑΝΤΗΣΗ ΜΕ ΠΕΔΡΟ ΜΑΡΤΙΝΣ, ΑΛΛΑ ΚΑΙ ΠΑΡΑΚΟΛΟΥΘΗΣΗ ΤΟΥ ΑΓΩΝΑ ΜΕ ΑΤΡΟΜΗΤΟ ΣΤΟ «Γ. ΚΑΡΑΙΣΚΑΚΗΣ»"/>
  </head>
  <body>
    <article>
      <h1>Όμορφη και εποικοδομητική η εκδρομή της Σχολής Ολυμπιακού Ρεθύμνου</h1>
      <address>
        <time datetime="2019-11-21T11:56:00+00:00">21 Nov 2019, 11:56</time>
      </address>
      <p>ΣΥΝΑΝΤΗΣΗ ΜΕ ΠΕΔΡΟ ΜΑΡΤΙΝΣ, ΑΛΛΑ ΚΑΙ ΠΑΡΑΚΟΛΟΥΘΗΣΗ ΤΟΥ ΑΓΩΝΑ ΜΕ ΑΤΡΟΜΗΤΟ ΣΤΟ «Γ. ΚΑΡΑΙΣΚΑΚΗΣ»</p>
      <slideshow>
        <figure>
          <img src="https://goodnet.gr/files/goodnet/Nikos_Tzanidakis/21-11/Sxoli_Olympiakou_Rethymnou_ekdromi_Athina1.jpg"/>
        </figure>
        <figure>
          <img src="https://goodnet.gr/files/goodnet/Nikos_Tzanidakis/21-11/Sxoli_Olympiakou_Rethymnou_ekdromi_Athina2.jpg"/>
        </figure>
        <figure>
          <img src="https://goodnet.gr/files/goodnet/Nikos_Tzanidakis/21-11/Sxoli_Olympiakou_Rethymnou_ekdromi_Athina5.jpg"/>
        </figure>
        <figure>
          <img src="https://goodnet.gr/files/goodnet/Nikos_Tzanidakis/21-11/Sxoli_Olympiakou_Rethymnou_ekdromi_Athina6.jpg"/>
        </figure>
      </slideshow>
      <p>Την ευκαιρία για συλλογή πολύτιμων εμπειριών και δημιουργία όμορφων παραστάσεων είχαν μικροί ποδοσφαιριστές της Σχολής Ποδοσφαίρου Ολυμπιακού Πειραιώς που εδρεύει στο Ρέθυμνο. Το προηγούμενο διάστημα (8-11 Νοεμβρίου) οι μικροί «ερυθρόλευκοι» του Ρεθύμνου βρέθηκαν στην Αθήνα περνώντας μοναδικές στιγμές ψυχαγωγίας, ενημέρωσης και διασκέδασης. Η καθιερωμένη εκδρομή έγινε από την Σχολή Ποδοσφαίρου Ολυμπιακού Ρεθύμνου, με τα μέλη της να βρίσκονται και στο «<b>Γ. Καραϊσκάκης</b>» για να παρακολουθήσουν την αναμέτρηση του Ολυμπιακού με τον Ατρόμητο για την Super League1. Κάποια εξ’ αυτών είχαν την ευκαιρία να πατήσουν και χορτάρι, συνοδεύοντας τους παίκτες των δύο ομάδων κατά την είσοδο τους στον αγωνιστικό χώρο.</p>
      <p>Μάλιστα τα παιδιά και οι προπονητές δέχθηκαν μια ευχάριστη έκπληξη στο προπονητικό κέντρο του Ολυμπιακού στου Ρέντη καθώς συνάντησαν τον <b>Πέδρο Μαρτίνς</b>, όπου και πέρασε αρκετή ώρα μαζί τους, συμβουλεύοντας τους και βγάζοντας φωτογραφίες μαζί τους.</p>
      <p>«<i>Ήταν μια ακόμα υπέροχη εκδρομή στο σπίτι του Ολυμπιακού  γεμάτη όμορφες στιγμές, με παιδικά χαμόγελα που έκρυβαν λαχτάρα, ανυπομονησία, διάθεση, κέφι και τόσα ακόμα συναισθήματα. </i></p>
      <p>
        <i>Τους υποσχόμαστε ότι θα έρθουν ακόμη καλύτερα... </i>
      </p>
      <p>
        <i>Ευχαριστούμε τους γονείς που ήταν δίπλα μας σε αυτό το ταξίδι και μας εμπιστεύτηκαν.</i>
      </p>
      <p><i>Τέλος ευχαριστούμε την Οικογένεια του Ολυμπιακού για όλες αυτές τις παροχές που μας προσέφερε</i>», σημειώνει με ανακοίνωση της η διοίκηση της Σχολής Ποδοσφαίρου Ολυμπιακού Πειραιώς που εδρεύει στο Ρέθυμνο. </p>
      <p>Γ.Σ.</p>
    </article>
  </body>
</html>