<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/spravu-pfk-sumy-ta-sevidova-shhodo-dogovirnyh-matchiv-pereglyanut-u-kdk-uaf/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-21T11:40:00+00:00"/>
    <meta property="og:title" content="Справу ПФК «Суми» та Севідова щодо договірних матчів переглянуть у КДК УАФ"/>
    <meta property="og:description" content="Контрольно-дисциплінарний комітет перегляне покарання футболістів і функціонерів."/>
  </head>
  <body>
    <article>
      <h1>Справу ПФК «Суми» та Севідова щодо договірних матчів переглянуть у КДК УАФ</h1>
      <address><time datetime="2019-11-21T11:40:00+00:00">21 Nov 2019, 11:40</time> by <a rel="author">Сергій Гумен</a></address>
      <p>Контрольно-дисциплінарний комітет перегляне покарання футболістів і функціонерів.</p>
      <figure>
        <img src="https://i0.wp.com/bookmaker-ratings.com.ua/wp-content/uploads/sites/6/2019/11/novyny-2-1.png?w=800&amp;ssl=1"/>
        <figcaption>Справу ПФК «Суми» та Севідова щодо договірних матчів переглянуть у КДК УАФ</figcaption>
      </figure>
      <p>За інформацією <a href="https://sportarena.com/">Sport Arena</a>, сьогодні, 21 листопала, КДК УАФ почне повторний розгляд справи ПФК «Суми». Нещодавно цю справу повернув у комітет на повторний розгляд Апеляційний комітет УАФ.</p>
      <p>Нагадаємо, що мова йдеться про рішення КДК УАФ від 11 квітня 2019 року, коли «Суми» були позбавлені професійного статусу за участь у договірних матчах, а ряд гравців і функціонерів клубу понесли дисциплінарне покарання. Зазначимо, що рішення не вступило в силу і було оскаржене в Апеляційному комітеті.</p>
      <p>Апеляційний комітет УАФ відправив справу назад в КДК на повторний розгляд без винесення рішення. Інформація про перемогу «Сум» в даній апеляції не є коректною.</p>
      <p>Первинним рішенням Контрольно-дисциплінарного комітету довічну дискваліфікацію на заняття футбольної діяльністю отримали: президент клубу Ростислав Козар, помічник головного тренера Олександр Мартюк, футболісти Єгор Луговий, Олег Давидов, Тарас Дурай і Сергій Гаращенков.</p>
      <p>Заборону на заняття футбольної діяльністю на один рік отримали футболісти: Давид Кохия, Артем Козлов, Артем Штанько, Дмитро Богачов, Іраклій Циколія, Владислав Шарай, Ярослав Рафальський. Заборону на заняття футбольною діяльністю на півроку отримав Микола Вечурко.</p>
      <p>Додамо, що екс-наставник «Маріуполя» Олександр Севідов, який займав у «Сумах» посаду консультанта тренерського штабу, тоді уникнув покарання.</p>
      <p>Контрольно-дисциплінарний комітет ще раз розгляне обставини справи та перегляне вердикти футболістам і функціонерам ПФК «Суми».</p>
      <related>
        <a href="https://bookmaker-ratings.com.ua/bukmekery-proponuyut-vgadaty-supernyka-zbirnoyi-ukrayiny-na-yevro-2020-iz-tret-ogo-koshyka/"/>
      </related>
      <related>
        <a href="https://bookmaker-ratings.com.ua/uikend-tur-vid-pin-up/"/>
      </related>
      <related>
        <h4>Схожі записи</h4>
        <a href="https://bookmaker-ratings.com.ua/u-verhovnij-radi-nazvaly-terminy-pryjnyattya-zakonu-pro-gral-nyj-biznes/"/>
        <a href="https://bookmaker-ratings.com.ua/manchester-siti-chelsi-stavky-prognozy-i-koefitsiyenty-bukmekeriv-na-match-23-lystopada-2019-roku/"/>
        <a href="https://bookmaker-ratings.com.ua/bukmekery-proponuyut-vgadaty-supernyka-zbirnoyi-ukrayiny-na-yevro-2020-iz-tret-ogo-koshyka/"/>
      </related>
    </article>
  </body>
</html>