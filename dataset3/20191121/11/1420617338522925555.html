<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/pomezia-lavori-di-manutenzione-straordinaria-zuccala-riasfaltiamo-oltre-10-km-di-strade.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-21T11:31:00+00:00"/>
    <meta property="og:title" content="Pomezia, lavori di manutenzione straordinaria. Zuccalà: ‘Riasfaltiamo oltre 10 km di strade’"/>
    <meta property="og:description" content="Partiranno nel corso della prossima settimana (salvo condizioni meteorologiche avverse) i lavori di manutenzione straordinaria per il rifacimento del manto stradale delle vie di Pomezia e Torvaianica più ammalorate. I lavori interesseranno: – via Danimarca – lungomare delle Meduse – via di Torvaianica Alta – via delle Orchidee – via Castagnetta – via Fratelli Bandiera […]"/>
  </head>
  <body>
    <article>
      <h1>Pomezia, lavori di manutenzione straordinaria. Zuccalà: ‘Riasfaltiamo oltre 10 km di strade’</h1>
      <address><time datetime="2019-11-21T11:31:00+00:00">21 Nov 2019, 11:31</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/rifacimento-stradale-pomezia.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Partiranno nel corso della prossima settimana (salvo condizioni meteorologiche avverse) i lavori di manutenzione straordinaria per il rifacimento del manto stradale delle vie di Pomezia e Torvaianica più ammalorate. I lavori interesseranno:</p>
      <p>– via Danimarca</p>
      <p>– lungomare delle Meduse</p>
      <p>– via di Torvaianica Alta</p>
      <p>– via delle Orchidee</p>
      <p>– via Castagnetta</p>
      <p>– via Fratelli Bandiera</p>
      <p>– via Virgilio</p>
      <p>– via Cavour</p>
      <p>– piazza San Benedetto da Norcia</p>
      <p>“Un intervento importante – spiega l’Assessore Federica Castagnacci – interamente finanziato con fondi comunali per un costo di circa 500mila euro netti, che va ad aggiungersi ai cantieri già aperti ieri mattina a Pomezia centro per il rifacimento completo di via Confalonieri e via Filippo Re. Lavori, questi ultimi, frutto dell’accordo con SNAM Rete Gas in compensazione per gli scavi realizzati nei mesi scorsi”.</p>
      <p>Prossima anche l’opera di realizzazione della pista ciclabile in via Varrone, via Augusto Imperatore, via Martiri delle Foibe e via Romualdi, che, nell’ambito del Piano Nazionale di Sicurezza Stradale cofinanziato dalla Regione Lazio, consentirà il rifacimento del manto stradale nelle vie interessate dal cantiere. In corso invece i lavori su via Campobello, che si concluderanno anch’essi con la riasfaltatura completa dell’arteria stradale. Anche questo intervento è cofinanziato con quota parte di fondi comunali.</p>
      <p>“Lavori straordinari sulle strade della nostra Città – dichiara il Sindaco Adriano Zuccalà –. Oltre 10 km di vie comunali completamente nuove e più sicure. Un investimento importante per la sicurezza di automobilisti, ciclisti e pedoni che, come ho avuto modo di dire nel corso della giornata sulla sicurezza stradale, è una delle priorità di questa Amministrazione”.</p>
      <p>I lavori seguiranno un cronoprogramma definito che verrà puntualmente comunicato alla cittadinanza al fine di evitare il più possibile i disagi al traffico in Città.</p>
      <p>​</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/pomezia-lavori-di-manutenzione-straordinaria-zuccala-riasfaltiamo-oltre-10-km-di-strade.html"/>
        <a href="https://www.ilcorrieredellacitta.com/ultime-notizie/roma-selva-nera-cade-un-albero-e-nessuno-se-ne-occupa.html"/>
        <a href="https://www.ilcorrieredellacitta.com/ultime-notizie/ardea-entusiasmo-per-il-nuovo-comitato-promotore-di-cambiamo-con-toti.html"/>
        <a href="https://www.ilcorrieredellacitta.com/news-ladispol-cerveteri/ladispoli-teatro-vannini-lunedi-25-la-giornata-internazionale-contro-la-violenza-sulle-donne.html"/>
        <a href="https://www.ilcorrieredellacitta.com/news/oroscopo-paolo-fox-22-novembre-2019-scopri-quali-saranno-i-segni-piu-fortunati.html"/>
        <a href="https://www.ilcorrieredellacitta.com/news/roma-neonato-morto-per-latte-in-vena-assolta-linfermiera.html"/>
      </related>
    </article>
  </body>
</html>