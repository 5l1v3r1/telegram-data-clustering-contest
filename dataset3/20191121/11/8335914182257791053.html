<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/lyubopitno/zhena-riskuva-zhivota-si-za-da-spasi-koala-ot-ogynia-video-6102363"/>
    <meta property="og:site_name" content="Vesti"/>
    <meta property="article:published_time" content="2019-11-21T11:18:00+00:00"/>
    <meta property="og:title" content="Жена рискува живота си, за да спаси коала от огъня (ВИДЕО)"/>
    <meta property="og:description" content="Смята се, че повече от 300 животни са загинали заради пожарите в Австралия"/>
  </head>
  <body>
    <article>
      <h1>Жена рискува живота си, за да спаси коала от огъня (ВИДЕО)</h1>
      <h2>Смята се, че повече от 300 животни са загинали заради пожарите в Австралия</h2>
      <address><time datetime="2019-11-21T11:18:00+00:00">21 Nov 2019, 11:18</time> by <a rel="author">Ива Ваташка</a></address>
      <aside>
        <a href="https://vbox7.com/emb/external.php?vid=ad35388b53&amp;autoplay=1">Видео</a>
      </aside>
      <p>Горските пожари, които се разпространяват по цялото източно крайбрежие на Австралия, станаха <b>причина за смъртта на 6 души</b>. Освен това те унищожават и местообитанието на стотици коали. Смята се, че повече от 300 животни са загинали в пламъците. </p>
      <p>
        <a href="https://www.vesti.bg/sviat/stotici-koali-veroiatno-sa-zaginali-v-avstraliia-6101463">Стотици коали вероятно са загинали в Австралия</a>
      </p>
      <p>Една смела жена рискува собствения си живот, за да спаси ранена и плачеща коала от огъня. По този начин тя успява да вдъхне надежда, че държавата ще се справи с бедствието. </p>
      <figure>
        <iframe data-src="https://twitter.com/boredpanda/status/1197092424587370496?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Във видео, публикувано в интернет, се вижда как една коала се опитва да се качи на дърво, но пламъците я застигат. Тогава една жена сваля ризата от гърба си, за да отиде и да прибере с нея коалата. След това тя дава вода на животното и се опитва да го охлади. </p>
      <figure>
        <iframe src="https://www.youtube.com/embed/akt6nZqhR7w" width="560" height="315" data-service="Youtube" scrolling="no"/>
      </figure>
      <p>Смелата жена, на име <b>Тони Дохърти,</b> отново се среща с коалата, която е спасила. Служителите в болницата ѝ казват: „Вие сте легенда“. Тя дава на коалата името Луис и споделя:</p>
      <hr/>
      <p>„Той се катереше по дърво и имаше пламъци на задните крака. Затова аз просто го покрих с моята тениска, за да успея да го сваля от дървото. Беше толкова топло и аз изтичах там, където има повече отворено пространство. Другите хора ми подадоха вода и ние загасихме огъня от коалата“.</p>
      <hr/>
      <p>Животното е ранено сериозно. То има тежки изгаряния на ръцете и краката, също по носа и още някои части от тялото. Коалата обаче вече се възстановява в клиниката, където е настанена. </p>
      <figure>
        <iframe data-src="https://twitter.com/radionz/status/1197258312275955713?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Местният вид коали намалява с много бързи темпове през последните десетилетия. Само <b>43 000 от тях</b> са останали в дивата природа. Причините се коренят в загубата на местообитание, болести, нападения от други животни и изменението на климата. Затова и австралийското Министерство на екологията ги класифицира като „уязвим“ вид. </p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от <a href="https://play.google.com/store/apps/details?id=bg.vesti">Google Play </a>и <a href="https://itunes.apple.com/mk/app/vesti-bg/id495932400">AppStore</a>.</i>
      </p>
      <p>
        <i>За още любопитни новини от Vesti.bg последвайте страницата ни в <a href="https://www.instagram.com/vesti.bg_/">Instagram</a>.</i>
      </p>
    </article>
  </body>
</html>