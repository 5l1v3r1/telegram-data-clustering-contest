<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/skottland-gav-upp-lag-edin-obesegrat-i-em-gruppspelet/"/>
    <meta property="og:site_name" content="DN.SE"/>
    <meta property="article:published_time" content="2019-11-21T11:30:44+00:00"/>
    <meta property="og:title" content="Skottland gav upp – lag Edin obesegrat i EM-gruppspelet"/>
    <meta property="og:description" content="Skottland gav upp – lag Edin obesegrat i EM i curling"/>
  </head>
  <body>
    <article>
      <h1>Skottland gav upp – lag Edin obesegrat i EM-gruppspelet</h1>
      <address><time datetime="2019-11-21T11:30:44+00:00">21 Nov 2019, 11:30</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Sveriges lag Niklas Edin besegrade Skottlands lag Ross Paterson med 7–3 i sin avslutande gruppspelsmatch i curling-EM i Helsingborg.</b>
      </p>
      <p>Vid ställningen 5–3 i nionde omgången slog skippern Edin bort en skotsk sten i mitten av boet och Sverige noterades för en tvåpoängare. Därefter gav Skottland, som fortfarande har chans på en semifinalplats, upp inför den tionde omgången.</p>
      <p><b>Sverige gick därmed igenom gruppspelet</b> med nio raka segrar och spelar semifinal mot en ännu oklar motståndare senare i kväll.</p>
      <p>34-årige Niklas Edin har under sin framgångsrika karriär tagit sex EM-guld. I laget ingår även Christoffer Sundgren, Rasmus Wranå och Oskar Eriksson som alla var med och tog VM-guld i Lethbridge, Kanada, i våras.</p>
      <p>
        <a href="https://www.dn.se/sport/lag-edin-tog-attonde-raka-i-curling-em/">Läs mer: Lag Edin tog åttonde raka i curling-EM</a>
      </p>
    </article>
  </body>
</html>