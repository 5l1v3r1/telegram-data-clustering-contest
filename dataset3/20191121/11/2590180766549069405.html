<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/184676/%E0%A6%B0%E0%A6%BE%E0%A6%B8%E0%A7%8D%E0%A6%A4%E0%A6%BE%E0%A7%9F-%E0%A6%AB%E0%A7%87%E0%A6%B2%E0%A7%87-%E0%A6%98%E0%A7%87%E0%A6%B0-%E0%A6%AC%E0%A7%8D%E0%A6%AF%E0%A6%AC%E0%A6%B8%E0%A6%BE%E0%A7%9F%E0%A7%80%E0%A6%95%E0%A7%87-%E0%A6%95%E0%A7%81%E0%A6%AA%E0%A6%BF%E0%A7%9F%E0%A7%87-%E0%A6%B9%E0%A6%A4%E0%A7%8D%E0%A6%AF%E0%A6%BE"/>
    <meta property="og:site_name" content="somoynews.tv"/>
    <meta property="article:published_time" content="2019-11-21T11:38:00+00:00"/>
    <meta property="og:title" content="রাস্তায় ফেলে ঘের ব্যবসায়ীকে কুপিয়ে হত্যা"/>
    <meta property="og:description" content="রাস্তায় ফেলে এক ঘের ব্যবসায়ীকে কুপিয়ে হত্যা করেছে দুবৃর্ত্তরা। ঘটনাটি ঘটে"/>
  </head>
  <body>
    <article>
      <h1>রাস্তায় ফেলে ঘের ব্যবসায়ীকে কুপিয়ে হত্যা</h1>
      <address><time datetime="2019-11-21T11:38:00+00:00">21 Nov 2019, 11:38</time> by <a rel="author">সময় সংবাদ</a></address>
      <p><b>রাস্তায় ফেলে এক ঘের ব্যবসায়ীকে কুপিয়ে হত্যা করেছে দুবৃর্ত্তরা। ঘটনাটি ঘটেছে খুলনার পাইকগাছা উপজেলায়। নিহতের নাম ছালাম গাজী (৫৫)। ছালাম গাজী ওই এলাকার মৃত মোহর আলীর ছেলে। এদিকে এ ঘটনায় মনিরুল ইসলাম (৪৫) নামে একজনকে আটক করেছে পুলিশ।</b><br/><br/>বুধবার (২০ নভেম্বর) রাতে উপজেলার চাঁদখালী ইউনিয়নের পূর্ব গজালিয়া গ্রামের রাস্তায় ঘটনাটি ঘটে।<br/><br/>পাইকগাছা থানার ওসি মো. এমদাদুল হক শেখ জানান, উপজেলার চাঁদখালী ইউনিয়নের পূর্ব গজালিয়া গ্রামের একটি রাস্তায় দুর্বৃত্তরা ছালাম গাজীকে কুপিয়ে হত্যা করে। তবে কে বা কারা রাতে ছালাম গাজীকে কুপিয়ে হত্যা করে মরদেহ গজালিয়া গ্রামের একটি রাস্তার ওপর ফেলে রেখে যায়। খবর পেয়ে পুলিশ মরদেহটি উদ্ধার করে। এ ঘটনায় জিজ্ঞাসাবাদের জন্য একজনকে আটক করা হয়েছে।</p>
    </article>
  </body>
</html>