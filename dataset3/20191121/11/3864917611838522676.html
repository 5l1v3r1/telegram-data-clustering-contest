<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2822751-uaf-pokarala-dinamo-za-povedinku-faniv-u-matci-z-sahtarem.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-21T11:06:00+00:00"/>
    <meta property="og:title" content="УАФ покарала “Динамо” за поведінку фанів у матчі з “Шахтарем”"/>
    <meta property="og:description" content="Контрольно-дисциплінарний комітет УАФ визначив покарання для київського футбольного клубу “Динамо” за неналежну поведінку фанів у матчі 14 туру УПЛ проти “Шахтаря”."/>
  </head>
  <body>
    <article>
      <h1>УАФ покарала “Динамо” за поведінку фанів у матчі з “Шахтарем”</h1>
      <h2>Контрольно-дисциплінарний комітет УАФ визначив покарання для київського футбольного клубу “Динамо” за неналежну поведінку фанів у матчі 14 туру УПЛ проти “Шахтаря”.</h2>
      <address>
        <time datetime="2019-11-21T11:06:00+00:00">21 Nov 2019, 11:06</time>
      </address>
      <p>“Динамо” заплатить 500 тис. грн штрафу, а також проведе один матч без глядачів, повідомляє <a href="https://ffu.ua/article/38180">пресслужба</a> Української асоціації футболу.</p>
      <p>“Після розгляду подій, що мали місце під час матчу 14-го туру “Шахтар” — “Динамо”, визначено: ФК “Динамо” проведе один домашній матч без глядачів (плюс один матч без глядачів умовно з випробувальним строком до кінця сезону-2019/20) та зобов'язаний внести обов’язковий грошовий внесок у розмірі 500 тисяч гривень”, - йдеться в повідомленні.</p>
      <p>Раніше повідомлялося, що КДК УАФ покарав Тайсона за показаний в цьому поєдинку середній палець уболівальникам київського “Динамо”. Бразильский футболіст отримав дискваліфікацію на один матч і умовну дискваліфікацію ще на два. Таке ж покарання за аналогічний жест у матчі з “Маріуполем” (2:2) отримав і воротар львівських “Карпат” Олег Кудрик. Обидва футболісти отримали прямі червоні картки у своїх матчах.</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2822680-uaf-pokarala-tajsona-diskvalifikacieu-na-odin-matc.html">УАФ покарала Тайсона дискваліфікацією на один матч</a>
      </blockquote>
      <p>У трьох наступних турах УПЛ “Шахтар” зіграє зі “Львовом”, “Маріуполем” і “Олімпіком”, “Карпати” - з “Олімпіком”, “Зорею” і “Десною".</p>
    </article>
  </body>
</html>