<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/sportas/ryto-krepsininkai-patyre-nesekme-belgrade-1751499/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-21T11:10:00+00:00"/>
    <meta property="og:title" content="„Ryto“ krepšininkai patyrė nesėkmę Belgrade"/>
    <meta property="og:description" content="Reklama"/>
  </head>
  <body>
    <article>
      <h1>„Ryto“ krepšininkai patyrė nesėkmę Belgrade</h1>
      <address><time datetime="2019-11-21T11:10:00+00:00">21 Nov 2019, 11:10</time> by <a rel="author">Dominykas Genevičius</a></address>
      <p>Reklama</p>
      <p>
        <b>Europos krepšinio taurės (EuroCup) turnyro aštuntojo turo rungtynėse B grupėje trečiadienį Vilniaus „Ryto“ komanda išvykoje 81:86 (21:23, 19:23, 17:22, 24:18) pralaimėjo Belgrado „Partizan NIS“ (Serbija) ekipai.</b>
      </p>
      <p>Pirmajame kėlinyje „Rytas“ porą kartų įgijo 6 taškų pranašumą, bet po pirmųjų 10 min. jau pirmavo šeimininkai (23:21). Įpusėjus rungtynėms, „Partizan“ ekipa pirmavo 46:40.</p>
      <p>Trečiojo kėlinio pabaigoje Belgrado klubas įgijo dviženklę persvarą (66:55), o ketvirtojo pradžioje šeimininkų pranašumas pasiekė 18 taškų (75:57). Nors „Ryto“ krepšininkai nepasidavė ir buvo priartėję iki 6 taškų (73:79), išsigelbėti jiems nebepavyko.</p>
      <p>Vilniaus ekipai (3 pergalės/5 pralaimėjimai) 15 taškų pelnė Eimantas Bendžius, 11 - Deividas Sirvydis, 10 - Pako Cruzas, po 7 - Terrellas Halloway‘us, Martynas Echodas, Marekas Blaževičius ir Cameronas Bairstow.</p>
      <p>Belgrado ekipoje (6/2) 17 taškų surinko Rade Zagoracas, 16 - Rashawnas Thomas, 14 - Ognjenas Jaramazas, 10 - Williamas Mosley.</p>
      <p>Pirmojo rato rungtynėse Vilniuje „Rytas“ varžovams iš Serbijos pralaimėjo 61:66.</p>
      <p>Reklama</p>
      <p>Kitas rungtynes „Rytas“ žais gruodžio 10 dieną namuose su Bursos „Tofas“ (Turkija) ekipa.</p>
      <p>ELTA</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/sportas/ryto-krepsininkai-patyre-nesekme-belgrade-1751484/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/lietuvos-krepsininku-indelis-i-krasnodaro-komandos-pergale---23-taskai-1751479/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/m-kuzminsko-debiutas-krasnodaro-komandoje-nuo-nesekmes-neisgelbejo-1749654/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/antroji-ryto-krepsininku-pergale-europos-taureje-1749600/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/staigmena-lkl-nevezis-namuose-iveike-ryta-1748453/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/ryto-krepsininkai-antra-karta-nugalejo-krasnodaro-ekipa-1747309/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/vilniaus-rytas-namuose-neatsilaike-pries-umanos-reyer-puolima-1745532/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/ryto-krepsininkai-uztikrintai-nugalejo-siaulius-1744772/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>