<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.svetplus.com/vesti/55191/harison-ford-u-ekranizaciji-kultnog-romana---zov-divljine-video"/>
    <meta property="og:site_name" content="Svet Plus"/>
    <meta property="article:published_time" content="2019-11-21T11:45:51+00:00"/>
    <meta property="og:title" content="Harison Ford u ekranizaciji kultnog romana - Zov divljine! (VIDEO)"/>
    <meta property="og:description" content="Slavni klasik dobio je još jednu filmsku adaptaciju! Harison Ford u ekranizaciji kultnog romana  Zov divljine- The Call of the Wild. Zov divljine koristi vrhunske vizuelne efekte i tehnologiju animacije kako bi životinje u filmu učinile potpuno realističnim i emocionalno autentičnim likovima. Pogledajte prvi trejler!"/>
  </head>
  <body>
    <article>
      <h1>Harison Ford u ekranizaciji kultnog romana - Zov divljine! (VIDEO)</h1>
      <h2>Slavni klasik dobio je još jednu filmsku adaptaciju! Harison Ford u ekranizaciji kultnog romana  "Zov divljine"- The Call of the Wild. Zov divljine koristi vrhunske vizuelne efekte i tehnologiju animacije kako bi životinje u filmu učinile potpuno realističnim i emocionalno autentičnim likovima. Pogledajte prvi trejler!</h2>
      <address><time datetime="2019-11-21T11:45:51+00:00">21 Nov 2019, 11:45</time> by <a rel="author">O.J</a></address>
      <p>Slavni klasik dobio je još jednu filmsku adaptaciju! Studio 20th Century Fox objavio je prvi trejler za film "Zov divljine" (The Call of the Wild) koji predstavlja najnoviju holivudsku ekranizaciju čuvenog istoimenog romana pisca Džeka Londona. Od reditelja hvaljenog filma <i><b>"Kako da dresirate svog zmaja"</b></i> Krisa Sandersa 20. februara u bioskope stiže kultna priča <i><b>"Zov divljine"</b></i> o psu i čoveku koji se, u vremenima Zlatne groznice s kraja 19 veka, sreću i zbližavaju u Jukonu u Kanadi.</p>
      <p>Nakon što je glavna uloga 1935. godine poverena tadašnjoj holivudskoj zvezdi Klarku Gejblu, a nakon toga 2009. manje poznatom glumcu Kristoferu Dempsiju, u najnovijoj verziji filma "Zov divljine" u ulozi Džona Torntona čoveka s visokim iskustvom u traganju za zlatom naći će se Harison Ford, jedan od omiljenih holivudskih glumaca.</p>
      <h3>
        <a href="http://www.svetplus.com/vesti/55119/film---nevidljivi-covek---preti-da-bude-najstrasniji-film-u-2020-godini">
          <u>
            <b>Film - Nevidljivi čovek - preti da bude najstrašniji film u 2020. godini!</b>
          </u>
        </a>
      </h3>
      <figure>
        <img src="http://www.svetplus.com/userfiles/images/film(1).jpg"/>
      </figure>
      <p>
        <i>
          <b>Bak je pas velikog srca čiji se, do skoro savršeni život, okreće naglavačke. Odjednom ga sele iz svog doma u Kaliforniji i odvode u egzotične divljine Aljaske u vremenima pomame tragača za blagom. Kao novajlija zaposlen u ekipi pasa koji vuku sanke za dostavljanje pošte, a kasnije i vođa tima, Bak doživljava avanturu života i konačno pronalazi svoj mir kada postaje sam svoj gazda.</b>
        </i>
      </p>
      <p>Zov divljine koristi vrhunske vizuelne efekte i tehnologiju animacije kako bi životinje u filmu učinile potpuno realističnim i emocionalno autentičnim likovima.</p>
      <p>Osim zvezde sage<b> "Ratovi Zvezda"</b> Harisona Forda, u ostalim ulogama našli su se i Karen Gilan (Karen Gillan), Bredli Vitford (Bradley Whitford), Den Stivens (Dan Stevens), popularni francuski glumac Omar Si (Omar Sy) i drugi.</p>
      <p>
        <b><u>Ostale teme vezane za filmove i serije možete pogledati</u> <a href="http://www.svetplus.com/vesti/1/rs/Film">OVDE</a></b>
      </p>
      <figure>
        <iframe src="https://www.youtube.com/embed/lbOF3KBPWuQ" width="560" height="315" data-service="Youtube" scrolling="no"/>
      </figure>
      <p> </p>
    </article>
  </body>
</html>