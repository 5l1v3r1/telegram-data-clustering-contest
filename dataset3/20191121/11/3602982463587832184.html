<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/vazquez-gewicht-vallen-breekt-teen/"/>
    <meta property="og:site_name" content="Sportnieuws"/>
    <meta property="article:published_time" content="2019-11-21T11:02:59+00:00"/>
    <meta property="og:title" content="Pechvogel Vázquez laat gewicht vallen en breekt zijn grote teen"/>
    <meta property="og:description" content="Real Madrid moet het weer een paar weken doen zonder Lucas Vázquez. De Spaanse vleugelspits heeft zijn grote teen gebroken nadat hij in het krachthonk een gewicht op zijn voet liet vallen. Vázquez was net terug van een andere blessure. De 28-jarige aanvaller, international van Spanje, maakte vlak voor de interlandperiode zijn rentree. Vázquez deed toen…"/>
  </head>
  <body>
    <article>
      <h1>Pechvogel Vázquez laat gewicht vallen en breekt zijn grote teen</h1>
      <address>
        <time datetime="2019-11-21T11:02:59+00:00">21 Nov 2019, 11:02</time>
      </address>
      <p>
        <b>Real Madrid moet het weer een paar weken doen zonder Lucas Vázquez. De Spaanse vleugelspits heeft zijn grote teen gebroken nadat hij in het krachthonk een gewicht op zijn voet liet vallen.</b>
      </p>
      <p>Vázquez was net terug van een andere blessure. De 28-jarige aanvaller, international van Spanje, maakte vlak voor de interlandperiode zijn rentree. Vázquez deed toen 80 minuten mee in de gewonnen competitiewedstrijd bij Eibar (0-4). Daarvoor had hij zo’n 6 weken niet kunnen voetballen. In de 7 competitieduels die Vázquez dit seizoen speelde, maakte hij 1 doelpunt. Hij pendelt bij Real Madrid vaak tussen de bank en de basis.<br/><br/><b>Blessures Real Madrid</b><br/>Trainer Zinedine Zidane heeft het hele seizoen al te maken met fysieke problemen binnen zijn selectie. Spelmaker James Rodriguez liep onlangs bij het Colombiaanse elftal een knieblessure op en staat zo’n 6 weken aan de kant.</p>
      <figure>
        <img src="https://sportnieuws.nl/app/uploads/2019/11/imageName160348637_original.jpg"/>
      </figure>
    </article>
  </body>
</html>