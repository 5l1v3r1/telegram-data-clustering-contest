<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/sports/1562580/rik-pitino-panagiwtis-giannakis-idia-istoria-mexritelous"/>
    <meta property="og:site_name" content="NOOZ."/>
    <meta property="article:published_time" content="2019-11-21T11:19:00+00:00"/>
    <meta property="og:title" content="Ρικ Πιτίνο-Παναγιώτης Γιαννάκης: Ίδια ιστορία #mexritelous"/>
    <meta property="og:description" content="Η ελληνική μπασκετική κοινότητα σείστηκε συθέμελα μετά την ανάληψη των προπονητικών καθηκόντων του Παναθηναϊκού από τον Ρικ Πιτίνο, ο οποίος πρόσφατα ανέλαβε και την εθνική ομάδα μπάσκετ, σε μια πλήρη αντίθεση με τα γεγονότα του 2008 με πρωταγωνιστή τον Παναγιώτη Γιαννάκη."/>
  </head>
  <body>
    <article>
      <h1>Ρικ Πιτίνο-Παναγιώτης Γιαννάκης: Ίδια ιστορία #mexritelous</h1>
      <address>
        <time datetime="2019-11-21T11:19:00+00:00">21 Nov 2019, 11:19</time>
      </address>
      <p>
        <b>Η ελληνική μπασκετική κοινότητα σείστηκε συθέμελα μετά την ανάληψη των προπονητικών καθηκόντων του Παναθηναϊκού από τον Ρικ Πιτίνο, ο οποίος πρόσφατα ανέλαβε και την εθνική ομάδα μπάσκετ, σε μια πλήρη αντίθεση με τα γεγονότα του 2008 με πρωταγωνιστή τον Παναγιώτη Γιαννάκη.</b>
      </p>
      <p>Ο <b>Ρικ Πιτίνο </b>αναλαμβάνει ξανά τα προπονητικά καθήκοντα του τριφυλλιού, μετά την λύση της συνεργασίας τους τον Ιούνιο του 2019, ως ο αντικαταστάτης του <b>Αργύρη Πεδουλάκη</b>. Ο διακεκριμένος προπονητής κάθεται για δεύτερη φορά στον πράσινο πάγκο, μετά την σεζόν 2018-2019 που ανέλαβε την θέση του <b>Τσάβι Πασκουάλ</b>. </p>
      <p>Ωστόσο, πριν από την έναρξη αυτής της συνεργασίας ο Ιταλοαμερικανός πρώην μπασκεμπολίστας είχε αποφασίσει να αναλάβει την προετοιμασία της εθνικής ομάδας μπάσκετ, γεγονός που προκάλεσε ηχηρές αντιδράσεις και επέτρεψε την σύνδεση του με την περίπτωση του <b>Παναγιώτη Γιαννάκη</b>, ο οποίος το 2008 ''αναγκάστηκε'' να εγκαταλείψει την θέση του προπονητή της Εθνικής λόγω της παράλληλης συνεργασίας του με την <b>ΚΑΕ Ολυμπιακός</b>.</p>
      <p>Ο <b>Ρικ Πιτίνο </b>φαίνεται να...διέφυγε τον κίνδυνο που ενέχει η ταυτόχρονη αυτή ανάληψη θέσης, υπερπηδώντας το εμπόδιο του ασυμβίβαστου με χαρακτηριστική ευκολία, σύμφωνα πάντοτε με τις γραμμή της <b>ΕΟΚ</b> και τα ήδη πεπραγμένα της στο, όχι και τόσο μακρινό, 2008.</p>
      <p>Ο Παναγιώτης Γιαννάκης, ανέλαβε την ηγεσία του <b>Ολυμπιακού</b> τον Φεβρουάριο του 2008, όντας προπονητής της εθνικής ομάδας μπάσκετ, και έχοντας οδηγήσει την Ελλάδα στην ελίτ του παγκόσμιου και ευρωπαϊκού μπάσκετ, με ένα χρυσό μετάλλιο στο <b>Ευρωμπάσκετ του 2005,</b> ένα ασημένιο στο <b>Μουντομπάσκετ του 2006</b> αλλά και κατακτώντας την πέμπτη θέση στην<b> Ολυμπιάδα του Πεκίνου το 2008.</b> </p>
      <p>Η <b>Ε</b><b>ΟΚ </b>είχε αντιδράσει στην έναρξη της συνεργασίας του <b>Γιαννάκη </b>με τους ερυθρόλευκους, δηλώνοντας επίσημα πως υπάρχει ασυμβίβαστο μεταξύ των δύο θέσεων: <i>''Δεν έχουμε την δυνατότητα ο προπονητής μεγάλης ομάδας να είναι και προπονητής της Εθνικής ομάδας''.</i></p>
      <p>
        <b>Υπενθυμίζεται πως κατά τη διάρκεια της παραμονής του στον πάγκο της Εθνικής ο Παναγιώτης Γιαννάκης διετέλεσε προπονητής και στην ομάδα του Αμαρουσίου, ωστόσο δεν παρατηρήθηκε παρόμοια στάση από την ΕΟΚ.</b>
      </p>
      <p>Ένα χρόνο μετά, ανακοίνωσε επίσημα το ''διαζύγιο'' μεταξύ των δύο πλευρών, με τον <b>Γιόνας Καζλάουσκας </b>να διαδέχεται τον Έλληνα προπονητή.</p>
      <p>Λίγα χρόνια αργότερα, ο <b>Ρικ Πιτίνο</b> έρχεται να επαναλάβει την ίδια ιστορία, η οποία όμως φαίνεται πως θα έχει διαφορετικό τέλος.</p>
      <p>Ένα τέλος που εκθέτει ανεπανόρθωτα τον πρόεδρο της <b>ΕΟΚ</b>, <b>Γιώργο Βασιλακόπουλο</b>, ο οποίος πράττει με ασφαλώς διαφορετικό τρόπο από αυτόν που υπαγορεύουν οι δηλώσεις του, αλλά και επιτρέπει την σύνδεση των γεγονότων με το ερυθρόλευκο ''κίνημα'' του ''Μέχρι Τέλους''. Το "κίνημα" μπορεί να έκανε κακό στο αγωνιστικό τμήμα του <b>Ολυμπιακού, </b>και αδιαμφησβήτητα εδώ έχει ευθύνη και η διοίκηση του συλλόγου, όμως οι αιτίες υπάρχουν και ξαναβγαίνουν στην επιφάνεια  με την υπόθεση Πιτίνο.</p>
      <p>Οι άνθρωποι του <b>Ολυμπιακού</b> αποφάσισαν να το πάνε ''μέχρι τέλους'' όταν, έχοντας επανειλημμένα ζητήσει την αλλαγή του προέδρου μετά από την μακρόχρονη θητεία του <b>Βασιλακόπουλου,</b> αποφάσισαν να προχωρήσουν σε αποχώρηση της <b>ΚΑΕ Ολυμπιακός</b> από τις εγχώριες διοργανώσεις σε ένδειξη διαμαρτυρίας απέναντι στις αποφάσεις της Ομοσπονδίας.</p>
      <p>Συγκεκριμένα, οι ερυθρόλευκοι αποφάσισαν να αποχωρήσουν από το ντέρμπι των αιωνίων τον Φλεβάρη του 2019, ηχηρά διαμαρτυρόμενοι απέναντι στον συνεχή ορισμό συγκεκριμένης διαιτητικής τριάδας (Παναγιώτου, Αναστόπουλος, Μάνος) στις μεταξύ τους αναμετρήσεις, ενέργεια που επιδοκιμάαστηκε από την πλειοψηφία των οπαδών.</p>
      <p>Στον συγκεκριμένο αγώνα, οι άνθρωποι του <b>Ολυμπιακού</b> αποφάσισαν να μην κατέβει η ομάδα στο β' ημίχρονο, καταδικάζοντας με αυτόν τον τρόπο τις διαιτητικές αποφάσεις που πάρθηκαν στη διάρκεια του πρώτου μισού της εν λόγω αναμέτρησης.</p>
      <p>Σε συνέχεια οι <b>Πειραιώτες</b>, με επίσημες επιστολές, ζήτησαν τον ορισμό ξένων διαιτητών για τις προσεχείς αναμετρήσεις, κάτι που ασφαλώς δεν εκπληρώθηκε. Ως απόρροια αυτού, ο <b>Ολυμπιακός</b> αποφάσισε την οριστική αποχώρησή του από κάθε εγχώρια διοργάνωση και αποδοκιμάζοντας την ''απολυταρχική'' πολιτική του <b>Γιώργου Βασιλακόπουλου.</b></p>
      <p>Αξίζει, άλλωστε, να σημειωθεί, πως παρά το γεγονός ότι ο <b>Ολυμπιακός</b> φαινομενικά παρουσιάζει μια χαοτική διαφορά από τους πράσινους στις εγχώριες διοργανώσεις, διατελεί μια άκρως επιτυχημένη πορεία στην ευρωπαϊκή διοργάνωση της Ευρωλίγκας, έχοντας δύο τρόπαια (2012,2013) και δύο παρουσίες σε τελικούς (2015,2017) και χαρακτηριστική υπεροχή απέναντι στον <b>Παναθηναϊκό</b>, έχοντας επικρατήσει σχεδόν τις...διπλάσιες φορές στις μεταξύ τους ευρωπαϊκές συναντήσεις.</p>
      <p>Είναι σαφές πως τα τελευταία γεγονότα, μάλλον δικαιώνουν τους <b>Πειραιώτες </b>υποδεικνύοντας, αν όχι αποδεικνύοντας, την διαφορετικότητα των χειρισμών της <b>ΕΟΚ </b>όσο αφορά τους ''αιώνιους'', αλλά και την ανάγκη για εγκαθίδρυση μιας σαφούς νόρμας, ενώ υπογραμμίζεται η ανάγκη ικανών ανθρώπων να προφυλάξουν την <b>Εθνική</b> από τις όποιες διασυλλογικές διαφορές.</p>
      <p>Θα μπορούσε βέβαια η διοίκηση της ΚΑΕ να θωρακίσει την ομάδα και να μην τη βγάλει εκτός πρωταθλήματος!</p>
      <p>Ανααμένεται και η επίσημη τοποθέτηση της <b>ΕΟΚ</b>, η οποία οφείλει να είναι σαφής αλλά και να κρατήσει μια κοινή γραμμή, αποφεύγοντας την όποια ανακολουθία.</p>
    </article>
  </body>
</html>