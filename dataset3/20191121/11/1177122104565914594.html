<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/slusari-i-mopan-pornesc-campania-electorala-dodon-a-dat-indicaii-sa-fim-urmarii-i-interceptai-148764.html"/>
    <meta property="og:site_name" content="Timpul.md"/>
    <meta property="article:published_time" content="2019-11-21T11:38:00+00:00"/>
    <meta property="og:title" content="Slusari și Moțpan PORNESC campania electorală: Dodon a dat INDICAȚII să fim URMĂRIȚI și INTERCEPTAȚI"/>
    <meta property="og:description" content="Președintele Igor Dodon ar fi dat indicații ca cel puțin doi deputați din Blocul „ACUM”, Alexandr Slusari și președintele Comisiei parlamentare pentru securitatea statului și..."/>
  </head>
  <body>
    <article>
      <h1>Slusari și Moțpan PORNESC campania electorală: Dodon a dat INDICAȚII să fim URMĂRIȚI și INTERCEPTAȚI</h1>
      <address>
        <time datetime="2019-11-21T11:38:00+00:00">21 Nov 2019, 11:38</time>
      </address>
      <p>Președintele Igor Dodon ar fi dat indicații ca cel puțin doi deputați din Blocul „ACUM”, Alexandr Slusari și președintele Comisiei parlamentare pentru securitatea statului și ordine publică, Chiril Moțpan, să fie „urmăriți și interceptați”.</p>
      <p>„Igor Dodon încearcă să-l copieze în toate pe dascălul său Vlad Plahotniuc. Aceleași metode de luptă cu oponenții. Nimic nou sub soare. Am primit informația că eu și Chiril Motpan vom fi urmăriți și interceptați”, a declarat vicepreședintele Parlamentului, Alexandru Slusari.</p>
      <p>Acesta menționează pe Facebook că nu-l sperie ceea ce ar fi pus la cale Igor Dodon.</p>
      <p>„Igor Nicolaevici, noi prin asta am trecut trei ani. În perioada când dvs. ați chefuit la Condrița cu tăiatul porcului și mersul cu cvadrațiclul, ați mers la vânătoarea de braconaj la Răscăieți și ați făcut contrabandă cu vin la Athos. Rămân rece la aceste porcării. Nu-mi schimb modul de viață. Plahotniuci și dodoni vin și pleacă, iar țara și oamenii rămân”, a punctat Slusari.</p>
      <p>Președinția nu a comentat, deocamdată, aceste acuzații.</p>
      <p>
        <a href="https://www.ziarulnational.md/ultima-ora-doi-deputati-sustin-ca-sunt-interceptati-la-indicatia-fostului-partener-de-coalitie-igor-dodon-incearca-in-toate-sa-copieze-pe-dascalul-sau-vlad-plahotniuc/?fbclid=IwAR2CVZJ8w3wwio5G208QPDj8hVZk1VqpJwYk9xssQQ2zHBoHdRrHQjqvuxE">https://www.ziarulnational.md/</a>
      </p>
    </article>
  </body>
</html>