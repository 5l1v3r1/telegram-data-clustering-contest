<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-gold-and-silver-price-fall-on-thursday-2861246.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-21T11:55:15+00:00"/>
    <meta property="og:title" content="सोने और चांदी के दामों में आई गिरावट, जानें आज का रेट"/>
    <meta property="og:description" content="आज बृहस्पतिवार को सोने और चांदी की कीमतों में मामूली गिरावट दर्ज की। स्थानीय सर्राफा बाजार में सोने की कीमत 53 रुपये घटकर 39,007 रुपये प्रति 10 ग्राम रह गई। डालर के मुकाबले रुपये में मजबूती का..."/>
  </head>
  <body>
    <article>
      <h1>सोने और चांदी के दामों में आई गिरावट, जानें आज का रेट</h1>
      <address><time datetime="2019-11-21T11:55:15+00:00">21 Nov 2019, 11:55</time> by <a rel="author">एजेंसी,नई दिल्ली</a></address>
      <p>आज बृहस्पतिवार को सोने और चांदी की कीमतों में मामूली गिरावट दर्ज की। स्थानीय सर्राफा बाजार में सोने की कीमत 53 रुपये घटकर 39,007 रुपये प्रति 10 ग्राम रह गई। डालर के मुकाबले रुपये में मजबूती का रुख बनने से कीमती धातुओं में नरमी का रुख रहा। वहीं, चांदी की कीमत भी मामूली 20 रुपये की गिरावट के साथ 45,830 रुपये प्रति किलो पर पहुंच गई। <br/> </p>
      <p>एचडीएफसी सिक्युरिटीज के अनुसार पिछले दिन के कारोबार में मूल्यवान धातु 39,060 रुपये प्रति 10 ग्राम पर बंद हुआ एचडीएफसी सिक्युरिटीज के वरिष्ठ विश्लेषक (जिंस) तपन पटेल ने कहा कि रुपये की विनिमय दर में में मामूली सुधार के साथ दिल्ली में 24 कैरेट सोने का हाजिर भाव 53 रुपये नीचे रहा। शादी-ब्याह के लिये मांग बढ़ने से सोने के हाजिर बाजार में तेजी आने की पूरी उम्मीद है।</p>
      <p>अंतरराष्ट्रीय बाजार में सोने का भाव मामूली तेजी के साथ 1,472.70 डॉलर प्रति औंस रहा। वहीं चांदी थोड़ी नीचे 17.10 डॉलर प्रति औंस रही। वैश्विक स्तर पर अमेरिका-चीन के बीच राजनीतिक गतिरोध और व्यापार समझौते को लेकर अनिश्चितताओं के बीच बृहस्पतिवार को सोने में मजबूती का रुख रहा।</p>
      <p>
        <a href="https://www.livehindustan.com/business/story-gold-price-fall-on-wednesday-2859521.html">सोने की कीमतों में आई जबरदस्त गिरावट, जानें आज का Gold रेट</a>
      </p>
    </article>
  </body>
</html>