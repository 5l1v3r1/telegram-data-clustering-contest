<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dynamomania.com/news/501847-anatolij-trubin-sbornoj-ukrainy-u-19-po-silam-odolet-lyubogo-sopernika-v-elit-raunde-otbora-evro-2020"/>
    <meta property="og:site_name" content="Dynamomania.com"/>
    <meta property="article:published_time" content="2019-11-21T11:18:00+00:00"/>
    <meta property="og:title" content="Анатолий ТРУБИН: &quot;Сборной Украины U-19 по силам одолеть любого соперника в элит-раунде отбора ЕВРО-2020&quot;"/>
    <meta property="og:description" content="Голкіпер юнацької збірної України U-19 Анатолій Трубін поділився думками після успішного виступу у кваліфікаційному раунді відбору на Євро-2020."/>
  </head>
  <body>
    <article>
      <h1>Анатолий ТРУБИН: "Сборной Украины U-19 по силам одолеть любого соперника в элит-раунде отбора ЕВРО-2020"</h1>
      <address>
        <time datetime="2019-11-21T11:18:00+00:00">21 Nov 2019, 11:18</time>
      </address>
      <p>Голкіпер юнацької збірної України U-19 Анатолій Трубін поділився думками після успішного виступу у кваліфікаційному раунді відбору на Євро-2020.</p>
      <p>На шляху до еліт-раунду синьо-жовті обіграли Естонію (4:0), розписали мирову зі Словенією (1:1) та здолали Швецію (2:1). У всіх матчах ворота команди захищав Анатолій Трубін. Після повернення додому голкіпер відповів на кілька запитань.<br/><b><br/></b><b>— Чи задоволені ви виступом команди у кваліфікаційному раунді?<br/></b><br/>— Ми відчуваємо лише позитивні емоції, оскільки вийшли далі з першого місця. Потрібно покращити свою гру, бо в еліт-раунді буде складніше. Але я думаю, нам це зробити під силу. Усе пройшло чудово. Було б ідеальним узяти дев’ять очок, однак і так непогано.<br/><b><br/></b><b>— Прокоментуйте результат кожного з трьох матчів.<br/></b><br/>— Перша гра пройшла повністю під нашим контролем. У наступному матчі було складніше, оскільки Словенія — непогана команда. Я вважаю, що в цій грі ми не показали той футбол, який могли б. Зі Швецією нам була потрібна перемога. Ми добре виступили й досягли необхідного нам результату.<br/><b><br/></b><b>— Ви задоволені особисто своєю грою?<br/></b><br/>— У більшості моментів так, але потрібно ще працювати й працювати, бо є помилки.<br/><b><br/></b><b>— На кого б не хотілося потрапити під час жеребкування?<br/></b><br/>— Немає різниці, з ким грати. Нам під силу здолати будь-якого суперника.</p>
      <footer>Источник: <a href="http://www.ffu.org.ua/">Официальный сайт УАФ</a></footer>
    </article>
  </body>
</html>