<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/mynuloi_doby_na_dorogah_lvivshchyny_trapylos_73_dtp_331299.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-21T11:13:00+00:00"/>
    <meta property="og:title" content="Минулої доби на дорогах Львівщини трапилось 73 ДТП"/>
    <meta property="og:description" content="Як розповіли Гал-інфо у відділі комунікації поліції Львівської області, за минулу добу на автодорогах Львова та області сталось 73 дорожньо-транспортних пригоди, з них дві – з потерпілими."/>
  </head>
  <body>
    <article>
      <h1>Минулої доби на дорогах Львівщини трапилось 73 ДТП</h1>
      <h2>Як розповіли Гал-інфо у відділі комунікації поліції Львівської області, за минулу добу на автодорогах Львова та області сталось 73 дорожньо-транспортних пригоди, з них дві – з потерпілими.</h2>
      <address>
        <time datetime="2019-11-21T11:13:00+00:00">21 Nov 2019, 11:13</time>
      </address>
      <figure>
        <img src="https://galinfo.com.ua/media/gallery/intxt/2/0/20_11_19.jpg"/>
        <figcaption>Стан аварійності на дорогах Львівщини 20 листопада 2019 року</figcaption>
      </figure>
      <p>18 автопригод стались на дорогах області, ще 55 - у Львові. Внаслідок ДТП одна особа загинула, ще одна - отримала тілесні ушкодження.</p>
      <p>За наслідками інших пригод було складено 71 адміністративний протокол за ст.124 (порушення правил дорожнього руху, що спричинило пошкодження транспортних засобів, вантажу, автомобільних доріг, вулиць, залізничних переїздів, дорожніх споруд чи іншого майна) Кодексу України про адміністративні правопорушення. Санкція статті передбачає накладення штрафу в розмірі двадцяти неоподатковуваних мінімумів доходів громадян або позбавлення права керування транспортними засобами на строк від шести місяців до одного року.</p>
      <p>Нагадаємо, як писало <a href="https://galinfo.com.ua/news/dvi_avtivky_ta_odyn_zbytyy_na_smert_pishohid_na_lvivshchyni_stalas_dtp_331294.html">Гал-інфо</a>, на Львівщині сталась ДТП: дві автівки та один збитий на смерть пішохід.</p>
    </article>
  </body>
</html>