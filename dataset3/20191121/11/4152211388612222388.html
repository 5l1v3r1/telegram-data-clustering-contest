<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/lifestyle/news/592585/%E0%A6%9C%E0%A7%87%E0%A6%A8%E0%A7%87-%E0%A6%B0%E0%A6%BE%E0%A6%96%E0%A6%BE-%E0%A6%9A%E0%A6%BE%E0%A6%87-%E0%A6%AF%E0%A7%87%E0%A6%B8%E0%A6%AC-%E0%A6%9F%E0%A6%BF%E0%A6%AA%E0%A6%B8"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-21T11:26:00+00:00"/>
    <meta property="og:title" content="জেনে রাখা চাই যেসব টিপস"/>
    <meta property="og:description" content="রান্নার ঝক্কি কমাতে জানা থাকা চাই ছোটখাট অথচ প্রয়োজনীয় কিছু টিপস। জেনে নিন এমন কিছু সহজ কুকিং টিপস।"/>
  </head>
  <body>
    <article>
      <h1>জেনে রাখা চাই যেসব টিপস</h1>
      <address><time datetime="2019-11-21T11:26:00+00:00">21 Nov 2019, 11:26</time> by <a rel="author">মেহনাজ বিনতে ওয়াহিদ</a></address>
      <p>
        <b>রান্নার ঝক্কি কমাতে জানা থাকা চাই ছোটখাট অথচ প্রয়োজনীয় কিছু টিপস। জেনে নিন এমন কিছু সহজ কুকিং টিপস।</b>
      </p>
      <figure>
        <img src="http://cdn.banglatribune.com/contents/cache/images/500x0x1/uploads/media/2019/11/21/80bfba1df94421c32b15ea53bd984f9f-5dd6683792b59.jpg"/>
      </figure>
      <ul>
        <li>ভাত রান্না করার সময় একটু সাদা তেল মিশিয়ে নিন। ভাত ঝরঝরে হবে।</li>
        <li>লেবু এক ঘণ্টা গরম পানিতে ডুবিয়ে রাখুন। রস বেশি হবে।</li>
        <li>নরম তুলতুলে রুটি বা পরোটা বানাতে চান? আটা বা ময়দা মাখার সময় পানির সঙ্গে সামান্য গরম দুধ দিয়ে মেখে আধঘণ্টা রেখে দিন।</li>
        <li>রান্নায় লবণ বেশি হয়ে গেলে কয়েক টুকরা আলু ছেড়ে দিন। অতিরিক্ত লবণ টেনে নেবে।</li>
        <li>পেঁয়াজ কাটার আগে মিনিট দশেক পানিতে ভিজিয়ে রেখে দিন। কাটার সময় চোখ জ্বালা করবে না।</li>
        <li>সবজি রান্না করার পর প্রায়ই রঙ নষ্ট হয়ে যায়। সেক্ষেত্রে রান্নার একেবারে শেষের দিকে লবণ দিলে সবজির রঙ বজায় থাকবে।</li>
        <li>চাল বেশিদিন কৌটোর মধ্যে থাকলে পোকা ধরে যায়। বিশেষ করে বর্ষাকালে পোকার উপদ্রব আরও বেড়ে যায়। চালের কৌটোর মধ্যে কয়েকটা শুকনা মরিচ ও একটা ছোট্ট কাপড়ে বিট লবণ বেঁধে রেখে দিলে সহজে পোকা ধরবে না। </li>
        <li>গরু অথবা খাসির মাংস তাড়াতাড়ি সেদ্ধ করতে চাইলে প্রেশার কুকারে খোসাসমেত এক টুকরো পেঁপে দিন। তাড়াতাড়ি সেদ্ধ হবে।</li>
        <li>চিনির কৌটোয় কয়েকটি লবঙ্গ রেখে দিন। পিঁপড়া আসবে না।</li>
        <li>ডিম সেদ্ধ করার সময় পানিতে অল্প পরিমাণ লবণ দিয়ে দিন। দেখবেন খুব সহজে খোসা ছাড়িয়ে ফেলতে পারছেন।</li>
        <li>নারকেল কুরিয়ে মুখবন্ধ বাটিতে ফ্রিজে রেখে দিলে সেটা বেশ কিছুদিন পর্যন্ত ব্যবহার করতে পারবেন।</li>
        <li>রান্নায় হলুদ বেশি হয়ে গেলে খুন্তি আগুনে পুড়িয়ে তা দিয়ে তরকারি নেড়ে নিন। হলুদের গন্ধ দূর হবে।</li>
        <li>সকালে ডাল রান্না করতে চাইলে তা আগের দিন রাতেই ভিজিয়ে রাখুন। এতে ডাল তাড়াতাড়ি সেদ্ধ হবে।</li>
        <li>রান্নায় দই দিলে অনেকসময় তা দানা দানা হয়ে যায়। দই ভালো করে ফেটিয়ে যোগ করলে এমন হবে না।</li>
      </ul>
      <footer>/এনএ/</footer>
    </article>
  </body>
</html>