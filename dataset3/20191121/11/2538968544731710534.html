<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.orientalsunday.hk/367043/%e5%a8%9b%e8%81%9e/%e5%91%82%e6%85%a7%e5%84%80%e8%9f%b9%e5%aa%bd%e8%ae%8a%e8%99%8e%e5%aa%bd-%e5%96%ae%e8%a6%aa%e6%95%99%e4%bb%94%e5%a3%93%e5%8a%9b%e7%88%86%e7%85%b2-plt/"/>
    <meta property="og:site_name" content="東方新地"/>
    <meta property="article:published_time" content="2019-11-21T11:06:12+00:00"/>
    <meta property="og:title" content="呂慧儀蟹媽變虎媽 單親教仔壓力爆煲"/>
    <meta property="og:description" content="單親媽媽絕對唔易做，去年與前夫黃文廸離婚後，長腳蟹呂慧儀母兼父職照顧兒子，5歲的蟹籽Anton （黃柏翹）明年升小一，呂慧儀為力谷他考到心儀小學，變身虎媽。"/>
  </head>
  <body>
    <article>
      <h1>呂慧儀蟹媽變虎媽 單親教仔壓力爆煲</h1>
      <address><time datetime="2019-11-21T11:06:12+00:00">21 Nov 2019, 11:06</time> by <a rel="author">東方新地</a></address>
      <p>單親媽媽絕對唔易做，去年與前夫黃文廸離婚後，長腳蟹呂慧儀母兼父職照顧兒子，5歲的蟹籽Anton （黃柏翹）明年升小一，呂慧儀為力谷他考到心儀小學，變身虎媽。</p>
      <h3>呂慧儀健康與壓力爆煲Dry爆變「忟薑」</h3>
      <p>最近《愛．回家之開心速遞》宣布一星期播足七日，劇中要角呂慧儀每日放工都要趕返屯門娘家湊仔，早前更因體力不支在家中暈倒，健康與壓力同時爆煲，再加上懸崖勒馬與花心張景淳斬纜，Dry爆的呂 慧儀變「 薑」，睇嚟惟有蟹籽快啲考到好學校，呂慧儀先可以放輕鬆。</p>
      <figure>
        <img src="https://imgs.orientalsunday.hk/wp-content/uploads/2019/11/07_1145a_catc_p26_27_11228720565dd5fc2a6c3d7.jpg"/>
      </figure>
      <figure>
        <img src="https://imgs.orientalsunday.hk/wp-content/uploads/2019/11/06_1145a_catc_p26_27_16020551185dd5fc3f1c751.jpg"/>
        <figcaption>另一日呂慧儀拍完《愛．回家之開心速 遞》，妝都唔落趕去位於屯門公屋的娘家，接 回由母親照顧的蟹籽。</figcaption>
      </figure>
      <h3>蟹籽下年讀小學蟹媽後知後覺嚇到癲</h3>
      <p>呂慧儀形容過了一個「地獄九月」，因要忙為蟹籽準備面試學校而亡羊補牢，更為他報讀了不 少面試班，知情者透露：「之前兩年呂慧儀都未識驚，幾個月前同蟹籽啲同學家長傾開，佢先知 原來個個小朋友都周身刀，乜都唔識考小學一定唔掂，所以佢就變咗虎媽，依家每晚陪蟹籽瞓覺都同個仔練自我介紹，拍劇趁空檔又整定啲生字卡畀個仔認字，未面試佢已經緊張到喊，依家冇 嘢緊要過蟹籽考小學，呂慧儀因為畀自己同個仔太大壓力，最近精神差咗笑容都少咗。」</p>
      <figure>
        <img src="https://imgs.orientalsunday.hk/wp-content/uploads/2019/11/08_1145a_catc_p26_27_8437147355dd5fc749f6db.jpg"/>
        <figcaption>母兼父職的呂慧儀，日頭辛苦搵錢 養家，晚上接蟹籽返屋企後，仲要 睇功課同準備升小考學校，真係好辛勞。</figcaption>
      </figure>
      <h3>阿媽當街發恔憎阿仔笑笑唔上心</h3>
      <p>天子唔急皇后急，呂慧儀緊張到不得了，蟹籽卻依然輕鬆面對，貫徹其樂天本性。日前呂慧儀與蟹籽及母親現身大坑醫肚，離開時蟹籽手握結賬後找回來的錢唔肯交還，呂慧儀即場教仔兼面燶燶，之後行去上車仲表現得好忟憎。為湊仔疲於奔命的呂慧儀，都要自己搵方法減壓先得㗎！</p>
      <figure>
        <img src="https://imgs.orientalsunday.hk/wp-content/uploads/2019/11/02_1145a_catc_p26_27_19229058855dd5fc8dc887b.jpg"/>
        <figcaption>這日呂慧儀與家人到大 坑幫襯好友林子善開的冰 室，離開時由囝囝蟹籽負責 去埋單，她伸手想取找回來 的錢，蟹籽唔肯放手，呂 慧儀屢勸無效火都嚟， 畀阿媽鬧的蟹籽依然哈哈笑。</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2019/11/03_1145a_catc_p26_27_765086125dd5fcab451f6.jpg"/>
        <figcaption>呂慧儀心情明顯唔多靚，畀蟹籽激多 一激直頭面燶燶過馬路。</figcaption>
      </figure>
      <figure>
        <img src="https://imgs.orientalsunday.hk/wp-content/uploads/2019/11/05_1145a_catc_p26_27_9951734405dd5fcc5aae0b.jpg"/>
        <figcaption>要返工兼湊仔的呂慧儀，都咪話唔攰，體力與精力都 斷消耗，對住家人不自覺變得忟憎。</figcaption>
      </figure>
    </article>
  </body>
</html>