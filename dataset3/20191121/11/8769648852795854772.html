<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/escola-valenciana-reuneix-10500-espectadors-reivindicar-oferta-cinema-valencia"/>
    <meta property="og:site_name" content="Diari La Veu"/>
    <meta property="article:published_time" content="2019-11-21T11:12:00+00:00"/>
    <meta property="og:title" content="Escola Valenciana reuneix 10.500 espectadors per a reivindicar més oferta de cinema en valencià"/>
    <meta property="og:description" content="L'entitat projecta 40 pel·lícules en localitats de tot el territori per a denunciar que és &quot;pràcticament impossible trobar estrenes en llengua pròpia&quot;"/>
  </head>
  <body>
    <article>
      <h1>Escola Valenciana reuneix 10.500 espectadors per a reivindicar més oferta de cinema en valencià</h1>
      <h2>L'entitat projecta 40 pel·lícules en localitats de tot el territori per a denunciar que és "pràcticament impossible trobar estrenes en llengua pròpia"</h2>
      <address><time datetime="2019-11-21T11:12:00+00:00">21 Nov 2019, 11:12</time> by <a rel="author">DLV</a></address>
      <p>VALÈNCIA. Escola Valenciana ha impulsat aquest dijous 21 de novembre la Festa del Cinema en Valencià per a <a href="https://www.diarilaveu.com/escola-valenciana-40-projeccions-aquest-dijous-normalitzar-oferta-cultural-llengua-propia">denunciar la falta de projeccions en llengua pròpia i a reivindicar la demanda de públic existent.</a> L'entitat ha aconseguit aplegar 10.550 escolars i públic general durant tota la jornada amb la projecció de 40 projeccions arreu el territori. <br/><br/>Després dels 15 anys de funcionament del programa de Cinema a l'escola, l'entitat destacat en un comunicat la relació entre la diversió de les projeccions amb l'aprenentatge de la llengua. Segons Laura Font, representant d'Escola Valenciana i presidenta de la Coordinadora per l'Ensenyament del Valencià (CAPPEPV). <br/><br/>Segons explica l'entitat, la Festa del Cinema en Valencià posa l'accent en el fet que "no és una qüestió de demanda, sinó d'oferta". Per això, Escola Valenciana lamenta la falta d'iniciatives privades de promoció del cinema en llengua pròpia. De la mateixa forma, afegeixen que, de la mateixa forma que el públic "pot gaudir de llibres, concerts o obres de teatre en valencià, és pràcticament impossible trobar pel·lícules d'estrena en la llengua pròpia".<br/><br/>L'entitat incideix en la importància del món audiovisual per a normalitzar, també en pel·lícules, documentals i sèries, així com per a fomentar una societat plurilingüe i diversa. <br/><br/>A les projeccions de la ciutat de València, que s'han celebrat al Teatre Rialto, han acudit el director general de l'Institut Valencià de Cultura, Abel Guarinos, i el director adjunt d'Audiovisuals i Cinematografia, José Luis Moreno. També Albert Arnau, cap de serveis d'Innovació i Nous Formats d'À Punt Mèdia, entitat que ha col·laborat amb producció pròpia per a algunes projeccions.</p>
      <h3>AGERMANA'T</h3>
      <p>
        <b>Necessitem la teua ajuda per a fer econòmicament viable Diari La Veu. Si vols continuar informant-te en valencià, <a href="https://diarilav.eu/agermanat">agermana't ara</a>!</b>
      </p>
    </article>
  </body>
</html>