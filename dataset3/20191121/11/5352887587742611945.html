<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/lietuva/vakaru-lietuva/palangoje-lankesi-miesto-garbes-pilietis-svedas-l-t-larsonas-1751527/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-21T11:29:00+00:00"/>
    <meta property="og:title" content="Palangoje lankėsi miesto garbės pilietis švedas L. T. Larsonas"/>
    <meta property="og:description" content="Reklama"/>
  </head>
  <body>
    <article>
      <h1>Palangoje lankėsi miesto garbės pilietis švedas L. T. Larsonas</h1>
      <address><time datetime="2019-11-21T11:29:00+00:00">21 Nov 2019, 11:29</time> by <a rel="author">Palangos m. sav.</a></address>
      <p>Reklama</p>
      <p>
        <b>Larsas Tomas Larsonas (Lars Thomas Larsson) – palangiškių draugas bei Palangos miesto garbės pilietis – tęsia daugiau nei prieš penkiolika metų pradėtą gražią tradiciją padėti sveikatos problemų turintiems mūsų miesto gyventojams bei lapkričio 19 – 20 dienomis lankėsi kurorte.</b>
      </p>
      <p>Kartu su savo bičiuliu Olle Hammarstrand jis apsilankė Palangos miesto globos namuose bei Reabilitacinėje ligoninėje. Atvyko, kaip visuomet, su dovanomis – atsižvelgdamas į minėtų įstaigų atstovų išsakytą poreikį, atvežė specialių čiužinių, pritaikytų sunkiai judantiems ligoniams.</p>
      <p>T. Larsonas bei O. Hammarstrand trečiadienį, lapkričio 20 d., apsilankė ir Palangos miesto savivaldybėje. Susitikimo su miesto meru Šarūnu Vaitkumi bei mero patarėju Pranu Žeimiu metu vyko šiltas ir draugiškas pokalbis, meras Š. Vaitkus svečiams papasakojo apie šiuo metu įgyvendinamus kurorto infrastruktūros plėtros projektus bei pakvietė apsilankyti kitąmet Palangoje vyksiančiame Europos varinių pučiamųjų orkestrų čempionate. L. T. Larsonas palangiškiams perdavė Simrishamno miesto (Švedija) merės Jaenette Ovesson linkėjimus.</p>
      <p>T. Larsonas mūsų kurorte lankosi bei įvairios slaugai reikalingos įrangos ir inventoriaus į Palangą iš Švedijos atveža nuo 1997 metų. Už labdaringą veiklą ir ypatingus nuopelnus Lietuvos Respublikai ir Palangos miestui Palangos miesto savivaldybės taryba 2013 m. šiam Švedijos piliečiui suteikė Palangos miesto garbės piliečio vardą.</p>
    </article>
  </body>
</html>