<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/242643/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-21T11:30:16+00:00"/>
    <meta property="og:title" content="‘โกลเด้นแลนด์’ ปักหมุด 2 โครงการทำเลใหม่ กรุงเทพตอนเหนือ"/>
    <meta property="og:description" content="โกลเด้นแลนด์ บุกรังสิต-รามอินทรา เปิดบ้านเดี่ยวพร้อมกัน 2 โครงการ มูลค่ารวม 4,850 ล้านบาท กวาดยอดขายแล้วกว่า 1,100 ล้านบาท คาดปิดโครงการได้ภายในต้นปีหน้า"/>
  </head>
  <body>
    <article>
      <h1>‘โกลเด้นแลนด์’ ปักหมุด 2 โครงการทำเลใหม่ กรุงเทพตอนเหนือ</h1>
      <address><time datetime="2019-11-21T11:30:16+00:00">21 Nov 2019, 11:30</time> by <a rel="author" href="https://www.thebangkokinsight.com/author/wanpen/" target="_blank">WANPEN PUTTANONT</a></address>
      <p>โกลเด้นแลนด์ บุกรังสิต-รามอินทรา เปิดบ้านเดี่ยวพร้อมกัน 2 โครงการ มูลค่ารวม 4,850 ล้านบาท กวาดยอดขายแล้วกว่า 1,100 ล้านบาท คาดปิดโครงการได้ภายในต้นปีหน้า</p>
      <p>นายวิรัชต์ มั่นเจริญพร กรรมการผู้จัดการ สายงานพัฒนาโครงการบ้านเดี่ยว บริษัท แผ่นดินทอง พร็อพเพอร์ตี้ ดีเวลลอปเม้นท์ จำกัด (มหาชน) หรือ โกลเด้นแลนด์ เปิดเผยว่า พร้อมเปิดให้จองการใหม่ 2 แห่งในเดือน พฤศจิกายนที่ผ่านมา ได้แก่ โครงการบ้านเดี่ยว แบรนด์ แกรนดิโอ (Grandio) ระดับราคา 7-15 ล้านบาท ที่วิภาวดี-รังสิต และ รามอินทรา-วงแหวน รวมมูลค่าทั้ง 2 โครงการ 4,850 ล้านบาท</p>
      <figure>
        <img src="https://www.thebangkokinsight.com/wp-content/uploads/2019/11/01-%E0%B8%84%E0%B8%B8%E0%B8%93%E0%B8%A7%E0%B8%B4%E0%B8%A3%E0%B8%B1%E0%B8%8A%E0%B8%95%E0%B9%8C-%E0%B8%A1%E0%B8%B1%E0%B9%88%E0%B8%99%E0%B9%80%E0%B8%88%E0%B8%A3%E0%B8%B4%E0%B8%8D%E0%B8%9E%E0%B8%A3.jpg"/>
      </figure>
      <p>ทั้งนี้ นับเป็นการเปิดโครงการในทำเลใหม่ที่ โกลเด้นแลนด์ ยังไม่เคยมีโครงการบ้านเดี่ยวในย่านดังกล่าว และพบว่าได้รับการตอบรับเป็นอย่างดี โดยสามารถสร้างยอดขายในช่วงเปิดจองได้รวมกว่า 1,100 ล้านบาท แบ่งเป็นจาก ทำเลวิภาวดีรังสิต 601 ล้านบาท และ รามอินทรา-วงแหวน 526 ล้านบาท ซึ่งเกินกว่าเป้าหมายที่วางไว้</p>
      <p>ความสำเร็จดังกล่าว เป็นผลมาจากความโดดเด่นในเรื่องของความหรูหราทันสมัย มีฟังก์ชั่นเพื่อการอยู่อาศัยที่ครบครัน และมากกว่าเมื่อเทียบกับคู่แข่งในระดับราคาเดียวกัน นอกจากนี้ยังจัดเต็มในเรื่องของพื้นที่ส่วนกลางเทียบเท่าบ้านระดับราคา 20-30 ล้านบาท เพื่อให้ลูกค้ามีความสะดวกสบาย และภาคภูมิใจในบ้านหลังใหม่ได้อย่างแท้จริง</p>
      <figure>
        <img src="https://www.thebangkokinsight.com/wp-content/uploads/2019/11/08-GRANDIO-Vibhavadi-Rangsit_Homes.jpg"/>
      </figure>
      <p>จากการสำรวจของโกลเด้นแลนด์ พบว่า ตลาดบ้านกลุ่มกลาง-บน 7-10 ล้าน ยังมีความต้องการอยู่ และเป็นเรียล ดีมานด์ คือซื้อเพื่ออยู่อาศัยจริง แต่เนื่องจากมาตรการแอลทีวี ประกอบกับความเข้มงวดของธนาคารพาณิชย์ ซึ่งทำให้การอนุมัติสินเชื่อยากขึ้น และตลาดก็มีการแข่งขันที่รุนแรงขึ้นจากการที่ผู้ประกอบการอสังหาริมทรัพย์ต่างหันมาพัฒนาโครงการประเภทบ้านที่อยู่อาศัยเพิ่มขึ้น ทำให้การพัฒนาโครงการบ้านเดี่ยวของ โกลเด้นแลนด์ ต้องมีจุดเด่นที่แข็งแกร่ง ทั้งด้านทำเล และด้านฟังก์ชั่นดีไซน์ของบ้าน</p>
      <p>สำหรับแกรนดิโอ วิภาวดี-รังสิต ออกแบบบรรยากาศสไตล์อิตาลี รูปแบบสถาปัตยกรรมเป็นแบบโมเดิร์นคลาสสิค พร้อมคลับเฮาส์ สวนขนาดใหญ่ ริมทะเลสาบขนาดใหญ่ ขนาดโครงการประมาณ 73 ไร่ จำนวน 292 หลัง มูลค่า 2,400 ล้านบาท มีแบบบ้าน 4 แบบ พื้นที่ใช้สอย ตั้งแต่ 140-275 ตารางเมตร</p>
      <figure>
        <img src="https://www.thebangkokinsight.com/wp-content/uploads/2019/11/12-GRANDIO-Ramintra-Wongwaen.jpg"/>
      </figure>
      <p>ขณะที่ แกรนดิโอ รามอินทรา-วงแหวน สแปนิชสไตล์ ในแบบบ้านโมเดิร์นลักซ์ชัวรี ผสมผสานเสน่ห์ของสถาปัตยกรรมสเปน กับความทันสมัยเพื่อการอยู่อาศัยที่เหมาะกับเมืองไทย ขนาดโครงการประมาณ 68 ไร่ จำนวน 269 หลัง มูลค่า 2,450 ล้านบาท มีแบบบ้าน 5 แบบ พื้นที่ใช้สอย ตั้งแต่ 150-240 ตารางเมตร</p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F242643%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/243007/"/>
        <a href="https://www.thebangkokinsight.com/242954/"/>
        <a href="https://www.thebangkokinsight.com/242873/"/>
        <a href="https://www.thebangkokinsight.com/242622/"/>
      </related>
    </article>
  </body>
</html>