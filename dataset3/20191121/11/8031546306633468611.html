<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109315-Ninova-kaza-pred-kogo-bi-kolenichila%252C-nyama-da-glasuva-za-Cacarov-za-shef-na-KPKONPI"/>
    <meta property="og:site_name" content="Канал 3"/>
    <meta property="article:published_time" content="2019-11-21T11:37:00+00:00"/>
    <meta property="og:title" content="Нинова каза пред кого би коленичила, няма да гласува за Цацаров за шеф на КПКОНПИ"/>
    <meta property="og:description" content="БСП пак иска Румен Радев да назначи шефа на КПКОНПИ"/>
  </head>
  <body>
    <article>
      <h1>Нинова каза пред кого би коленичила, няма да гласува за Цацаров за шеф на КПКОНПИ</h1>
      <h2>БСП пак иска Румен Радев да назначи шефа на КПКОНПИ</h2>
      <address>
        <time datetime="2019-11-21T11:37:00+00:00">21 Nov 2019, 11:37</time>
      </address>
      <p><b>Внесохме отново нашия Антикорупционен закон, в който искаме председателя на КПКОНПИ да се назначава от президента, заяви лидерът на БСП Корнелия Нинова пред журналисти. На въпрос дали би коленичила пред президента Румен Радев, тя каза, че би коленичила пред Христо Ботев. <br/></b> </p>
      <p>Нинова обясни, че партията й го прави не защото президентът е подкрепен от БСП, а защото президентът не разпределял обществени поръчки, не раздава еврофондове и е обективна институция, информира "Фокус".</p>
      <p> <br/><a href="http://kanal3.bg/news/bulgaria/parlamentarni-novini"><i><b>Още новини от Народното събрание ще намерите тук<br/></b></i></a> <br/><b>"Още при създаването на КПКОНПИ "БСП за България" бяхме против по принципни съображения", мотивира се Нинова. "Тази комисия беше създадена сгрешено. Тогава ние внесохме своя алтернативен антикорупционен закон и той беше отхвърлен. <br/></b> </p>
      <p>Времето доказа нашето твърдение, че тя няма да сработи. Не може депутатите, управляващото мнозинство, да излъчваме човека, да го избираме и назначаваме, държавата да му плаща заплатата, и после да очакваме, че той ще ни разследва обективно за корупция и ще ни предаде на съд. По този начин създадена комисията няма да пребори корупцията", убедена е Нинова.</p>
      <p> <br/><b>"Аз лично ще гласувам против кандидатурите на Сотир Цацаров и Симеон Найденов за КПКОНПИ", обяви още лидерката на социалистите, като увери, че с това не налага личното си мнение за гласуването на парламентарната група. Тя увери, че БСП за България ще присъства на изслушванията за председател на Антикорупционната комисия и преди гласуването ще вземе решение как да гласува. </b></p>
      <related>
        <h4>Още по темата</h4>
        <a href="http://kanal3.bg/news/comments/108997-Valeri-Dzablyanov%253A-Tova%252C-koeto-predlaga-Korneliya-Ninova-ne-se-odobryava-%2528VIDEO%2529"/>
        <a href="http://kanal3.bg/news/comments/108521-Borislav-Gucanov%253A-Ostavkite-na-Ninova-i-Dobrev-iska-Gradskiyat-savet-na-Varna-%2528VIDEO%2529"/>
      </related>
    </article>
  </body>
</html>