<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/gazdasag/2019/11/21/valtozasok-a-hold-alapkezelo-vezeteseben"/>
    <meta property="og:site_name" content="infostart"/>
    <meta property="article:published_time" content="2019-11-21T11:41:44+00:00"/>
    <meta property="og:title" content="Változások a Hold Alapkezelő vezetésében"/>
    <meta property="og:description" content="Új elnöke van a pénzügyi szolgáltató cég igazgatóságának és a felügyelőbizottságának is."/>
  </head>
  <body>
    <article>
      <h1>Változások a Hold Alapkezelő vezetésében</h1>
      <address><time datetime="2019-11-21T11:41:44+00:00">21 Nov 2019, 11:41</time> by <a rel="author">Infostart</a></address>
      <h3>Új elnöke van a pénzügyi szolgáltató cég igazgatóságának és a felügyelőbizottságának is.</h3>
      <p>Tisztségviselői változás történt a Hold Alapkezelő Zrt-nél. A cég rendkívüli közgyűlésén lemondott az igazgatósági elnöki posztjáról és tagságáról Szabó László, és mostantól a felügyelőbizottság elnöke lesz.</p>
      <p>Az igazgatóság új elnöke Móricz Dániel lesz, aki 2000-ben kezdett el dolgozni a Hold Alapkezelő Zrt-nél (akkori Concorde Alapkezelő Zrt.) először elemzőként, később kötvényportfólió-kezelőként, majd 2007-től befektetési vezetőként. 2007-ben a cég igazgatóságának tagja és egyben a cég tulajdonosa, partnere lett. 2006-tól 2008-ig a Befektetési Alapkezelők Magyarországi Szövetsége (BAMOSZ) etikai bizottságának az elnöke volt.</p>
      <p>Az igazgatóság új tagjának választották meg Cser Tamást, akl 2004-től elemzőként kezdte a pályafutását a Hold Alapkezelő Zrt.-nél (akkori Concorde Alapkezelő Zrt). A portfóliókezelő csapaton belül a régiós részvénypiac a szakterülete. 2010-től az alapkezelő tulajdonosa és partnere. 2017-től a Budapesti Értéktőzsde Index Bizottságának tagja.</p>
    </article>
  </body>
</html>