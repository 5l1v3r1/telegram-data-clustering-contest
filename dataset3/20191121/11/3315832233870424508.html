<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/1471c89e365798e0/salariul-fabulos-pe-care-jose-mourinho-il-va-avea-la-tottenham-portughezul-va-incasa-dublu-fata-de-cat-primea-pochettino.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-21T11:30:05+00:00"/>
    <meta property="og:title" content="Salariul fabulos pe care Jose Mourinho îl va avea la Tottenham: Portughezul va încasa dublu faţă de cât primea Pochettino"/>
    <meta property="og:description" content="Jose Mourinho va încasa 15 milioane de lire sterline pe an ca antrenor la Tottenham, a anunţat Daily Mail."/>
  </head>
  <body>
    <article>
      <h1>Salariul fabulos pe care Jose Mourinho îl va avea la Tottenham: Portughezul va încasa dublu faţă de cât primea Pochettino</h1>
      <address><time datetime="2019-11-21T11:30:05+00:00">21 Nov 2019, 11:30</time> by <a rel="author">Jurnal.md</a></address>
      <p>
        <b>Jose Mourinho va încasa 15 milioane de lire sterline pe an ca antrenor la Tottenham, a anunţat Daily Mail.</b>
      </p>
      <p>Potrivit sursei citate, Mourinho va încasa aproape dublu faţă de predecesorul său Mauricio Pochettino, care avea un salariu de 8,5 milioane de lire sterline. Astfel, portughezul va fi al doilea cel mai bine plătit antrenor din Premier League, după Pep Guardiola, care câştigă la Manchester City aproximativ 20 de de milioane de lire sterline anual.</p>
      <p>Clubul Tottenham Hotspur a anunţat, miercuri dimineaţă, numirea lui Jose Mourinho în funcţia de antrenor al echipei. Mourinho a semnat un contract până la finalul sezonului 2022/2023.</p>
      <p>După Chelsea şi Manchester United, Jose Mourinho, 56 de ani, va conduce astfel o a treia echipă din Anglia. Managerul portughez nu a mai antrenat din decembrie 2018, când a fost demis de la Manchester United.</p>
      <p>Argentinianul Mauricio Pochettino, în vârstă de 47 de ani, a fost demis, marţi seară, din cauza rezultatelor slabe, echipa fiind pe locul 14 în clasament. Argentinianul o antrena pe Tottenham din 2014.</p>
    </article>
  </body>
</html>