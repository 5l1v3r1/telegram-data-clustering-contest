<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/innenriks/i/zGwL04/siv-jensen-ber-trygve-slagsvold-vedum-bytte-side"/>
    <meta property="og:site_name" content="Bergens Tidende"/>
    <meta property="article:published_time" content="2019-11-21T11:09:38+00:00"/>
    <meta property="og:title" content="Siv Jensen ber Trygve Slagsvold Vedum bytte side"/>
    <meta property="og:description" content="Sp-leder Trygve Slagsvold Vedum befinner seg i selskap med skattekåte utgiftspartier, mener Frp-leder Siv Jensen. Nå ber hun Senterpartiet om å bytte side."/>
  </head>
  <body>
    <article>
      <h1>Siv Jensen ber Trygve Slagsvold Vedum bytte side</h1>
      <h2>Sp-leder Trygve Slagsvold Vedum befinner seg i selskap med skattekåte utgiftspartier, mener Frp-leder Siv Jensen. Nå ber hun Senterpartiet om å bytte side.</h2>
      <address><time datetime="2019-11-21T11:09:38+00:00">21 Nov 2019, 11:09</time> by <a rel="author">NTB</a></address>
      <p>Arbeiderpartiet vil øke skatter og avgifter med 9,7 milliarder. SV med 18 milliarder, MDG med om lag 30 milliarder og Rødt omkring 30 milliarder.</p>
      <p>Men Sp-leder Trygve Slagsvold Vedums alternative budsjett matcher omtrent regjeringens skatte- og avgiftsnivå. De finner også rom for avgiftslettelser på 3,7 milliarder.</p>
      <p>Det gjør at Frp-leder Siv Jensen mener Senterpartiet befinner seg på feil side i politikken.</p>
      <p>– Alt det Vedum sier tilsier at han burde samarbeide med Frp, men han legger i stedet opp til å samarbeide med de mest skattekåte partiene i Norge. Hvis han oppriktig mener det han sier, er han hjertelig velkommen til å samarbeide med Frp, sier Jensen til <a href="https://www.dagbladet.no/nyheter/siv-ber-trygve-bytte-side--han-er-hjertelig-velkommen/71841481">Dagbladet</a>.</p>
      <p>Jensen blir imidlertid møtt med en kald skulder fra Vedum.</p>
      <p>– Siden Frp kom inn i regjering, har de økt avgiftene med 6,3 milliarder og sørget for vekst i det statlige byråkratiet. De har satt i gang sentraliseringsreformer, det lokale politiet er svekket og det er nå mer ulv enn noen gang. Av alle disse grunnene er det utenkelig for Senterpartiet å samarbeide med Frp i regjering, sier Sp-lederen.</p>
      <related>
        <h4>Les også</h4>
        <a href="https://www.bt.no/btmeninger/kommentar/i/mRWK70/sentraliseringsdansen"/>
        <a href="https://www.bt.no/nyheter/lokalt/i/dOzwlw/skuffet-over-senterpartiets-skilsmisseforslag-uaktuelt"/>
        <a href="https://www.bt.no/nyheter/lokalt/i/GGqnE4/erna-sikret-seg-signert-bergensutgave-av-donald"/>
        <a href="https://www.bt.no/innenriks/i/GG81oJ/kommisjon-vil-legge-ned-tingretter-over-hele-landet"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/QoXpK8/slik-blir-lysfesten-2019"/>
        <a href="https://www.bt.no/btmeninger/debatt/i/OpXwbV/min-fitte-er-flott"/>
        <a href="https://www.bt.no/nyheter/direkte/i/BR649v/nyheter-direkte"/>
        <a href="https://www.bt.no/nyheter/lokalt/i/wPJEm5/ung-kvinne-skal-ha-blitt-voldtatt-paa-busstopp-i-bergen-mann-i-20-aaren"/>
        <a href="https://www.bt.no/nyheter/lokalt/i/0nzjwB/politiet-naer-aa-avslutte-soeket-etter-savnet-bil-i-joelstravatnet"/>
        <a href="https://www.bt.no/innenriks/i/K3Kv1E/riksadvokaten-refser-nav-for-taushet-om-trygdeskandalen"/>
      </related>
      <ol>
        <li>
          <a href="https://www.bt.no/tag/Siv_Jensen">Siv Jensen</a>
        </li>
        <li>
          <a href="https://www.bt.no/tag/Trygve_Slagsvold_Vedum">Trygve Slagsvold Vedum</a>
        </li>
      </ol>
    </article>
  </body>
</html>