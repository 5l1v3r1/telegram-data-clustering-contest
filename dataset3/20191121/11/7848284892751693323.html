<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/in-primo-piano/sabatini-suning-perfetta-con-me-io-ho-sbagliato-volevo-un-inter-subito-vincente-non-ho-avuto-pazienza-323628"/>
    <meta property="og:site_name" content="FcInterNews.it"/>
    <meta property="article:published_time" content="2019-11-21T11:08:35+00:00"/>
    <meta property="og:title" content="Sabatini: &quot;Suning perfetta con me, io ho sbagliato. Volevo un'Inter subito vincente, non ho avuto pazienza&quot;"/>
    <meta property="og:description" content="A margine del Social Football Summit, tenutosi a Roma stamattina, l'ex direttore sportivo dell'Inter, oggi al Bologna, Walter Sabatini ha parlato anche della sua esperienza a Milano con..."/>
  </head>
  <body>
    <article>
      <h1>Sabatini: "Suning perfetta con me, io ho sbagliato. Volevo un'Inter subito vincente, non ho avuto pazienza"</h1>
      <address><time datetime="2019-11-21T11:08:35+00:00">21 Nov 2019, 11:08</time> by <a rel="author">Redazione FcInterNews.it</a></address>
      <p>A margine del Social Football Summit, tenutosi a Roma stamattina, l'ex direttore sportivo dell'Inter, oggi al Bologna, <b>Walter Sabatini</b> ha parlato anche della sua esperienza a Milano con Suning, che gli aveva affidato il progetto sportivo dei nerazzurri e del Jiangsu prima di ricevere, qualche mese dopo, le sue dimissioni: "Con Suning non ho funzionato io. La proprietà è stata perfetta e io ho fatto errori. Non ho avuto pazienza, volevo costruire subito un'Inter da scudetto mentre loro volevano prima studiare meglio il calcio italiano. Avevano perfettamente ragione loro. Poi c'è stata una complicazione con il Jiangsu Suning, dove io ero responsabile. C'è stata qualche piccola <i>defaiance</i>, si sono inquietati, perché i cinesi si inquietano come gli italiani quando perdono. Però loro sono stati perfetti con me, io non lo sono stato con loro. Se tornassi indietro non rifarei gli stessi errori, mi è molto dispiaciuto".</p>
      <p>Un aggiornamento anche su <b>Zlatan Ibrahimovic</b>, con il Bologna che si è messo in coda per ingaggiarlo: "Si tratta di un rapporto interpersonale tra lui e Sinisa Mihajlovic, la società non ha fatto nulla e si è messa alla finestra. <i>Ibra </i>ha detto che deciderà entro fine dicembre, ma è un loro rapporto esclusivo".</p>
    </article>
  </body>
</html>