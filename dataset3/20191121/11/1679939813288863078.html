<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/i-a-luat-locul-lui-ion-ceban-mihail-paciu-noul-deputat-in-parlament_3059752.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-21T11:47:23+00:00"/>
    <meta property="og:title" content="I-a luat locul lui Ion Ceban. Mihail Paciu, noul deputat în Parlament"/>
    <meta property="og:description" content="Secretarul Comisiei Electorale Centrale, Maxim Lebedinschi, a participat astăzi la ședința Curții Constituționale la care a fost examinată hotărârea Comisiei cu privire la inițierea procedurii de validare a unui mandat de deputat în Parlamentul Republicii"/>
  </head>
  <body>
    <article>
      <h1>I-a luat locul lui Ion Ceban. Mihail Paciu, noul deputat în Parlament</h1>
      <address><time datetime="2019-11-21T11:47:23+00:00">21 Nov 2019, 11:47</time> by <a rel="author">PUBLIKA.MD</a></address>
      <p>
        <b>Secretarul Comisiei Electorale Centrale, Maxim Lebedinschi, a participat astăzi la ședința Curții Constituționale la care a fost examinată hotărârea Comisiei cu privire la inițierea procedurii de validare a unui mandat de deputat în Parlamentul Republicii Moldova.</b>
      </p>
      <p>Amintim că mandatul de deputat a devenit vacant după demisia domnului Ion Ceban, din partea Partidului Politic „Partidul Socialiștilor din Republica Moldova”, în urma alegerii acestuia în funcția de primar general al municipiului Chișinău, în cadrul alegerilor locale generale din acest an.</p>
      <p>În baza documentelor electorale deținute de CEC, mandatul de deputat revine candidatului supleant Mihail Paciu de pe lista aceluiași partid politic.</p>
    </article>
  </body>
</html>