<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/21/katastrofa-krai-boaza-zatvori-pytia-sofiia-varna.430341"/>
    <meta property="og:site_name" content="Dnes.bg"/>
    <meta property="article:published_time" content="2019-11-21T11:38:00+00:00"/>
    <meta property="og:title" content="Катастрофа край &quot;Боаза&quot; затвори пътя София – Варна"/>
    <meta property="og:description" content="Осигурен е алтернативен маршрут | Dnes.bg"/>
  </head>
  <body>
    <article>
      <h1>Катастрофа край "Боаза" затвори пътя София – Варна</h1>
      <h2>Осигурен е алтернативен маршрут</h2>
      <address><time datetime="2019-11-21T11:38:00+00:00">21 Nov 2019, 11:38</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Затворен за движение е главният път София - Варна, поради катастрофа в местността "Боаза" край Търговище. Пътният инцидент е станал тази сутрин около 8,30 часа, съобщиха от Областната дирекция на МВР. Осигурен е обходен маршрут.</p>
      <p>По първоначални данни няма сериозно пострадали хора, нанесени са материални щети на автомобилите. Предстои да бъде извършен оглед на местопроизшествието.</p>
      <p>Движението в района се регулира от служители на сектор "Пътна полиция". Създадена е временна организация на движението. На водачите се предлагат следните обходни маршрути: в посока на движение Варна - с. Презвитер Козма - с. Божурка - с. Пайдушко - с. Лиляк - Околовръстен път на Търговище. За пътуващите в посока София: Околовръстен път на Търговище - с. Лиляк - с. Цветница - с. Божурка - с. Презвитер Козма, пише БТА.</p>
      <p>От сектор "Пътна полиция" призовават водачите да шофират с повишено внимание, като спазват стриктно пътната сигнализация и да съобразяват скоростта на движение на моторните превозни средства с метеорологичните условия.</p>
      <related>
        <h4>Още по темата</h4>
        <a href="https://www.dnes.bg/stranata/2019/11/19/pak-tragediia-na-pytia-dvama-zaginaha-na-am-hemus.430069"/>
        <a href="https://www.dnes.bg/stranata/2019/10/11/borisov-dovolen-otkriva-se-nov-uchastyk-ot-hemus.425743"/>
      </related>
    </article>
  </body>
</html>