<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lag-avtal.se/avtalsrorelsen/unga-lakarna-kommer-att-lamna-regionerna-6979304"/>
    <meta property="og:site_name" content="Lag &amp; Avtal"/>
    <meta property="article:published_time" content="2019-11-21T11:30:00+00:00"/>
    <meta property="og:title" content="”Unga läkarna kommer att lämna regionerna&quot;"/>
    <meta property="og:description" content="Den tuffa arbetsmiljön gör att stress och sjukskrivningar ökar. &quot;Om det inte sker en förbättring kommer de unga läkarna att lämna regionerna&quot;, säger Heidi Stensmyren ordförande för Sveriges läkarförbund."/>
  </head>
  <body>
    <article>
      <h1>”Unga läkarna kommer att lämna regionerna"</h1>
      <address><time datetime="2019-11-21T11:30:00+00:00">21 Nov 2019, 11:30</time> by <a rel="author">Tiina Demargne</a></address>
      <h4>Den tuffa arbetsmiljön gör att stress och sjukskrivningar ökar. "Om det inte sker en förbättring kommer de unga läkarna att lämna regionerna", säger Heidi Stensmyren ordförande för Sveriges läkarförbund.</h4>
      <p>Heidi Stensmyren intervjuas av <a href="https://tryggvard.se/lojala-lakare-garant-for-en-trygg-vard/">Trygg vård</a>, som är Läkarförbundets sajt. Fackförbundet har inför avtalsrörelsen gjort en enkät bland sina medlemmar. Hälften av de svarande uppger att de i viss utsträckning kan påverka sin arbetssituation och arbetsmiljö.</p>
      <p>–Ett bra arbetsliv innebär att man kan påverka sin arbetssituation. Det gör också att man trivs på jobbet och vill ta på sig nya arbetsuppgifter. När unga läkare rekryteras i dag blir de bara en rad på schemat, utan möjlighet att påverka. Det fungerar inte i längden, säger Heidi Stensmyren.</p>
      <p>Läkarförbundet anser att det finns stora brister i villkoren för många läkare, när det till exempel gäller möjligheterna till rast, vila och återhämtning. Utbrändhet och utmattning ökar, enligt fackförbundet, bland unga läkare och särskilt bland kvinnliga läkare.</p>
      <p>– Vi ser en tydlig trend att unga läkare väljer andra arbetsgivare än regionerna. För dem är en attraktiv arbetsmarknad öppen, inkluderande och variabel. Vi kan inte erbjuda en sex år lång utbildning och sedan säga att ”resten av livet får du enbart jobba med den här tårtbiten!”, säger Heidi Stensmyren till Trygg vård.</p>
      <hr/>
      <h3>Kräver kontinuerlig kompetensutveckling</h3>
      <h4>Läkarförbundet vill:</h4>
      <ul>
        <li>Att ingen ska bli sjuk av sitt jobb. Trenden med ökande sjukskrivningstal bland läkare måste brytas.</li>
      </ul>
      <p>
        <b>Då krävs bland annat:</b>
      </p>
      <ul>
        <li>Kontinuerlig kompetensutveckling</li>
        <li>Rimliga arbetstider under hela arbetslivet</li>
        <li>Inflytande över arbetets organisering</li>
      </ul>
      <p>Källa: Trygg vård</p>
      <hr/>
      <related>
        <h4>Relaterade artiklar</h4>
        <a href="https://www.lag-avtal.se/arbetsdomstolen/regionen-stoppade-lakarens-at-tjanstgoring-6977391"/>
        <a href="https://www.lag-avtal.se/nyhetsarkiv/lakarfacket-anmaler-regeringen-till-eu-6975373"/>
        <a href="https://www.lag-avtal.se/nyhetsarkiv/ki-s-visselblasare-nekas-provning-i-hogsta-instans-6961502"/>
        <a href="https://www.lag-avtal.se/nyhetsarkiv/lakarfacket-i-uppland-begar-skadestand-6975940"/>
        <a href="https://www.lag-avtal.se/nyhetsarkiv/lakarforbundet-vi-behover-en-ny-instans-for-provning-6942790"/>
      </related>
    </article>
  </body>
</html>