<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/magazin/video-descoperire-uluitoare-facuta-de-astronomi-cea-mai-intensa-lumina-din-univers-o-explozie-de-raze-gamma-a-fost-detectata-lumina-veche-de-sapte-miliarde-de-ani-18601843"/>
    <meta property="og:site_name" content="Gândul"/>
    <meta property="article:published_time" content="2019-11-21T11:28:00+00:00"/>
    <meta property="og:title" content="VIDEO | Descoperire uluitoare făcută de astronomi: Cea mai intensă lumină din Univers, o explozie de raze gamma, a fost detectată / Lumina veche de şapte miliarde de ani"/>
    <meta property="og:description" content="Mai multe detalii Gândul.info"/>
  </head>
  <body>
    <article>
      <h1>VIDEO | Descoperire uluitoare făcută de astronomi: Cea mai intensă lumină din Univers, o explozie de raze gamma, a fost detectată / Lumina veche de şapte miliarde de ani</h1>
      <h2>Cea mai intensă lumină din Univers, o explozie de raze gamma care a produs mai multă energie în câteva secunde decât ar fi generat Soarele în zece miliarde de ani, a fost detectată de astronomi, potrivit rt.com.</h2>
      <address><time datetime="2019-11-21T11:28:00+00:00">21 Nov 2019, 11:28</time> by <a rel="author" href="https://www.gandul.info/autor/ana-obretin" target="_blank">Ana Obretin</a></address>
      <p>Fenomenul a fost observat direct de astronomi după o aşteptare de aproape 50 de ani.</p>
      <p>Explozia cu o durată foarte scurtă, dar extrem de intensă detectată marţi, a avut loc în urmă cu aproximativ şapte miliarde de ani, fiind provocată de moartea unei stele şi transformarea acesteia într-o supernova.</p>
      <p>Fenomenul, care a primit numele oficial de GRB 190114C, a fost detectat cu ajutorul telescoapelor spaţiale Neil Gehrels Swift şi Fermi Gamma Ray. În doar 22 de secunde, coordonatele au fost transmise astronomilor din lumea întreagă.</p>
      <p>Două dintre telescoapele sistemului Major Atmospheric Gamma Imaging Cherenkov (MAGIC) din Insulele Canare, care au fost primele ce au monitorizat explozia, au detectat particule de lumină măsurând între 0,2 şi 1 terra electron-volţi (TeV).</p>
      <p>Acesta este echivalentul energiei kinetice generate de coliziunile de protoni din Large Hadron Collider, cel mai puternic accelerator de particule construit de om.</p>
      <p>Exploziile de raze gamma au fost descoperite în urmă cu 46 de ani, dar aceasta a fost pentru prima dată când fenomenul a fost observat direct. Fenomenul poate fi detectat numai dacă razele sunt îndreptate direct spre Terra.</p>
      <figure>
        <iframe src="https://www.youtube.com/embed/B9dN1Lf0LFw" width="600" height="340" data-service="Youtube" scrolling="no"/>
      </figure>
      <p>
        <i>Foto: Captură YouTube</i>
      </p>
      <related>
        <h4>Citeşte şi</h4>
        <a href="https://www.gandul.info/magazin/hainele-purtate-de-un-revolutionar-impuscat-in-cap-in-1989-expuse-in-premiera-la-cluj-18601778?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/magazin/surpriza-peste-care-a-dat-o-turista-in-muntii-bucegi-am-gasit-un-aparat-foto-si-cand-m-am-uitat-la-fotografii-mi-am-dat-seama-ca-18601699?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/magazin/momentele-socante-in-care-o-cersetoare-este-impuscata-mortal-dupa-ce-ii-ceruse-cativa-banuti-unui-barbat-video-18601373?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>