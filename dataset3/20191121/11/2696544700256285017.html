<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/elet/20191121_Schwarzenegger_fia_testepito_akar_lenni_megmutatta_hogy_az_apjara_utott"/>
    <meta property="og:site_name" content="HVG.hu"/>
    <meta property="article:published_time" content="2019-11-21T11:14:00+00:00"/>
    <meta property="og:title" content="Schwarzenegger fia testépítő akar lenni, megmutatta, hogy az apjára ütött"/>
    <meta property="og:description" content="A Terminátor fia az Instagramon mutatta meg, hogy nem hiába jár a konditerembe és nyomott egy schwarzeneggeres pózt."/>
  </head>
  <body>
    <article>
      <h1>Schwarzenegger fia testépítő akar lenni, megmutatta, hogy az apjára ütött</h1>
      <address><time datetime="2019-11-21T11:14:00+00:00">21 Nov 2019, 11:14</time> by <a rel="author">hvg.hu</a></address>
      <p>
        <b>A Terminátor fia az Instagramon mutatta meg, hogy nem hiába jár a konditerembe és nyomott egy schwarzeneggeres pózt.</b>
      </p>
      <p>Arnold Schwarzeneggernek van egy házasságon kívül született fia, a most 22 éves Joseph Baena. A fiatal srác Schwarzi és a házvezetőnő románcából született és - lehet meglepődni - a fiú testépítő szeretne lenni. A <a href="https://24.hu/szorakozas/2019/11/21/arnold-schwarzenegger-joseph-baena-gyuras-poz/">24.hu</a> cikke szerint Joseph Baena gyakran együtt megy a konditerembe az apjával és nagyban követi a tanácsait. Most az Instagramon mutatta meg, hogy jó úton halad:</p>
      <figure>
        <embed-post data-src="https://www.instagram.com/p/B5D6BVkp0Z1" data-service="Instagram"/>
      </figure>
      <p>2011-ben robbant a botrány, hogy Arnold Schwarzeneggernek 1997-ben <a href="https://hvg.hu/elet/20191004_Arnold_Schwarzenegger_fia_szuletesnap">gyereke született</a> az egyik háztartási alkalmazottjától, Mildred Patricia Baenatól. Miután napvilágot látott az ügy, a színész és volt kormányzó bejelentette, hogy elválnak feleségével, Maria Shriverrel.</p>
      <related>
        <a href="https://hvg.hu/elet/20191004_Arnold_Schwarzenegger_fia_szuletesnap"/>
        <a href="https://hvg.hu/cegauto/20191114_arnold_schwarzenegger_egy_katonai_jarmuvel_ment_bevasarolni__foto"/>
      </related>
    </article>
  </body>
</html>