<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Social/247068/doar-13-din-cabinetele-stomatologice-din-romania-se-afla-in-mediul-rural-iar-tratamentul-copiilor-costa-peste-un-miliard-de-lei.html"/>
    <meta property="og:site_name" content="Wall-Street"/>
    <meta property="article:published_time" content="2019-11-21T11:15:49+00:00"/>
    <meta property="og:title" content="Doar 13% din cabinetele stomatologice din Romania se afla in mediul rural, iar tratamentul copiilor costa peste un miliard de lei"/>
    <meta property="og:description" content="Pentru profilaxia si tratamentul stomatologic al copiilor din mediul rural este nevoie de peste 1 miliard de lei, potrivit „Aplicatiei cabinetelor si unitatilor medicale mobile” (ACUMM), testata de echipa asociatiei Merci Charity Boutique. Scopul principal al ONG-ului este acordarea de sprijin cauzelor umanitare, prin proiecte de sanatate mobila si educatie, avand in prim plan copiii cu probleme medicale si sociale."/>
  </head>
  <body>
    <article>
      <h1>Doar 13% din cabinetele stomatologice din Romania se afla in mediul rural, iar tratamentul copiilor costa peste un miliard de lei</h1>
      <address><time datetime="2019-11-21T11:15:49+00:00">21 Nov 2019, 11:15</time> by <a rel="author">Ivona Stog</a></address>
      <p>
        <b>Pentru profilaxia si tratamentul stomatologic al copiilor din mediul rural este nevoie de peste 1 miliard de lei, potrivit „Aplicatiei cabinetelor si unitatilor medicale mobile” (ACUMM), testata de echipa asociatiei Merci Charity Boutique. Scopul principal al ONG-ului este acordarea de sprijin cauzelor umanitare, prin proiecte de sanatate mobila si educatie, avand in prim plan copiii cu probleme medicale si sociale.</b>
      </p>
      <p>Incepand cu luna martie 2019, echipa <a href="https://www.wall-street.ro/articol/Companii/231239/atelier-merci-afacerea-care-vinde-fapte-bune-si-investeste-profitul-in-proiecte-sociale.html">asociatiei Merci Charity Boutique </a>a inceput testarea „Aplicatiei cabinetelor si unitatilor medicale mobile” (ACUMM), care contribuie la monitorizarea performantei actiunilor derulate folosind infrastructura cabinetului stomatologic mobil, si a introdus datele a 772 de copii din comunitati rurale din judetele Brasov, Constanta, Dambovita, Mures, Ialomita, Ilfov, Prahova, Vaslui si Tulcea vizitate de echipa cabinetului stomatologic mobil. Datele au fost culese de catre echipa asociatiei, dupa obtinerea acordului parintilor copiilor. Aplicatia a fost dezvoltata de Tremend Software si finantata de Fundatia Vodafone Romania cu un buget de 166.000 de lei.</p>
      <h3>Pentru tratamentul stomatologic al copiilor din mediul rural este nevoie de peste 1 miliard de lei</h3>
      <p>ACUMM permite echipei asociatiei sa monitorizeze performanta fiecarei actiuni, calculand raportul dintre cariile diagnosticate si cariile tratate, analizand tipurile de interventii si numarul lor, precum si valoarea interventiei de profilaxie si de tratament dentar pentru fiecare copil. De exemplu, <b>pentru cei 772 de copii monitorizati, echipa a efectuat interventii de pofilaxie orala si tratament in valoare de 816.683,4 de lei, cu o medie a interventiilor de 1.057 lei/copil. </b>Aceste cifre permit estimarea unui <b>buget minim necesar pentru profilaxia si tratamentul stomatologic ale populatiei de copii din mediul rural, respectiv 1.163.667.487 de lei pentru cei peste 1.100.000 de copii care locuiesc la sat.</b></p>
      <p>„Asociatia a reusit nu doar sa gandeasca aceasta <a href="https://www.wall-street.ro/articol/Social/243558/reportaj-in-deplasare-cu-zana-merciluta-care-salveaza-dintii-copiilor-de-la-satele-din-delta-dunarii.html">caravana stomatologica</a>, ci si sa creeze cadrul legislativ pentru autorizarea si functionarea unitatilor mobile stomatologice si a oricarui alt cabinet medical mobil. Am continuat colaborarea si am ajuns sa finantam o aplicatie care sa fie utila tuturor caravanelor si unitatilor medicale mobile, permitand inregistrarea de date si de informatii necesare atat pentru functionarea unei unitati medicale mobile, cat si pentru strangerea de date statistice”, a declarat Angela Galeta, directorul Fundatiei Vodafone Romania.</p>
      <p>Din datele culese pana acum de la cei 772 de copii reiese ca 75,4% dintre acestia erau la prima vizita la medicul stomatolog. <b>Numarul de carii simple si complicate diagnosticate s-a ridicat la 3.386, cu o medie de 4,38 carii/copil, peste media superioara europeana</b>, care se situeaza la 3,5 carii/copil. Echipa a tratat 890 de carii simple, acestea reprezentand 26% din totalul identificat, restul cariilor diagnosticate fiind carii complicate. Pe langa tratamentul cariilor, echipa a efectuat si 1.428 de sigilari dentare, cu o medie de 1,85 sigilari dentare/copil.</p>
      <p>
        <a href="https://www.wall-street.ro/articol/Agricultura/242968/de-ce-sa-te-muti-la-tara-5-avantaje-ale-traiului-la-sat-pentru-tineri.html">Citeste si:<br/>De ce sa te muti la tara. 5 avantaje ale traiului la sat pentru tineri</a>
      </p>
      <figure>
        <img src="https://img.wall-street.ro/image_thumbs/thumbs/474/474d681cd8c0aae082ef524114c12ae9-400x250-00-65.jpg?v=1563798297"/>
      </figure>
      <figure>
        <img src="https://img.wall-street.ro/image_thumbs/thumbs/0fa/0fa6ef9c430d67d3f39cf4d547179f08-822x0-00-65.jpg?v=1574334944"/>
      </figure>
      <h3>Doar 13% din cabinetele stomatologice din Romania se afla in mediul rural</h3>
      <p><b>Din totalul de cabinete stomatologice din Romania, doar 13% functioneaza in mediul rural, in conditiile in care aici traiesc peste 1.100.000 de copii saraci din 12.951 de sate</b>. Accesul la medicina dentara este inegal si adesea inexistent, desi copiii au dreptul prin lege la un pachet de interventii stomatologice decontate de casele judetene de asigurari de sanatate.</p>
      <p>In 2017, asociatia Merci Charity a creat primul cabinet stomatologic mobil din Romania, in 2018, a obtinut ordinul de ministru 606/07.05.2018 pentru functionarea unitatilor si cabinetelor medicale mobile, si in 2019 a lansat o aplicatie mobila pentru gestionarea cabinetelor medicale mobile (ACUMM).</p>
      <p>Datele colectate prin ACUMM vor genera statistici la zi despre incidenaa cariei dentare la copiii care locuiesc in mediul rural, iar la finalul anului 2020, asociatia va publica un studiu despre starea sanatatii orale a copiilor din mediul rural, prezentand date relevante statistic din judetele unde cabinetul stomatologic mobil a derulat activitati.</p>
      <p>
        <a href="https://www.wall-street.ro/articol/Social/234485/studiu-medicina-de-la-sat-in-grija-mediului-privat-un-centru-medical-public-la-12-000-romani-versus-un-centru-privat-la-1-000-ro.html">Citeste si:<br/>Studiu: O unitate medicala la aproape 12.000 de romani in mediul rural</a>
      </p>
      <figure>
        <img src="https://img.wall-street.ro/image_thumbs/thumbs/24d/24dcb78eb017c8f7c48d15b010a61496-400x250-00-65.jpg?v=1536752750"/>
      </figure>
      <figure>
        <iframe src="https://www.youtube.com/embed/ApkU2aZzN_A" width="640" height="360" data-service="Youtube" scrolling="no"/>
      </figure>
      <h3>Despre cabinetul stomatologic mobil “Zana Merciluta” si asociatia Merci Charity Boutique</h3>
      <p>Asociatia Merci Charity este o organizatie nonprofit infiintata in 2012, al carei scop este acordarea de sprijin cauzelor umanitare, prin proiecte de sanatate mobila si educatie, avand in prim plan copiii cu probleme medicale si sociale. Asociatia detine doua cabinete stomatologice mobile si pe termen lung are ca obiectiv crearea unei retele de cabinete stomatologice mobile in Romania si promovarea solutiilor de medicina mobila. Recent, asociatia a fost distinsa cu premiul pentru inovatie in medicina mobila “Anthony Vavasis Innovation Award”, acordat de Mobile Healthcare Association, USA.</p>
      <p>Programul de medicina orala mobila „Zana Merciluta” a fost lansat in 2014 si a beneficiat de sustinerea Fundatiei Vodafone Romania prin programele „Voluntar de profesie” si „Fondul pentru fapte bune”. Investitia totala a Fundatiei Vodafone Romania in acest proiect se ridica pana acum la aproape 340.000 de lei. Valoarea interventiilor stomatologice oferite copiilor in cei 4 ani se ridica la 1.932.000 lei, cu o medie de 920 lei/copil pentru peste 2.100 copii.</p>
    </article>
  </body>
</html>