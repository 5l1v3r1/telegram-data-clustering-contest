<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/jan-smit-heeft-stokje-over-aan-vijanden/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-21T11:56:33+00:00"/>
    <meta property="og:title" content="Jan Smit geeft stokje over aan ‘vijanden’"/>
    <meta property="og:description" content="Jan Smit heeft het stokje overgegeven aan Nick en Simon. Bijzonder, want volgens de laatste berichten kunnen de heren elkaar niet luchten of zien. "/>
  </head>
  <body>
    <article>
      <h1>Jan Smit geeft stokje over aan ‘vijanden’</h1>
      <address><time datetime="2019-11-21T11:56:33+00:00">21 Nov 2019, 11:56</time> by <a rel="author" href="https://www.ditjesendatjes.nl/author/tbrouwer/" target="_blank">Tanja Brouwer</a></address>
      <p>Jan Smit is komend seizoen niet de gastheer in het programma De Beste Zangers.Hij heeft het stokje overgegeven aan Nick en Simon. Bijzonder, want volgens de laatste berichten kunnen de heren elkaar niet luchten of zien.</p>
      <h3>Ziek</h3>
      <p>De Volendamse zanger zit momenteel thuis. Hij heeft erg veel last van zijn keel en zou daarnaast oververmoeid zijn geraakt. Hij stond de afgelopen drie maanden bijna dagelijks op het ijs voor een nieuw schaatsprogramma. Daarnaast trad hij op en presenteerde een programma. Erg druk dus. Daarom besloot Jan om tot het nieuwe jaar vrij te nemen en zijn rust te pakken.</p>
      <p>,,Omdat Jan Smit tijdelijk een stapje terug doet, schieten zijn vrienden Nick &amp; Simon hem te hulp en nemen zij eenmalig het gastheerschap over van Beste Zangers. We wensen Jan Smit heel veel beterschap en een spoedig herstel ❤”, staat er op de Facebook van het programma De Beste Zangers.</p>
      <h3>Ruzie</h3>
      <p>Vorige maand schreef weekblad Story dat Nick, Simon en ook Kees Tol ruzie hebben met Jan Smit. Jan zou boos zijn op Nick en Simon omdat zij via zijn programma ‘Jan Smit, de zomer voorbij’ bekend werden in Nederland. Maar een paar jaar later kondigde het duo plotseling aan te stoppen. Zij bleken een eigen programma te hebben gekregen. ,,Naar de buitenwereld toe werd gezegd dat het programma stopte omdat men alle interessante mensen wel had gezien. De realiteit was echter dat Nick en Simon niet meer wilden”, zei de bron. ,,Toen is er iets geknapt bij Jan. Ik zal die blik in zijn ogen nooit meer vergeten, de avond dat hij het had gehoord. Hij was verslagen.”</p>
      <p>Of er echt ruzie is, is nog maar de vraag. Nick verschijnt zo af en toe namelijk op het Instagramaccount van Jan Smit.</p>
      <related>
        <h4>GERELATEERDE ARTIKELEN</h4>
        <a href="https://www.ditjesendatjes.nl/jan-dulles-zorgen-om-jan-smit-het-is-onmenselijk/"/>
        <a href="https://www.ditjesendatjes.nl/jan-smit-verplaatst-optredens-wegens-keelprobleem/"/>
        <a href="https://www.ditjesendatjes.nl/jan-smit-breekt-met-zus-monique/"/>
      </related>
    </article>
  </body>
</html>