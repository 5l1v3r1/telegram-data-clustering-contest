<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/visuomene/zmones/robertas-kalinkinas-man-ekologija-yra-ne-tik-trendas-o-gyvenimo-budas-1751538/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-21T11:54:00+00:00"/>
    <meta property="og:title" content="Robertas Kalinkinas: „Man ekologija yra ne tik trendas, o gyvenimo būdas“"/>
    <meta property="og:description" content="Reklama"/>
  </head>
  <body>
    <article>
      <h1>Robertas Kalinkinas: „Man ekologija yra ne tik trendas, o gyvenimo būdas“</h1>
      <address><time datetime="2019-11-21T11:54:00+00:00">21 Nov 2019, 11:54</time> by <a rel="author">Dovilė Rusytė | vipcommunications</a></address>
      <p>Reklama</p>
      <p>
        <b>Dizaineris ir mados industrijos dalyvis Robertas Kalinkinas ypatingą reikšmę teikia ne tik tvarkai, bet ir ekologiškam gyvenimo būdui. Menininkams būdingą chaosą jis stengiasi apeiti ir save vadina tikru pedantu. Kūrėjas atvirauja, jog auginant vaikus ir rūpinantis namuose dūkstančiais augintiniais daiktų nori nenori yra išties nemažai, tačiau prisipažįsta, jog tiesiog negali pakęsti, kai pastarieji neturi savo vietos. Pasak žymaus vyro, tvarkymasis jam tiek pat įprasta veikla kiek ir drabužių kūrimas, todėl kone kasdien stoja prie buities darbų.</b>
      </p>
      <p>
        <b>Kasdienių darbų sąraše – ir namų tvarkymas</b>
      </p>
      <p>R. Kalinkinas drauge su žmona augina ne tik du mažamečius vaikus, bet ir būrį augintinių: net tris šunis ir papūgą. Toks gausus šeimos kolektyvas, pasak jo, namams dovanoja ir džiaugsmo, ir papildomo darbo.</p>
      <p>„Ne paslaptis, kad mažieji namų gyventojai kambarius apdovanoja trupiniais, o gyvūnai – iš kiemo parsineštu purvu ar plaukų kamuoliais. Tvarkytis ir palaikyti švarą patalpose, kur leidi tiek daug laiko, yra tiesiog būtina. Man ši užduotis nėra prievolė, tą daryti mėgstu ir iniciatyvos imuosi nieko neverčiamas. Jei žmona labiau rūpinasi drabužių skalbimu, lyginimu, tai aš savo ruožtu imuosi grindų siurbimo, valymo ir dulkių utilizavimo. Kartą per savaitę darome generalinę tvarką, tačiau kasdien tenka bent minimaliai tvarkyti sąmyšį ant grindų“, – atvirauja dizaineris.</p>
      <p>Paklaustas, be kokių prietaisų nuolatiniame tempe gyvenantis R. Kalinkinas šiandien neišsisuktų, dizaineris pasakoja, jog tai būtų drabužių skalbyklė ir džiovyklė viename, langų plovimo įrenginys bei siurblys.</p>
      <p>„Mūsų grindys yra tamsios, todėl ant jų atsidūręs bet koks mažmožis yra tarsi ant delno. Kiekvieną dieną ir ne po sykį traukiame siurblį. Džiaugiuosi, kad pagaliau atradau tyliai, tačiau galingai veikiantį prietaisą. Jau kurį laiką naudojame „Electrolux“ „Green Collection“ linijos siurblį, visiškai pateisinusį mūsų lūkesčius ne tik dėl jo techninių parametrų, bet ir dėl tvaraus gamintojo požiūrio. Man ekologija yra ne tik trendas, o gyvenimo būdas, todėl, kai tik galiu, renkuosi išmintingai“, – sako R. Kalinkinas.</p>
      <p>Reklama</p>
      <p>
        <b>Nuo šiukšlių rūšiavimo iki asmeninio aplinkai draugiško šiaudelio</b>
      </p>
      <p>Dizaineris pasakoja, kad šeimoje aplinkai draugiški sprendimai vyrauja seniai. „Pirmiausiai, jau gana ilgą laiką stengiamės rūšiuoti šiukšles. Tam turime atskiras dėžes, skirtingų spalvų šiukšlių maišus, belieka tik atsakingai paskirstyti atliekas. Tiesą sakant, šis žingsnis labai aiškiai atvėrė akis, kokį neaprėpiamą kiekį plastiko kasdien naudojame ir metame lauk. Svajoju, kad ateityje namuose atsirastų ir plastiko smulkinimo įrenginys, kuris galėtų jo atliekas paversti drožlėmis.</p>
      <p>Be to, mes taikome ir kompostavimo praktiką. Į kieme esančią komposto dėžę patenka tikrai didelė dalis atliekų, kurią vėliau panaudojame kaip vertingą trąšą augalams, mat pastarųjų tiek namų lauke, tiek viduje turime tikrai daug“, – pasakoja R. Kalinkinas.</p>
      <p>Net darbo vietoje dizaineris stengiasi atskirti buitines atliekas, popierių ir plastiką, na, o tai kas lieka po gamybos proceso, taip pat būna panaudota protingai. „Tekstilės atliekas atiduodame gyvūnų priežiūros organizacijoms, kur jos panaudojamos kaip patiesalai ar kitais reikalingais tikslais. Tikiu, kad dar turime kur tobulėti – juk su manimi dirba komanda, tad neužtenka pakeisti vien savo įpročius. Vis dėlto, judėti mažais žingsniais yra geriau nei nieko nedaryti“, – įsitikinęs R. Kalinkinas.</p>
      <p>„Stengiuosi ieškoti būdų, kaip prisidėti prie tvaresnės visuomenės kūrimo. Jau kurį laiką visuomet su savimi nešiojuosi metalinį šiaudelį, kurį naudoju ne tik savo reikmėms, bet drąsiai traukiu ir viešumoje. Ir žinote, vienintelis nepatogumas tas, kad jį reikia nuolat praplauti“, – juokauja žymus vyras.</p>
      <p>
        <b>Ekologišką požiūrį į aplinką ugdo nuo mažumės</b>
      </p>
      <p>Reklama</p>
      <p>R. Kalinkinas sutinka, kad įpročiai per dieną nesusiformuoja ir teigia, kad to reikia mokytis nuo ankstyvos vaikystės.</p>
      <p>„Savo sūnui Markui jau galime paaiškinti, kodėl svarbu tausoti gamtą ir rūpintis jos ištekliais. Jį stengiamės mokyti dalijimosi filosofijos, pavyzdžiui, gražiai paaiškiname, kad jo žaislai vėliau gali pasitarnauti kitiems vaikams, todėl jų neišmetame, o atiduodame. Tas pats galioja ir drabužiams. Popierių jis jau seniai naudoja išmintingai – po kelissyk gali piešti ant abiejų, net ir panaudotų lapo pusių, o vėliau jį nuneša į reikiamą išmetimui dėžę“.</p>
      <p>Dizaineris pasakoja, jog namuose pradėjus naudoti naująjį „Electrolux“ „Green Collection“ linijos siurblį, kurio daugiau nei 55 proc. pagaminta iš perdirbto plastiko, sūnui Markui taip pat papasakojo su tuo susijusią atsiradimo istoriją.</p>
      <p>„Stebėdamas, kaip tyliai veikia naujasis namų įrenginys, sūnus išties susidomėjo, todėl turėjau puikią progą papasakoti ir apie tvariąją jo pusę. Labai natūraliai gimė istorija, kad šiais laikais dalis vaikų nebenaudojamų robotų ar kitų žaislų gali atgimti naujam gyvenimui ir virsti štai tokiais stebuklais“, – patirtimi dalijasi R. Kalinkinas.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/kultura/renginiai/dizaineris-robertas-kalinkinas-pristatys-antra-asmenine-kolekcija/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>