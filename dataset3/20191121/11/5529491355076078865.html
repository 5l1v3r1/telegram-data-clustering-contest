<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/pisa-monsignor-giuseppe-ghilarducci-investito-ucciso-3119885/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-21T11:59:57+00:00"/>
    <meta property="og:title" content="Pisa, monsignor Giuseppe Ghilarducci travolto e ucciso da un’auto pirata"/>
    <meta property="og:description" content="PISA – Un sacerdote è stato investito e ucciso a Pisa. Monsignor Giuseppe Ghilarducci, 84 anni, è stato travolto da un’auto il cui conducente si è poi allontanato senza fermarsi per prestare soccorso. La tragedia si è consumata intorno alle 20 di mercoledì sera in via Conte Fazio, nei pressi del centro storico. La polizia municipale è al lavoro per cercare di risalire all’identità dell’automobilista pirata. Mons. Ghilarducci, canonico della cattedrale di Lucca e parroco di Celle, Colognora di Pescaglia e Vetriano, era molto conosciuto a Lucca. Esperto di arte religiosa, membro dell’Accademia Lucchese di Scienze Lettere e Arti, era stato anche responsabile dei beni culturali della diocesi e autore di numerose pubblicazioni sulla cattedrale di San Martino e sui tesori del patrimonio lucchese. Da quanto appreso il religioso si trovava a Pisa perché era andato a fare visita a una sorella.Brindisi, rapina al McDonald’s: bottino di 4mila euroTerremoto Val Sangone: lieve scossa 1.8 nella notte a Valgioie Andrea Marcucci…"/>
  </head>
  <body>
    <article>
      <h1>Pisa, monsignor Giuseppe Ghilarducci travolto e ucciso da un’auto pirata</h1>
      <address><time datetime="2019-11-21T11:59:57+00:00">21 Nov 2019, 11:59</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/pisa-via-conte-fazio.jpg"/>
        <figcaption>Via Conte Fazio a Pisa, dove monsignor Ghilarducci è stato investito e ucciso (Foto da Google Maps)</figcaption>
      </figure>
      <p>PISA – Un sacerdote è stato investito e ucciso a Pisa. Monsignor<b> Giuseppe Ghilarducci,</b> 84 anni, è stato travolto da un’auto il cui conducente si è poi allontanato senza fermarsi per prestare soccorso. La tragedia si è consumata intorno alle 20 di mercoledì sera in via Conte Fazio, nei pressi del centro storico.</p>
      <p>La polizia municipale è al lavoro per cercare di risalire all’identità dell’automobilista pirata. Mons. Ghilarducci, canonico della cattedrale di <b>Lucca</b> e parroco di <b>Celle, Colognora di Pescaglia e Vetriano</b>, era molto conosciuto a Lucca. Esperto di arte religiosa, membro dell’Accademia Lucchese di Scienze Lettere e Arti, era stato anche responsabile dei beni culturali della diocesi e autore di numerose pubblicazioni sulla cattedrale di San Martino e sui tesori del patrimonio lucchese. Da quanto appreso il religioso si trovava a Pisa perché era andato a fare visita a una sorella.</p>
      <figure>
        <a href="https://www.blitzquotidiano.it/cronaca-italia/brindisi-rapina-mcdonalds-bottino-3120209/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/brindisi-rapina-mcdonalds-bottino-3120209/">
          <img src="https://static.blitzquotidiano.it/wp/wp-content/uploads/2019/11/mc-donalds-ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/brindisi-rapina-mcdonalds-bottino-3120209/">Brindisi, rapina al McDonald’s: bottino di 4mila euro</a>
      </h3>
      <figure>
        <a href="https://www.blitzquotidiano.it/cronaca-italia/terremoto-val-sangone-scossa-valgioie-3120198/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/terremoto-val-sangone-scossa-valgioie-3120198/">
          <img src="https://static.blitzquotidiano.it/wp/wp-content/uploads/2019/11/terremoto-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/terremoto-val-sangone-scossa-valgioie-3120198/">Terremoto Val Sangone: lieve scossa 1.8 nella notte a Valgioie</a>
      </h3>
      <p>Andrea Marcucci senatore Pd e originario di Barga (Lucca) è stato tra i primi a commentare la tragedia: “Esprimo il mio più profondo cordoglio per la tragica morte del Monsignore Giuseppe Ghilarducci, uomo di cultura, molto legato alla città e alla sua comunità di fedeli”.</p>
      <p>Fonte: Ansa</p>
    </article>
  </body>
</html>