<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/gpu-ekstraduvala-do-ssha-inozemnogo-kiberzlochincya-330393_.html"/>
    <meta property="og:site_name" content="DT.ua"/>
    <meta property="article:published_time" content="2019-11-21T11:09:00+00:00"/>
    <meta property="og:title" content="ГПУ екстрадувала до США іноземного кіберзлочинця"/>
    <meta property="og:description" content="Це перша екстрадиція з України до США у спрощеному порядку."/>
  </head>
  <body>
    <article>
      <h1>ГПУ екстрадувала до США іноземного кіберзлочинця</h1>
      <h2>Це перша екстрадиція з України до США у спрощеному порядку.</h2>
      <address>
        <time datetime="2019-11-21T11:09:00+00:00">21 Nov 2019, 11:09</time>
      </address>
      <p><a href="https://dt.ua/UKRAINE/vidsogodni-gpu-pozbavlyayetsya-funkciy-dosudovogo-rozsliduvannya-330297_.html"><b>Генеральна прокуратура України завершила</b></a> процедуру екстрадиції громадянина Литовської Республіки, підозрюваного у кіберзлочинах, до Сполучених Штатів Америки, повідомляє пресслужба ГПУ.</p>
      <p>"Вказана особа розшукувалася тривалий час американськими правоохоронними органами за підозрою у вчиненні десяти серйозних транснаціональних кіберзлочинів та затримана в результаті спецоперації органами Національної поліції України у жовтні цього року на території України", - йдеться у повідомленні.</p>
      <p>Зазначається, що в ГПУ ухвалили рішення про екстрадицію особи до Сполучених Штатів Америки у спрощеному порядку. Громадянин Литви був фактично переданий компетентним органам США у четвер.</p>
      <p>"Даний приклад співпраці є унікальним, оскільки це перша екстрадиція з України до Сполучених Штатів Америки у спрощеному порядку", - додають в Генпрокуратурі.</p>
      <p>Раніше повідомлялося, ексдепутата-утікача <a href="https://dt.ua/UKRAINE/estoniya-zaareshtuvala-500-tisyach-yevro-na-rahunku-onischenka-zmi-329574_.html"><b>Олександра Онищенка</b></a> у грудні цього року <a href="https://dt.ua/UKRAINE/direktor-nabu-rozpoviv-koli-onischenka-ekstraduyut-iz-ispaniyi-329618_.html"><b>повинні екстрадувати із Іспанії до України</b></a>. Про це повідомив директор Національного антикорупційного бюро України (НАБУ) Артем Ситник.</p>
      <p><a href="https://dt.ua/WORLD/ispaniya-zagubila-ekstradovanogo-ranishe-v-ssha-kolishnogo-kerivnika-viyskovoyi-rozvidki-venesueli-329542_.html"><b>Ексглава військової розвідки Венесуели зник в Іспанії</b></a> через кілька днів після того, як іспанський суд схвалив його екстрадицію до США для пред'явлення звинувачень у торгівлі наркотиками.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>