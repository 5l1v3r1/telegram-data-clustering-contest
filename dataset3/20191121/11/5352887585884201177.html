<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/sveikata/sveikata/gydytoja-dietologe-atskleide-buda-padesianti-padailinti-kuno-linijas-1751513/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-21T11:20:00+00:00"/>
    <meta property="og:title" content="Gydytoja-dietologė atskleidė būdą, padėsiantį padailinti kūno linijas"/>
    <meta property="og:description" content="Reklama"/>
  </head>
  <body>
    <article>
      <h1>Gydytoja-dietologė atskleidė būdą, padėsiantį padailinti kūno linijas</h1>
      <address><time datetime="2019-11-21T11:20:00+00:00">21 Nov 2019, 11:20</time> by <a rel="author">Silvija Kuprionytė</a></address>
      <p>Reklama</p>
      <p>
        <b>Nuolatinis kalorijų skaičiavimas veda link netinkamo santykio su maistu, nes tokiu būdu neretai priaugama svorio, tad specialistai siūlo problemos sprendimo būdą, padėsiantį ne tik atsisveikinti su kalorijų skaičiavimu, bet sumažinsiančiu apetitą ir užtikrisiančiu ilgesnį sotumo jausmą. Visa paslaptis – skaidulinių medžiagų įtraukimas į mitybos racioną. Specialistai siūlo keletą paprastų būdų, leisiančių tai padaryti be didelio vargo.</b>
      </p>
      <p>„Skaidulas įtraukti į mitybos racioną verta dėl kelių priežasčių. Visų pirma, maistas, turintis daug skaidulų padeda greičiau pajusti sotumo jausmą, visų antrą, įsisavinama mažiau „blogųjų“ riebalų, visų trečia, skatinama peristaltika ir palaikomas gerųjų žarnyno bakterijų balansas, turintis didelę svarbą kūno masės reguliacijai”, – sako gydytoja -dietologė Dalia Vaitkevičiūtė.</p>
      <p>Sveiko maisto ruošinių įmonės „7Pack“ vadovas Mindaugas Katelynas sako pastebintis, kad vis daugiau pirkėjų atkreipia dėmesį į produktų sudedamąsias dalis.</p>
      <p>„Pastebime tendenciją, kad pirkėjai vis labiau domisi sveika mityba, jiems rūpi produktų sudedamosios dalys. Suprasdami skaidulinių medžiagų svarbą organizmui ir siekiant padidinti jų suvartojimą, mūsų gaminamuose patiekaluose gausu avižų, migdolų, chia sėklų, lęšių ir kt”, – sako M. Katelynas.</p>
      <p>
        <b>Suvartojama per mažai skaidulų</b>
      </p>
      <p>Nors daug kalbama apie riebalus, pridėtinį cukrų, baltymų naudą, tačiau dažnai pamirštama labai svarbi mitybos raciono dalis – skaidulos. Jos gali būti tirpios ir netirpios, atlieka skirtingas funkcijas ir yra labai svarbios kasdieninėje mityboje.</p>
      <p>Reklama</p>
      <p>„Deja, dažnai valgome perdirbtą, „greitąjį” maistą, kuriame šių maistinių medžiagų kiekiai yra minimalūs. Skaidulų daugiausiai yra kruopose, daržovėse, ankštinėse daržovėse, sėklose, o jomis gausų maistą geriau vartoti tą dienos dalį, kai esame aktyvesni. Skaidulomis gausų maistą valgydami pusryčiams, užtikrinsime ilgesnį sotumo jausmą ir energijos turėsime ilgiau”, – pažymi D. Vaitkevičiūtė.</p>
      <p>Statistika rodo, kad suvartojame per mažai skaidulų, tačiau labai svarbu rasti aukso viduriuką ir suvartoti nei per daug, nei per mažai, kitu atveju, sau labiau pakenksime nei padėsime.</p>
      <p>„Apskaičiuota, kad vidutiniškai suvartojama vos 15 g per dieną, kai rekomenduojama vidutinė dienos norma moterims – 25 g per dieną, vyrams – 38 g. Tyrimų duomenimis, vaikų mityboje skaidulų suvartojimas taip pat yra mažesnis, nei nustatytas poreikis dienai”, – pažymi D. Vaitkevičiūtė.</p>
      <p>Nieko keisto, kad dėl šiuolaikinio gyvenimo tempo, ne visada pavyksta užtikrinti pilnavertę mitybą, aprūpinsiančią organizmą visomis reikalingomis medžiagomis</p>
      <p>„Net ir tokiais atvejais, kai darbas veja darbą, svarbu nepamiršti, kad subalansuota mityba yra raktas į gerą savijautą bei sėkmingą asmeninį gyvenimą. Net jei tam nelieka laiko, galima rinktis sveiko maisto tiekėjus, siūlančius visos dienos rinkinius, kuriuose gausu organizmui reikalingų medžiagų”, – sako M. Katelynas.</p>
      <p>
        <b>Ypatingą dėmesį skaiduloms turėtų skirti turintys tam tikrų sveikatos sutrikimų</b>
      </p>
      <p>Reklama</p>
      <p>Nors skaidulas rekomenduojama į mitybos racioną įtraukti visiems, tai padaryti, anot specialistų, ypatingi turėtų turintys tam tikrų sveikatos sutrikimų.</p>
      <p>„Vartojant pakankamai skaidulų, lengviau reguliuoti svorį, mažinama širdies ir kraujagyslių bei cukrinio diabeto rizika. Labai svarbu skaidulų pakankamai suvartoti tiems, kuriuos vargina vidurių užkietėjimas, sergantiems hemorojumi. Tai dažnos ligos, o sergantieji savo gyvenimą galėtų palengvinti paprasčiausiai įtraukdami daugiau minėtų medžiagų. Pakankamas skaidulų kiekis gerina odos būklę, apsaugo nuo inkstų bei tulžies pūslės akmenų formavimosi. Skaidulos veikia, kaip žarnyno „šluota”, šalinanti nereikalingus toksinus, patekusius su maistu”, – atkreipia dėmesį D. Vaitkevičiūtė.</p>
      <p>Gydytoja–dietologė atkreipia dėmesį, kad visgi per didelis jų suvartojimas gali sukelti organizmui nepalankią reakciją.</p>
      <p>„Skaidulomis gausus maistas gali provokuoti tokius simptomus kaip pilvo tempimas, pūtimas, gurguliavimas, diskomfortas pilve”, – teigia D. Vaitkevičiūtė.</p>
      <p>
        <b>Dietologės D. Vaitkevičiūtės patarimai, norintiems įtraukti daugiau skaidulų į mitybos racioną:</b>
      </p>
      <p>1. Rytinę košę, sriubą ar troškinius gardinkite sėklomis, ankštinėmis daržovėmis;</p>
      <p>Reklama</p>
      <p>2. Bent kartą per dieną suvalgykite gausų dubenį šviežių salotų, kruopų ir mėgstamą vaisių;</p>
      <p>3. Venkite perdirbtų maisto produktų, greitojo maisto.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/laisvalaikis/receptai/saltojo-sezono-hitas---mandarinai-palankus-sveikatai-ir-universalus-virtuveje-1751475/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sveikata/sveikata/specialistai-patare-kokiai-duonai-teikti-pirmenybe-1750600/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sveikata/sveikata/badavimas---tiesus-kelias-i-ligas-o-ne-grazia-isvaizda-1750065/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sveikata/sveikata/7-naudingiausios-uogos-kurias-reikia-valgyti-reguliariai-1749068/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sveikata/sveikata/daktaras-unikauskas-patare-kaip-atsikratyti-pilvo-1748483/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sveikata/sveikata/kokius-riesutus-ir-kaip-ruosti-kad-gautume-didziausia-nauda-1748238/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sveikata/sveikata/sveikatai-palankaus-maitinimosi-svarba-1747035/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sveikata/sveikata/vieninteles-kruopos---turtingiausias-kolageno-saltinis-moters-organizmo-atjauninimui-1746932/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>