<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/nemecke-urady-ulozily-automobilkam-pokutu-100-milionu-eur/1823620?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-21T11:52:00+00:00"/>
    <meta property="og:title" content="Německé úřady uložily automobilkám pokutu 100 milionů eur"/>
    <meta property="og:description" content="Berlín - Německý kartelový úřad uložil třem velkým automobilkám BMW, Volkswagen a Daimler úhrnnou pokutu 100 milionů eur (2,6 miliardy Kč). Podle jeho zjištění se spolu dohadovaly na cenách oceli, kterou kupovaly od dodavatelů, a porušily tak zákon. Úřad to uvedl ve svém dnešním sdělení, na něž se odvolává agentura Reuters."/>
  </head>
  <body>
    <article>
      <h1>Německé úřady uložily automobilkám pokutu 100 milionů eur</h1>
      <address><time datetime="2019-11-21T11:52:00+00:00">21 Nov 2019, 11:52</time> by <a rel="author" href="http://www.ctk.cz/" target="_blank">ČTK</a></address>
      <p>Berlín - Německý kartelový úřad uložil třem velkým automobilkám BMW, Volkswagen a Daimler úhrnnou pokutu 100 milionů eur (2,6 miliardy Kč). Podle jeho zjištění se spolu dohadovaly na cenách oceli, kterou kupovaly od dodavatelů, a porušily tak zákon. Úřad to uvedl ve svém dnešním sdělení, na něž se odvolává agentura Reuters.</p>
      <p>Podle úřadu platili výrobci aut dodavatelů ceny, na nichž se předtím spolu dohodli, nejméně do roku 2016, přičemž ve spojení spolu v této věci byli v letech 2004 až 2013. Šetření trvalo tři a půl roku. Všechny tři firmy výrok orgánu přijaly.</p>
      <p>Mnichovská automobilka BMW by měla z celkové částky zaplatit 28 milionů eur. Jak uvedla agentura DPA, její jednotliví zaměstnanci pokutováni nebudou.</p>
    </article>
  </body>
</html>