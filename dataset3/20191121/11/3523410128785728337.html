<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641132/%D8%A2%D8%AA%D8%B4%E2%80%8C%D8%B3%D9%88%D8%B2%DB%8C-%D8%AF%D8%B1-%DA%A9%D8%A7%D8%B1%DA%AF%D8%A7%D9%87%DB%8C-%D8%AF%D8%B1-%D8%A7%DB%8C%D8%AA%D8%A7%D9%84%DB%8C%D8%A7-%D8%AC%D8%A7%D9%86-%DB%B5-%D9%86%D9%81%D8%B1-%D8%B1%D8%A7-%DA%AF%D8%B1%D9%81%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T11:21:00+00:00"/>
    <meta property="og:title" content="آتش‌سوزی در کارگاهی در ایتالیا جان ۵ نفر را گرفت"/>
    <meta property="og:description" content="پنج کارگر از اهالی سیسیل ایتالیا در پی وقوع آتش‌سوزی در یک کارگاه ساخت تجهیزات آتش‌زا جان خود را از دست دادند."/>
  </head>
  <body>
    <article>
      <h1>
        <a href="https://www.bultannews.com/fa/news/641132/%D8%A2%D8%AA%D8%B4%E2%80%8C%D8%B3%D9%88%D8%B2%DB%8C-%D8%AF%D8%B1-%DA%A9%D8%A7%D8%B1%DA%AF%D8%A7%D9%87%DB%8C-%D8%AF%D8%B1-%D8%A7%DB%8C%D8%AA%D8%A7%D9%84%DB%8C%D8%A7-%D8%AC%D8%A7%D9%86-%DB%B5-%D9%86%D9%81%D8%B1-%D8%B1%D8%A7-%DA%AF%D8%B1%D9%81%D8%AA">آتش‌سوزی در کارگاهی در ایتالیا جان ۵ نفر را گرفت</a>
      </h1>
      <h2>پنج کارگر از اهالی سیسیل ایتالیا در پی وقوع آتش‌سوزی در یک کارگاه ساخت تجهیزات آتش‌زا جان خود را از دست دادند.</h2>
      <address><time datetime="2019-11-21T11:21:00+00:00">21 Nov 2019, 11:21</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از فرانس‌پرس، دو انفجار عصر روز چهارشنبه، منطقه مسینا در سیسیل ایتالیا را لرزاند. بنابر گزارش پلیس ایتالیا، ۵ کارگر از اهالی سیسیل درپی آتش‌سوزی در یک کارگاه جان خود را از دست دادند.</p>
      <p>این انفجار‌ها در ابتدا جان دو کارگر را گرفت و پس از آن جنازه فردی ۷۱ ساله نیز در میان اجسام سوخته باقی مانده از آتش پیدا شده، این فرد همسر صاحب کارگاه بوده است.</p>
      <p>پلیس همچنین در گزارش خود افزود پسر مالک سعی در نجات او داشت، ولی شدیدا مجروح و راهی بیمارستان شد.</p>
      <p>به گفته فرمانده پلیس، جرقه‌های ناشی از تجهیزات جوش باعث انفجار‌ها شده است. آتش نشانان همچنان در تلاشند تا افراد مفقود شده دیگر را هم بیایند.</p>
      <p>کارگران این کارگاه مشغول ساخت تجهیزاتی آتش‌زا به مناسبت جشن‌های سال نو میلادی بودند. نمایش‌های سنتی آتش‌بازی رسمی متداول در جنوب ایتالیا است. چنین نمایش‌هایی اگرچه قدمتی طولانی دارد، سالانه تعداد زیادی تلفات باقی می‌گذارد.</p>
    </article>
  </body>
</html>