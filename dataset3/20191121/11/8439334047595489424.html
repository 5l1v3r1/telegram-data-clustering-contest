<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/xana-mazi-kozanidis-kai-ermis-zonianon.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-21T11:55:00+00:00"/>
    <meta property="og:title" content="Ξανά μαζί Κοζανίδης και Ερμής Ζωνιανών…"/>
    <meta property="og:description" content="Ο 46ΧΡΟΝΟΣ ΤΕΧΝΙΚΟΣ ΕΠΙΣΤΡΕΦΕΙ ΜΕΤΑ ΑΠΟ 6 ΜΗΝΕΣ ΣΤΟΝ ΠΑΓΚΟ ΤΩΝ «ΠΡΑΣΙΝΩΝ» ΔΙΑΔΕΧΟΜΕΝΟΣ ΤΟ ΝΙΚΗΦΟΡΟ"/>
  </head>
  <body>
    <article>
      <h1>Ξανά μαζί Κοζανίδης και Ερμής Ζωνιανών…</h1>
      <address>
        <time datetime="2019-11-21T11:55:00+00:00">21 Nov 2019, 11:55</time>
      </address>
      <p>Ο 46ΧΡΟΝΟΣ ΤΕΧΝΙΚΟΣ ΕΠΙΣΤΡΕΦΕΙ ΜΕΤΑ ΑΠΟ 6 ΜΗΝΕΣ ΣΤΟΝ ΠΑΓΚΟ ΤΩΝ «ΠΡΑΣΙΝΩΝ» ΔΙΑΔΕΧΟΜΕΝΟΣ ΤΟ ΝΙΚΗΦΟΡΟ</p>
      <p>Η 2<sup>η</sup> θητεία του <b>Στέλιου Κοζανίδη</b> ξεκίνησε τυπικά από χθες και επίσημα, ενώ από σήμερα θα συμβεί αυτό και ουσιαστικά με την πρώτη προπόνηση που θα λάβει χώρα στο γήπεδο Ζωνιανών. Οι έξι μήνες που ήταν χώρια… οι δύο πλευρές αποδείχθηκαν πολλοί με την διοίκηση του Ερμή μετά από την ολοκλήρωση της συνεργασίας με το <b>Στέλιο Νικηφόρο</b>, προχώρησαν στην άμεση αντικατάσταση του με έναν άνθρωπο που τον ξέρουν και τους ξέρει πολύ καλά.</p>
      <p>Η διοίκηση του Ερμή Ζωνιανών με ανακοίνωση της έκανε γνωστό πως ο Στέλιος Κοζανίδης επιστρέφει στην τεχνική ηγεσία της ομάδας, «<i>Ο Α.Ο. Ερμής Ζωνιανών βρίσκετε στην ευχάριστη θέση να ανακοινώσει την ανάληψη της τεχνικής ηγεσίας της ομάδος μας από έναν παλιό γνώριμο και ταλαντούχο προπονητή... τον Στέλιο Κοζανίδη. Καλωσόρισες coach και σου ευχόμαστε μόνο επιτυχίες!!</i>».</p>
      <p>Ο 46χρόνος τεχνικός επιστρέφει μετά από έξι μήνες στον πάγκο του Ερμή Ζωνιανών και μετά από το σύντομο πέρασμα του από την τεχνική ηγεσία του ΠΑΟ Κρουσώνα στην αρχή της φετινής σεζόν. Στην περυσινή παρουσία, του ο «<b>Κόζα</b>» κάθισε στον πάγκο του Ερμή σε 19 παιχνίδια με απολογισμό 10 νίκες, 2 ισοπαλίες, 7 ήττες 46-20 γκολ, ενώ έχει περάσει από τα Ζωνιανά και σαν ποδοσφαιριστής τη σεζόν 2013-14 στην Γ’ Εθνική. Πριν από τον Ερμή Ζωνιανών και τον ΠΑΟ Κρουσώνα, ο «<b>Κόζα</b>» στο παρελθόν έχει εργαστεί ακόμη σε Άρη Ρεθύμνου, Κεραυνό, ΑΟΝ Αστέρα και για μικρό διάστημα στην αρχή της περυσινής σεζόν ως άμεσος συνεργάτης του <b>Γιώργου Λυρώνη</b> στην Επισκοπή.</p>
      <p>Γ.Σ.</p>
    </article>
  </body>
</html>