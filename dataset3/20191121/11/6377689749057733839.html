<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.footboom.com/ukrainian/high/1574338024-ofitsiino-taison-dyskvalifikovanyi-dynamo-otrymalo-pivmilionnyi-shtraf-ta-match-bez-hliadachiv.html"/>
    <meta property="og:site_name" content="Footboom.com"/>
    <meta property="article:published_time" content="2019-11-21T11:59:00+00:00"/>
    <meta property="og:title" content="Офіційно: Тайсон дискваліфікований, &quot;Динамо&quot; отримало півмільйонний штраф та матч без глядачів"/>
    <meta property="og:description" content="Контрольно-дисциплінарний комітет Української асоціації футболу визначив санкції щодо окремих клубів, футболістів та тренерів, інформує прес-служба УАФ."/>
  </head>
  <body>
    <article>
      <h1>Офіційно: Тайсон дискваліфікований, "Динамо" отримало півмільйонний штраф та матч без глядачів</h1>
      <address><time datetime="2019-11-21T11:59:00+00:00">21 Nov 2019, 11:59</time> by <a rel="author" href="https://www.footboom.com/news/author/%D0%9E%D0%BB%D0%B5%D0%B3+%D0%A1%D0%B5%D0%BC%D0%B5%D0%BD%D1%87%D0%B5%D0%BD%D0%BA%D0%BE" target="_blank">Олег Семенченко</a></address>
      <p>Контрольно-дисциплінарний комітет Української асоціації футболу визначив санкції щодо окремих клубів, футболістів та тренерів, інформує <i>прес-служба УАФ</i>.</p>
      <p>Відбулося чергове засідання КДК УАФ. Серед іншого, були визначені дисциплінарні санкції у зв’язку з подіями, що відбулися в останніх турах чемпіонату України серед команд клубів УПЛ.</p>
      <p>Зокрема, після розгляду подій, що мали місце під час матчу 14-го туру "Шахтар" — "Динамо", визначено: ФК "Динамо" проведе один домашній матч без глядачів (плюс один матч без глядачів умовно з випробувальним строком до кінця сезону-2019/2020) та зобов'язаний внести обов’язковий грошовий внесок у розмірі 500 тисяч гривень. Футболіст ФК "Шахтар" Тайсон, вилучений з поля в тому матчі, відсторонений на одну гру та ще на дві умовно.</p>
      <p>Таке ж покарання у вигляді відсторонення на один матч та два матчі умовно отримав голкіпер ФК "Карпати" Олег Кудрик, який отримав червону картку після завершення матчу 14-го туру із "Маріуполем".</p>
      <p>Футболісти ФК "Олександрія" Юрій Паньків та ФК "Колос" Євгеній Морозко, вилучені з поля в матчах 14-го туру з "Олімпіком" та "Зорею", відсторонені на один матч та ще на один матч умовно. Головний тренер ФК "Олександрія" Володимир Шаран відсторонений на два матчі та ще на один матч умовно.</p>
    </article>
  </body>
</html>