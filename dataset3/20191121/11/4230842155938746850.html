<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191121-arahamiya-pro-skandal-z-yuzikom-vin-prosto-hotiv-navesty-lad/"/>
    <meta property="og:site_name" content="ФАКТИ"/>
    <meta property="article:published_time" content="2019-11-21T11:52:31+00:00"/>
    <meta property="og:title" content="Арахамія про скандал з Юзіком: Він просто хотів навести лад"/>
    <meta property="og:description" content="Давид Арахамія вважає, що скандал навколо Юрія Корявченкова роздутий, а нардеп просто хотів навести лад у Кривому Розі."/>
  </head>
  <body>
    <article>
      <h1>Арахамія про скандал з Юзіком: Він просто хотів навести лад</h1>
      <address>
        <time datetime="2019-11-21T11:52:31+00:00">21 Nov 2019, 11:52</time>
      </address>
      <p>Давид Арахамія вважає, що скандал навколо Юрія Корявченкова роздутий, а нардеп просто хотів навести лад у Кривому Розі.</p>
      <p>Розмова народного депутата зі Слуги народу Юрія Корявченкова, відомого як Юзік з Кварталу 95, із начальником поліції Кривого Рогу не тягне на кримінальну справу.</p>
      <p>Про це заявив під час брифінгу голова фракції Слуга народу Давид Арахамія.</p>
      <p>На його думку, нардеп просто хоче навести лад у рідному місті президента.</p>
      <blockquote>– Це нардепи з різних округів, вони не пов’язані між собою. Кажуть, що там наркомани, нелегальна ігруха, металобрухт. Вони хочуть навести в цьому місці лад. Це моє бачення, – заявив Арахамія.</blockquote>
      <p><b>Читайте:</b> <a href="https://fakty.com.ua/ua/ukraine/20191121-arahamiya-ivanisova-povernut-do-fraktsiyi-yakshho-sudymist-fejk/">Арахамія: Іванісова повернуть до фракції, якщо судимість – фейк</a></p>
      <p>Він також повідомив, що запис розмови вже проаналізували правоохоронці та не знайшли у ньому нічого кримінального.</p>
      <p>Нагадаємо, виключений з фракції Слуга народу Антон Поляков показав аудіо, на якому <a href="https://fakty.com.ua/ua/ukraine/20191120-koryavchenkov-prokomentuvav-skandalni-zapysy-z-kryvogo-rogu/">Корявченков нібито “вчить” криворізьких правоохоронців</a>, що і з ким “вирішувати”.</p>
      <p>Корявченков пізніше підтвердив, що разом з іншими колегами з партії зустрічався з керівником поліції Кривого Рогу у вересні.</p>
    </article>
  </body>
</html>