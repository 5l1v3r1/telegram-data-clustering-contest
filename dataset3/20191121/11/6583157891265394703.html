<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/awaria-pojazdu-przyczyna-groznie-wygladajacego-zdarzenia-drogowego-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-11-21T11:04:00+00:00"/>
    <meta property="og:title" content="Awaria pojazdu przyczyną groźnie wyglądającego zdarzenia drogowego (zdjęcia)"/>
    <meta property="og:description" content="W czwartek rano na obwodnicy Lublina doszło do groźnie wyglądającego zdarzenia drogowego. Pojazd osobowy uderzył w barierę energochłonną."/>
  </head>
  <body>
    <article>
      <h1>Awaria pojazdu przyczyną groźnie wyglądającego zdarzenia drogowego (zdjęcia)</h1>
      <address>
        <time datetime="2019-11-21T11:04:00+00:00">21 Nov 2019, 11:04</time>
      </address>
      <p>
        <b>W czwartek rano na obwodnicy Lublina doszło do groźnie wyglądającego zdarzenia drogowego. Pojazd osobowy uderzył w barierę energochłonną.</b>
      </p>
      <p>Do zdarzenia doszło w czwartek około godziny 9 na drodze S17 na pasie w kierunku Warszawy, pomiędzy węzłami Czechów i Rudnik. Pojazd osobowy marki Honda uderzył tam w barierę energochłonną.</p>
      <p>Jak nam przekazano, w pojeździe w trakcie jazdy odpadło lewe przednie koło. Kobieta kierująca pojazdem straciła panowanie nad nim i uderzyła w barierę energochłonną.</p>
      <p>Na miejscu interweniowała policja, na szczęście w zdarzeniu nikt nie ucierpiał. Uszkodzony pojazd stoi na pasie awaryjnym, nie ma utrudnień w ruchu. Policjanci ustalają szczegółowe okoliczności zdarzenia.</p>
      <figure>
        <img src="https://www.lublin112.pl/wp-content/uploads/2019/11/75241158_623631828173325_492440488935161856_n-1280x960.jpg"/>
      </figure>
      <figure>
        <img src="https://www.lublin112.pl/wp-content/uploads/2019/11/75161605_516101952572191_5324161281119223808_n-1280x960.jpg"/>
      </figure>
      <p>(fot. lublin112.pl)</p>
    </article>
  </body>
</html>