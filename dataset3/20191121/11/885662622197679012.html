<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/politiki/125728/mitsotakis-i-ellada-mpike-ston-dromo-tis-biosimis-anaptyxis"/>
    <meta property="og:site_name" content="Insider"/>
    <meta property="article:published_time" content="2019-11-21T11:15:00+00:00"/>
    <meta property="og:title" content="Μητσοτάκης: Η Ελλάδα μπήκε στον δρόμο της βιώσιμης ανάπτυξης"/>
    <meta property="og:description" content="Με τον Κροάτη πρωθυπουργό συναντήθηκε ο Κυριάκος Μητσοτάκης στο Ζάγκρεμπ."/>
  </head>
  <body>
    <article>
      <h1>Μητσοτάκης: Η Ελλάδα μπήκε στον δρόμο της βιώσιμης ανάπτυξης</h1>
      <h2>Με τον Κροάτη πρωθυπουργό συναντήθηκε ο Κυριάκος Μητσοτάκης στο Ζάγκρεμπ.</h2>
      <address>
        <time datetime="2019-11-21T11:15:00+00:00">21 Nov 2019, 11:15</time>
      </address>
      <p>Την <b>αισιοδοξία του για τις προοπτικές που διαφαίνονται με τη νέα ατζέντα της Ευρωπαϊκής Επιτροπής,</b> εξέφρασε ο πρωθυπουργός <b>Κυριάκος Μητσοτάκης </b>κατά τη συνάντησή του με τον <b>Κροάτη ομόλογό του, Αντρέι Πλένκοβιτς.</b></p>
      <p>Ο κ. Πλένκοβιτς υποδέχθηκε τον κ. Μητσοτάκη στο πρωθυπουργικό γραφείο του στο Ζάγκρεμπ στις 8 το πρωί και είχαν 40λεπτη συνομιλία.</p>
      <p>Είναι ευκαιρία να τεθεί μια νέα φιλόδοξη ατζέντα και για τις δύο χώρες, σημείωσε ο κ. Μητσοτάκης και εξέφρασε την πεποίθηση ότι ο λαϊκισμός σε όλη την Ευρώπη μπορεί να ηττηθεί, τονίζοντας την ανάγκη να συνεχίσει χωρίς τακτικισμούς, αλλά με ορθολογικές πολιτικές.</p>
      <h3>Προτεραιότητα για την κυβέρνηση η βιώσιμη ανάπτυξη</h3>
      <p>Σε αυτό το σημείο επισήμανε πως «είμαστε συνεπείς με αυτά που είχαμε δηλώσει πριν εκλεγούμε». Διαβεβαίωσε πως η Ελλάδα θα συνεχίσει την πορεία για μια βιώσιμη ανάπτυξη, που -όπως υπογράμμισε- είναι προτεραιότητα για μας. Τόνισε, επίσης, πως η κατάσταση στη χώρα μας έχει βελτιωθεί σημαντικά τους τελευταίους μήνες με τις πολιτικές που υλοποιεί η κυβέρνηση. Τέλος, ο πρωθυπουργός συνεχάρη τον κ. Πλένκοβιτς για την «εξαιρετική διοργάνωση» του συνεδρίου του ΕΛΚ.</p>
      <p>Από την πλευρά του, ο Κροάτης πρωθυπουργός εξέφρασε τη βούλησή του για συνέχιση των διμερών σχέσεων των δύο χωρών.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/politiki/125695/mitsotakis-stoihima-einai-na-epistrepsoyn-osoi-efygan-ta-hronia-tis-krisis"/>
        <a href="https://www.insider.gr/eidiseis/politiki/125634/kleista-kentra-ypodohis-prosfygon-se-5-nisia-50-ekat-eyro-os"/>
        <a href="https://www.insider.gr/eidiseis/politiki/125600/sto-synedrio-toy-elk-o-mitsotakis"/>
      </related>
    </article>
  </body>
</html>