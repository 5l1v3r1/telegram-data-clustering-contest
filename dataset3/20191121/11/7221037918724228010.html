<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/palu-ailesi-davasinda-soke-eden-ifadeler-annemin-vefatindan-sonra/927392"/>
    <meta property="og:site_name" content="medya faresi"/>
    <meta property="article:published_time" content="2019-11-21T11:24:00+00:00"/>
    <meta property="og:title" content="Palu ailesi davasında şoke eden ifadeler: Annemin vefatından sonra..."/>
    <meta property="og:description" content="Kocaeli'nin Körfez ilçesinde 11 yıl önce kaybolan Meryem Tahnal'ın öldürülmesine ilişkin tutuklanan, kamuoyunda &quot;Palu ailesi&quot; olarak bilinen 6 kişinin yargılanmasına devam edildi."/>
  </head>
  <body>
    <article>
      <h1>Palu ailesi davasında şoke eden ifadeler: Annemin vefatından sonra...</h1>
      <h2>Kocaeli'nin Körfez ilçesinde 11 yıl önce kaybolan Meryem Tahnal'ın öldürülmesine ilişkin tutuklanan, kamuoyunda "Palu ailesi" olarak bilinen 6 kişinin yargılanmasına devam edildi.</h2>
      <address>
        <time datetime="2019-11-21T11:24:00+00:00">21 Nov 2019, 11:24</time>
      </address>
      <p>Duruşmada ifadesi okunan Tahnal, eniştesi Tuncer Ustael'in annesini darbettiğini anlatarak, "Sanıkların hepsinin psikolojisi bozuktu. Annemin vefatından sonra onlardan şiddet gördüm. Daha sonra evden kaçtım'' dedi.</p>
      <p>Kocaeli 7. Ağır Ceza Mahkemesindeki duruşmaya, "acı çektirerek kasten öldürme ve öldürmeye iştirak" suçlamaları yöneltilen ve ağırlaştırılmış müebbet hapisle cezalandırılmaları istenen Meryem Tahnal'ın eniştesi Tuncer ve eşi Emine Ustael, annesi Hava, kardeşleri İsa, Ayşe ve Fatih Palu ile avukatları katıldı.</p>
      <p>Duruşmada, maktul Meryem Tahnal'ın oğlu tanık Recep Tayyip Tahnal'ın alınan ifadelerinin mahkemeye gönderildiği belirtildi. </p>
      <p>Duruşmada ifadesi okunan Tahnal, eniştesi Tuncer Ustael'in annesini darbettiğini anlatarak, "Sanıkların hepsinin psikolojisi bozuktu. Annemin vefatından sonra onlardan şiddet gördüm.</p>
      <p>Daha sonra evden kaçtım. Çocuk Esirgeme Kurumuna sığındım ve orada büyüdüm." ifadesini kullandı.</p>
      <p>Tanık Ş.K. de Tuncer Ustael'in kiracısı olduğunu belirterek, "3-4 ay oturdum Tuncer apartmanı satmak istediğini, benim müşteri bulup bulamayacağımı sordu. Ben de araştırmalarım sonucunda Bekir A'yla Tuncer'i tanıştırdım</p>
      <p>Tuncer apartmanı Bekir'e verdi. Karşılığında Didim'de daire, Karasu'da 6 dönüm elma bahçesi ve 70-80 bin lira para aldı. Ben apartman sahibi olarak Tuncer'i biliyordum. Diğer sanıklarla ilişkim olmadı.</p>
      <p>Tuncer, İstanbul'da oturduğunu Kocaeli'de oturmayacağını söyledi." diye konuştu.</p>
      <p>Duruşmada, tanık Harun Palu'ya Zeynep İncedere'nin temsil kayyum olarak atandığı belirtildi. </p>
    </article>
  </body>
</html>