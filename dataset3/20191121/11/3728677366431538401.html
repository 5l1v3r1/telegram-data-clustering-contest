<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/215912/Westelijke-ringweg-Groningen-weer-open-na-ongeluk-automobilist-opgepakt-update"/>
    <meta property="og:site_name" content="RTV Noord"/>
    <meta property="article:published_time" content="2019-11-21T11:20:00+00:00"/>
    <meta property="og:title" content="Westelijke ringweg Groningen weer open na ongeluk, automobilist opgepakt (update)"/>
    <meta property="og:description" content="De westelijke ringweg van Groningen (N370) is weer open. Dat meldt de provincie."/>
  </head>
  <body>
    <article>
      <h1>Westelijke ringweg Groningen weer open na ongeluk, automobilist opgepakt (update)</h1>
      <address>
        <time datetime="2019-11-21T11:20:00+00:00">21 Nov 2019, 11:20</time>
      </address>
      <p>De weg was bijna twee uur dicht na een ongeluk op de afslag Friesestraatweg/Kostverloren. Bij die aanrijding, aan het einde van de ochtend, waren twee auto's betrokken. De bestuurder van één auto raakte gewond en is meegenomen naar het ziekenhuis.</p>
      <h3>Onder invloed</h3>
      <p>De bestuurder van de andere auto moest mee naar het politiebureau: hij wordt verdacht van alcohol- of drugsgebruik. Op het bureau moet hij hiervoor een nadere test ondergaan.</p>
      <p>Het is nog onduidelijk wat er op het kruispunt precies is gebeurd. De politie doet daar onderzoek naar.</p>
      <h3>Auto's geborgen</h3>
      <p>Na het ongeval waren beide rijstroken richting het noorden afgesloten. Rond half twee waren beide auto's geborgen en kon de weg weer worden vrijgegeven.</p>
      <p>
        <i>Update: het oorspronkelijke bericht is geactualiseerd met nadere informatie van de politie en de provincie.</i>
      </p>
    </article>
  </body>
</html>