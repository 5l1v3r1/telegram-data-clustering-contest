<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/star-trek-in-arrivo-il-quarto-capitolo-del-reboot-cinematografico/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-21T11:44:00+00:00"/>
    <meta property="og:title" content="Star Trek: in arrivo il quarto capitolo del reboot cinematografico | Cultura Pop"/>
    <meta property="og:description" content="La saga di Star Trek è tornata alla ribalta con una nuova serie di film, prodotti da J.J. Abrams, al cinema a partire dal 2009 e con due seguiti all'attivo (Into Darkness e Beyond), con un cast giovane ad interpretare i personaggi storici di Spock, Kirk e tutto l'equipaggio dell'Enterprise. L'ultimo capitolo risale al 2016 e sembra che i fan non dovranno aspettare a lungo per un nuovo seguito."/>
  </head>
  <body>
    <article>
      <h1>Star Trek: in arrivo il quarto capitolo del reboot cinematografico | Cultura Pop</h1>
      <address>
        <time datetime="2019-11-21T11:44:00+00:00">21 Nov 2019, 11:44</time>
      </address>
      <p>La saga di <b>Star Trek</b> è tornata alla ribalta con una nuova serie di film, prodotti da J.J. Abrams, al cinema a partire dal 2009 e con due seguiti all’attivo (<b>Into Darkness</b> e <b>Beyond</b>), con un nuovo cast ad interpretare i personaggi storici di <b>Spock</b>, <b>Kirk</b> e tutto l’equipaggio dell’<b>Enterprise</b>. L’ultimo capitolo risale al 2016 e sembra che i fan non dovranno aspettare a lungo per un nuovo seguito.</p>
      <p>Leggi anche: <a href="https://www.tomshw.it/culturapop/star-trek-fleet-command-il-gioco-per-dispositivi-mobili-che-approfondisce-luniverso-specchio/">Star Trek Fleet Command: il gioco per dispositivi mobili che approfondisce l’Universo Specchio</a></p>
      <p>Variety riporta che <b>Noah Hawley</b>, creatore di <b>Fargo</b> e <b>Legion</b>, è stato scelto per scrivere e dirigere il prossimo capitolo del reboot cinematografico di Star Trek.</p>
      <p>Sebbene i dettagli della trama siano ancora tenuti nascosti, le fonti dicono che il prossimo film dovrebbe vedere sempre <b>Chris Pine, Zachary Quinto, Karl Urban e Zoe Saldana</b> al timone dell’Enterprise.</p>
      <p>Il produttore sarà sempre <b>J.J. Abrams</b> e sarà il seguito diretto del film del 2016 Star Trek Beyond, completamente distaccato dal progetto parallelo della Paramount prodotto da <b>Quentin Tarantino</b>.</p>
      <p>Già l’anno scorso, lo studio aveva provato a lanciare il quarto film, con S.J. Clarkson alla regia e Chris Hemsworth che si sarebbe unito al cast per riprendere il ruolo del padre di Chris Pine. Il film è stato accantonato quando gli accordi non sono stati raggiunti, ma lo studio spera che questo nuovo tentativo avrà più successo, con una trama diversa da quella che Hemsworth ha rifiutato.</p>
      <p>Hawley ha iniziato la sua carriera televisiva con Bones e poi ha creato, prodotto ed è stato lo showrunner di My Generation e The Unusuals della ABC. Sembra essere nella stessa posizione di Abrams quando diresse il suo primo film Mission: Impossible , passando in seguito a Star Trek e Star Wars.</p>
      <blockquote>Se volete recuperare la nuova trilogia cinematografica di Star Trek, la potete trovare ad un ottimo prezzo a <a href="https://toms.it/DxnmT">questo</a> link di Amazon, in un ottimo cofanetto Blu-Ray.</blockquote>
      <p> </p>
    </article>
  </body>
</html>