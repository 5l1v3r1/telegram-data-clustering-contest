<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/un-tanar-din-suceava-condamnat-la-inchisoare-a-fost-prins-dupa-5-ani-cand-a-vrut-sa-si-schimbe-buletinul-18601825"/>
    <meta property="og:site_name" content="Gândul"/>
    <meta property="article:published_time" content="2019-11-21T11:21:00+00:00"/>
    <meta property="og:title" content="Un tânăr din Suceava condamnat la închisoare a fost prins după 5 ani, când a vrut să-şi schimbe buletinul"/>
    <meta property="og:description" content="Mai multe detalii pe gandul.info"/>
  </head>
  <body>
    <article>
      <h1>Un tânăr din Suceava condamnat la închisoare a fost prins după 5 ani, când a vrut să-şi schimbe buletinul</h1>
      <h2>Un tânăr în vârstă de 28 de ani din comuna Voitinel, judeţul Suceava, dat în urmărire naţională şi internaţională după ce a fost condamnat la 5 ani de închisoare pentru tantativă de omor, a fost prins de poliţişti când s-a prezentat la Evidenţa Populaţiei pentru a-şi schimba buletinul.</h2>
      <address>
        <time datetime="2019-11-21T11:21:00+00:00">21 Nov 2019, 11:21</time>
      </address>
      <p>Poliţiştii suceveni au fost anunţaţi, miercuri, de angajaţii Serviciului Public Comunitar de Evidenţa Persoanei Rădăuţi, că la ghişeu s-a prezentat un bărbat de 28 de ani din comuna Voitinel, care a depus documentele pentru eliberarea unei noi cărţi de identitate, însă, acesta apare în bazele de date ca urmărit naţional şi internaţional.</p>
      <p>Potrivit IPJ Suceava, bărbatul figura ca fiind urmărit întrucât, la 12 martie 2014, Tribunalul Suceava a emis pe numele lui un mandat de executare a pedepsei închisorii prin care era condamnat la 5 ani de închisoare cu executare pentru „tentativă la infracţiunea de omor calificat”.</p>
      <p>Bărbatul a fost dat în urmărire naţională şi internaţională, fiind emis şi un mandat european de arestare.</p>
      <p>El a fost reţinut de poliţişti şi încarcerat la Penitenciarul Botoşani.</p>
      <related>
        <h4>Citeşte şi</h4>
        <a href="https://www.gandul.info/stiri/femeie-gasita-in-apa-salvata-de-medicii-din-cluj-a-fost-gasita-plutind-cu-fata-in-jos-pe-marginea-unui-lac-18601800?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/meteo-anm-a-actualizat-prognoza-pentru-bucuresti-frig-si-ploaie-in-timpul-zilei-iar-noaptea-lapovita-18601789?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>