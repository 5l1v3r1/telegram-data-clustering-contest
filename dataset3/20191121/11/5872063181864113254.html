<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/1560897/kouizos-o-telikos-tis-uefa-pou-erhetai-sto-irakleio/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-21T11:30:00+00:00"/>
    <meta property="og:title" content="ΚΟΥΙΖΟΣ: Ο τελικός της UEFA που έρχεται στο Ηράκλειο"/>
    <meta property="og:description" content="1.Γνωρίζετε ότι ο Σταύρος Ξ.  τρέχει ασταμάτητα σε υπηρεσίες, περιφερειακούς συμβούλους, ΕΠΣΗ, βουλευτές και υπουργούς, πιέζοντας για τους..."/>
  </head>
  <body>
    <article>
      <h1>ΚΟΥΙΖΟΣ: Ο τελικός της UEFA που έρχεται στο Ηράκλειο</h1>
      <address>
        <time datetime="2019-11-21T11:30:00+00:00">21 Nov 2019, 11:30</time>
      </address>
      <p>1.Γνωρίζετε ότι ο Σταύρος Ξ. τρέχει ασταμάτητα σε υπηρεσίες, περιφερειακούς συμβούλους, ΕΠΣΗ, βουλευτές και υπουργούς, πιέζοντας για τους αθλητικούς χώρους της περιοχής Αγίας Βαρβάρας και Ασημίου και ιδιαίτερα για τα δυο κλειστά που δεν άνοιξαν ποτέ;</p>
      <p>2.Ποιος προπονητής ομάδας της Α2 απείλησε στο τελευταίο παιχνίδι παράγοντα της ομάδας λέγοντας του ότι την επόμενη φορά που θα του επιβάλει στην ενδεκάδα τους δυο "κουμπάρους" θα παραιτηθεί;</p>
      <p>3.Από το σύνολο των προπονητών που εργάζονται στις ομάδες του νομού Ηρακλείου, πόσοι είναι αυτοί που έχουν καταθέσει τα συμβόλαια βάση της πραγματικής συμφωνίας, OVER ή UNDER 2.5;</p>
      <p>4.Ποιος πρόεδρος ομάδας πρότεινε σε φίλο του χορηγό που θα πλήρωνε το ενδυματολογικό υλικό όλης της ομάδας αξίας περίπου 7.000 ευρώ, να μη το αγοράσει από το Ηράκλειο αλλά από γνωστή εταιρεία εκτός Κρήτης σε χαμηλότερο κόστος;</p>
      <p>5.Γνωρίζετε ότι στα σημερινά θέματα της ημερήσιας διάταξης της Ε.Ε της ΕΠΟ υπάρχει το θέμα διεκδίκησης από την ΕΠΟ του εδώ και χρόνια αιτήματος της ΕΠΣΗ προς την UEFA να διοργανώσει ένα μεγάλο διεθνές ποδοσφαιρικό EVENT;</p>
      <p>6.Γνωρίζετε ότι ο τελικός του Europa Conference League της UEFA το 2022 ή το 2023 πιθανότατα θα διεξαχθεί στο Παγκρήτιο Στάδιο;</p>
      <p>7.Την συγχώνευση των ομάδων της περιοχής Χερσονήσου και Μαλίων που εδώ και καιρό προσπαθεί και επιδιώκει ο Α.Τ μεγάλος χρηματοδότης όλων σχεδόν των ομάδων της περιοχής, ποιος από τους πρώην προέδρους δεν την επιθυμεί;</p>
      <p>8.Γνωρίζετε ότι η διοργάνωση του Europa Conference League είναι η νέα μεγάλη διοργάνωση που η UEFA σχεδίασε μετά το Champions League και το Europa League;</p>
      <p>9.Είναι αλήθεια ότι στην σημερινή συνεδρίαση ο Βαγγέλης Γραμμένος, ο πρόεδρος της ΕΠΟ, θα εξουσιοδοτηθεί για να υποβάλει αίτημα στην UEFA για να διοργανώσει τον τελικό Europa Conference League στο Παγκρήτιο Στάδιο;</p>
      <p>10.Γνωρίζετε ότι το αίτημα της ΕΠΣΗ για ένα μεγάλο διεθνές event (τελικός της UEFA ή συνέδριο της FIFA) είχε γίνει στις 31 Ιανουαρίου του 2014 κατά την κοπή της πίτας της ΕΠΣΗ στο κέντρο ENVY με την παράδοση του φακέλου στον τότε πρόεδρο της ΕΠΟ τον κ. Σαρρή;</p>
      <p>11.Αφού ο διεθνής βοηθός Β.Ν. θέλει να επισπευσθεί η μεταγραφή του στην γειτονική Ένωση, γιατί άραγε δεν φροντίζει να φέρει ο ίδιος όπως του ζητήθηκε, τα αποδεικτικά στοιχεία που λείπουν;</p>
      <p>12.Η πρόσφατη συνάντηση του Βαγγέλη Γραμμένου με την FIFA ήταν προγραμματισμένη ή μήπως έγινε εσπευσμένα λόγο του ότι κάτι φοβάται ότι ετοιμάζεται από ψηλά, που θα τον φέρει σε πάρα πολύ δύσκολη θέση;</p>
      <p>13.Γιατί δεν έγινε η ένσταση για τον αγώνα πρωταθλήματος από τον πρόεδρο, αφού ήταν 100% κερδισμένη: 1.Γιατί οι αγώνες κερδίζονται εντός τεσσάρων γραμμών ή 2.επειδή ο πρόεδρος πίστευε ότι αυτεπάγγελτα και με απόφαση της η ΕΠΣΗ θα έδινε τους βαθμούς στην ομάδα του;</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/sport/podosfairo/1560836/kouizos-poio-somateio-tis-epsi-plirose-me-kermata/"/>
      </related>
    </article>
  </body>
</html>