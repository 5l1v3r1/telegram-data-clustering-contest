<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legionisci.com/news/79522_Legionisci_powalcza_na_MP_oraz_MS.html?amp%25252525253Butm_source&amp;amp%25252525253Butm_campaign"/>
    <meta property="og:site_name" content="Legioniści"/>
    <meta property="article:published_time" content="2019-11-21T11:07:09+00:00"/>
    <meta property="og:title" content="Legioniści powalczą na MP oraz MŚ"/>
    <meta property="og:description" content="Sześciu pięściarzy Legii weźmie udział w 90. mistrzostwach Polski w boksie, które w najbliższą niedzielę rozpoczną się w Opolu. Wśród 177 zgłoszonych pięściarzy, sześciu reprezentować będzie Legię: Maciej Jewdokin (-57 kg), Szymon Brząkała (-63 kg), Paweł Rumiński, Paweł Michalik (-75 kg), Lech Fomicki (-81 kg) i Jan Majewski (-91 kg). Walki finałowe odbędą się w piątek, 29 listopada od godziny 16:30 w hali widowiskowo-sportowej przy ulicy Oleskiej 70 w Opolu."/>
  </head>
  <body>
    <article>
      <h1>Legioniści powalczą na MP oraz MŚ</h1>
      <address><time datetime="2019-11-21T11:07:09+00:00">21 Nov 2019, 11:07</time> by <a rel="author">Bodziach</a></address>
      <p>Sześciu pięściarzy Legii weźmie udział w 90. mistrzostwach Polski w boksie, które w najbliższą niedzielę rozpoczną się w Opolu. Wśród 177 zgłoszonych pięściarzy, sześciu reprezentować będzie Legię: Maciej Jewdokin (-57 kg), Szymon Brząkała (-63 kg), Paweł Rumiński, Paweł Michalik (-75 kg), Lech Fomicki (-81 kg) i Jan Majewski (-91 kg). Walki finałowe odbędą się w piątek, 29 listopada od godziny 16:30 w hali widowiskowo-sportowej przy ulicy Oleskiej 70 w Opolu.<br/><br/>Tymczasem w najbliższą sobotę do tureckiej Antalyi udadzą się dwie zawodniczki kick-bokserskiej Legii, które znalazły się w kadrze na Mistrzostwa Świata i rywalizować będą w formule kick light. Adrianna Dworniak walczyć będzie w kategorii wagowej -60 kg, zaś Klara Kleczkowska w kat. -55 kg. Do Turcji poleci także trener kadry, a jednocześnie trener klubowy obu zawodniczek, Przemysław Ziemnicki.<br/><br/>Reprezentantka Legia Fight Club, Karolina Koszewska w ostatnią niedzielę udała się 10-dniowe zgrupowanie reprezentacji Polski w Wałczu. Legionistka w dniach 12-16 grudnia poleci z kadrą na turniej bokserski do Paryża, gdzie rywalizować będzie w kat. -69 kg.</p>
    </article>
  </body>
</html>