<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tennis24.gr/o-megalos-stochos-tou-nole-gia-to-2020/"/>
    <meta property="og:site_name" content="Tennis24"/>
    <meta property="article:published_time" content="2019-11-21T11:31:03+00:00"/>
    <meta property="og:title" content="Ο μεγάλος στόχος του Νόλε για το 2020"/>
    <meta property="og:description" content="Ούτε Grand Slam, ούτε χρυσό Ολυμπιακό μετάλλιο είναι ο Νο1 στόχος του Νόβακ Τζόκοβιτς για τη νέα αγωνιστική χρονιά   Στη Μαδρίτη βρίσκεται αυτή την εβδομάδα ο Νόβακ Τζόκοβιτς, βοηθώντας την πατρίδα του να διακριθεί στους τελικούς του νέου Davis Cup. Ο 32χρονος Σέρβος που δεν ολοκλήρωσε όπως θα ήθελε τη φετινή σεζόν, χάνοντας το […]"/>
  </head>
  <body>
    <article>
      <h1>Ο μεγάλος στόχος του Νόλε για το 2020</h1>
      <address>
        <time datetime="2019-11-21T11:31:03+00:00">21 Nov 2019, 11:31</time>
      </address>
      <h3>Ούτε Grand Slam, ούτε χρυσό Ολυμπιακό μετάλλιο είναι ο Νο1 στόχος του Νόβακ Τζόκοβιτς για τη νέα αγωνιστική χρονιά</h3>
      <p>Στη Μαδρίτη βρίσκεται αυτή την εβδομάδα ο Νόβακ Τζόκοβιτς, βοηθώντας την πατρίδα του να διακριθεί στους τελικούς του νέου Davis Cup.</p>
      <p>Ο 32χρονος Σέρβος που δεν ολοκλήρωσε όπως θα ήθελε τη φετινή σεζόν, χάνοντας το Νο1 από τον Ράφαελ Ναδάλ και γνωρίζοντας τον αποκλεισμό στους ομίλους του ATP Finals, μίλησε στους δημοσιογράφους και αποκάλυψε τον μεγάλο του στόχο για το 2020.</p>
      <p>“Προσωπικά, η μεγαλύτερη ευχή μου για το 2020 είναι να είμαι υγιής, να ξοδέψω όσο το δυνατόν περισσότερο και ποιοτικότερο χρόνο με την οικογένειά μου και να γελάσω με τα παιδιά, τη γυναίκα και τα αδέρφια μου. Αυτός είναι ο κορυφαίος μου στόχος.</p>
      <p>Από θεμα τένις, σίγουρα οι Ολυμπιακοί Αγώνες θα είναι ένα μεγάλο τουρνουά του χρόνου και ψηλά στη λίστα μου. Θα προσπαθήσω να είμαι υγιής, σωματικά προετοιμασμένος για να δώσω τον καλύτερό μου εαυτό. Έπαιξα στο Τόκιο φέτος και κέρδισα το τρόπαιο. Το Ολυμπιακό τουρνουά θα πραγματοποιηθεί στα ίδια γήπεδα κάτι που είναι καλό για το παιχνίδι μου και μου ταιριάζει. Οπότε, ανυπομονώ για το τουρνουά, θα έχει πλάκα και πάντα οι Ολυμπιακοί δίνουν κάτι το διαφορετικό”</p>
      <p>“Κάθε τέσσερα χρόνια έχεις την ευκαιρία να είσαι μέρος της ιστορικής διοργάνωσης. Είναι το πιο ιστορικό τουρνουά. Επίσης, δεν έχεις ποτέ ξανά την ευκαιρία να βρεθείς δίπλα σε τόσους κορυφαίους αθλητές στα αθλήματά τους και να γευματίζεις μαζί τους και να μοιράζεσαι τις εμπειρίες σας.</p>
      <p>“Μου αρέσει να είμαι μέρος των Ολυμπιακών και ελπίζω να έχω επιτυχημένο τουρνουά και γιατί όχι να κερδίσω ένα μετάλλιο” είπε χαρακτηριστικά ο Τζόκοβιτς o οποίος το 2008 πήρε το χάλκινο μετάλλιο στο Πεκίνο.</p>
    </article>
  </body>
</html>