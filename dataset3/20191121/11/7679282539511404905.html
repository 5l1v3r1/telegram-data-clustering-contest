<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-virat-kohli-on-his-over-why-day-night-test-match-by-pink-ball-not-possible-for-regular-basis-2861188.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-21T11:29:25+00:00"/>
    <meta property="og:title" content="विराट कोहली ने बताया, किस वजह से Day-Night टेस्ट मैच रेगुलर नहीं खेल सकते"/>
    <meta property="og:description" content="भारतीय कप्तान विराट कोहली(Virat Kohli) ने गुरूवार को कहा कि दिन रात का टेस्ट कभी कभार हो सकता है लेकिन नियमित आधार पर नहीं क्योंकि सुबह लाल गेंद का सामना करने की खूबसूरती से मनोरंजन के लिये..."/>
  </head>
  <body>
    <article>
      <h1>विराट कोहली ने बताया, किस वजह से Day-Night टेस्ट मैच रेगुलर नहीं खेल सकते</h1>
      <address><time datetime="2019-11-21T11:29:25+00:00">21 Nov 2019, 11:29</time> by <a rel="author">लाइव हिन्दुस्तान टीम,नई दिल्ली</a></address>
      <p>भारतीय कप्तान <b><a href="https://www.livehindustan.com/search/%E0%A4%B5%E0%A4%BF%E0%A4%B0%E0%A4%BE%E0%A4%9F-%E0%A4%95%E0%A5%8B%E0%A4%B9%E0%A4%B2%E0%A5%80/1">विराट कोहली(Virat Kohli)</a></b> ने गुरूवार को कहा कि दिन रात का टेस्ट कभी कभार हो सकता है लेकिन नियमित आधार पर नहीं क्योंकि सुबह लाल गेंद का सामना करने की खूबसूरती से मनोरंजन के लिये समझौता नहीं किया जा सकता। भारत शुक्रवार को बांग्लादेश के खिलाफ दिन रात का पहला टेस्ट खेलेगा। कोहली ने कहा, ''यह कभी कभार ठीक है लेकिन नियमित आधार पर नहीं। मेरा मानना है कि सिर्फ इसी तरह से टेस्ट क्रिकेट नहीं खेला जाना चाहिये। इससे सुबह के सत्र का सामना करने की नर्वसनेस खत्म हो जायेगी।</p>
      <p>उन्होंने कहा, ''आप टेस्ट क्रिकेट को रोमांचक बना सकते हैं लेकिन सिर्फ लोगों का मनोरंजन करने के लिये टेस्ट क्रिकेट नहीं खेला जाता। टेस्ट क्रिकेट में मनोरंजन इस बात में है कि बल्लेबाज सुबह विकेट बचाकर खेलने की कोशिश करते हैं और गेंदबाज विकेट लेने की। लोगों को यदि यह पसंद नहीं तो बहुत बुरा है।</p>
      <p>
        <b>
          <a href="https://www.livehindustan.com/cricket/story-aus-vs-pak-australia-are-well-ahead-after-pacers-conquer-over-pakistan-on-first-day-at-brisbane-2861138.html">AUSvsPAK: तेज गेंदबाजों का कहर, ऑस्ट्रेलिया ने पहले टेस्ट में पाक पर कसा शिकंजा</a>
        </b>
      </p>
      <p>कोहली ने कहा, ''यदि मुझे टेस्ट क्रिकेट पसंद नहीं तो आप मुझ पर जबरदस्ती थोप नहीं सकते। लोगों को यदि टेस्ट क्रिकेट में गेंद और बल्ले की जंग देखने में मजा आता है तो वे ही लोग टेस्ट क्रिकेट देखने आयेंगे क्योंकि उन्हें पता है कि क्या हो रहा है।</p>
      <p>उन्होंने हालांकि कहा, ''यह अच्छी बात है कि टेस्ट क्रिकेट को लेकर इतनी हाइप है। पहले चार दिन के टिकट बिक चुके हैं जो अच्छी बात है। भारतीय कप्तान ने कहा, ''सोचो जब हमारे गेंदबाज गेंद डालेंगे जो करीब 67000 दर्शक उनकी हौसलाअफजाई करेंगे। पहले घंटे का खेल रोमांचक होगा क्योंकि काफी ऊर्जा होगी। दर्शकों को मजा आयेगा। यह ऐतिहासिक टेस्ट है और हम इसे खेलने वाली पहली भारतीय टीम है। यह काफी सम्मान की बात है।</p>
      <p>
        <b>
          <a href="https://www.livehindustan.com/cricket/story-7-all-out-all-batsmen-fall-for-0-in-harris-shield-match-2861056.html">एक टीम ने बनाए 761 रन, दूसरी टीम के सभी बल्लेबाज शून्य पर आउट</a>
        </b>
      </p>
    </article>
  </body>
</html>