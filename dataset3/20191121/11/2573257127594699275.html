<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/21/windows-10-addio-wifi-connessione-internet-a-rischio-per-milioni-di-utenti-627401"/>
    <meta property="og:site_name" content="tecnoandroid"/>
    <meta property="article:published_time" content="2019-11-21T11:55:36+00:00"/>
    <meta property="og:title" content="Windows 10: addio WiFi, connessione Internet a rischio per gli utenti"/>
    <meta property="og:description" content="A causa di un aggiornamento deludente le connessioni al WiFi tramite Windows 10 potrebbero essere compromesse da un problema. Ecco la novità."/>
  </head>
  <body>
    <article>
      <h1>Windows 10: addio WiFi, connessione Internet a rischio per gli utenti</h1>
      <h2>A causa di un aggiornamento deludente le connessioni al WiFi tramite Windows 10 potrebbero essere compromesse da un problema. Ecco la novità.</h2>
      <address><time datetime="2019-11-21T11:55:36+00:00">21 Nov 2019, 11:55</time> by <a rel="author">Domenico Pitasi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Windows_10_Wi-Fi.jpg"/>
      </figure>
      <p>Nel corso di un recente intervento la società di Remond ha annunciato una importante modifica per <b>Windows 10</b>. Il sistema operativo non sarà in grado di garantire l’utilizzo di alcuni sistemi di connettività <b>WiFi</b> a causa di un aggiornamento che taglia i ponti tra gli utilizzatori e la rete. Ecco che cosa sta per succedere dopo la brutta novità annunciata da <i>Microsoft Corporation</i>.</p>
      <h3>Pessime notizie per Windows 10: addio rete WiFi per tantissime persone, la decisione è stata già presa</h3>
      <p>Un prossimo <b>aggiornamento Windows 10</b> potrebbe risultare parecchio scomodo per chi si affida ancora a protocolli di connettività poco sicuri ed obsoleti. Ad annunciare la notizia è la stessa compagnia americana che in un comunicato presagisce l’imminente fine del supporto agli standard <b>WEP e TKIP</b>.</p>
      <p>Nel caso in cui il sistema operativo rilevasse la presenza di un protocollo simile <b>bloccherà la connessione</b>. Tali sistemi di crittografia, difatti, non sono da ritenersi validi contro attacchi hacker alle piattaforme informatiche. Si imporrà l’utilizzo di una <a href="https://www.tecnoandroid.it/2019/11/17/windows-10-dice-addio-al-vecchio-standard-wi-fi-625148">soluzione aggiornata</a> con router che come minimo dovranno disporre di sistemi di <b>cifratura AES</b>, ossia compatibili con WPA2 e WPA3. Quest’ultimo è di recente fattura in quanto rilasciato dalla WiFi Alliance soltanto a partire dal 2019. Sul mercato i primi dispositivi certificati sono appena arrivati.</p>
      <p>A partire dal<i> May Update 2019</i> l’OS ha iniziato a segnalare le <b>reti non sicure</b>. Ogni livello che non offra una chiave da almeno 128/256 bit è ritenuto non idoneo alla sicurezza e pertanto è da scartare. L’inadeguatezza del sistema di protezione WEP è stata già ampiamente verificata. Bastano pochi minuti per bucare un network e diffondere un pericoloso virus informatico.</p>
      <p><b>Microsoft</b> non fa altro che tutelare i propri utenti contro intromissioni ed attacchi hacker in remoto. Nonostante questo anche il più recente <b>WPA3 non è immune</b> da problematiche con la differenza che le azioni fraudolente sono circoscritte soltanto a cyber criminali esperti, al contrario del sistema WEP che resta alla portata di tutti.</p>
    </article>
  </body>
</html>