<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191121-ks-vyznav-nekonstytutsijnym-zakonoproekt-zelenskogo-pro-upovnovazhenyh-rady/"/>
    <meta property="og:site_name" content="ФАКТИ"/>
    <meta property="article:published_time" content="2019-11-21T11:38:52+00:00"/>
    <meta property="og:title" content="КС визнав неконституційним законопроект Зеленського про уповноважених Ради"/>
    <meta property="og:description" content="Конституційний суд України визнав не відповідним до Конституції внесений президентом Володимиром Зеленським законопроект про уповноважених Ради."/>
  </head>
  <body>
    <article>
      <h1>КС визнав неконституційним законопроект Зеленського про уповноважених Ради</h1>
      <address>
        <time datetime="2019-11-21T11:38:52+00:00">21 Nov 2019, 11:38</time>
      </address>
      <p>Конституційний суд України визнав не відповідним до Конституції внесений президентом Володимиром Зеленським законопроект про уповноважених Ради.</p>
      <p>Конституційний суд України визнав не відповідним до вимог ч.1 ст.157 Конституції внесений президентом Володимиром Зеленським законопроект <a href="https://w1.c1.rada.gov.ua/pls/zweb2/webproc4_1?pf3511=66256">№1016</a> про внесення змін до статті 85 і 101 щодо уповноважених Верховної Ради.</p>
      <p>Запропоновані законопроектом зміни передбачають запровадження нового виду парламентського контролю,<b> який може вийти за межі додержання конституційних прав і свобод людини</b> та потенційно може становити ризик надмірного втручання парламенту у різні сфери суспільних відносин.</p>
      <blockquote>– Конституційний суд України застерігає від введення такого контролю, оскільки це несумісно з принципом верховенства права.<br/>Для людини і громадянина така невизначеність є загрозою свавілля з боку органів публічної влади та їх посадових осіб, – йдеться у висновку КС.</blockquote>
      <p><b>Читайте:</b> <a href="https://fakty.com.ua/ua/ukraine/20191106-zelenskyj-stvoryv-radu-z-pytan-svobody-slova/">Зеленський створив Раду з питань свободи слова</a></p>
      <p>Крім того, введення нового виду парламентського контролю через інститут уповноважених Ради може призвести до звуження сфери діяльності уповноваженого Верховної Ради з прав людини (омбудсмена).</p>
      <p>Висновок КС є обов’язковим, остаточним і таким, що не може бути оскарженим.</p>
      <p>Нагадаємо, 3 вересня Верховна Рада направила законопроект в КС для отримання висновку щодо відповідності Основному закону.</p>
      <p>
        <b>Джерело:</b>
        <a href="http://www.ccu.gov.ua/novyna/ksu-vyznav-takym-shcho-ne-vidpovidaye-vymogam-chastyny-pershoyi-statti-157-konstytuciyi"> КСУ</a>
      </p>
    </article>
  </body>
</html>