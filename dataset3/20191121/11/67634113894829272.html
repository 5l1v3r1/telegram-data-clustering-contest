<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151281/"/>
    <meta property="og:site_name" content="AgroNews"/>
    <meta property="article:published_time" content="2019-11-21T11:52:00+00:00"/>
    <meta property="og:title" content="В українському агросекторі реалізовано 444 інвестиційних проєктів"/>
    <meta property="og:description" content="За січень-вересень 2019 року в регіонах України в агропромисловому комплексі реалізовано 444 інвестиційних проєктів загальною вартістю понад 40,6 млрд грн. Як повідомляється на сайті Мінагрополітики, цей показник на 51 інвестпроєкт і 0,5 млрд грн більше, ніж за відповідний період попереднього..."/>
  </head>
  <body>
    <article>
      <h1>В українському агросекторі реалізовано 444 інвестиційних проєктів</h1>
      <address><time datetime="2019-11-21T11:52:00+00:00">21 Nov 2019, 11:52</time> by <a rel="author">agronews.uaode/author</a></address>
      <p>
        <b>За січень-вересень 2019 року в регіонах України в агропромисловому комплексі реалізовано 444 інвестиційних проєктів загальною вартістю понад 40,6 млрд грн. Як повідомляється на сайті Мінагрополітики, цей показник на 51 інвестпроєкт і 0,5 млрд грн більше, ніж за відповідний період попереднього року.</b>
      </p>
      <p>Основним джерелом фінансування залишаються власні кошти підприємств АПК – 72,8%.</p>
      <p>Зазначається, що найбільша кількість інвестиційних проєктів впроваджується у таких областях: Черкаській – 54, Вінницькій – 52, Полтавській – 51, Львівській – 47, Херсонській – 30, Миколаївській – 27, Житомирській – 22, Київській – 22.</p>
      <p>Найбільшою кошторисною вартістю серед всіх вирізняється проєкт з будівництва бригадного комплексу «Вінницький бройлер» потужністю 700 тис. тонн м’яса в рік (Вінницька область), вартість якого становить 9,6 млрд грн.</p>
      <p>Читайте також: АПК назвали однією з найпривабливіших галузей для інвестицій – опитування</p>
      <p>Згідно з повідомленням, найбільше інвестпроєктів реалізовано за наступними напрямками:</p>
      <p>вирощування ВРХ – 96 проєктів;<br/>обробка, зберігання зернових і технічних культур – 56 проєктів;<br/>розвиток свинарства – 46 проєктів;<br/>харчова і переробна промисловість – 41 проєкт;<br/>розвиток птахівництва та овоче і фруктосховища – по 28 проєктів.</p>
    </article>
  </body>
</html>