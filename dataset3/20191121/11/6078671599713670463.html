<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/hurvatiya-pobedi-deiivis-1618480.html"/>
    <meta property="og:site_name" content="Cross"/>
    <meta property="article:published_time" content="2019-11-21T11:05:00+00:00"/>
    <meta property="og:title" content="Испания надви Хърватия за четвъртфинал на Купа Дейвис"/>
    <meta property="og:description" content="/КРОСС/ Испания победи Хърватия в мач от груповия етап на Купа Дейвис, който се проведе в Мадрид. В първата среща Роберто Баутиста Агут се наложи над Никола Мектич с 6-1, 6-3. След това Рафаел Надал победи Борна Гойо с 6-4, 6-3."/>
  </head>
  <body>
    <article>
      <h1>Испания надви Хърватия за четвъртфинал на Купа Дейвис</h1>
      <address>
        <time datetime="2019-11-21T11:05:00+00:00">21 Nov 2019, 11:05</time>
      </address>
      <p>/КРОСС/ Испания победи Хърватия в мач от груповия етап на Купа Дейвис, който се проведе в Мадрид. В първата среща Роберто Баутиста Агут се наложи над Никола Мектич с 6-1, 6-3. След това Рафаел Надал победи Борна Гойо с 6-4, 6-3.</p>
      <p>Испания записа втора победа и влезе в четвъртфиналите на Купа Дейвис. За тази фаза се класират шестте победители в групите, плюс два отбора с най-добри допълнителни показатели. В това число влиза Русия, която надигра Хърватия (3-0) но падна от иберийците (1-2).</p>
      <h3>Надал изпревари Борис Бекер</h3>
      <p>За Рафа това е 25-а поредна победа в турнира. Така левичарят от Майорка изпревари Борис Бекер и постигна трета по продължителност серия в надпреварата. С най-много поредни победи може да се похвали Маркос Багдатис от Кипър – 36. Втори в списъка е Бьорн Борг (33). В Топ 5 е още един действащ тенисист – Анди Мъри с 19 успеха.</p>
      <h3>Мачът САЩ – Италия завърши в 4 часа сутринта</h3>
      <p>Критиките към организаторите обаче се увеличиха, след като мачът между САЩ и Италия завърши в 4:04 часа сутринта. Щатите победиха но и двата тима отпаднаха.</p>
      <p>„Не знам къде съм, камо ли какъв ден и час е. Но трябва да поздравя момчетата“, заяви капитанът Марди Фиш.</p>
    </article>
  </body>
</html>