<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/hania/1560912/tedxchania-gia-ti-diadosi-ton-ideon/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-21T11:58:07+00:00"/>
    <meta property="og:title" content="«TEDxChania» για τη διάδοση των ιδεών"/>
    <meta property="og:description" content="Για 5η συνεχή χρονιά, η διοργάνωση TEDxChania πραγματοποιείται φέτος το Σάββατο 23 Νοεμβρίου 2019, στις εγκαταστάσεις του Πνευματικού Κέντρου..."/>
  </head>
  <body>
    <article>
      <h1>«TEDxChania» για τη διάδοση των ιδεών</h1>
      <address><time datetime="2019-11-21T11:58:07+00:00">21 Nov 2019, 11:58</time> by <a rel="author">Δουλγεράκη Αγγέλα</a></address>
      <p>Για 5η συνεχή χρονιά, η διοργάνωση TEDxChania πραγματοποιείται φέτος το Σάββατο 23 Νοεμβρίου 2019, στις εγκαταστάσεις του Πνευματικού Κέντρου Χανίων.</p>
      <p>Πρόκειται για μία διοργάνωση αφιερωμένη στη διάδοση των ιδεών εκείνων που αξίζουν να διαδοθούν (Ideas Worth Spreading).<br/>«Το φετινό θέμα είναι το «Noema» (Νόημα) που θα αναζητήσουν οι θεατές μαζί με τους δεκαπέντε (15) ομιλητές - όλοι καταξιωμένοι στους χώρους της διανόησης και της δράσης - ο καθένας εκ των οποίων θα το προσεγγίσει υπό το δικό του πρίσμα, με βάση τις δραστηριότητές του και τα βιώματά του» όπως <b><i>λέει στον 98.4 ο Επιμελητής της διοργάνωσης Μανόλης Παπαδάκης .</i></b><br/>Στόχος είναι οι ομιλίες να αποτελέσουν πνευματική τροφή για τους συμμετέχοντες, να οδηγήσουν σ’ έναν παραγωγικό προβληματισμό, να κινητοποιήσουν και να ευαισθητοποιήσουν τους πολίτες, στα κοινωνικά ζητήματα, καθώς στο επίκεντρο βρίσκεται πάντα ο άνθρωπος.</p>
      <p>Παράλληλα, με αφορμή τη συμπλήρωση των πέντε χρόνων της δράσης την Παρασκευή το απόγευμα 22 Νοεμβρίου στον ίδιο χώρο, στο Πνευματικό Κέντρο Χανίων, θα πραγματοποιηθεί πρόγραμμα πολιτιστικών εκδηλώσεων, για παιδιά, με ελεύθερη είσοδο. Στόχος η ανάπτυξη και η καλλιέργεια μιας πολυεπίπεδης γνώσης, η αυτογνωσία και η μετάδοση μηνυμάτων, με τρόπο κατάλληλα προσαρμοσμένο στις νεαρές ηλικίες.<br/><b><i>Χορηγός Επικοινωνίας ο Όμιλος ΚΡΗΤΗ </i></b><b><i>TV.</i></b></p>
      <figure>
        <iframe src="https://www.youtube.com/embed/gI4or3pU73E" width="640" height="360" data-service="Youtube" scrolling="no"/>
      </figure>
      <p>
        <b>
          <i> </i>
        </b>
      </p>
    </article>
  </body>
</html>