<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/pragya-singh-thakur-made-part-of-rajnath-singh-led-defence-ministry-panel.html"/>
    <meta property="og:site_name" content="DoolNews"/>
    <meta property="article:published_time" content="2019-11-21T11:20:00+00:00"/>
    <meta property="og:title" content="രാജ്‌നാഥ് സിങ് അധ്യക്ഷനായ പ്രതിരോധ മന്ത്രാലയത്തിന്റെ പാര്‍ലമെന്ററി കണ്‍സള്‍ട്ടേറ്റീവ് കമ്മിറ്റിയില്‍ പ്രജ്ഞ സിങ് താക്കൂറും"/>
    <meta property="og:description" content="Sadhvi Pragya Singh Thakur India ന്യൂദല്‍ഹി: ബി.ജെ.പി എം.പിയും മലേഗാവ് സ്‌ഫോടനക്കേസിലെ മുഖ്യ പ്രതിയുമായ പ്രജ്ഞ സിങ് താക്കൂറിനെ പ്രതിരോധ മന്ത്രാലയത്തിന്റെ പാര്‍ലമെന്ററി കണ"/>
  </head>
  <body>
    <article>
      <h1>രാജ്‌നാഥ് സിങ് അധ്യക്ഷനായ പ്രതിരോധ മന്ത്രാലയത്തിന്റെ പാര്‍ലമെന്ററി കണ്‍സള്‍ട്ടേറ്റീവ് കമ്മിറ്റിയില്‍ പ്രജ്ഞ സിങ് താക്കൂറും</h1>
      <address><time datetime="2019-11-21T11:20:00+00:00">21 Nov 2019, 11:20</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: ബി.ജെ.പി എം.പിയും മലേഗാവ് സ്‌ഫോടനക്കേസിലെ മുഖ്യ പ്രതിയുമായ പ്രജ്ഞ സിങ് താക്കൂറിനെ പ്രതിരോധ മന്ത്രാലയത്തിന്റെ പാര്‍ലമെന്ററി കണ്‍സള്‍ട്ടേറ്റീവ് കമ്മിറ്റിയിലേക്ക് നാമനിര്‍ദേശം ചെയ്തു.</p>
      <p>കേന്ദ്ര പ്രതിരോധ മന്ത്രി രാജ്നാഥ് സിങ്ങിന്റെ നേതൃത്വത്തിലാണ് 21 അംഗ പാര്‍ലമെന്ററി കണ്‍സള്‍ട്ടേറ്റീവ് കമ്മിറ്റി നിലവില്‍ വരുന്നത്.</p>
      <p>21 അംഗ പാര്‍ലമെന്ററി കണ്‍സള്‍ട്ടേറ്റീവ് കമ്മിറ്റിയില്‍ പ്രതിപക്ഷ നേതാക്കളായ ഫാറൂഖ് അബ്ദുള്ള, എന്‍.സി.പി നേതാവ് ശരദ് പവാര്‍ എന്നിവരും ഉള്‍പ്പെടും.</p>
      <related>
        <a href="https://www.doolnews.com/ahead-of-meeting-with-ncp-cong-says-sena-tie-up-must-stress-on-secularism-454.html?utm_source=doolnews&amp;utm_medium=related"/>
      </related>
      <p>മാലേഗാവ് സ്ഫോടനക്കേസിലെ പ്രതിയായ  പ്രജ്ഞ സിങ് ഈ വര്‍ഷം ആദ്യം നടന്ന ലോക്സഭാ തെരഞ്ഞെടുപ്പില്‍ മധ്യപ്രദേശ് മുന്‍ മുഖ്യമന്ത്രിയും കോണ്‍ഗ്രസ് നേതാവുമായ ദിഗ്വിജയ് സിങ്ങിനെ പരാജയപ്പെടുത്തിയാണ് ലോക്‌സഭയില്‍ എത്തിയത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>മഹാത്മാഗാന്ധിയെ വധിച്ച നാഥൂറാം ഗോഡ്‌സെ രാജ്യ സ്‌നേഹിയാണെന്ന പ്രജ്ഞ സിങ്ങിന്റെ പരാമര്‍ശം വലിയ വിവാദമായിരുന്നു. ഈ പരാമര്‍ശത്തില്‍ ബി.ജെ.പി പ്രജ്ഞ സിങ്ങിന് കാരണം കാണിക്കല്‍ നോട്ടീസ് നല്‍കിയിരുന്നെങ്കിലും നടപടിയൊന്നും കൈക്കൊണ്ടിരുന്നില്ല.</p>
      <p>ലോക്‌സഭാ തെരഞ്ഞെടുപ്പ് പ്രചരണത്തിനിടെ നടത്തിയ പരാമര്‍ശം പാര്‍ട്ടിയ്ക്ക് തിരിച്ചടിയാകുമെന്ന അവസ്ഥയിലായിരുന്നു പ്രധാനമന്ത്രി നരേന്ദ്ര മോദിയടക്കം പ്രജ്ഞ സിങ്ങിനെതിരെ രംഗത്തെത്തിയത്. എന്നാല്‍ തെരഞ്ഞെടുപ്പില്‍ വലിയ ഭൂരിപക്ഷത്തില്‍ അവര്‍ ജയിച്ചതോടെ നടപടിയും പാര്‍ട്ടി മരവിപ്പിക്കുകയായിരുന്നു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/JTERZRrOduc" width="500" height="281" data-service="Youtube" scrolling="no"/>
      </figure>
    </article>
  </body>
</html>