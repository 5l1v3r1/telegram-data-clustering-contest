<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641142/%D9%87%D8%A7%D9%84%DA%A9-%D8%A8%D8%A7%D9%86%DA%A9-%D8%AF%D8%B1-%D9%BE%DB%8C-%D8%A8%D9%87-%DA%86%D8%A7%D9%84%D8%B4-%DA%A9%D8%B4%DB%8C%D8%AF%D9%86-%D8%AD%D8%A7%DA%A9%D9%85%DB%8C%D8%AA-%D9%82%D8%B6%D8%A7%D8%A6%DB%8C-%D8%AF%D8%A7%D8%AF%DA%AF%D8%A7%D9%87-%D8%A2%D9%85%D8%B1%DB%8C%DA%A9%D8%A7%DB%8C%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T11:49:00+00:00"/>
    <meta property="og:title" content="هالک بانک در پی به چالش کشیدن حاکمیت قضائی دادگاه آمریکایی"/>
    <meta property="og:description" content="«هالک بانک» ترکیه در پی آن است که قابلیت دادگاه‌های آمریکا برای استماع پرونده «دور زدن تحریم‌های ایران» را به چالش بکشد."/>
  </head>
  <body>
    <article>
      <h1>
        <a href="https://www.bultannews.com/fa/news/641142/%D9%87%D8%A7%D9%84%DA%A9-%D8%A8%D8%A7%D9%86%DA%A9-%D8%AF%D8%B1-%D9%BE%DB%8C-%D8%A8%D9%87-%DA%86%D8%A7%D9%84%D8%B4-%DA%A9%D8%B4%DB%8C%D8%AF%D9%86-%D8%AD%D8%A7%DA%A9%D9%85%DB%8C%D8%AA-%D9%82%D8%B6%D8%A7%D8%A6%DB%8C-%D8%AF%D8%A7%D8%AF%DA%AF%D8%A7%D9%87-%D8%A2%D9%85%D8%B1%DB%8C%DA%A9%D8%A7%DB%8C%DB%8C">هالک بانک در پی به چالش کشیدن حاکمیت قضائی دادگاه آمریکایی</a>
      </h1>
      <h2>«هالک بانک» ترکیه در پی آن است که قابلیت دادگاه‌های آمریکا برای استماع پرونده «دور زدن تحریم‌های ایران» را به چالش بکشد.</h2>
      <address><time datetime="2019-11-21T11:49:00+00:00">21 Nov 2019, 11:49</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از خبرگزاری رویترز، بانک دولتی «هالک بانک» ترکیه که دادستان‌های آمریکایی آن را به کمک به ایران برای دور زدن تحریم‌های آمریکا متهم کرده‌اند، اعلام کرد باید بتواند قابلیت دادگاه‌های آمریکا برای استماع این پرونده را به چالش بکشد.</p>
      <p>این بانک همچنین ادعای دادستان‌های آمریکایی مبنی بر این که این بانک به خاطر عدم حضور در دادگاه فدرال در منهتن «فراری» بوده است، را رد و اعلام کرد حضور در این دادگاه به منزله پذیرش حاکمیت قضائی آن می‌بود و به همین خاطر حضور نیافته است.</p>
      <p>هالک بانک ترکیه در درخواستی که تسلیم این دادگاه شده است، افزود: «هالک بانک به عنوان یک شرکت نمی‌تواند فراری باشد؛ زیرا هیچ سازمان فیزیکی برای حضور ندارد.»</p>
      <p>این بانک ترکیه‌ای افزود از ریچارد برمن، قاضی آمریکایی، که بر شکایت مربوطه نظارت دارد خواهد خواست از این پرونده کنار برود.</p>
    </article>
  </body>
</html>