<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/sport/kyyiv-basket-vyjshov-do-drugogo-raundu-kubku-yevropy-fiba.html"/>
    <meta property="og:site_name" content="1NEWS"/>
    <meta property="article:published_time" content="2019-11-21T11:47:54+00:00"/>
    <meta property="og:title" content="“Київ-Баскет” вийшов до другого раунду Кубку Європи ФІБА"/>
    <meta property="og:description" content="&quot;Київ-Баскет&quot; вийшов до другого раунду Кубку Європи ФІБА"/>
  </head>
  <body>
    <article>
      <h1>“Київ-Баскет” вийшов до другого раунду Кубку Європи ФІБА</h1>
      <address>
        <time datetime="2019-11-21T11:47:54+00:00">21 Nov 2019, 11:47</time>
      </address>
      <p>
        <b>“Київ-Баскет” під орудою Айнарса Багатскіса вдома не залишили шансів багаторазовому чемпіону Болгарії – “Левскі” в матчі п’ятого туру першого етапу Кубку Європи ФІБА, передає <a href="https://1news.com.ua/">1NEWS</a> з посиланням на Федерацію баскетболу України.</b>
      </p>
      <figure>
        <img src="https://1news.com.ua/wp-content/uploads/2019/11/5434440.jpg"/>
      </figure>
      <p>Українці захопили ініціативу в грі зі стартових секунд та не дали засумніватися у власній перемозі ні на мить – 86:66.</p>
      <p>Статистика баскетболістів київського колективу: Шепард 14 очок + 9 передач + 4 підбирання, Близнюк 10 + 7 підбирань, Крутоус 5, Павлов 2, Коренюк 19 + 13 підбирань, Кондраков, Пустозвонов 15, Едвін 5, Петров 11 + 5 підбирань, Хілл 5.</p>
      <p>Отже, український колектив із 3 виграшами в 5 матчах гарантував собі місце у другому груповому раунді турніру.</p>
      <p>Натомість для виходу у другий груповий раунд “Дніпру” потрібно перемогти у заключному матчі болгарський “Левські” із будь-яким рахунком та чекати на виїзну перемогу “Київ-Баскета” над “Цмокі-Мінськом” – також із будь-яким рахунком. Якщо обидві умови будуть виконані, у другому груповому раунді будуть представлені два українських клуби – кияни вийдуть з першого місця, а “Дніпро” – з другого.</p>
      <p>Якщо “Київ-Баскет” програє свій заключний матч, то переможцем квартету стане “Цмокі-Мінськ”, а кияни посядуть друге місце. “Дніпро” у такому випадку завершить свій виступ на євроарені.</p>
      <p>Додамо, протистояння “Дніпро” – “Левські” та “Цмокі-Мінськ” – “Київ-Баскет” будуть зіграні наступного тижня 27 листопада.</p>
    </article>
  </body>
</html>