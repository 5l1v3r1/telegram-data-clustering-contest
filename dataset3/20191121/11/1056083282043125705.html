<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019619/%D8%AE%D8%AF%D8%A7%D9%88%D8%B1%D8%AF%DB%8C-%D8%A8%D8%A7%D8%B2%DB%8C%DA%A9%D9%86%D8%A7%D9%86-%D8%AE%D8%A7%D8%B7%DB%8C-%D9%BE%DB%8C%D8%A7%D9%85-%D8%B1%D8%A7-%D8%A8%D8%AE%D8%B4%DB%8C%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-21T11:51:57+00:00"/>
    <meta property="og:title" content="خداوردی بازیکنان خاطی پیام را بخشید"/>
    <meta property="og:description" content="ایسنا/خراسان رضوی سرمربی پیام مشهد گفت: تا آخرین لحظه از تمام بازیکنانم حمایت می‌کنم. نظر خودم بود که بهودی، شبان، صنوبر و فرید به تیم بازگردند. بازیکنانم برایم قابل احترام هستند. مشکلات پیام زیاد است. آنان را بخشیدم، اما اگر تیمم در رفاه کامل بود، شاید این قضیه‌ متفاوت رقم می‌خورد."/>
  </head>
  <body>
    <article>
      <h1>خداوردی بازیکنان خاطی پیام را بخشید</h1>
      <address><time datetime="2019-11-21T11:51:57+00:00">21 Nov 2019, 11:51</time> by <a rel="author">مصطفی صارمی نیا</a></address>
      <p>ایسنا/خراسان رضوی سرمربی پیام مشهد گفت: تا آخرین لحظه از تمام بازیکنانم حمایت می‌کنم. نظر خودم بود که بهودی، شبان، صنوبر و فرید به تیم بازگردند. بازیکنانم برایم قابل احترام هستند. مشکلات پیام زیاد است. آنان را بخشیدم، اما اگر تیمم در رفاه کامل بود، شاید این قضیه‌ متفاوت رقم می‌خورد.</p>
      <p>اکبر خداوردی در گفت‌و‌گو با ایسنا، در خصوص شکست تیمش مقابل سایپا تهران در هفتمین هفته از سوپر لیگ والیبال ایران، اظهار کرد: بازیکنانم تمام توانشان را گذاشتند. سایپا هم تیم قدرتمندی است. توانایی پیام آنقدر نیست که بتواند با سایپا مقابله کند. بازیکنانم جوان هستند و در لیگ بازی نکرده‌اند. در حال حاضر در لیگ به آنها بازی می‌رسد. امیدوارم در نیم ‌فصل بازیکن اضافه کنیم و شرایط ما بهتر شود. بردن هزینه دارد. اگر می‌خواهیم خوب بازی کنیم باید تلاش کنیم. برای این تیم زمان خرج نکرده‌ایم.</p>
      <p>وی در خصوص بازگشت بازیکنان خاطی تیمش به ترکیب اصلی، افزود: بازیکنان تیمم هستند و تا آخرین لحظه از آنها حمایت می‌کنم. نظر خودم بود که به تیم بازگردند. بازیکنانم برایم قابل  احترام هستند. مشکلات پیام زیاد است. آنان را بخشیدم، اما اگر تیمم در رفاه کامل بود، شاید این قضیه‌ متفاوت رقم می‌خورد. هر روز در سالن سرد تمرین می‌کنیم. یک سری مشکلات خاص وجود دارد. بی‌پولی مشکل اصلی تمام این مشکلات است. دست باشگاه در خیلی از قضایا باز نیست. امیدوارم شهرداری و شواری شهر به این تیم کمک کنند.</p>
      <p>سرمربی پیام مشهد در خصوص کنار گذشتن بهبودی و شبان در ست دوم، گفت: تغییر این بازیکنان تاکتیکی و فنی بوده است. این بازیکنانم تقریبا یک هفته تمرین نداشتنند. امیدوارم شرایطشان روز به روز بهتر شود و نتیجه خوبی کسب کنیم.</p>
      <p>وی در رابطه با ریاست جبار قوچان‌نژاد در هیأت والیبال خراسان رضوی، عنوان کرد: به او تبریک می‌گویم. امیدوارم در کارش موفق باشد. والیبالی‌ها صددرصد به یکدیگر کمک می‌کنند. پیام باشگاه این استان است و هیأت والیبال متولی والیبال خراسان است. قوچان‌نژاد قطعا به پیام کمک خواهد کرد. امیدوارم بتوانیم با همدلی و همفکری تیمی خوب و آبرومند برای استان داشته باشیم. هیچ اختلافی با او ندارم. قوچان‌نژاد استادم است و برایم قابل احترام است.</p>
      <p>انتهای پیام</p>
    </article>
  </body>
</html>