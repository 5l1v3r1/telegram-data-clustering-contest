<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/kultura/muzika/riga-ar-koncertu-atgriezas-igaunu-dzezfanka-grupa-estrada-orchestra.a339128/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-21T11:41:00+00:00"/>
    <meta property="og:title" content="Rīgā ar koncertu atgriežas igauņu džezfanka grupa «Estrada Orchestra»"/>
    <meta property="og:description" content="Savu jaunāko albumu &quot;Zucker Tanzaclub&quot; igauņu džezfanka grupa “Estrada Orchestra” Rīgā prezentēs sestdien, 30. novembrī, Kaņepes Kultūras centrā. Jaunajā albumā mūziķi apvieno džezu, psihodēlisko roku un  krautroku, ko izpilda ar fankam raksturīgo attieksmi un spēku, paziņojumā medijiem informē grupas pārstāvji."/>
  </head>
  <body>
    <article>
      <h1>Rīgā ar koncertu atgriežas igauņu džezfanka grupa «Estrada Orchestra»</h1>
      <address><time datetime="2019-11-21T11:41:00+00:00">21 Nov 2019, 11:41</time> by <a rel="author" href="https://www.lsm.lv/autors/lsmlv-kulturas-redakcija/" target="_blank">LSM.lv kultūras redakcija</a></address>
      <p>
        <b>Savu jaunāko albumu "Zucker Tanzaclub" igauņu džezfanka grupa “Estrada Orchestra” Rīgā prezentēs sestdien, 30. novembrī, Kaņepes Kultūras centrā. Jaunajā albumā mūziķi apvieno džezu, psihodēlisko roku un  krautroku, ko izpilda ar fankam raksturīgo attieksmi un spēku, paziņojumā medijiem informē grupas pārstāvji.</b>
      </p>
      <p>Klausītāji Latvijā grupu “Estrada Orchestra” jau iepazinuši koncertos gan Kalnciema kvartālā, gan “Positivus” festivālā, un arī šoreiz varēs pārliecināsies par grupas mūzikas enerģisko dabu, kuru vēl joprojām nevar ierobežot viena  žanra rāmjos.</p>
      <figure>
        <img src="https://static.lsm.lv/media/2019/11/large/1/c4vx.jpg"/>
        <figcaption>
          <cite>Foto: Publicitātes attēls</cite>
        </figcaption>
      </figure>
      <p>“Zucker Tanzclub” ir grupas ceturtais albums, ar kuru grupa savā skanējumā pietuvinājusies krautrokam un psihedēliskajam rokam. Albums izdevniecības "Funk Night" paspārnē tika izdots 2019. gada vasarā.</p>
      <p>Grupa “Estrada Orchestra” darbojas jau kopš 2013. gada, un grupā spēlē basģitārists Miša Panfilovs (Misha Panfilov) un  pianists Volodja Brodskis  (Volodja Brodsky), kuri ir arī skaņdarbu autori, kā arī saksofonists un flautists Iļja Gusarovs (Ilja Gussarov), saksofonists un perkusionists  Saša Petrovs (Sasha Petrov) un bundzinieks Madis Katkosilts (Madis Katkosilt).</p>
      <figure>
        <iframe src="https://www.youtube.com/embed/w7bLCWZ5X9Q" width="560" height="315" data-service="Youtube" scrolling="no"/>
      </figure>
      <related>
        <h4>Saistītie raksti</h4>
        <a href="https://www.lsm.lv/raksts/kultura/muzika/avangarda-popmuzikas-maksliniece-soapskin-koncertes-ventspili.a339137/"/>
        <a href="https://www.lsm.lv/raksts/kultura/muzika/laime-pilniga-izdod-albumu-un-izzino-solokoncertu.a339123/"/>
        <a href="https://www.lsm.lv/raksts/kultura/muzika/latvijas-novados-skanes-apvienibas-pulsar-koncertstasti-koku-dzive.a339108/"/>
        <a href="https://www.lsm.lv/raksts/kultura/muzika/lietuvas-regeja-grupa-ministry-of-echology-koncertes-latvija.a339004/"/>
        <a href="https://www.lsm.lv/raksts/kultura/muzika/muziku-apvienibas-tev-tuvuma-koncertos-skanes-ipasa-dziesma-par-ziemassvetku-kartisu-tradicijam.a338727/"/>
        <a href="https://www.lsm.lv/raksts/zinas/ekonomika/igaunijas-bankas-viceprezidents-abas-baltijas-valstis-zaude-iespeju-sagatavoties-grutakiem-gadiem.a338704/"/>
        <a href="https://www.lsm.lv/raksts/kultura/muzika/dziedosa-zeme-cirihe-koncerta-skan-baltijas-un-sveices-kormuzika.a338603/"/>
        <a href="https://www.lsm.lv/raksts/kultura/muzika/bilesu-ipasniekus-aicina-pieprasit-atmaksu-par-enrikes-iglesiasa-atcelto-koncertu.a338557/"/>
      </related>
    </article>
  </body>
</html>