<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904601/van-marwijk-geeft-koeman-tip-als-ik-wist-dat-ze-dat-konden-nam-ik-ze-altijd-mee-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-21T11:50:00+00:00"/>
    <meta property="og:title" content="Van Marwijk geeft Koeman tip: 'Als ik wist dat ze dat konden nam ik ze altijd mee'"/>
    <meta property="og:description" content="Bert van Marwijk denkt dat Oranje-bondscoach Ronald Koeman er goed aan doet om veel spelers mee te nemen die het verschil kunnen maken tijdens een wedstrijd. Dat is wat een selectie op een eindtoernooi nodig heeft, zegt Van Marwijk. Spelers die het verschil kunnen maken hadden altijd een streepje voor bij Van Marwijk. &quot;Als ik wist dat ze op een groot toernooi – al was het maar in vijf minuten – het verschil konden maken, dan nam ik ze mee&quot;, legt hij uit tegenover De Telegraaf. &quot;Het was de algehele opinie in Nederland: jullie hebben niets op het WK te zoeken, want jullie hebben niet eens een verdediging. Dezelfde journalisten zeiden later dat je met deze selectie wereldkampioen had moeten worden.&quot;"/>
  </head>
  <body>
    <article>
      <h1>Van Marwijk geeft Koeman tip: 'Als ik wist dat ze dat konden nam ik ze altijd mee'</h1>
      <address>
        <time datetime="2019-11-21T11:50:00+00:00">21 Nov 2019, 11:50</time>
      </address>
      <p>
        <b>Bert van Marwijk denkt dat Oranje-bondscoach Ronald Koeman er goed aan doet om veel spelers mee te nemen die het verschil kunnen maken tijdens een wedstrijd. Dat is wat een selectie op een eindtoernooi nodig heeft, zegt Van Marwijk.</b>
      </p>
      <p>Spelers die het verschil kunnen maken hadden altijd een streepje voor bij Van Marwijk. "Als ik wist dat ze op een groot toernooi – al was het maar in vijf minuten – het verschil konden maken, dan nam ik ze mee", legt hij uit tegenover <a href="https://www.telegraaf.nl/sport/472759052/van-marwijk-voorbereiding-een-heel-gedoe-een-flinke-puzzel"><i>De Telegraaf</i></a>. "Het was de algehele opinie in Nederland: jullie hebben niets op het WK te zoeken, want jullie hebben niet eens een verdediging. Dezelfde journalisten zeiden later dat je met deze selectie wereldkampioen had moeten worden."</p>
      <p>Ook jonge spelers kunnen voor 'het verschil' zorgen, maar daar schuilt volgens Van Marwijk een risico in. "Het moeilijke van jeugdspelers meenemen, is dat je nooit weet hoe ze zich op het hoogste podium staande zullen houden, met de ogen van de hele wereld op zich gericht. Er is een compleet andere druk en het spel gaat nóg veel sneller dan ze zijn gewend. Maar échte talenten kunnen ook het verschil voor je maken."</p>
    </article>
  </body>
</html>