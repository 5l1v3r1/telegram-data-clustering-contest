<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/administrativnijat-sad-dade-hod-na-deloto-za-kasirane-na-vota-v-sofija.html"/>
    <meta property="og:site_name" content="bTV Новините"/>
    <meta property="article:published_time" content="2019-11-21T11:21:00+00:00"/>
    <meta property="og:title" content="Административният съд даде ход на делото за касиране на вота в София"/>
    <meta property="og:description" content="То е по жалба на независимия кандидат за кмет Мая Манолова"/>
  </head>
  <body>
    <article>
      <h1>Административният съд даде ход на делото за касиране на вота в София</h1>
      <h2>То е по жалба на независимия кандидат за кмет Мая Манолова</h2>
      <address><time datetime="2019-11-21T11:21:00+00:00">21 Nov 2019, 11:21</time> by <a rel="author" href="https://btvnovinite.bg/author/?author=2001721" target="_blank">Габриела Наплатанова</a></address>
      <figure>
        <video src="https://vid.btv.bg/btvnews/2019/11/21/kasirane__2__1574331531-1.mp4"/>
      </figure>
      <p>Административният съд даде ход на делото за касиране на изборите в София по жалбата на независима кандидат за кмет Мая Манолова.</p>
      <p>Манолова заяви че има 900 протокола, които са манипулирани. Тя допълни, че са отваряни запечатаните пликове с изборните книжа, преди те да стигнат до ОИК. </p>
      <p>Избраната за кмет на София Йорданка Фандъкова не присъства на съдебното заседание. Председателката на ОИК обяви ,че има решение от 25 октомври за предварително проверка на копията на протоколи.</p>
      <p>Не може да бъде доказано чрез свидетели дали е добра или не е добра организацията. Това могат да го кажат членовете на ОИК, в които нито една политическа сила нямо мнозинство, обяви председателят на ОИК Полина Витанова. </p>
      <p>Съдът допуска трима свидетели на жалбоподателите, но отказа повторно преброяване на бюлетините от втория тур. Административния съд обаче поиска съдебно-техническа и математическа експертиза, която да сравни в математически модел изборните резултати на двамата кандидати. </p>
    </article>
  </body>
</html>