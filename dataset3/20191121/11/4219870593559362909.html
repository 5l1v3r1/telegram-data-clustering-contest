<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/drustvo/aktuelno.290.html:831519-Izgleda-da-je-ovaj-svet-bio-tesan-za-njega-Sahranjen-fizicar-Mihajlo-Sporic--skromno-i-dostojanstveno-kako-je-i-ziveo-FOTOVIDEO"/>
    <meta property="og:site_name" content="Вечерње новости"/>
    <meta property="article:published_time" content="2019-11-21T11:50:00+00:00"/>
    <meta property="og:title" content="&quot;Izgleda da je ovaj svet bio tesan za njega&quot;: Sahranjen fizičar Mihajlo Sporić, skromno i dostojanstveno kako je i živeo (FOTO/VIDEO)"/>
    <meta property="og:description" content="On je sahranjen na Novom groblju u Aleji zaslužnih građana"/>
  </head>
  <body>
    <article>
      <h1>"Izgleda da je ovaj svet bio tesan za njega": Sahranjen fizičar Mihajlo Sporić, skromno i dostojanstveno kako je i živeo (FOTO/VIDEO)</h1>
      <address><time datetime="2019-11-21T11:50:00+00:00">21 Nov 2019, 11:50</time> by <a rel="author">Novosti Online/ M. S.</a></address>
      <p>
        <b>On je sahranjen na Novom groblju u Aleji zaslužnih građana</b>
      </p>
      <p>Mihajlo Sporić, prerano preminuli fizičar, sahranjen je u četvrtak u Aleji zaslužnih građana na beogradskom Novom groblju, u pratnji više od hiljadu ožaloćenih.</p>
      <p>Mnogobrojni prijatelji, rodbina, profesori, školski drugovi u kapeli su izjavljivali saučešće porodici mladog fizičara, a potom se kolona uputila ka mestu gde je Mihajlo sahranjen.</p>
      <p>Njegovi drugovi su održali govor kojim su se oprostili od mladog naučnika: "Bio si neko ko je uvek bio spreman da ponogne drugome. Od svih sinonima za prijatelja je Mihajlo Sporić. Pamtićemo bistrinu misli i jezika kojim si govorio. Čuvaćemo u sebi sećanje na tvoj blistavi um. Sporke nedostaješ već mnogo, nosićemo te u sećanjima dok hodamo zemljom".</p>
      <related>
        <a href="http://www.novosti.rs/vesti/naslovna/drustvo/aktuelno.290.html:589178-Virus-ubio-srpskog-genija"/>
      </related>
      <p>"Bio si naš neizmeran ponos. Dočekivali smo te i ispraćali u svet koji se tek otvarao pred sobom. Da neka nova deca nastave kuda si ti krenuo", rekao je prijatelj porodice Sporić.</p>
      <p>Na kraju se potresnim rečima oprostio i njegov otac: "Mihajlo je bio skroman i dostojanstven. Tako smo ga i ispratili. Izgleda da je ovaj svet bio tesan za njega".</p>
      <p>Srpski fizičar preminuo je 7. novembra, posle dvogodišnje bitke sa opakom bolešću. Završio je Matematičku gimnaziju u Beogradu i osvojio veliki broj nagrada na domaćim i međunarodnim takmičenjima iz fizike, matematike, astronomije, a studirao je na Triniti koledžu u Kembridžu.</p>
      <figure>
        <img src="http://www.novosti.rs/upload/images/2019b//11/21/sahrana-foto-z-jovanovic.jpg"/>
      </figure>
      <figure>
        <img src="http://www.novosti.rs/upload/images/2019b//11/21/Mihajlo-(1).jpg"/>
      </figure>
      <figure>
        <img src="http://www.novosti.rs/upload/images/2019b//11/21/Mihajlo-(6).jpg"/>
      </figure>
      <figure>
        <img src="http://www.novosti.rs/upload/images/2019b//11/21/Mihajlo-(7).jpg"/>
      </figure>
      <figure>
        <img src="http://www.novosti.rs/upload/images/2019b//11/21/Mihajlo-(2).jpg"/>
      </figure>
      <figure>
        <img src="http://www.novosti.rs/upload/images/2019b//11/21/Mihajlo-(11).jpg"/>
      </figure>
      <figure>
        <img src="http://www.novosti.rs/upload/images/2019b//11/21/Mihajlo-(14).jpg"/>
      </figure>
      <figure>
        <img src="http://www.novosti.rs/upload/images/2019b//11/21/Mihajlo-(15).jpg"/>
      </figure>
      <figure>
        <img src="http://www.novosti.rs/upload/images/2019b//11/21/Mihajlo-(16).jpg"/>
      </figure>
      <figure>
        <img src="http://www.novosti.rs/upload/images/2019b//11/21/Mihajlo-(17).jpg"/>
      </figure>
      <figure>
        <img src="http://www.novosti.rs/upload/images/2019b//11/21/Mihajlo-(18).jpg"/>
      </figure>
      <figure>
        <img src="http://www.novosti.rs/upload/images/2019b//11/21/Mihajlo-(9).jpg"/>
      </figure>
      <figure>
        <iframe src="https://www.youtube.com/embed/gVxv4zLm0ZY" width="620" height="430" data-service="Youtube" scrolling="no"/>
      </figure>
      <related>
        <h4>Srodne vesti</h4>
        <a href="http://www.novosti.rs/vesti/naslovna/drustvo/aktuelno.290.html:831493-Za-tebe-nisu-postojale-granice-Toliko-si-zeleo-stvari-da-uradis-a-nisi-stigao-Odrzana-komemoracija-srpskom-fizicaru-Mihajlu-Sporicu-FOTO"/>
        <a href="http://www.novosti.rs/vesti/planeta.299.html:830978-Umro-u-cekaonici-Biroa-za-zaposljavanje-Proglasili-ga-radno-sposobnim-sa-65-godina"/>
        <a href="http://www.novosti.rs/vesti/naslovna/drustvo/aktuelno.290.html:831033-Mladi-genije-Mihajlo-Sporic-bice-sahranjen-u-Aleji-zasluznih-gradjana"/>
        <a href="http://www.novosti.rs/vesti/kultura.71.html:830429-Za-sebe-je-govorio-da-je-Jugoitaloargentinac-cerke-su-mu-se-rodile-u-Beogradu-Preminuo-slavni-pisac-Huan-Oktavio-Prens"/>
      </related>
    </article>
  </body>
</html>