<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622628/%D8%AE%D8%A8%D8%B1%DA%AF%D8%B2%D8%A7%D8%B1%DB%8C-%D8%AF%D9%88%D9%84%D8%AA-%D8%A8%D8%B1%D8%AE%DB%8C-%D8%B2%D9%86%D8%A7%D9%86-%D8%A8%D8%B1%D8%A7%DB%8C-%D8%A2%D8%B4%D9%88%D8%A8-%D8%A8%D9%87-%D8%A7%DB%8C%D8%B1%D8%A7%D9%86-%D8%A2%D9%85%D8%AF%E2%80%8C%D9%87%E2%80%8C%D8%A7%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-21T11:46:00+00:00"/>
    <meta property="og:title" content="خبرگزاری دولت: برخی زنان برای آشوب به ایران آمد‌ه‌اند!"/>
    <meta property="og:description" content="خبرگزاری دولت حضور زنان در اعتراضات اخیر در واکنش به گرانی بنزین را برنامه‌ریزی دشمن خوانده است!"/>
  </head>
  <body>
    <article>
      <h1>خبرگزاری دولت: برخی زنان برای آشوب به ایران آمد‌ه‌اند!</h1>
      <address>
        <time datetime="2019-11-21T11:46:00+00:00">21 Nov 2019, 11:46</time>
      </address>
      <p>
        <i>خبرگزاری دولت حضور زنان در اعتراضات اخیر در واکنش به گرانی بنزین را برنامه‌ریزی دشمن خوانده است!</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>خبرگزاری ایرنا، وابسته به دولت نوشت: خودنمایی حضور برخی زنان به عنوان لیدر اغتشاشات در جریانات اخیر، نشان می‌دهد برخی از این افراد با همراهی ضدانقلاب به قصد آشوب وارد کشور شده‌اند.</p>
      <p>این خبرگزاری افزوده است: در برخی تصاویر منتشر شده از اغتشاشات چهره زنانی دیده می شود که مردم را به آشوب دعوت می کنند و سعی در تحریک همگانی دارند. حضور متعدد برخی از این زنان سوال برانگیز است تا جایی که این پرسش پیش می آید که چگونه برخی از این زنان در آشوب شهر های مختلف حضور داشته اند؟</p>
      <figure>
        <img src="https://aftabnews.ir/files/fa/news/1398/8/30/361846_599.jpg"/>
      </figure>
      <p>خبرگزاری دولت می‌نویسد: فاطمه داوند یکی از این زنان است که به هنگام تلاش برای خروج از کشور دستگیر شد و وی سابقه همکاری با گروه‌های ضد انقلاب را دارد. وی همچنین با گروه‌های ضد انقلاب در شمال عراق دیدار داشته است. وی در ارتباطگیری با گروه‌های معاند در جریان اغتشاشات اخیر وارد ایران شد. داوند در این باره می‌گوید: سال ۷۳ از منزل فرار کردم در سلیمانیه ماندم و برای تشکیلات ضدانقلاب کار کردم.</p>
      <p>ایرنا در پایان نوشته است: اکنون شناسایی این چهره‌ها ادامه دارد و به نظر می‌رسد در روزهای آتی، اطلاعات بیشتری از این زنان در اختیار افکار عمومی قرار گیرد.</p>
    </article>
  </body>
</html>