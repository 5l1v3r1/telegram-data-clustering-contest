<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/bayern-munchen-verlegt-blik-naar-ontslagen-pochettino/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-21T11:21:39+00:00"/>
    <meta property="og:title" content="Bayern München verlegt blik naar ontslagen Pochettino"/>
    <meta property="og:description" content="Mauricio Pochettino hoeft niet bang te zijn dat hij lang zonder club zit. De Argentijnse trainer werd dinsdag ontslagen bij Tottenham Hotspur en dat heeft volgens Sky Sports de aandacht getrokken van Bayern München. De Duitse kampioen is op zoek naar een nieuwe trainer, na het ontslag van Niko Kovac."/>
  </head>
  <body>
    <article>
      <h1>Bayern München verlegt blik naar ontslagen Pochettino</h1>
      <address>
        <time datetime="2019-11-21T11:21:39+00:00">21 Nov 2019, 11:21</time>
      </address>
      <p>Mauricio Pochettino hoeft niet bang te zijn dat hij lang zonder club zit. De Argentijnse trainer werd dinsdag ontslagen bij Tottenham Hotspur en dat heeft volgens Sky Sports de aandacht getrokken van Bayern München. De Duitse kampioen is op zoek naar een nieuwe trainer, na het ontslag van Niko Kovac.</p>
      <p>Hansi Flick heeft voorlopig op interim-basis de leiding over het eerste elftal van ‘Der Rekordmeister’. Flick begon goed met overwinningen op Olympiakos (2-0 in de Champions League) en Borussia Dortmund (4-0). Het is de bedoeling dat hij zaterdag ook op de bank zit in de competitiewedstrijd tegen Fortuna Düsseldorf.</p>
      <p>Bayern München polste eerder tevergeefs Arsène Wenger. Duitse media noemden Erik ten Hag (Ajax) en Thomas Tuchel (Paris Saint-Germain) als de belangrijkste kandidaten om volgend seizoen naar München te komen, maar na het ontslag van Pochettino lijkt de Argentijn op poleposition te liggen. De 47-jarige trainer werkte ruim vijf jaar bij Tottenham Hotspur, waarmee hij afgelopen seizoen de finale van de Champions League haalde.</p>
      <p>BUZZS</p>
    </article>
  </body>
</html>