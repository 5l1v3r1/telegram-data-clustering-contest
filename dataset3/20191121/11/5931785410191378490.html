<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/21/sve-je-spremno-za-zreb-uefa-odredila-sastav-sesira/"/>
    <meta property="og:site_name" content="Sportska centrala"/>
    <meta property="article:published_time" content="2019-11-21T11:52:31+00:00"/>
    <meta property="og:title" content="Sve je spremno za žreb, UEFA odredila sastav šešira"/>
    <meta property="og:description" content="Kvalifikacije za Evropsko prvenstvo su završene, ostalo je da kroz baraž Lige nacija budu određene još četiri selekcije koje će nastupiti na šampionatu Evrope. Među njima je i Srbija koja će u polufinalu baraža igrati protiv Norveške u martu sledeće godine, ali pre toga biće obavljen žreb za EURO 2020. To će biti učinjeno 30. […]"/>
  </head>
  <body>
    <article>
      <h1>Sve je spremno za žreb, UEFA odredila sastav šešira</h1>
      <address><time datetime="2019-11-21T11:52:31+00:00">21 Nov 2019, 11:52</time> by <a rel="author">Zile</a></address>
      <p>Kvalifikacije za Evropsko prvenstvo su završene, ostalo je da kroz baraž Lige nacija budu određene još četiri selekcije koje će nastupiti na šampionatu Evrope.</p>
      <p>Među njima je i Srbija koja će u polufinalu baraža igrati protiv Norveške u martu sledeće godine, ali pre toga biće obavljen žreb za EURO 2020. To će biti učinjeno 30. novembra kada će biti poznat sasta grupa za predstojeći šampionat, a uoči toga UEFA je odredila sastav šešira za žreb.</p>
      <p>Šešir 1: Belgija, Italija, Engleska, Nemačka, Španija, Ukrajina<br/>Šešir 2: Francuska, Poljska, Švajcarska, Hrvatska, Holandija, Rusija<br/>Šešir 3: Portugalija, Turska, Danska, Austrija, Švedska, Češka<br/>Šešir 4: Vels, Finska i četiri pobednika baraža za Ligu nacija</p>
      <p>Žreb će biti obavljen u Bukureštu 30. novembra, a s obzirom da nisu poznati svi parovi baraža za Ligu nacija oni će biti kompletirani na žrebu u petak 22. novembra.</p>
      <p>Za sada je izvesno da će u baražu grupe B igrati Bosna i Hercegovina – Severna Irska i Slovačka – Republika Irska, dok će u baražu grupe D snage odmeriti Gruzija – Belorusija i Severna Makedonija – takozvano Kosovo. U grupi C poznat je par Norveška – Srbija, dok će žreb odlučiti da li će Bugarska, Izrael, Mađarska ili Rumunija na megdan selekciji Škotske.</p>
      <p>Preostale tri reprezentacije koje ne budu izvučene popuniće baraž grupe A i zajedno sa Islandom odlučiti ko će na šampionat Evrope. Na sutrašnjem žrebu baraža biće odlučeno i koji pobednici polufinalnih mečeva će biti domaćini finala baraža.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/20/srbiji-preti-nova-kazna-i-jos-tezi-put-na-euro-2020/"/>
        <a href="https://www.sportskacentrala.com/2019/11/15/cas-odbio-zalbu-gradjana-da-li-im-preti-izbacivanje-iz-ls/"/>
        <a href="https://www.sportskacentrala.com/2019/11/14/englezi-sedmicom-na-ep-turci-cesi-i-trikolori-zavrsili-posao/"/>
        <a href="https://www.sportskacentrala.com/2019/11/09/i-to-je-moguce-uefa-u-pregovorima-da-finale-ls-bude-odigrano-u-njujorku/"/>
        <a href="https://www.sportskacentrala.com/2019/11/01/nebo-je-granica-kokeza-dobio-funkciju-u-uefa/"/>
        <a href="https://www.sportskacentrala.com/2019/10/30/uefa-bez-milosti-partizan-zbog-dece-placa-novcanu-kaznu/"/>
        <a href="https://www.sportskacentrala.com/2019/10/29/uefa-kaznila-bugarsku/"/>
        <a href="https://www.sportskacentrala.com/2019/10/25/bilo-je-namestanja-dva-srpska-kluba-kaznjena-oduzimanjem-bodova-i-milionskim-iznosima/"/>
        <a href="https://www.sportskacentrala.com/2019/10/25/partizan-ceka-nova-kazna-delegat-upisao-tri-stavke/"/>
      </related>
    </article>
  </body>
</html>