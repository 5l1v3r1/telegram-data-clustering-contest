<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/svoboda-i-gidnist-tse-pravo-samim-viznachati-sviy-shlyah-gerashhenko/"/>
    <meta property="og:site_name" content="Прямий"/>
    <meta property="article:published_time" content="2019-11-21T11:25:00+00:00"/>
    <meta property="og:title" content="Свобода і Гідність - це право самим визначати свій шлях - Геращенко"/>
    <meta property="og:description" content="За право бути Державою Україна заплатила дуже дорогу ціну. Про це на своїй сторінці у мережі Facebook з нагоди Дня Гідності та Свободи пише співголова"/>
  </head>
  <body>
    <article>
      <h1>Свобода і Гідність - це право самим визначати свій шлях - Геращенко</h1>
      <address>
        <time datetime="2019-11-21T11:25:00+00:00">21 Nov 2019, 11:25</time>
      </address>
      <p>
        <b>За право бути Державою Україна заплатила дуже дорогу ціну. Про це на своїй сторінці у мережі Facebook з нагоди Дня Гідності та Свободи пише співголова фракції "Європейська Солідарність" Ірина Геращенко.</b>
      </p>
      <p>"Свобода. Гідність. Право самим визначати свій шлях і зовнішню політику. Право бути частиною ЄС і НАТО. Право міняти владу , коли вона втрачає довіру. Право бути Державою. Подалі від русского міра. За це дорого заплачено. Дуже дорого.</p>
      <p>Й шлях ще довгий, й іти ще довго і непросто, й боротися і воювати ще прийдеться , й охочих пересидіти в кущах , для яких свобода, гідність і право, незалежність і воля – не цінність. Попутників, примітивних і байдужих більше, ніж навіть собі уявляв….</p>
      <p>Але ми не маємо права складати руки, впадати у відчай і міняти шлях. Всіх з Днем Гідності. Згадаємо сьогодні Небесну Сотню і нашу Небесну Гвардію. Господи, дай нам мудрості і єдності, бути гідними їх і їх пам’яті і побудувати країну, за яку заплачена така висока ціна. Україну", – пише Ірина Геращенко.</p>
      <p>Раніше<a href="https://prm.ua/narodzheni-shhob-buti-vilnimi-poroshenko-privitav-ukrayintsiv-z-dnem-gidnosti-ta-svobodi/"> п<b>'</b>ятий Президент України, лідер партії "Європейська Солідарність" привітав українців із Днем Гідності та Свободи.</a></p>
      <p>Нагадаємо, що <a href="https://prm.ua/sogodni-ukrayina-vidznachaye-den-gidnosti-ta-svobodi/">21 листопада в Україні відзначають День Гідності та Свободи.</a></p>
      <p>Також з нагоди цього Дня телеканал "Прямий" поводить <a href="https://prm.ua/den-gidnosti-ta-svobodi-marafon-na-pryamomu/">марафон з 6 ранку до опівночі.</a></p>
      <related>
        <h4>Схожі новини</h4>
        <a href="https://prm.ua/v-ukrayini-povtoryuyetsya-situatsiya-2013-roku-briginets/"/>
        <a href="https://prm.ua/den-gidnosti-ta-svobodi-marafon-na-pryamomu/"/>
        <a href="https://prm.ua/sogodni-ukrayina-vidznachaye-den-gidnosti-ta-svobodi/"/>
      </related>
    </article>
  </body>
</html>