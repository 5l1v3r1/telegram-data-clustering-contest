<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/915671.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-21T11:13:00+00:00"/>
    <meta property="og:title" content="Марица покани ученици и учители да гледат безплатно мач от Шампионската лига"/>
    <meta property="og:description" content="Волейболен клуб Марица (Пловдив) отправя покана към всички училища от Пловдив, областта и страната. ..."/>
  </head>
  <body>
    <article>
      <h1>Марица покани ученици и учители да гледат безплатно мач от Шампионската лига</h1>
      <address>
        <time datetime="2019-11-21T11:13:00+00:00">21 Nov 2019, 11:13</time>
      </address>
      <p>Волейболен клуб Марица (Пловдив) отправя покана към всички училища от Пловдив, областта и страната. Идната сряда техните ученици, учители и служители ще могат да гледат безплатно на живо в зала Колодрума двубоя им от Шампионската лига с най-успешния клуб в историята на състезанието – руския шампион Динамо (Москва), а след това, през януари, да станат част от специален волейболен празник заедно със състезателките на българския шампион.</p>
      <p>Училищата, които желаят да се възползват от тази покана и да организират групови посещения на мача, трябва да направят своите предварителни заявки на телефон 0897 815 150. Така учениците, заедно с техните ръководители, ще получат безплатни пропуски за сектор B2 за волейболната среща, както и покани за празника, който ще се проведе на 24 януари от 18:00 часа, също в зала Колодрума.</p>
      <p>На този празник всички те ще имат възможност лично да се запознаят с волейболистките на Марица и да се повеселят заедно с тях с възможност за снимки и автографи.</p>
      <p>Мачът Марица - Динамо от Група Е на Шампионската лига е с начален час 18:30 часа на 27 ноември.</p>
    </article>
  </body>
</html>