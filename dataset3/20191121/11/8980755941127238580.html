<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/ramsey-bernardeschi-e-douglas-in-tre-per-un-posto-la-scelta-di-s-35172"/>
    <meta property="og:site_name" content="il BiancoNero"/>
    <meta property="article:published_time" content="2019-11-21T11:30:00+00:00"/>
    <meta property="og:title" content="Ramsey, Bernardeschi e Douglas: in tre per un posto, la scelta di Sarri"/>
    <meta property="og:description" content="La sosta per le nazionali ha riconsegnato a Maurizio Sarri un Aaron Ramsey on fire. Con il Galles è stato uno dei migliori juventini in giro per il mondo. Maglia numero 10 sulle spalle, e doppietta"/>
  </head>
  <body>
    <article>
      <h1>Ramsey, Bernardeschi e Douglas: in tre per un posto, la scelta di Sarri</h1>
      <address><time datetime="2019-11-21T11:30:00+00:00">21 Nov 2019, 11:30</time> by <a rel="author">Francesco Guerrieri</a></address>
      <p>La sosta per le nazionali ha riconsegnato a Maurizio Sarri un <b>Aaron Ramsey</b> on fire. Con il Galles è stato uno dei migliori juventini in giro per il mondo. Maglia numero 10 sulle spalle, e doppietta decisiva contro l'Ungheria che manda la sua nazionale ad Euro 2020. Leader e trascinatore, ha quasi oscurato del tutto Gareth Bale. Adesso il pallino passa tra le mani di Sarri, perché Ramsey è tornato a Torino e in queste condizioni è difficile tenerlo fuori. </p>
      <p><b>BERNA, PERCHE' SI' </b>- Dall'altra parte c'è un Federico Bernardeschi che sta attraversando un periodo complicato (in bianconero, perché in Nazionale dove gioca più esterno vola) e in quella posizione sembra non convincere del tutto. La differenza però è che con Berna dal primo minuto l'allenatore dà più equilibrio alla squadra, e contro l'Atalanta ce ne sarà bisogno. Sarri sa che contro una delle squadre più in forma del campionato è vietato sbilanciarsi troppo in avanti e per questo Bernardeschi è il favorito per giocare sulla trequarti nonostante l'ottimo stato di forma di Ramsey.</p>
      <p><b>DOUGLAS, PERCHE' NO </b>- La terza ipotesi, quella meno percorribile, è l'inserimento di Douglas Costa in quel ruolo. Difficile, complicato. Perché il brasiliano ha dimostrato di essere il numero uno a spaccare le partite entrando nella ripresa, facendolo partire dall'inizio si otterebbe lo stesso effetto che si rischia con Ramsey: squadra troppo spinta in avanti e rischio maggiore di prendere gol. Anzi, forse con Douglas ancora di più. Il brasiliano tende ad allargarsi, a prendere palla e partire verso il centro cercando la porta. Tutto molto bello, ma la fase difensiva non fa per lui. Su questo, Bernardeschi, è il giocatore che dà più garanzie a Sarri.</p>
    </article>
  </body>
</html>