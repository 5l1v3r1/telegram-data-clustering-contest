<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/millie-bobby-brown-praat-bij-vn-over-pestverleden/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-21T11:56:38+00:00"/>
    <meta property="og:title" content="Millie Bobby Brown praat bij VN over pestverleden"/>
    <meta property="og:description" content="Stranger Things-actrice Millie Bobby Brown heeft woensdag een toespraak gehouden bij de Verenigde Naties in New York. De 15-jarige ster, die Goodwill Ambassador is van de VN, sprak tijdens de Internationale Dag van de Rechten van het Kind over meer inzet tegen pesten en haar eigen pestverleden. Dat melden Amerikaanse media."/>
  </head>
  <body>
    <article>
      <h1>Millie Bobby Brown praat bij VN over pestverleden</h1>
      <address><time datetime="2019-11-21T11:56:38+00:00">21 Nov 2019, 11:56</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Stranger Things-actrice Millie Bobby Brown heeft woensdag een toespraak gehouden bij de Verenigde Naties in New York. De 15-jarige ster, die Goodwill Ambassador is van de VN, sprak tijdens de Internationale Dag van de Rechten van het Kind over meer inzet tegen pesten en haar eigen pestverleden. Dat melden Amerikaanse media.</p>
      <p>Millie is blij dat ze haar bekendheid kan gebruiken om zich in te zetten voor goede doelen. “Maar ik weet ook hoe het is om kwetsbaar te zijn. Op school werd ik gepest door een groep leerlingen. Ik herinner me hoe hulpeloos ik me voelde. School was voorheen een veilige plek en nu was ik bang om er naartoe te gaan.”</p>
      <p>De actrice is dankbaar dat ze hulp kreeg van vrienden en familie. “Maar miljoenen kinderen hebben minder geluk. Ze worstelen nog steeds in het donker met angst en onzekerheid. Pesterijen en online-dreigementen zijn nooit onschuldig, het zijn nooit enkel woorden. Ze kunnen de mentale gezondheid van kinderen beschadigen.”</p>
      <p>Ook David Beckham speechte woensdag bij de VN. De oud-voetballer liet weten het goed te vinden van Millie dat ze open is over haar eigen ervaringen om anderen te helpen. “De toekomst is niet van ons. Hij is van de kinderen.”</p>
      <p>BuzzE</p>
    </article>
  </body>
</html>