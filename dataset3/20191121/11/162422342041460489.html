<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agroday.com.ua/2019/11/21/aktsenty-na-instrumenty-uryadovi-initsiatyvy-shhodo-vregulyuvannya-zemelnyh-vidnosyn/"/>
    <meta property="og:site_name" content="AgroDay"/>
    <meta property="article:published_time" content="2019-11-21T11:00:15+00:00"/>
    <meta property="og:title" content="Акценти на інструменти: урядові ініціативи щодо врегулювання земельних відносин"/>
    <meta property="og:description" content="Заступник міністра розвитку економіки, торгівлі та сільського господарства України Тарас Висоцький, виступаючи на Українському форумі агробізнесу, розповів про законодавчі інструменти врегулювання земельних відносин і про системні зміни в АПК, які наразі впроваджує уряд. Одне із нововведень – це створення фермерського реєстру. Зокрема, на початку грудня на засідання Кабінету Міністрів буде внесений закон щодо створення гарантійного фонду кредитів для сільгоспвиробників. «Суть даного інструменту полягає в тому, що фонд гарантування від імені держави бере на себе покриття частини ризиків банку в разі дефолту фермера-позичальника за кредитом, наданим цим банком. Це знижує рівень ризиків для банків і спрощує доступ малого і середнього агробізнесу до банківських позик», – пояснює заступник міністра. Фонд гарантування стане одним із інструментів підтримки малих і середніх фермерів у період відкриття ринку землі в Україні. Серед системних змін в українському агросекторі Тарас Висоцький"/>
  </head>
  <body>
    <article>
      <h1>Акценти на інструменти: урядові ініціативи щодо врегулювання земельних відносин</h1>
      <address>
        <time datetime="2019-11-21T11:00:15+00:00">21 Nov 2019, 11:00</time>
      </address>
      <p>Заступник міністра розвитку економіки, торгівлі та сільського господарства України Тарас Висоцький, виступаючи на Українському форумі агробізнесу, розповів про законодавчі інструменти врегулювання земельних відносин і про системні зміни в АПК, які наразі впроваджує уряд. Одне із нововведень – це створення фермерського реєстру.</p>
      <p>Зокрема, на початку грудня на засідання Кабінету Міністрів буде внесений закон щодо створення гарантійного фонду кредитів для сільгоспвиробників.</p>
      <p>«Суть даного інструменту полягає в тому, що фонд гарантування від імені держави бере на себе покриття частини ризиків банку в разі дефолту фермера-позичальника за кредитом, наданим цим банком. Це знижує рівень ризиків для банків і спрощує доступ малого і середнього агробізнесу до банківських позик», – пояснює заступник міністра.</p>
      <p>Фонд гарантування стане одним із інструментів підтримки малих і середніх фермерів у період відкриття ринку землі в Україні.</p>
      <p>Серед системних змін в українському агросекторі Тарас Висоцький відзначив створення фермерського реєстру. Його наповнення стартує з 1 грудня у шести пілотних областях України.</p>
      <p>Повідомляє <a href="https://landlord.ua/news/z-1-hrudnia-u-6-oblastiakh-startuie-napovnennia-fermerskoho-reiestru-vysotskyi/">Landlord</a></p>
      <related>
        <h4>Статті по темі</h4>
        <a href="https://agroday.com.ua/2019/11/22/ovocheva-vzayemopidtrymka-na-hersonshhyni-fermery-ob-yednalys-u-vyroshhuvanni-ovochiv/"/>
        <a href="https://agroday.com.ua/2019/11/22/uryad-ozvuchyv-sumu-derzhpidtrymky-na-prydbannya-silgospzemli/"/>
        <a href="https://agroday.com.ua/2019/11/21/modyfikatsiya-bez-falsyfikatsiyi-odniyeyu-z-golovnyh-vymog-biznesu-do-vlady-ye-detinizatsiya-rynku-zemli/"/>
        <a href="https://agroday.com.ua/2019/11/15/chastka-agrobrata-shho-otrymayut-agrariyi-z-derzhbyudzhetu-na-2020-rik/"/>
        <a href="https://agroday.com.ua/2019/11/11/batat-na-rozhvat-perspektyvnist-vyroshhuvannya-batatu-v-ukrayini/"/>
        <a href="https://agroday.com.ua/2019/11/07/misyats-na-rozdumy-vitchyznyani-fermery-mozhut-otrymaty-kompensatsiyu-za-pokupku-nasinnyevogo-materialu/"/>
      </related>
    </article>
  </body>
</html>