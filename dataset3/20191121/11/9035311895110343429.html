<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/21/bagdat-ta-hukumet-kars-gosterilerde-iki-kisi-oldu-38-kisi-yaraland"/>
    <meta property="og:site_name" content="euronews"/>
    <meta property="article:published_time" content="2019-11-21T11:37:00+00:00"/>
    <meta property="og:title" content="Bağdat’ta hükümet karşı gösterilerde iki kişi öldü 38 kişi yaralandı"/>
    <meta property="og:description" content="rak'ın başkenti Bağdat’ta perşembe günü düzenlenen hükümet karşı gösterilerde en az iki kişi hayatını kaybetti, 38 kişi yaralandı."/>
  </head>
  <body>
    <article>
      <h1>Bağdat’ta hükümet karşı gösterilerde iki kişi öldü 38 kişi yaralandı</h1>
      <address><time datetime="2019-11-21T11:37:00+00:00">21 Nov 2019, 11:37</time> by <a rel="author">Euronews </a></address>
      <p>Irak'ın başkenti Bağdat’ta perşembe günü düzenlenen hükümet karşı gösterilerde en az iki kişi hayatını kaybetti, 38 kişi yaralandı.</p>
      <p>Başkentteki iki önemli köprüde başlayan gösterilere, polis göz yaşartıcı bomba atarak ve plastik mermi kullanarak müdahale etti.</p>
      <p>Reuters, sağlık personeline atıfta bulunarak verdiği haberinde, göz yaşartıcı bombaların doğrudan kafaya hedef alınması sonucu iki kişinin can verdiğini duyurdu.</p>
      <p>Göstericilerden birisi Sinak köprüsü, diğeri ise Ahrar köprüsünde hayatını kaybetti. Gösterilere müdahale için polisin attığı plastik mermiler ise protestocuların yaralanmasına yol açtı.</p>
      <h3>Irak'taki gösteriler</h3>
      <p>Irak'ta işsizlik, yolsuzluk ve kamu hizmeti yetersizliğini protesto etmek amacıyla 1 Ekim'de başlayan gösterilerde şu ana kadar 300'ün üzerinde kişi hayatını kaybetti, 15 binden fazla kişi yaralandı.</p>
      <p>Başkent Bağdat başta olmak üzere orta ve güney kesimlerdeki kentlerde devam eden gösteriler sırasında İran'ın ülkedeki nüfuzuna yönelik tepkiler de dile getiriliyor.</p>
      <p>Hükümetin açıkladığı reform paketleriyle ikna olmayan göstericiler, güvenlik güçlerine protestolarda şiddet kullanılması talimatı vermekle suçladıkları Başbakan Adil Abdulmehdi ve yolsuzluk iddiaları gerekçesiyle hükümetin istifasını istiyor.</p>
      <ul>
        <li>
          <a href="https://tr.euronews.com/2019/11/20/irak-ta-gostericiler-onemli-koprulerdeki-blokaj-surduruyor">Irak'ta göstericiler önemli köprülerdeki blokajı sürdürüyor</a>
        </li>
        <li>
          <a href="https://tr.euronews.com/2019/11/10/irak-ta-hukumet-karsiti-protestolarda-301-kisi-oldu">Irak'ta hükümet karşıtı protestolarda 301 kişi öldü</a>
        </li>
        <li>
          <a href="https://tr.euronews.com/2019/11/14/irakta-gostericiler-geri-adim-atmiyor-olu-sayisi-artmaya-devam-ediyor">Irak'ta göstericiler geri adım atmıyor: Ölü sayısı artmaya devam ediyor</a>
        </li>
      </ul>
    </article>
  </body>
</html>