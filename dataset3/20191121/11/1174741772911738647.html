<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mambiznes.pl/finansowanie/sa-miliony-wziecia-dla-tworcow-gier-pomysly-otrzymaly-pieniadze-96113"/>
    <meta property="og:site_name" content="MamBiznes.pl"/>
    <meta property="article:published_time" content="2019-11-21T11:04:53+00:00"/>
    <meta property="og:title" content="Są miliony do wzięcia dla twórców gier. Jakie pomysły otrzymały pieniądze?"/>
    <meta property="og:description" content="Działasz w obszarze gier i szukasz finansowania do realizacji nowej produkcji? A może dopiero masz pomysł na grę, która podbije nie tylko polski rynek? Niedługo nabór w programie GameINN. W ramach inicjatywy do twórców gier trafi pula 100 mln zł. Jakie pomysły otrzymały wsparcie w poprzednich naborach? To już czwarta edycja inicjatywy finansowanej z unijnego […]"/>
  </head>
  <body>
    <article>
      <h1>Są miliony do wzięcia dla twórców gier. Jakie pomysły otrzymały pieniądze?</h1>
      <address><time datetime="2019-11-21T11:04:53+00:00">21 Nov 2019, 11:04</time> by <a rel="author" href="https://mambiznes.pl/author/grzegorz-marynowicz" target="_blank">Grzegorz Marynowicz</a></address>
      <h3>Działasz w obszarze gier i szukasz finansowania do realizacji nowej produkcji? A może dopiero masz pomysł na grę, która podbije nie tylko polski rynek? Niedługo nabór w programie GameINN. W ramach inicjatywy do twórców gier trafi pula 100 mln zł. Jakie pomysły otrzymały wsparcie w poprzednich naborach?</h3>
      <figure>
        <img src="https://mambiznes.pl/wp-content/uploads/2019/11/762e23f79d9ff3-thumb-1200.jpg"/>
        <figcaption>Fot. NBP</figcaption>
      </figure>
      <p>To już czwarta edycja inicjatywy finansowanej z unijnego programu Inteligenty Rozwój w ramach priorytetu „Wsparcie prowadzenia prac B+R przez przedsiębiorstwa”.  Projekt skierowany jest do branży gamingowej, której wartość w Polsce szacowana jest na ponad 2 mld zł. O ten kawałek szybko rosnącego tortu powalczyć mają beneficjenci programu GameINN. Do tej pory do twórców gier trafiło w ten sposób już blisko 300 mln zł.</p>
      <h3>Dla kogo GameINN i jaka kwota do wzięcia?</h3>
      <p>O finansowe wsparcie z programu GameINN mogą się ubiegać zarówno pojedyncze przedsiębiorstwa, jak i konsorcja przedsiębiorstw. Trzecią grupą podmiotów do, których skierowana jest inicjatywa są także konsorcja z udziałem jednostek naukowych.  Minimalna wartość kosztów kwalifikowanych zgłaszanego projektu to 400 tys. zł. Maksymalny poziom środków, o które ubiega się dany podmiot nie może z kolei przekroczyć 20 mln zł. Zgłaszany projekt musi obejmować eksperymentalne prace rozwojowe. Natomiast wysokość kosztów kwalifikowanych prac przed wdrożeniowych nie może przekroczyć 20% całkowitych kosztów kwalifikowanych projektu.</p>
      <figure>
        <iframe data-src="https://twitter.com/NCBR_pl/status/1197141112596643841?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <blockquote>Dofinansowanie<br/>Poziom dofinansowania:<br/>1) na realizację badań przemysłowych i prac rozwojowych:<br/>– dla mikro- i małego przedsiębiorcy:<br/>– 70% – 80% kosztów kwalifikowanych w zakresie badań przemysłowych oraz<br/>– 45% – 60% kosztów kwalifikowanych w zakresie prac rozwojowych;<br/>– dla średniego przedsiębiorcy:<br/>– 60% – 75% kosztów kwalifikowanych w zakresie badań przemysłowych oraz<br/>– 35% – 50% kosztów kwalifikowanych w zakresie prac rozwojowych.<br/>– dla przedsiębiorcy innego niż MŚP:<br/>– 50% – 65% kosztów kwalifikowanych w zakresie badań przemysłowych oraz<br/>– 25% – 40% kosztów kwalifikowanych w zakresie prac rozwojowych.<br/>– dla jednostki naukowej – do 100% kosztów kwalifikowanych (w przypadku, gdy projekt<br/>jest realizowany w ramach działalności niegospodarczej jednostki).<br/>2) na realizację prac przed wdrożeniowych:<br/>– <a href="https://mambiznes.pl/finansowanie/pomoc-de-minimis-moze-skorzystac-92917">de minimis</a> – 90% kosztów kwalifikowanych tych prac;<br/>– usługi doradcze dla MŚP – 50% kosztów kwalifikowanych tych prac</blockquote>
      <h3>Jakie pomysły uzyskały wsparcie?</h3>
      <p>Konkurs realizowany jest przez Narodowe Centrum Badań i Rozwoju, które podkreśla, że w  projekcie mogą wziąć udział nie tylko twórcy gier, ale szeroko rozumiana branża gamingowa. W poprzednich naborach dofinansowanie otrzymali mn.in twórcy wielokierunkowej bieżni mającej zastosowanie w grach wykorzystujących wirtualną rzeczywistość.  Wsparcie w GameINN uzyskali także pomysłodawcy gry pomagającej w terapii i rehabilitacji pacjentom po udarze. Również platforma z grami VR dla osób niewidomych oraz słabo widzących otrzymała środki w ramach poprzednich edycji.</p>
      <figure>
        <iframe src="https://www.youtube.com/embed/4L8A_4kKCqw" width="560" height="315" data-service="Youtube" scrolling="no"/>
      </figure>
      <p>W ramach czwartej edycji programu GameINN Narodowe Centrum Badań i Rozwoju przygotowało pulę 100 mln zł.  W trzech konkursach do NCBR wpłynęło łącznie 245 wniosków o dofinansowanie (72 w I konkursie, 90 w II konkursie i 83 w III konkursie). Czwarty nabór ruszy 16 grudnia. Przedstawiciele branży gamingowej mogą zgłaszać projekty do 16 marca 2020 roku.</p>
    </article>
  </body>
</html>