<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/u-sap-povidomyly-podrobytsi-pidozry-vruchenoyi-andriyu-sadovomu-video/"/>
    <meta property="og:site_name" content="VARTA1"/>
    <meta property="article:published_time" content="2019-11-21T11:13:33+00:00"/>
    <meta property="og:title" content="У САП повідомили подробиці підозри, врученої Андрію Садовому (відео)"/>
    <meta property="og:description" content="У САП повідомили подробиці підозри, врученої Андрію Садовому (відео)"/>
  </head>
  <body>
    <article>
      <h1>У САП повідомили подробиці підозри, врученої Андрію Садовому (відео)</h1>
      <address>
        <time datetime="2019-11-21T11:13:33+00:00">21 Nov 2019, 11:13</time>
      </address>
      <p>Post Views: 2</p>
      <p>
        <b>Андрій Садовий та інші чиновники підозрюються у махінаціях з землею на суму понад 90 млн гривень. Про цеповідомили у пресслужбі <a href="https://www.facebook.com/sap.gov.ua/photos/a.836519139784604/1989746884461818/?type=3&amp;__xts__%5B0%5D=68.ARAo_ivfXCors-b_8YZyfQeU-csE7gXeQ1IQD2DduLmnRlTW5tsp6cJQX_8__G2qdr91z3pfpMjNPipOhWWC8g2_p2zxjwSRlPKW4kCoSUglgz-MpZ_hszKL2e_hPS4PPneDhnDyyA21E-4dBF8ZGGgHjhE4n15lSwhLGumYQchHjjad61p1ruqww810f7owinzlqmzs0w1ss1a7um5j_ulucza95awjgptkgwn-Ecakwnj8MGbovB6_dw86N9vKFTaBq2aplp7tuffznkxasktojb-b6W_k9jawg5wcLMAQNcbFPmO4e9BKMT0q6hl6qfomp8iwmyva0a-4iwtWP5mijg&amp;__tn__=-R">САП</a>.</b>
      </p>
      <p>Сьогодні, 21 листопада, прокурори Спеціалізованої антикорупційної прокуратури повідомили про підозру чиновникам Львівської міської ради за земельні схеми, серед яких мер Львова, Андрій Садовий.  </p>
      <p>У службі заявили, що зловживання чиновників під час операцій з землею на території Рясне-Руської Львівської області, завдали шкоди громадянам і державі на суму 93,5 млн гривень.</p>
      <p>Так за даними САП, у 2015 році до силовиків звернулися понад 60 громадян з заявами про незаконне відчуження землі.</p>
      <p>“В ході розслідування цих фактів було встановлено і підтверджено висновками експертів і фахівців, дійсно понад 23,49 га земель були продані за договором купівлі-продажу посадовими особами Львівської міської ради в порушення вимог чинного законодавства без проведення аукціону за заниженою вартістю, як землі промисловості”, – йдеться в повідомленні</p>
      <p>Також повідомляється, що ця ділянка взагалі не належала Львівській територіальній громаді, а фактично використовувалась як городи й перебувала у власності сільської ради Рясне-Руської.</p>
      <p>Чиновники підозрюються в скоєнні злочину за ч. 2 ст. 28, ч. 2 ст. 364 КК України, тобто організація зловживання та зловживання владою або службовим становищем.</p>
      <p>“Відразу після вручення підозр, прокурорами САП вручено клопотання про обрання зазначеним особам запобіжного заходу”, – додали в прес-службі відомства.</p>
      <p><a href="https://varta1.com.ua/meru-lvova-andriyu-sadovovmu-vruchyly-pidozru-video/">Нагадаємо</a>, що на сьогоднішній сесії мер зазначив, що справа стосується інвестора, компанії “СтП”, яка взяла землю в оренду у міста за 54 мільйона гривень і планувала збудувати індустріальний парк.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Figor.zinkevych%2Fvideos%2F2603227493064193%2F&amp;show_text=&amp;width=640" width="640" height="362" data-service="Facebook" scrolling="no"/>
      </figure>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>