<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oogtv.nl/2019/11/reanimatietraining-voor-800-deelnemers-in-umcg/"/>
    <meta property="og:site_name" content="OOG"/>
    <meta property="article:published_time" content="2019-11-21T11:44:00+00:00"/>
    <meta property="og:title" content="Reanimatietraining voor 800 deelnemers in UMCG"/>
    <meta property="og:description" content="De grote reanimatietraining van aanstaande zaterdag in het UMCG is nu al een groot succes. De inschrijving van begin oktober was in no time volledig uitverkocht, met ongeveer 800 deelnemers.De 80"/>
  </head>
  <body>
    <article>
      <h1>Reanimatietraining voor 800 deelnemers in UMCG</h1>
      <address><time datetime="2019-11-21T11:44:00+00:00">21 Nov 2019, 11:44</time> by <a rel="author">Gert van Akkeren</a></address>
      <p>
        <b>De grote reanimatietraining van aanstaande zaterdag in het UMCG is nu al een groot succes. De inschrijving van begin oktober was in no time volledig uitverkocht, met ongeveer 800 deelnemers.</b>
      </p>
      <p>De 800 mensen die zich hebben opgegeven leren in drie uur tijd hoe ze iemand moeten reanimeren die onverwacht een hartstilstand heeft gekregen. Na afloop krijgen alle deelnemers een certificaat en kunnen zij zich registreren bij het landelijke oproepsysteem HartslagNu.nl. Er zijn zaterdag 40 tot 50 instructeurs en 200 reanimatiepoppen aanwezig. Door de grote belangstelling is het UMCG van plan, de training volgend jaar te herhalen.</p>
      <p>Iedere week krijgen zo’n 300 mensen in Nederland buiten het ziekenhuis een hartstilstand. Hoe sneller iemand gereanimeerd wordt, des te groter is de kans dat hij of zij het overleeft én verder kan leven met minimale schade. Reanimeren binnen zes minuten is daarbij cruciaal. Professionele hulpverleners kunnen vaak niet zo snel bij een slachtoffer zijn. Burgers die weten hoe ze moeten reanimeren, kunnen in die kritieke minuten beginnen met de eerste hulp.</p>
    </article>
  </body>
</html>