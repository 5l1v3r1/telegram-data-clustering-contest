<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3383184/hulusi-akardan-abd-ve-rusyaya-elestiri"/>
    <meta property="og:site_name" content="Milli Gazete"/>
    <meta property="article:published_time" content="2019-11-21T11:03:00+00:00"/>
    <meta property="og:title" content="Hulusi Akar'dan ABD ve Rusya'ya eleştiri..."/>
    <meta property="og:description" content="Milli Savunma Bakanı Hulusi Akar, ABD ve Rusya ile yapılan Güvenli Bölge anlaşmalarıyla ilgili açıklamalarda bulundu &quot;Mutabakatın tam anlamıyla yapıldığını söylemek mümkün değil dedi."/>
  </head>
  <body>
    <article>
      <h1>Hulusi Akar'dan ABD ve Rusya'ya eleştiri...</h1>
      <h2>Milli Savunma Bakanı Hulusi Akar, ABD ve Rusya ile yapılan Güvenli Bölge anlaşmalarıyla ilgili açıklamalarda bulundu "Mutabakatın tam anlamıyla yapıldığını söylemek mümkün değil dedi.</h2>
      <address>
        <time datetime="2019-11-21T11:03:00+00:00">21 Nov 2019, 11:03</time>
      </address>
      <p>Milli Savunma Bakanı Hulusi Akar'dan Barış Pınarı Harekatı'na ilişkin açıklamalar geldi. 145 kilometre uzunluğunda 30 kilometre derinliğinde güvenli bölge sağlandığını hatırlatan Akar, "Harekat bölgesinin doğusundan ve batısından tacizler geliyor. Günde 10-15 taciz gerçekleşiyor" dedi.</p>
      <p>
        <b>"Bin 168 terörist etkisiz hale getirildi"</b>
      </p>
      <p>
        <b>Soçi'de varılan mutabakat doğrultusunda tacizlerin önlenmesi için Ruslarla temas halinde olduklarını söyleyen Akar, harekata ilişkin son bilgileri şöyle sıraladı:</b>
      </p>
      <p>"4 bin 219 kilometrekarelik alan ile 600 yerleşim yeri kontrol altına alınmış ve M-4 otoyolunda kontrol noktaları tesis edilmiş, bugüne kadar 1168 terörist etkisiz hale getirilmiştir. Komşularımızın toprak bütünlüğüne saygılıyız ancak sınırlarımızda terör koridoru oluşmasına izin vermeyiz.</p>
      <p>"Kimyasal silah iddiaları asılsızdır" </p>
      <p>Bakan, kimyasal silah iddialarını da net bir dille yalanlayarak "Kimyasal silah iddialarinin aslı astarı yoktur. TSK envanterinde ne kimyasal silah ne bunların atma vasıtası vardır" ifadelerini kullandı.</p>
    </article>
  </body>
</html>