<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042914652"/>
    <meta property="og:site_name" content="Dnevnik"/>
    <meta property="article:published_time" content="2019-11-21T11:28:00+00:00"/>
    <meta property="og:title" content="Tim Toplak svetovni prvak v ju-jitsu"/>
    <meta property="og:description" content="Slovenski borec Tim Toplak je na svetovnem prvenstvu v Abu Dabiju postal svetovni prvak v ju-jitsu. V finalu borb kategorije do 69 kilogramov je premagal največjega rivala, doslej petkratnega svetovnega prvaka, Rusa Dimitrija Bešneca in se veselil svojega prvega naslova najboljšega borca na svetu v članski kategoriji."/>
  </head>
  <body>
    <article>
      <h1>Tim Toplak svetovni prvak v ju-jitsu</h1>
      <address><time datetime="2019-11-21T11:28:00+00:00">21 Nov 2019, 11:28</time> by <a rel="author">al, STA</a></address>
      <p>
        <b>Slovenski borec Tim Toplak je na svetovnem prvenstvu v Abu Dabiju postal svetovni prvak v ju-jitsu. V finalu borb kategorije do 69 kilogramov je premagal največjega rivala, doslej petkratnega svetovnega prvaka, Rusa Dimitrija Bešneca in se veselil svojega prvega naslova najboljšega borca na svetu v članski kategoriji.</b>
      </p>
      <slideshow>
        <figure>
          <img src="https://www.dnevnik.si/i/ag/2019/11/21/1223240.jpg"/>
          <figcaption>
            <cite>Foto: Ju-jitsu zveza Slovenije</cite>
          </figcaption>
        </figure>
        <figure>
          <img src="https://www.dnevnik.si/i/ag/2019/11/21/1223243.jpg"/>
          <figcaption>
            <cite>Foto: Ju-jitsu zveza Slovenije</cite>
          </figcaption>
        </figure>
      </slideshow>
      <p>Toplak v svoji zbirki uspehov že ima tudi naslov evropskega prvaka iz leta 2017 in naslova svetovnih prvakov v konkurenci do 18 in 21 let. »Občutek je izjemen. Za ta trenutek sem delal dolgo časa, vztrajal tudi, ko ni šlo vse po načrtih, in danes se je vse poplačalo z naslovom svetovnega prvaka. Ni skrivnost, da je bil naslov svetovnega prvaka naslednji cilj v moji karieri in zelo sem vesel, da mi je uspelo evropski naslov zdaj nadgraditi s svetovnim. Zahvala gre tudi mojim trenerjem, še posebej mojemu očetu Gorazdu Toplaku, ki je moj glavni trener, in družini, skratka vsem, ki so pripomogli k temu uspehu. To mi daje še več samozavesti in zagona za nadaljnje delo,« je po uspehu dejal Toplak.</p>
    </article>
  </body>
</html>