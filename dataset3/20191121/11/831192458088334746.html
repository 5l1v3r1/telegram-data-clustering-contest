<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/vomva-megatonon-epistrefei-stin-ellada-o-kostas-passaris-ti-dilonei-i-oikogeneia-toy-dolofonimenoy-astynomikoy/"/>
    <meta property="og:site_name" content="europost.gr"/>
    <meta property="article:published_time" content="2019-11-21T11:30:26+00:00"/>
    <meta property="og:title" content="Βόμβα μεγατόνων: Επιστρέφει στην Ελλάδα ο Κώστας Πάσσαρης?… Τι δηλώνει η οικογένεια του δολοφονημένου αστυνομικού…"/>
    <meta property="og:description" content="Ο διαβόητος κακοποιός Κώστας Πάσσαρης ύστερα από αίτημα των ρουμανικών αρχών είναι ένα βήμα πιο κοντά στην επιστροφή του στην Ελλάδα! Ο μεγαλύτερος κακοποιός στον κόσμο βρίσκεται στις φυλακές Κορυδαλλού! Παραμονές της δίκης του σε δεύτερο βαθμό"/>
  </head>
  <body>
    <article>
      <h1>Βόμβα μεγατόνων: Επιστρέφει στην Ελλάδα ο Κώστας Πάσσαρης?… Τι δηλώνει η οικογένεια του δολοφονημένου αστυνομικού…</h1>
      <address>
        <time datetime="2019-11-21T11:30:26+00:00">21 Nov 2019, 11:30</time>
      </address>
      <p>Ο διαβόητος κακοποιός Κώστας Πάσσαρης ύστερα από αίτημα των ρουμανικών αρχών είναι ένα βήμα πιο κοντά στην επιστροφή του στην Ελλάδα!</p>
      <p>Ο μεγαλύτερος κακοποιός στον κόσμο βρίσκεται στις φυλακές Κορυδαλλού!</p>
      <p>Παραμονές της δίκης του σε δεύτερο βαθμό για την αιματηρή απόδραση από το Γενικό Κρατικό Νοσοκομείο Αθήνας, τον Φεβρουάριο του 2001, κατά την οποία έχασαν τη ζωή τους οι αστυνομικοί του Τμήματος Μεταγωγών Αθανάσιος Δρακόπουλος και Διονύσης Αλεβιζόπουλος, καθώς και για δύο ακόμη ανθρωποκτονίες αλλά και σωρεία άλλων κακουργηματικών πράξεων, στα χέρια της Εισαγγελίας Εφετών βρίσκεται έγγραφο «ερώτημα» των ρουμανικών Αρχών αναφορικά με τι ισχύει στη χώρα μας για την υφ’ όρον απόλυση.</p>
      <p>Σύμφωνα με πληροφορίες, το εν λόγω έγγραφο μελετάται από εισαγγελέα, ο οποίος αναμένεται να συντάξει και να αποστείλει τη σχετική απάντηση, με πηγές να εκτιμούν πως η επικοινωνία μεταξύ ελληνικής και ρουμανικής Δικαιοσύνης ενδέχεται να ανοίξει τον δρόμο για την επιστροφή του σκληρού κακοποιού στη χώρα μας. Άλλωστε, και ο ίδιος ο Πάσσαρης, που εκτίει ποινή κάθειρξης για ανθρωποκτονία σε ρουμανικές φυλακές, μέσω του συνηγόρου του έχει εκφράσει την επιθυμία να επιστρέψει στη χώρα μας και να παρασταθεί στο δευτεροβάθμιο δικαστήριο που έχει προσδιοριστεί για τις 2 Δεκεμβρίου του 2019.</p>
      <p>Τον περασμένο Μάιο ο κατηγορούμενος είχε καταδικαστεί από το Μικτό Ορκωτό Δικαστήριο της Αθήνας σε συνολική ποινή τέσσερις φορές ισόβια και 71 έτη κάθειρξη για τέσσερις ανθρωποκτονίες, έξι απόπειρες ανθρωποκτονίας, αρπαγή, τρεις ληστείες και διακεκριμένη κλοπή, πράξεις τις οποίες άλλωστε είχε αποδεχτεί μέσω του συνηγόρου του ότι είχε τελέσει.</p>
      <p>Οι δικηγόροι<br/>«Αποδεικνύεται πως ο κατηγορούμενος λειτούργησε ψυχρά, νηφάλια, με ιδιαίτερη σκληρότητα απέναντι στα θύματά του, με εμφανή έλλειψη ηθικών αναστολών και περιφρόνηση της ανθρώπινης ζωής» είχε αναφέρει τότε η εισαγγελέας της έδρας.</p>
      <p>επιστροφή πάσσαρη<br/>Αναφερόμενοι στο ενδεχόμενο επιστροφής του κατηγορουμένου στην Ελλάδα, οι δικηγόροι της οικογένειας του αδικοχαμένου αστυνομικού Διονύση Αλεβιζόπουλου, Ανδρέας και Αλέξης Αναγνωστάκης τονίζουν πως οι συγγενείς των θυμάτων από την πρώτη στιγμή με αλλεπάλληλα αιτήματα ζητούν τη μεταγωγή του Κώστα Πάσσαρη στη χώρα μας, προκειμένου να λογοδοτήσει για τα εγκλήματά του.</p>
      <p>«Έτσι θα δοθεί η δυνατότητα να δικαστεί παρών και στην Ελλάδα, για τα αδικήματα που διέπραξε για τα οποία υπάρχει ανεπίτρεπτη καθυστέρηση εκδίκασης 20 περίπου χρόνων. Και για να εκτίσει στην Ελλάδα τις ποινές που τελικά θα του επιβληθούν από το Μικτό Ορκωτό Εφετείο Αθηνών στο οποίο δικάζεται την 2-12-2019. Είναι μοναδική ευκαιρία και οι συγγενείς των θυμάτων την αναμένουν» δηλώνουν χαρακτηριστικά.</p>
      <p>Υπενθυμίζεται πως ο διαβόητος κακοποιός είχε καταδικαστεί στις 30 Ιουλίου του 2003 στη Ρουμανία σε ποινή κάθειρξης δις ισόβια για τη δολοφονία δύο ατόμων κατά τη διάρκεια αιματηρής ληστείας.Μάλιστα, σύμφωνα με τους εκεί νόμους, με ευεργετικό υπολογισμό της ποινής του αποκτά δικαίωμα αποφυλάκισης μετά το έτος 2020.</p>
      <p>Στο κεντρικό δελτίο του ΑΝΤ1, μίλησε ο αδερφός του αστυνομικού Διονύση Αλεβιζόπουλου, τον οποίο σκότωσε τον Φλεβάρη του 2001 ο Κώστας Πάσσαρης πυροβολώντας τον εξ επαφής.</p>
    </article>
  </body>
</html>