<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/sormland/urban-granstrom-om-riksrevisionens-tagkritik-paverkar-inte-ostlanken"/>
    <meta property="og:site_name" content="SVT Nyheter"/>
    <meta property="article:published_time" content="2019-11-21T11:29:20+00:00"/>
    <meta property="og:title" content="Urban Granström (S) om skarpa tågkritiken: ”Ostlänken står på egna ben”"/>
    <meta property="og:description" content="Riksrevisionen kommer i dag med skarp kritik och säger att beslut som rör höghastighetsjärnvägen bör stoppas. Men för bygget av Ostlänken behöver det inte innebära något särskilt. – Ostlänken står på egna ben, säger Urban Granström (S) styrelseordförande för Nyköping-Ostlänken AB."/>
  </head>
  <body>
    <article>
      <h1>Urban Granström (S) om skarpa tågkritiken: ”Ostlänken står på egna ben”</h1>
      <address><time datetime="2019-11-21T11:29:20+00:00">21 Nov 2019, 11:29</time> by <a rel="author">Albin Aghamn</a></address>
      <p>
        <b>Riksrevisionen kommer i dag med skarp kritik och säger att beslut som rör höghastighetsjärnvägen bör stoppas. Men för bygget av Ostlänken behöver det inte innebära något särskilt.<br/>– Ostlänken står på egna ben, säger Urban Granström (S) styrelseordförande för Nyköping-Ostlänken AB.</b>
      </p>
      <p>Riksrevisionen har granskat den statliga planeringen av höghastighetsjärnvägen, som är tänkt att gå sträckorna Stockholm–Göteborg respektive Stockholm–Malmö.</p>
      <p>Ostlänken är en sträcka som ska gå mellan Linköping och Järna via Nyköping och kan ses som en del av höghastighetsprojektet men står också för sig själv, säger Urban Granström.</p>
      <p>– Nyttorna av Ostlänken finns oaktat om hela höghastighetsjärnvägen byggs eller inte. Vi ser framför allt på Ostlänken som ett projekt för regionförstoring och förbättrade kommunikationer regionalt.</p>
      <related>
        <h4>Relaterat</h4>
        <a href="https://www.svt.se/nyheter/inrikes/riksrevisionen-sagar-planerna-pa-hoghastighetstag"/>
        <a href="https://www.svt.se/nyheter/lokalt/sormland/regionen-vill-se-langre-regionaltag-pa-ostlanken"/>
        <a href="https://www.svt.se/nyheter/lokalt/sormland/kommunen-risker-for-dricksvattnet-nar-ostlankens-byggs"/>
      </related>
    </article>
  </body>
</html>