<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904594/odegaard-treft-real-in-bernab-u-het-kan-nog-vijf-jaar-duren-voordat-ik-er-speel-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-21T11:14:00+00:00"/>
    <meta property="og:title" content="'Als ik zaterdag scoor in Bernabéu ga ik niet juichen, ook in de toekomst niet'"/>
    <meta property="og:description" content="Martin Odegaard hoopt nog altijd op een doorbraak bij Real Madrid, maar zal dit weekend met Real Sociedad tegen zijn eigenlijke werkgever spelen. De 20-jarige Noor, die in Nederland voor SC Heerenveen en Vitesse uitkwam, speelt zich ook in Baskenland in de kijker. Odegaard speelt één of twee jaar in Anoeta, waarbij Real het recht heeft om de spelmaker eerder terug te roepen. Het respect van de Noor voor zijn werkgever is groot. &quot;Ik hoop dat ze dit seizoen kampioen worden&quot;, vertelt Odegaard tegenover het Spaanse radiostation El Larguero. &quot;Ik voel me goed bij Sociedad, maar als ik zaterdag scoor in Bernabéu ga ik niet juichen. Ook in de toekomst als ik scoor tegen Real ga ik dat niet doen.&quot;"/>
  </head>
  <body>
    <article>
      <h1>'Als ik zaterdag scoor in Bernabéu ga ik niet juichen, ook in de toekomst niet'</h1>
      <address>
        <time datetime="2019-11-21T11:14:00+00:00">21 Nov 2019, 11:14</time>
      </address>
      <p>
        <b>Martin Odegaard hoopt nog altijd op een doorbraak bij Real Madrid, maar zal dit weekend met Real Sociedad tegen zijn eigenlijke werkgever spelen. De 20-jarige Noor, die in Nederland voor SC Heerenveen en Vitesse uitkwam, speelt zich ook in Baskenland in de kijker.</b>
      </p>
      <p>Odegaard speelt één of twee jaar in Anoeta, waarbij Real het recht heeft om de spelmaker eerder terug te roepen. Het respect van de Noor voor zijn werkgever is groot. "Ik hoop dat ze dit seizoen kampioen worden", vertelt Odegaard tegenover het Spaanse radiostation <i>El Larguero</i>. "Ik voel me goed bij Sociedad, maar als ik zaterdag scoor in Bernabéu ga ik niet juichen. Ook in de toekomst als ik scoor tegen Real ga ik dat niet doen."</p>
      <p>Het is duidelijk dat de 20-jarige spelmaker hoopt op een succesvolle toekomst bij De Koninklijke, maar op welke termijn dat gebeurt laat Odegaard in het midden. "Het is mijn doel, maar op dit moment ben ik gelukkig bij Sociedad. Ik moet geen haast maken als het om Real Madrid gaat, dus ik ga niet zeggen dat ik voor een bepaalde tijd moet spelen bij Real. Het maakt niet uit als het twee jaar duurt en ook niet als het nog vijf jaar is."</p>
    </article>
  </body>
</html>