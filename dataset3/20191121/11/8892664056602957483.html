<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/politika/gulyas-gergely-gothar-peter-zaklatasi-botrany-katona-jozsef-szinhaz/p7rhsfq"/>
    <meta property="og:site_name" content="Blikk.hu"/>
    <meta property="article:published_time" content="2019-11-21T11:09:44+00:00"/>
    <meta property="og:title" content="„Egy éve tussolnak el egy ilyen ügyet...” – Gulyás Gergely megszólalt Gothár Péter zaklatási botrányáról"/>
    <meta property="og:description" content="Gulyás Gergely a csütörtöki kormányinfón beszélt Gothár Péter zaklatási ügyéről."/>
  </head>
  <body>
    <article>
      <h1>„Egy éve tussolnak el egy ilyen ügyet...” – Gulyás Gergely megszólalt Gothár Péter zaklatási botrányáról</h1>
      <address><time datetime="2019-11-21T11:09:44+00:00">21 Nov 2019, 11:09</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Gulyás Gergely a csütörtöki kormányinfón beszélt Gothár Péter zaklatási ügyéről.</b>
        </i>
      </p>
      <p>Mint ismert, a rendezőt kirúgta a Katona József Színház, miután – a közleményük szerint – <a href="https://www.blikk.hu/aktualis/belfold/ujabb-reszletek-a-zaklatasi-botranyrol-igy-zajlik-a-vizsgalat-a-szinmuveszeti/qmgfczx">„erkölcsi határokat átlépő módon viselkedett a színház dolgozóival”</a>. A kedden megjelent közleményben a színház nem nevezte meg a munkatársukat, egy nappal később azonban <a href="https://www.blikk.hu/sztarvilag/sztarsztorik/gothar-peter-a-katon-jozsef-szinhazban-kirobbant-zaklatasi-botrany-foszereploje/vs2ryck">Gothár Péter, a neves rendező maga állt a nyilvánosság elé.</a></p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>A Hír TV kérdezte meg Gulyás Gergelyt, vajon a kormánynak van-e dolga az üggyel? Gulyás Gergely azt válaszolta:</p>
      <ul>
        <li>Az első, hogy kivizsgálják az ügyet, hiszen súlyos bűncselekményről van szó, és beismerő vallomás is van. Hozzátette ugyanakkor: a balliberális kulturális oldalon nem először tapasztalja a kormány, hogy a szavak és tettek kettéváltak, hiszen „egy éve tussolnak el egy ilyen ügyet”. „A balliberális kulturális életnek” pedig ki kell vetnie magából azokat, akik szexuális bűncselekményekre hajlamosak.</li>
      </ul>
      <p>Gulyás Gergely azt is mondta, hogy Gothár Péter méltatlanná vált mindenféle kitüntetésre. A Kossuth-díj visszavonásának ügyében azonban már óvatosabb lenne.</p>
    </article>
  </body>
</html>