<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/planeta.299.html:831511-Pakao-se-spustio-na-Australiju-Stotinak-pozara-se-siri-zabelezene-rekordne-temperature-kasno-za-evakuaciju"/>
    <meta property="og:site_name" content="Вечерње новости"/>
    <meta property="article:published_time" content="2019-11-21T11:33:00+00:00"/>
    <meta property="og:title" content="&quot;Pakao&quot; se spustio na Australiju: Stotinak požara se širi, zabeležene rekordne temperature, kasno za evakuaciju"/>
    <meta property="og:description" content="Vatrogasci u Australiji bore se sa stotinama šumskih požara širom kontinenta, a požari se šire i na nove lokacije, što je izazvalo i nova upozorenja da je možda za neke stanovnike i kasno da se evakuišu"/>
  </head>
  <body>
    <article>
      <h1>"Pakao" se spustio na Australiju: Stotinak požara se širi, zabeležene rekordne temperature, kasno za evakuaciju</h1>
      <address><time datetime="2019-11-21T11:33:00+00:00">21 Nov 2019, 11:33</time> by <a rel="author">Tanjug</a></address>
      <p>
        <b>Vatrogasci u Australiji bore se sa stotinama šumskih požara širom kontinenta, a požari se šire i na nove lokacije, što je izazvalo i nova upozorenja da je možda za neke stanovnike i kasno da se evakuišu</b>
      </p>
      <p>Vatrogasci u Australiji bore se sa stotinama šumskih požara širom kontinenta, a požari se šire i na nove lokacije, što je izazvalo i nova upozorenja da je možda za neke stanovnike i kasno da se evakuišu.</p>
      <p>Dim od šumskih požara stigao je i do Sidneja, a stanovnici su upozoreni da decu ne puštaju van kuće, prenosi Rojters.</p>
      <p>Do podneva, desetine požara besnelo je širom jugoistoka države Viktorija, gde su temperature u Melburnu dostigle 40,9 stepeni, što je ujedno i najtopliji dan od 1894. godine, saopštila je meteorološka služba Australije.</p>
      <p>Vlasti su upozorile građane gradova koji se nalaze severno od Balarta da je za njih već kasno da se bezbedno evakuišu.</p>
      <related>
        <a href="http://www.novosti.rs/vesti/planeta.299.html:830136-Besne-pozari-u-Australiji-Cetiri-osobe-poginule"/>
      </related>
      <p>"U opasnosti ste, radite na tome da se zaštitite. Prekasno je da se evakuišete. Najbezbednija opcija je da se odmah nađe sklonište", saopštile su vlasti.</p>
      <p>Do sada su u požarima stradale četiri osobe, dok je izgorelo milion hektara zemljišta na farmama i šumama i uništeno više od 400 domova.</p>
      <p>Kako se navodi, iako tek za deset dana zvanično počinje leto, ekstremno visoke temperature i jaki vetrovi podstakli su požare.</p>
      <p>
        <i>Jason O'Brien/AAP Image via AP</i>
      </p>
      <figure>
        <img src="http://www.novosti.rs/upload/images/2019b//11/21/Tan2019-10-9-43448818-0.jpg"/>
      </figure>
      <p>Požari su stvorili i probleme i u snabdevanjom električnom energijom, tako da su u državi Viktorija brojni domovi ostali bez struje.</p>
      <p>Prrvi put u poslednjih 10 godina vlasti su izdale Crveni alarm, koji znači da su uslovi najgori, da se požar brzo rasplamsava i da je nekontrolisan.</p>
      <related>
        <h4>Srodne vesti</h4>
        <a href="http://www.novosti.rs/vesti/planeta.299.html:830136-Besne-pozari-u-Australiji-Cetiri-osobe-poginule"/>
        <a href="http://www.novosti.rs/vesti/planeta.299.html:829683-Istocna-obala-Australije-priprema-se-za-katastrofalan-dan"/>
        <a href="http://www.novosti.rs/vesti/planeta.299.html:829589-Vlasti-u-Australiji-upozoravaju-na-katastrofalne-pozare-postoji-opasnost-po-zivot-ljudi-a-kuce-ne-mogu-da-se-odbrane"/>
        <a href="http://www.novosti.rs/vesti/planeta.299.html:829235-U-pozarima-u-Australiji-dvoje-stradalo-petoro-nestalo"/>
      </related>
    </article>
  </body>
</html>