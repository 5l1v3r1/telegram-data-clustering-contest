<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://g-rafa.co.il/xiaomi-erathquake-miui-11/"/>
    <meta property="og:site_name" content="Girafa"/>
    <meta property="article:published_time" content="2019-11-21T11:05:11+00:00"/>
    <meta property="og:title" content="הסמארטפונים של Xiaomi ידעו להתריע בפני רעידות אדמה"/>
    <meta property="og:description" content="הסמארטפונים של Xiaomi ידעו להתריע בפני רעידות אדמה"/>
  </head>
  <body>
    <article>
      <h1>הסמארטפונים של Xiaomi ידעו להתריע בפני רעידות אדמה</h1>
      <address><time datetime="2019-11-21T11:05:11+00:00">21 Nov 2019, 11:05</time> by <a rel="author">רון פיירמן</a></address>
      <p>בכנס מפתחים שערכה חברת שיאומי השבוע היא הודיעה על פיצ׳ר חדש אשר יפעל בממשק <b>MIUI 11</b>. כחלק מובנה בממשק ההפעלה החדש המערכת תדע להתריע כנגד רעידות אדמה ללא צורך בשום התקנה של אפליקציה ייעודית. ממשק ההפעלה MIUI בגרסתו העדכנית ביותר, מספר 11, ידע לשלוח התרעות בצורה מידית בטווח של עד 10 שניות מרגע תחילת רעידת האדמה.</p>
      <p>שיאומי משתפת פעולה עם המוסד להתרעות בפני אסונות בסין כאשר כרגע ההתרעות תפעלנה רק בסין. הפרויקט הושק בשקט בחודש ספטמבר האחרון במחוז סצ׳ואן בסין כמערכת ניסיונית וכבר בגרסה החדשה של ממשק ההפעלה השרות יפעל בכל רחבי סין.</p>
      <figure>
        <img src="https://g-rafa.co.il/wp-content/uploads/2019/11/xiaomia.jpeg"/>
      </figure>
      <p>מערכת ההתרעות החדשה תהיה זמינה גם בטלוויזיות החכמות של החברה דרך ממשק ההפעלה Mi TV. מערכת התרעה כנגד רעידות אדמה הוא לא דבר חדש וכבר ראינו את זה בעבר כשרות המגיע דרך המפעילות הסלולריות או על ידי התקנת אפליקציה ייעודית. בשנת 2011 אפל ביצעה ניסיון לשרות דומה ביפן דרך מכשירי האייפון שלה.</p>
      <p>השבוע בכנס המפתחים <b>MIDC 2019</b> שערכה חברת Xiaomi בסין היא הכריזה על השרות החדשה אשר יגיע מובנה בממשק MIUI. לדברי החברה השרות יהיה זמין כרגע בסין אבל שיאומי אמרה שהיא מוכנה לשתף פעולה עם חברות אחרות על מנת להטמיע את השרות גם במכשירים אחרים ובמדינות נוספות בעולם. על מנת שזה יצליח שיאומי צריכה לשתף פעולה עם גופים העוסקים בנושא במדינות אחרות בעולם ולהתחבר למערכת ההתרעות שלהם.</p>
      <p>
        <a href="https://g-rafa.co.il/lg-g8x-thinq-in-israel/">קרא עוד:  מושק בישראל: LG G8X ThinQ מכשיר בעל 2 מסכים</a>
      </p>
      <p>מקור: <a href="http://blog.mi.com/en/2019/11/19/xiaomi-unveils-core-technologies-at-midc-2019/">Xiaomi Blog</a></p>
    </article>
  </body>
</html>