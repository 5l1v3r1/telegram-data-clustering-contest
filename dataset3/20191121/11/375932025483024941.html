<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/vallalatok/turizmus/soha-nem-latott-penzeket-koltenek-a-magyarok-streed-foodra-1882971/"/>
    <meta property="og:site_name" content="Világgazdaság"/>
    <meta property="article:published_time" content="2019-11-21T11:33:00+00:00"/>
    <meta property="og:title" content="Soha nem látott pénzeket költenek a magyarok streed foodra"/>
    <meta property="og:description" content="Rekordmennyiségű street food fogyott idén Magyarországon, jövőre megrendeznénk a minőségi gyors ételek Euróba-bajnokságát."/>
  </head>
  <body>
    <article>
      <h1>Soha nem látott pénzeket költenek a magyarok streed foodra</h1>
      <address><time datetime="2019-11-21T11:33:00+00:00">21 Nov 2019, 11:33</time> by <a rel="author">VG</a></address>
      <p>A szélsőséges időjárás ellenére is sikeres évet zár a food truckokat egybegyűjtő Food Truck Show Hungary Kft.:</p>
      <aside>rekordot döntött az eladott street foodok száma, ráadásul a kitelepülések mellett dupla annyi igény mutatkozott a minőségi utcai gyorsételekre is.</aside>
      <p>A sikereken felbuzdulva a szervezet célja, hogy jövőre Magyarországon rendezzék meg a street foodok Európa-bajnokságát.</p>
      <p>Ismét sikeres évet tudhat magáénak a Food Truck Show Hungary Kft. – 2019-ben összesen 280 rendezvénynapon, több mint 1 milló eladott termékkel és 250 food truckkal állt az eseményekre látogató milliós közönség rendelkezésére. A food truckokat tömörítő vállakozás idén 12 százalékos bevételnövekedést ért el a tavalyi évhez képest. A legsikeresebb food truckok, mint a Zing Burger, a Smokey Monkies vagy a Happy Churros forgalma az idei évben átlagosan 20-30 százalékos növekedést mutat, a kereskedők összesen pedig több mint 2 milliárd forintos forgalmat generáltak.</p>
      <aside>2019 legnépszerűbb street food eseménye az Andrássy úti Nemzetközi Street Food Fesztivál volt,</aside>
      <p>melynek keretében rekordszámú, közel 100 millió forint értékben értékesítettek ételt a kocsik összesen.</p>
      <figure>
        <img src="https://www.vg.hu/wp-content/uploads/2019/11/MZS3663-1.jpg"/>
      </figure>
      <p>Az utcai rendezvények mellett megduplázódott a vállalkozás cateringforgalma is: idén kétszer annyian választották a food truckokat a hagyományos cateringgel szemben, ami összesen több mint 25 ezer eladott terméket és közel 200 ezer vendéget jelent.</p>
      <blockquote>Büszkék vagyunk rá, hogy a street food az utcáról képes volt beköltözni a rendezvényekre is, sőt egyre többen választják, mint cateringopciót. A nemzetközi ételek mellett a magyar konyha iránt is nő a kereslet, azonban még mindig lehetne változatosabb/sokszínűbb a kínálat</blockquote>
      <p>– mondta el Vad-Horváth Zoltán.</p>
      <p>A Magyar Street Food Egyesület elnöke és a Food Truck Show főszervezője hozzátette, az idei év sikerein felbuzdulva a szervezet célja, hogy jövőre Magyarországon rendezzék meg a nemzetközi Street Food Európa-bajnokságot, amire a verseny főszervezői is nagyon nyitottak.</p>
    </article>
  </body>
</html>