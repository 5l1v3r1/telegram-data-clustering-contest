<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/ajaksovo-prokletstvo-suoci-se-sa-ducom-tadicem-i-desice-ti-se-neizbezno-393333.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-21T11:22:00+00:00"/>
    <meta property="og:title" content="Ajaksovo prokletstvo, suoči se sa Dućom Tadićem i desiće ti se neizbežno!"/>
    <meta property="og:description" content="Srbin i njegov tim kao strašni Kosač, evo kako su završili treneri koji su se sa njima suočili u Evropi..."/>
  </head>
  <body>
    <article>
      <h1>Ajaksovo prokletstvo, suoči se sa Dućom Tadićem i desiće ti se neizbežno!</h1>
      <h2>Srbin i njegov tim kao strašni Kosač, evo kako su završili treneri koji su se sa njima suočili u Evropi...</h2>
      <address><time datetime="2019-11-21T11:22:00+00:00">21 Nov 2019, 11:22</time> by <a rel="author">Vladimir Stojanović</a></address>
      <p>Neverovatan podatak, Maurusio Poketino je bio last man standing, odnosno poslednji preživeli u seči trenera koja je zadesila protivnike Ajaksa prošle godine u Ligi šampiona. Tačnije timove koji su igrali sa Ajaksom u grupi i nokaut fazi.<br/><br/>Podsetimo, holandski velikan je u grupnoj fazi igrao sa AEK-om, Bajernom i Benfikom.<br/><br/>Uspeli su da se plasiraju u osminu finala, prvi je stradao Rui Vitorija kouč "Orlova" u januaru ove godine, a mesec dana kasnije je Marinos Uzunidis dobio otkaz u grčkom klubu. Kovač je preživeo, do pre nekoliko nedelja...<br/><br/>Prokletstvo se inače prošle godine nastavilo na proleće. "Kopljanici" su slavili protiv Real Madrida što je odmah poslalo Santija Solarija na tržište rada. Zatim su nokautirali Juventus u četvrtfinalu, na kraju sezone, taj neuspeh je presudio da Alegri dobije otkaz, zamenio ga je Sari, iako je trofejni trener imao još godinu ugovora.<br/><br/>I na kraju, Ajaks je na neverovatan način ispao od Totenhema, ali sada i "Pevci" imaju novog trenera, Žozea Murinja umesto Poketina.<br/><br/>Dakle šest od šest, svi klubovi koji su se suočili sa "Ajaksovim prokletstvom" promenili su čoveka na klupi.<br/><br/>Da stvar bude još strašnija, pomenuti treneri su poput Uzunidisa (4 i po godine), Alegrija (pet), Poketina (pet) dugo bili na klupama svojih klubova. Rui Vitorija je Benfiku vodio četiri godine, a jedino je Solari kratko trajao, Kovač je bio na klupi nešto duže, godinu i po dana.<br/><br/>Sem Solarija i Poketina svi mogu da se pohvale i šampionskim titulama, ali Poketino je doveo "Pevce" do najvećeg uspeha u istoriji, finala Lige šampiona.<br/><br/>Vidi Tadića i budi smenjen...</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/rasprava-veka-mesi-je-bio-bolji-ronaldo-lepsi-ali-sve-se-promenilo-ovo-su-stvari-koje-nikad-nisu-ispricane-u-javnosti-393331.html"/>
        <a href="https://www.sportske.net/vest/medjunarodni-fudbal/poketino-ostavio-poruku-igracima-hoce-li-pogaziti-rec-kao-naslednik-murinjo-393330.html"/>
        <a href="https://www.sportske.net/vest/transferi/real-doneo-odluku-bejl-ce-pobesneti-393328.html"/>
        <a href="https://www.sportske.net/vest/transferi/milan-se-uzda-u-bosmanovo-pravilo-jure-tri-potpisa-medju-zeljama-i-srbin-393308.html"/>
      </related>
    </article>
  </body>
</html>