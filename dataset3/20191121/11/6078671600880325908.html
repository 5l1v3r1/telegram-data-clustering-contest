<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/reklama-pravila-politicheskata-1618476.html"/>
    <meta property="og:site_name" content="Cross"/>
    <meta property="article:published_time" content="2019-11-21T11:00:00+00:00"/>
    <meta property="og:title" content="Нови правила на &quot;Гугъл&quot; за политическата реклама"/>
    <meta property="og:description" content="/КРОСС/ &quot;Гугъл&quot; обяви нови правила за политическата реклама, съобщи Ройтерс. Рекламодателите ще могат занапред да си подбират аудитория само въз основа на възраст, пол и местожителство според пощенския код."/>
  </head>
  <body>
    <article>
      <h1>Нови правила на "Гугъл" за политическата реклама</h1>
      <address>
        <time datetime="2019-11-21T11:00:00+00:00">21 Nov 2019, 11:00</time>
      </address>
      <p>/КРОСС/ "Гугъл" обяви нови правила за политическата реклама, съобщи Ройтерс. Рекламодателите ще могат занапред да си подбират аудитория само въз основа на възраст, пол и местожителство според пощенския код.</p>
      <p>Досега специалистите, занимаващи се с политическа реклама, можеха да насочват продуктите си към хора, използвайки данни от поведението на потребителите в онлайн пространството, това какво търсят, дали са леви, или десни.</p>
      <p>Новите правила ще влязат в сила в Обединеното кралство следващата седмица преди изборите, до края на годината в останалата част от ЕС и в целия свят от 6-и юни 2020-а г., предаде Франс прес.</p>
    </article>
  </body>
</html>