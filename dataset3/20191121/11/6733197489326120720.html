<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/hyundai-odhalil-koncept-vision-t-plug-in-hybrid-ukazuje-smerovani-designu-znacky"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-21T11:30:00+00:00"/>
    <meta property="og:title" content="Hyundai odhalil koncept Vision T. Plug-in hybrid ukazuje směřování designu značky"/>
    <meta property="og:description" content="Korejská automobilka již naplno odhaluje nový koncept hybridního SUV, které představuje vizi směřování značky do blízké budoucnosti."/>
  </head>
  <body>
    <article>
      <h1>Hyundai odhalil koncept Vision T. Plug-in hybrid ukazuje směřování designu značky</h1>
      <h2>Korejská automobilka již naplno odhaluje nový koncept hybridního SUV, které představuje vizi směřování značky do blízké budoucnosti.</h2>
      <address><time datetime="2019-11-21T11:30:00+00:00">21 Nov 2019, 11:30</time> by <a rel="author">Daniel Fuglevič</a></address>
      <p>K předvedení nového konceptu Vision T si Hyundai vybral právě probíhající autosalon v Los Angeles. Vize nového SUV si pohrává s designovým jazykem Hyundaie a pomocí ostrých geometrických křivek jej dále posunuje kupředu. Koncept tak působí opravdu dynamicky a svalnatě, především s výrazně zpracovanými blatníky.</p>
      <related>
        <a href="https://www.autorevue.cz/cesky-hyundai-prozradil-budouci-plany-nad-pychou-konecne-vyhral-rozum"/>
      </related>
      <p>Inspiraci si přitom Vision T bere rovněž ze starší <a href="https://www.autorevue.cz/pariz-2018-studie-hyundai-le-fil-rouge-ma-za-sebou-premieru-nad-seinou">studie Le Fil Rouge</a> a modernizovaného modelu <a href="https://www.autorevue.cz/hyundai-grandeur-vam-vytre-zrak-manazeri-se-konecne-dockali-poradneho-faceliftu">Grandeur</a>. Nejvíce pozornosti pak krade příď, která do jedné plochy kombinuje aktivní pohyblivé lamely masky chladiče ovlivňující aerodynamiku vozu, ale také speciální systém světlometů obsahující malá zrcadla.</p>
      <p>Na délku má koncept 4610 mm, na šířku 2014 mm, na výšku 1704 mm a rozvor čítá 2804 mm. K designu profilu pak Hyundai úsměvně sám dodává, že auto má „záměrně přehnaně velká kola“ – na což jsme u studií jaksi tradičně zvyklí. Objevují se také výsuvné kamery namísto bočních zrcátek a podobně zpracované osvětlení jako vpředu je k vidění na zádi vozu, kde je osvíceno i logo automobilky.</p>
      <related>
        <a href="https://www.autorevue.cz/hyundai-potvrzuje-vyrobu-vlastniho-pick-upu-uvede-ho-nakonec-take-v-evrope"/>
      </related>
      <p>Interiér Hyundai neukazuje, ostatně koncept má zcela zatmavená okna, takže kabina ani zřejmě nemá být cílem našeho zájmu. O technice pod kapotou pak také nevíme nic konkrétního, mimo využití plug-in hybridního ústrojí, které má nabíjecí zásuvku skrytou v zadním blatníku na straně spolujezdce pod posuvným krytem.</p>
      <p>Vision T je tedy prostým designovým cvičením, jehož nápady bychom v určité formě mohli vidět na nadcházejících modelech Hyundaie.</p>
      <related>
        <h4>Určitě si přečtěte</h4>
        <a href="https://www.autorevue.cz/v-cine-zarizli-dotace-na-elektromobily-nasledek-na-sebe-nenechal-dlouho-cekat"/>
        <a href="https://f1sport.auto.cz/clanek/v-unoru-do-prahy-dorazi-romain-grosjean"/>
        <a href="https://www.autorevue.cz/skoda-superb-1-generace-dobovy-cenik-2002"/>
        <a href="https://www.auto.cz/opel-corsa-prijizdi-na-cesky-trh-diky-slevam-ji-poridite-od-289-990-kc-132145"/>
        <a href="https://www.autorevue.cz/kdyz-jeste-reklamy-na-auta-za-neco-staly-volvo-melo-odvahu-sebevedomi-a-drzost"/>
        <a href="https://www.autorevue.cz/10-spolehlivych-motoru-drzaku-jejichz-koupi-neslapnete-vedle"/>
        <a href="https://www.autorevue.cz/toyota-corolla-sedan-2019-prime-vip-cena-vybava-technicka-data"/>
        <a href="https://www.autorevue.cz/kultura-bosozuku-predstavuje-nejvetsi-japonsky-bizar-presvedcte-se-o-tom-sami"/>
        <a href="https://www.autorevue.cz/skoda-kodiaq-rs-ceska-uprava-dieselpower"/>
        <a href="https://www.autorevue.cz/barum-czech-rally-zlin-2019-program-vstupenky-mapa-rz-a-dalsi-informace"/>
        <a href="https://www.autorevue.cz/vw-uz-nikdy-nebude-jako-driv-vsechno-se-zmeni-za-par-tydnu-ve-frankfurtu"/>
        <a href="https://www.autorevue.cz/peugeot-908-rc-wiki-historie-motor-v12-hdi-lmp1"/>
      </related>
    </article>
  </body>
</html>