<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pik.ua/news/url/stolichnij-metsenat-bazhaje-vidnoviti-sadibu-ostapa-vishni-na-hersonschini"/>
    <meta property="og:site_name" content="ПІК"/>
    <meta property="article:published_time" content="2019-11-21T11:00:00+00:00"/>
    <meta property="og:title" content="Столичний меценат бажає відновити садибу Остапа Вишні на Херсонщині"/>
    <meta property="og:description" content="Після чергового розголосу у ЗМІ, як місцевих та і центральних, ситуації зі зруйнованою садибою Остапа Вишні з’явилися хороші новини."/>
  </head>
  <body>
    <article>
      <h1>Столичний меценат бажає відновити садибу Остапа Вишні на Херсонщині</h1>
      <address>
        <time datetime="2019-11-21T11:00:00+00:00">21 Nov 2019, 11:00</time>
      </address>
      <p>Після чергового розголосу у ЗМІ, як місцевих та і центральних, ситуації зі зруйнованою садибою Остапа Вишні з’явилися хороші новини. Переглянувши відео й фото з місця руїн легендарної хатини у Кринках, на голову робочої групи з питань відновлення музею-садиби, депутата Козачелагерської сільської ради Наталю Ільїну вийшов представник одного з київських забудовних підприємств. Про це повідомляє <a href="https://newday.kherson.ua/">Новий день</a>, передає <a href="https://pik.ua/">ПІК</a>.</p>
      <p>Як повідомила вона сама, керівництво бізнес-структури виявило бажання відновити садибу-музей Остапа Вишні. Забудовник пропонує перенести те, що залишилося від хати, в інше місце і відбудувати об’єкт аж до його первісного вигляду. Всі фінансові витрати компанія бере на себе. Єдине, що вимагають від сільської ради, виділити ділянку під забудову. Сама зруйнована садиба Вишні, як відомо, стоїть на території військової частини і, виходить, відноситься до власності Міноборони.</p>
      <figure>
        <img src="https://pik.ua/Media/files/filemanager/2019/11/20/Foto-Vishnya-2-1.jpg"/>
      </figure>
      <p>У Козачелагерській сільській раді ще до дзвінка забудовника підібрали ділянку під нову садибу письменника, на яку направду не мали коштів. Йдеться про 20 соток землі неподалік місця, де нині стоїть та сама хата. Сесія, на розгляд якої винесуть питання про виділення даної ділянки місцевому комунальному підприємству, відбудеться вже наступного тижня. Треба сподіватися, місцеві депутати приймуть відповідне рішення. Інакше шансів на відродження музею Остапа Вишні, у Кринках нуль. Забігаючи наперед, звісно, після відбудови садиби на плечі сільради ляже її утримання. Банально з перевезенням особистих речей Остапа Вишні, які тимчасово зберігаються в Олешківському музеї, доведеться вводити штатні посади сторожа і екскурсовода. Але це вже інша історія.</p>
      <p><b>автор:</b> Марина САВЧЕНКО. Новий день</p>
      <related>
        <h4>Новини по темі</h4>
        <a href="https://pik.ua/photos/url/fotoreportazh-z-rekonstruktsiji-u-vezhi-vitovta"/>
        <a href="https://pik.ua/news/url/viktor-romanchenko-u-hersoni-rozpoviv-pro-parkan"/>
        <a href="https://pik.ua/news/url/v-hersoni-vidkrilas-fotovistavka-jaku-povinen-pobachiti-kozhnij"/>
      </related>
    </article>
  </body>
</html>