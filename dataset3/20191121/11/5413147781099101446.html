<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilizujeme.cz/clanky/trump-si-vylhal-otevreni-tovarny-applu-ta-pritom-funguje-uz-sest-let"/>
    <meta property="og:site_name" content="Mobilizujeme"/>
    <meta property="article:published_time" content="2019-11-21T11:07:37+00:00"/>
    <meta property="og:title" content="Trump si vylhal otevření továrny Applu. Ta přitom funguje už šest let"/>
    <meta property="og:description" content="O americkém prezidentovi Donaldu Trumpovi se ví, že je fanouškem firmy Apple. Včera se byl se svou delegací podívat do texaské továrny Flex, která vyrábí nejnovější počítače Apple Mac Pro. Na svůj"/>
  </head>
  <body>
    <article>
      <h1>Trump si vylhal otevření továrny Applu. Ta přitom funguje už šest let</h1>
      <address><time datetime="2019-11-21T11:07:37+00:00">21 Nov 2019, 11:07</time> by <a rel="author">Jakub Fišer</a></address>
      <p>O americkém prezidentovi Donaldu Trumpovi se ví, že je fanouškem firmy Apple. Včera se byl se svou delegací podívat do texaské továrny Flex, která vyrábí nejnovější počítače Apple Mac Pro. Na svůj Twitter pak napsal, že továrnu otevřel. To však není tak úplně pravda.</p>
      <figure>
        <img src="https://mobilizujeme.cz/wp-content/uploads/2019/11/trump-apple-mac.jpg"/>
      </figure>
      <blockquote>Doporučujeme: <a href="https://mobilizujeme.cz/clanky/tim-apple-cook-se-kvuli-trumpovi-prejmenoval-na-twitteru">Tim “Apple” Cook se kvůli Trumpovi přejmenoval na Twitteru</a></blockquote>
      <p>Donald Trump se na svém twitterovém účtu pochlubil tím, že 20. listopadu 2019 otevřel novou továrnu společnosti Apple, kde se vyrábí nejvýkonnější řada počítačů jménem Mac Pro. Dozajista je to velký pokrok k přesunu části výroby z Číny do USA. Něco na prohlášení Trumpa ale není tak úplně fakticky v pořádku.</p>
      <p>Společnost Flex provozuje továrnu a vyrábí high-endové počítače Apple již od roku 2013. Továrna v texaském Austinu na jihu Spojených států tak s americkým gigantem spolupracuje už šest let a Donald Trump se nijak nezasloužil o otevření této konkrétní výrobny.</p>
      <figure>
        <iframe data-src="https://twitter.com/realDonaldTrump/status/1197293250115014656?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Americký prezident tak využil nepravdy k získání sympatií svého elektorátu. Tweet ještě doplnil levicovým tvrzením, že továrna nabídne pracovní místa pro americké občany. Nakonec krátkého sdělení si nezapomněl rýpnout do demokratické kongresmanky a předsedkyně Sněmovny reprezentantů USA Nancy Pelosiové, která se prý na rozdíl od Trumpa nestará o domácí pracovní sílu.</p>
      <h3>SOUVISEJÍCÍ</h3>
      <ol>
        <li>
          <a href="https://mobilizujeme.cz/clanky/donald-trump-vola-po-navraceni-domovskeho-tlacitka-na-iphony">Donald Trump volá po navrácení domovského tlačítka na iPhony</a>
        </li>
        <li>
          <a href="https://mobilizujeme.cz/clanky/huawei-muze-byt-soucasti-americko-cinskych-obchodu-prekvapil-trump">Huawei může být součástí americko-čínských obchodů, překvapil Trump</a>
        </li>
        <li>
          <a href="https://mobilizujeme.cz/clanky/apple-uz-se-pomalu-poohlizi-po-nove-zemi-kam-zasadi-sve-tovarny">Apple už se pomalu poohlíží po nové zemi, kam zasadí své továrny</a>
        </li>
      </ol>
    </article>
  </body>
</html>