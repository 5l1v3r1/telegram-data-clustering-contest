<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98083019605/%DB%B8%DB%B0-%D9%87%D8%B2%D8%A7%D8%B1-%D8%AE%D8%A7%D9%86%D9%88%D8%A7%D8%B1-%D9%85%D8%A7%D8%B2%D9%86%D8%AF%D8%B1%D8%A7%D9%86%DB%8C-%D8%AA%D8%AD%D8%AA-%D9%BE%D9%88%D8%B4%D8%B4-%DA%A9%D9%85%DB%8C%D8%AA%D9%87-%D8%A7%D9%85%D8%AF%D8%A7%D8%AF-%D9%87%D8%B3%D8%AA%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-21T11:16:16+00:00"/>
    <meta property="og:title" content="۸۰ هزار خانوار مازندرانی تحت پوشش کمیته امداد هستند"/>
    <meta property="og:description" content="ایسنا/مازندران مدیرکل کمیته امداد امام خمینی(ره) مازندران گفت: حدود ۸۰ هزار خانوار مازندرانی تحت پوشش کمیته امداد هستند که از این آمار ۶۷ هزار خانوار مستمری بگیر و حدود ۱۳ هزار خانوار غیر مستمری بگیر از طرف کمیته امداد حمایت می‌شوند."/>
  </head>
  <body>
    <article>
      <h6 class="kicker">مدیرکل کمیته امداد امام خمینی(ره) مازندران:</h6>
      <h1>۸۰ هزار خانوار مازندرانی تحت پوشش کمیته امداد هستند</h1>
      <address><time datetime="2019-11-21T11:16:16+00:00">21 Nov 2019, 11:16</time> by <a rel="author">بهناز مقدس</a></address>
      <p>ایسنا/مازندران مدیرکل کمیته امداد امام خمینی(ره) مازندران گفت: حدود ۸۰ هزار خانوار مازندرانی تحت پوشش کمیته امداد هستند که از این آمار ۶۷ هزار خانوار مستمری بگیر و حدود ۱۳ هزار خانوار غیر مستمری بگیر از طرف کمیته امداد حمایت می‌شوند.</p>
      <p><b>رضا نوروزی جعفری در حاشیه بازدید از نمایشگاه مطبوعات ساری در گفت‌وگو با ایسنا</b> با بیان اینکه نقش اصلی کمیته امداد در فضای اقتصادی فقرا است، اظهار کرد: اگر فقر اقتصادی در زندگی کسی باشد کمیته امداد موظف است آن را حمایت کند بنابراین فقر اقتصادی آسیب های اجتماعی را در بر دارد که سازمان بهزیستی باید آن را بر عهده گیرد. <br/>وی با اشاره به اینکه خدمات کمیته امداد در فضاهای مختلفی صورت می‌گیرد، تصریح کرد: تحت پوشش قرار دادن زنان مطلقه، بی‌سرپرست و سالمندان مستمند فاقد هرگونه بیمه تامین اجتماعی در دوره جوانی از خدمات مهم کمیته امداد است.<br/>مدیرکل کمیته امداد امام خمینی(ره) مازندران با تاکید بر اینکه توانمندی‌های کمیته امداد در حوزه‌های فرهنگی، اجتماعی و اقتصادی است، گفت: بخشی از کمک هزینه شهریه هزار دانشجو و خدمات حمایتی تحصیلی ۹ هزار دانش‌آموز تحت پوشش در مازندران از اقدامات مهمی است که در زمینه فرهنگی به آن اشاره شده تا دانش‌آموزان و دانشجویان تحت پوشش به ادامه تحصیل خود بپردازند.<br/>نوروزی با بیان اینکه در سیل اخیر ۱۲ شهر استان در  ساخت ۷۰ واحد مسکونی که عمده آن در شهرهای ساری و سیمرغ بوده به کمیته امداد واگذار شده است، یادآورشد: از ساخت ۲۵ واحد مسکونی سیمرغ ۱۲ واحد آن یعنی حدود  ۵۰ درصد تحویل داده شده است که بقیه واحدها در پایان آذر ماه تحویل داده خواهد شد.<br/>وی خاطر نشان کرد: در پایان امسال تمام واحدهای مسکونی نیمه تمام به سیل زدگان مازندران تحویل داده می‌شود.</p>
      <p>انتهای پیام</p>
    </article>
  </body>
</html>