<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.csakfoci.hu/magyar-foci/valogatott/magyar-valogatott-melypont-utan-kozepes-ennel-tobb-veresegunk-12-eve-volt"/>
    <meta property="og:site_name" content="csakfoci.hu"/>
    <meta property="article:published_time" content="2019-11-21T11:15:32+00:00"/>
    <meta property="og:title" content="Magyar válogatott: Mélypont után közepes – ennél több vereségünk 12 éve volt"/>
    <meta property="og:description" content="Felemás lett a 2019-es év, ráadásul majdnem a lehető legrosszabb módon ért véget a válogatott számára. A magyar nemzeti csapat mérlege az elmúlt évtized tükrében."/>
  </head>
  <body>
    <article>
      <h1>Magyar válogatott: Mélypont után közepes – ennél több vereségünk 12 éve volt</h1>
      <address><time datetime="2019-11-21T11:15:32+00:00">21 Nov 2019, 11:15</time> by <a rel="author">csakfoci.hu</a></address>
      <p>
        <b>
          <b>Felemás lett a 2019-es év, ráadásul majdnem a lehető legrosszabb módon ért véget a válogatott számára. A magyar nemzeti csapat mérlege az elmúlt évtized tükrében.</b>
        </b>
      </p>
      <p><b>10 hivatalos mérkőzés, 4 győzelem, 0 döntetlen és 6 vereség</b> – így zárta a magyar válogatott a 2019-es évet. A négy siker között ott volt a már Eb-résztvevő Horvátország és Wales legyőzése is, ugyanakkor utolsó hat meccsén nyeretlen maradt a nemzeti csapat és Szlovákiától például két nagyon fájó és fontosnak bizonyuló vereséget is szenvedett az évben.</p>
      <hr/>
      <h3>A 2019-es év válogatott meccsei:</h3>
      <p><b>November 19. (Eb-selejtező):</b> Wales – Magyarország 2-0</p>
      <p><b>November 15. (barátságos):</b> Magyarország – Uruguay 1-2</p>
      <p><b>Október 13. (Eb-selejtező):</b> Magyarország – Azerbajdzsán 1-0</p>
      <p><b>Október 10. (Eb-selejtező):</b> Horvátország – Magyarország 3-0</p>
      <p><b>Szeptember 9. (Eb-selejtező):</b> Magyarország – Szlovákia 1-2</p>
      <p><b>Szeptember 5. (barátságos):</b> Montenegró – Magyarország 2-1</p>
      <p><b>Június 11. (Eb-selejtező):</b> Magyarország – Wales 1-0</p>
      <p><b>Június 8. (Eb-selejtező):</b> Azerbajdzsán – Magyarország 1-3</p>
      <p><b>Március 24. (Eb-selejtező):</b> Magyarország – Horvátország 2-1</p>
      <p><b>Március 21. (Eb-selejtező):</b> Szlovákia – Magyarország 2-0</p>
      <hr/>
      <p>A 10 mérkőzésból csak kettő volt tétnélküli (Montenegró és Uruguay is 2-1-re vert minket), a tétmeccseken tehát kereken 50 százalékos volt a válogatott mérlege, ám sajnos épp a hajrában maradtak el a pontok, így az Eb-selejtező csoportunkból sem tudtunk továbbjutni, sőt, végül tulajdonképpen a papírforma érvényesült a negyedik hellyel.</p>
      <table bordered="">
        <tr>
          <th align="left">
            <b>Neked ajánljuk</b>
          </th>
        </tr>
        <tr>
          <td><a href="http://www.csakfoci.hu/magyar-foci/valogatott/rossi-uzent-es-nem-akar-akadaly-lenni-kiderult-hogy-nem-tudjuk-megcsinalni"><pic src="http://www.csakfoci.hu/wp-content/uploads/2019/11/rossi_mti3-1200x640.jpg"/><br/></a><b><a href="http://www.csakfoci.hu/magyar-foci/valogatott/rossi-uzent-es-nem-akar-akadaly-lenni-kiderult-hogy-nem-tudjuk-megcsinalni">Rossi üzent és nem akar akadály lenni: “Kiderült, hogy nem tudjuk megcsinálni”<br/></a></b>A magyar válogatott szövetségi kapitánya a közösségi oldalán is levonta a tanulságokat a Wales elleni vereségből.</td>
        </tr>
      </table>
      <p>A négy győzelem ugyanakkor a közelmúlt fényében már picit pozitívab képet fest, hiszen például az elmúlt három évben egyszer sem voltunk képesek arra, hogy négy hivatalos találkozót is megnyerjünk. Az összmérleg így is közepes lett, ám 2015 óta mégis a legjobb, a megszerezhető pontok (itt ezúttal a felkészülési találkozókat is így vettük figyelembe) 40 százalékát zsebelte be Marco Rossi vezetésével a válogatott.</p>
      <blockquote>
        <b>Az utóbbi tíz évet tekintve viszont hatszor is zártunk jobb mérleggel, hat vereséget pedig mindössze kétszer szenvedett el a múlt évtizedben a nemzeti csapat. Annál többet pedig legutóbb 2007-ben, akkor 7-szer kaptunk ki.</b>
      </blockquote>
      <hr/>
      <h3>Az utóbbi 10 év válogatott mérlegei:</h3>
      <p><b>2019:</b> 4-0-6 – a megszerezhető pontok százalékában: 40%</p>
      <p><b>2018:</b> 3-2-5 – 36,66%</p>
      <p><b>2017:</b> 3-0-6 – 33,33%</p>
      <p><b>2016:</b> 3-5-4 – 38,88%</p>
      <p><b>2015:</b> 5-3-1 – 66,66%</p>
      <p><b>2014:</b> 4-2-3 – 51,85%</p>
      <p><b>2013:</b> 3-4-2 – 48,14%</p>
      <p><b>2012:</b> 4-3-2 – 55,55%</p>
      <p><b>2011:</b> 7-1-3 – 66,66%</p>
      <p><b>2010:</b> 4-1-4 – 48,14%</p>
      <p><b>2009:</b> 3-0-6 – 33,33%</p>
      <hr/>
    </article>
  </body>
</html>