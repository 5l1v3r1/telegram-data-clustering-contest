<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/slozhikha-nov-bastun-na-statuyata-na-slaveykovi-407248.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-21T11:40:13+00:00"/>
    <meta property="og:title" content="Сложиха нов бастун на статуята на Славейкови"/>
    <meta property="og:description" content="Старият беше откраднат преди около седмица"/>
  </head>
  <body>
    <article>
      <h1>Сложиха нов бастун на статуята на Славейкови</h1>
      <address><time datetime="2019-11-21T11:40:13+00:00">21 Nov 2019, 11:40</time> by <a rel="author">Редактори, сн. БГНЕС</a></address>
      <p>Статуята на баща и син Славейкови на едноименния столичен площад вече има нов бастун, след като в края на миналата седмица старият беше откраднат, предаде БГНЕС.</p>
      <p>Преди дни заместник-кметът на Столична община д-р Тодор Чобанов съобщи, че за да се предотвратят подобни вандалски актове, извършителите трябва да бъдат установени бързо и осъдени с ефективна присъда. Той поиска строги правила за всеки, който си позволява да краде елементи от скулпторите и да поругава паметниците на културата.</p>
      <p>Част от бронзовата статуя на Петко и Пенчо Славейкови изчезна. Синът остана без бастуна, на който се подпираше. Това се случи само шест месеца след като скулптурата бе поставена на обновения площад "Славейков”.</p>
      <p>Преди години композицията на Георги Чапкънов отново бе жертва на вандализъм, след като хулигани бяха огънали бастуна. На по-малко от 100 м от площад "Славейков", в Такевата градинка, преди години изчезна друго произведение на Чапкънов - "Отвличането на Европа".</p>
    </article>
  </body>
</html>