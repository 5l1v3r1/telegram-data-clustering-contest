<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/spider-man-far-from-home-filmindeki-son-dakika-karari/"/>
    <meta property="og:site_name" content="LOG"/>
    <meta property="article:published_time" content="2019-11-21T11:30:51+00:00"/>
    <meta property="og:title" content="Spider-Man Far From Home filmindeki son dakika kararı"/>
    <meta property="og:description" content="Spider-Man Far From Home filminde karşımıza çıkan Cobie Smulders herkesi şaşırtan bonus sahnenin bir son dakika kararı olduğunu ifade etti."/>
  </head>
  <body>
    <article>
      <h1>Spider-Man Far From Home filmindeki son dakika kararı</h1>
      <address><time datetime="2019-11-21T11:30:51+00:00">21 Nov 2019, 11:30</time> by <a rel="author">Billur YASA</a></address>
      <p><b>Spider-Man Far From Home</b> filminde Maria Hill karakteriyle karşımıza çıkan Cobie Smulders herkesi şaşırtan bonus sahnenin bir son dakika kararı olduğunu ifade etti.</p>
      <p>Kısaca hatırlatmak gerekirse Far From Home finalinde iki sürpriz sahne yer alıyordu. Bunlardan sonuncusunda <b>Maria Hill ve Nick Fury</b>‘i arabada seyahat edip yaşananları konuşurken görüyorduk. Bu bonus sahne sayesinde onların gerçek Nick Fury ve Maria olmadığını, yerlerini Talos ve eşinin aldığını anlıyorduk. Ardından asıl Nick Fury’nin uzayda önemli bir görevle ilgilendiğini öğreniyorduk. Bu durum izleyicileri fazlasıyla şaşırtmıştı. Görünen o ki yaşanan bu gelişmeye bir tek bizler şaşırmadık. Cobie Smulders da karakterinin aslında kendisi olmadığından haberdar değildi. <b>The Tonight Show Starring Jimmy Fallon</b> programına konuk olan oyuncu Marvel’ın kendilerine hiçbir şey söylemediğini <a href="https://www.youtube.com/watch?v=kzETLpmtV8w">anlattı</a>.</p>
      <h3>Spider-Man Far From Home filmindeki sürpriz değişiklik</h3>
      <p>
        <i>“Hiçbir şey bilmiyorum. Bana hiçbir şeyi söylemiyorlar. Karakterimin aslında uzaylı olduğu hakkında hiçbir fikrim yoktu. Aradan altı ay geçmesine rağmen hala film hakkındaki detayları konuşurken geriliyorum. Far From Home’un sonunda ikimizin de aslında uzaylı olduğu ortaya çıktı. Bana sorarsanız bu karar son dakikada alındı. Filmin montaj aşamasında alınan bir karar olduğunu düşünüyorum çünkü bu gerçekten haberdar değildim. Kevin Feige filmin vizyona girmesinden bir hafta kadar önce gelip bundan bahsetti. Ortada büyük bir plan var gibi duruyor. Eğer varsa benim bu plandan haberim yok.”</i>
      </p>
      <p>Buradan anlıyoruz ki filmin sürpriz sahnesine dair bu gerçek senaryoda yer almıyordu. Yani <b>Cobie Smulders</b> karakterinin yerini başka birinin aldığını bilmiyordu. Bu yüzden Maria Hill her zamankinden farklı değildi. Belki de sürprizi bu kadar şaşırtıcı kılan da bu oldu.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/kafa-karistiran-joker-2-soylentileri/"/>
      </related>
    </article>
  </body>
</html>