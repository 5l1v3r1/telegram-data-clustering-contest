<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/parameni-sto-protodikio-i-erevna-gia-to-mati/"/>
    <meta property="og:site_name" content="irafina"/>
    <meta property="article:published_time" content="2019-11-21T14:10:33+00:00"/>
    <meta property="og:title" content="Παραμένει στο Πρωτοδικείο η έρευνα για το Μάτι!"/>
    <meta property="og:description" content="Στα χέρια τακτικού ανακριτή παραμένει η υπόθεση της φονικής πυρκαγιάς στο Μάτι, καθώς η Ολομέλεια του Εφετείου στη σημερινή της συνεδρίαση, απέρριψε συντριπτικά την πρόταση του προϊσταμένου της Εισαγγελίας Εφετών Αθηνών Γιάννη Μωραιτάκη για τον ορισμό εφέτη ειδικού ανακριτή. Μάλιστα, οι πληροφορίες αναφέρουν πως μόλις 3 εφέτες μειοψήφησαν επί συνόλου που ξεπερνούσε τους 85, με […]"/>
  </head>
  <body>
    <article>
      <h1>Παραμένει στο Πρωτοδικείο η έρευνα για το Μάτι!</h1>
      <address>
        <time datetime="2019-11-21T14:10:33+00:00">21 Nov 2019, 14:10</time>
      </address>
      <p>Στα χέρια τακτικού ανακριτή παραμένει η υπόθεση της φονικής πυρκαγιάς στο Μάτι, καθώς η Ολομέλεια του Εφετείου στη σημερινή της συνεδρίαση, απέρριψε συντριπτικά την πρόταση του προϊσταμένου της Εισαγγελίας Εφετών Αθηνών Γιάννη Μωραιτάκη για τον ορισμό εφέτη ειδικού ανακριτή.</p>
      <p>Μάλιστα, οι πληροφορίες αναφέρουν πως μόλις 3 εφέτες μειοψήφησαν επί συνόλου που ξεπερνούσε τους 85, με τον εισηγητή να είναι επίσης αρνητικός στην πρότασή του προς την Ολομέλεια σε αντίθεση με τον Εισαγγελέα.</p>
      <p>Οι πληροφορίες αναφέρουν ότι αυτό που επηρέασε την απόφαση των δικαστικών λειτουργών ήταν έγγραφο του προϊσταμένου του Πρωτοδικείου Αθηνών με το οποίο ενημέρωνε πως εντός του Δεκεμβρίου ο τακτικός ανακριτής ολοκληρώνει την κύρια ανάκριση με τις απολογίες των κατηγορουμένων.</p>
      <p>Υπενθυμίζεται ότι για την φονική πυρκαγιά στο Μάτι διενεργήθηκε πολύμηνη εισαγγελική έρευνα από τους εισαγγελείς Ηλία Ζαγοραίο, Νίκο Φυστόπουλο και Κώστα Σπυρόπουλο η οποία κατέληξε στην άσκηση ποινικών διώξεων, σε βαθμό πλημμελήματος κατά είκοσι κρατικών λειτουργών και στελεχών της αυτοδιοίκησης αλλά και του 65χρονου που ευθύνεται για την έναρξη της φωτιάς στο Νταού Πεντέλης.</p>
      <p>ethnos.gr</p>
    </article>
  </body>
</html>