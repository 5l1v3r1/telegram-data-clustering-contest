<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/caterina-balivo-alena-seredova-si-confessa-a-vieni-da-me-sul-tradimento-di-buffon/658213/"/>
    <meta property="og:site_name" content="DiLei"/>
    <meta property="article:published_time" content="2019-11-21T14:30:49+00:00"/>
    <meta property="og:title" content="Caterina Balivo, Alena Seredova si confessa a Vieni da Me sul tradimento di Buffon"/>
    <meta property="og:description" content="Alena Seredova confessa dalla Balivo di aver saputo del tradimento di Gigi Buffon con Ilaria D’Amico alla radio. Ma non è stata lei l’ultima a saperlo."/>
  </head>
  <body>
    <article>
      <h1>Caterina Balivo, Alena Seredova si confessa a Vieni da Me sul tradimento di Buffon</h1>
      <h2>Alena Seredova confessa dalla Balivo di aver saputo del tradimento di Gigi Buffon con Ilaria D'Amico alla radio. Ma non è stata lei l'ultima a saperlo</h2>
      <address>
        <time datetime="2019-11-21T14:30:49+00:00">21 Nov 2019, 14:30</time>
      </address>
      <figure>
        <a href="https://dilei.it/vip/fotonotizia/caterina-balivo-vieni-da-me-2019-2020-look-curiosita/633618/">
          <img src="https://dileidemosite.files.wordpress.com/2019/09/caterina-balivo-vieni-da-me-miss-italia-1217.jpg?w=2560&amp;strip=all&amp;quality=100"/>
        </a>
        <figcaption>Caterina Balivo, Vieni da me 2019-2020: look e curiosità</figcaption>
      </figure>
      <p><b>Caterina Balivo</b> ospita a <i>Vieni da Me</i> <b>Alena Seredova</b> che si sottopone all’intervista della Cassettiera.</p>
      <p>La modella si racconta senza remore alla padrona di casa e naturalmente il discorso non poteva non cadere sul <b>suo matrimonio </b>con <a href="https://dilei.it/vip/alena-seredova-con-buffon-legati-per-sempre-parla-ilaria-damico/638012/">Gigi Buffon</a> e il successivo <b>divorzio</b>. L’argomento viene introdotto dalla Balivo che le chiede se il suo ex le ha portato a casa <b>la Coppa del Mondo</b>. Alena ricorda di averla vista e di averla perfino fotografata.</p>
      <p><a href="https://dilei.it/vip/alena-seredova-figli-altezza-fidanzato/530752/">La Seredova</a> ricorda poi gli esordi della loro <b>love story</b>: “Ci eravamo conosciuti qualche mese prima del mio inizio in televisione con la <i>Domenica Sportiva</i> e abbiamo finto che tra noi non ci fosse nulla, ma invece c’era già del tenero”. Dal loro legame sono nati <a href="https://dilei.it/vip/alena-seredova-critica-per-le-maglie-stropicciate-dei-figli-lei-replica/643430/">due figli</a>, <b>David Lee e Louis Thomas</b>. Durante<b> le gravidanze</b> la modella confessa di aver preso rispettivamente <b>23 e 9 chili</b>.</p>
      <p>Nonostante la loro storia sia finita con una separazione, Alena racconta di avere ancora in casa le foto con <a href="https://sport.virgilio.it/alena-seredova-tradita-buffon-e-la-d-amico-l-ho-scoperto-cosi-616546">Buffon</a>: “A casa oggi <b>ho ancora le foto</b>, sarò strana, ma il passato uno può anche rinnegarlo se non ci sono i figli, ma quando ci sono loro è ridicolo farlo. Quando eravamo in difficoltà sono stata me stessa, ho pensato ai ragazzi e sono stata <b>meno impulsiva</b> del passato”. Oggi la <a href="https://dilei.it/vip/alena-seredova-il-mio-segreto-di-bellezza-sta-nei-geni-e-nellacqua-e-limone/568435/">Seredova</a> ha trovato la serenità con <b>Alessandro Nasi</b>, mentre il suo ex è legato a <b>Ilaria D’Amico</b> dalla quale ha avuto un bambino.</p>
      <p>Proprio <b>il tradimento</b> del portiere della Juve con la giornalista ha messo fine al loro matrimonio. La Balivo quindi le chiede: “Tu <b>sei stata l’ultima</b> a sapere del tradimento?”. <b>“No, penultima</b>. Dopo di me l’ha saputo mio padre”, ha risposto ironicamente la modella, precisando di esserne venuta a conoscenza dalla <b>radio</b>.</p>
      <p>E aggiunge: “Tutto quello che non ti uccide, <b>ti fortifica</b>: alla fine è vero. Sono diventata una persona migliore, non ho dato peso ad alcune cose che non mi interessano più. Ognuno si è creato la sua nuova famiglia, senza equilibrio non ci si riesce. Sono stata <b>una persona superfortunata</b>, perché non sempre quando si chiude una porta arriva il vero uomo della tua vita”.</p>
      <p><b>La bella Caterina</b> celebra la presenza di Alena e delle altre ospiti a <i>Vieni da Me</i> pubblicando una sua foto su <a href="https://www.instagram.com/caterinabalivo/">Instagram</a> di 20 anni fa <b>in costume</b>, quando partecipò a <b>Miss Italia.</b> Così commenta la presentatrice: “Oggi in diretta a @vienidamerai puntata di “Miss”. Dalla Miss Italia in carica con il suo calendario ad @alenaseredova che si classificò quarta a Miss Mondo, per arrivare Tania Bambaci, Miss Sicilia 2010 e oggi fidanzatissima con @samuelperon!”.</p>
      <p>E prosegue: “E guardate cosa mi ha mandato <b>la mia mammina da Aversa</b>??? Questa foto scattata a Salsomaggiore il giorno della finale di 20 anni fa.<br/>Ecco perché poi quest’anno tornare da giurata con la @ginalollobrigidareal mi è proprio piaciuto e poter ripescare la Miss che poi sarebbe diventata la più bella d’Italia mi ha ripagato dell ore spese in treno per raggiungere Jesolo!”.</p>
      <p>L’intervista alla Seredova non ha tradito le aspettative.</p>
      <related>
        <h4>Leggi anche</h4>
        <a href="https://dilei.it/vip/alessandro-nasi-compagno-alena-seredova/658283/"/>
        <a href="https://dilei.it/vip/alena-seredova-dichiarazioni-gigi-buffon-ilaria-damico/545073/"/>
        <a href="https://dilei.it/vip/alena-seredova-instagram-selfie-ironico-ilaria-damico-buffon/611869/"/>
        <a href="https://dilei.it/vip/video/alena-seredova-verissimo-gigi-buffon-ilaria-damico/570629/"/>
        <a href="https://dilei.it/notizie/gianluigi-buffon-alena-seredova-crisi-matrimonio/8111/"/>
      </related>
    </article>
  </body>
</html>