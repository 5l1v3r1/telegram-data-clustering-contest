<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/provincia-cagliari/2019/11/21/il-comune-chiude-la-strada-di-s-oru-e-mari-la-rivolta-dei-residen-136-955339.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-21T14:20:07+00:00"/>
    <meta property="og:title" content="Il Comune chiude la strada di S'Oru e Mari: la rivolta dei residenti"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">quartu</h6>
      <h1>Il Comune chiude la strada di S'Oru e Mari: la rivolta dei residenti</h1>
      <h2>L'amministrazione spiega che si tratta di un provvedimento per motivi di sicurezza</h2>
      <address><time datetime="2019-11-21T14:20:07+00:00">21 Nov 2019, 14:20</time> by <a rel="author" href="https://www.unionesarda.it/autore/giorgia_daga/333" target="_blank">Giorgia Daga</a></address>
      <p>È polemica nella lottizzazione di S'Oru e Mari sul litorale di Quartu Sant'Elena dove il Comune ha chiuso la strada in corrispondenza del Belvedere sul mare, crollato e in condizioni critiche da anni.</p>
      <p>I residenti sono così costretti a fare lunghi giri e soprattutto gli studenti che devono raggiungere la fermata di via Capri si trovano la strada sbarrata. Il Comune spiega che il provvedimento è stato adottato per motivi di sicurezza perché transitare in quel tratto mette a rischio l'incolumità pubblica tanto più che nonostante i divieti l'area pericolante era frequentata da ragazzini ed erano state portate via anche le transenne.</p>
      <p>Ma i residenti non ci stanno: "Da anni chiediamo la messa in sicurezza del Belvedere. Hanno aspettato si arrivasse a questo punto per poi chiudere la strada".</p>
    </article>
  </body>
</html>