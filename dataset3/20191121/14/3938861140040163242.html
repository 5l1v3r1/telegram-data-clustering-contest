<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_istoriya-iz-tescheyu-pershij-vicespiker-stefanchuk-poverne-kompensaciyu-za-zhitlo/939207"/>
    <meta property="og:site_name" content="Gazeta.ua"/>
    <meta property="article:published_time" content="2019-11-21T14:06:00+00:00"/>
    <meta property="og:title" content="Історія із тещею. Перший віце-спікер Стефанчук поверне компенсацію за житло"/>
    <meta property="og:description" content="Перший віце-спікер Руслан Стефанчук хоче повернути державі всі компенсації, які він отримав на оренду житла. Про це розповів голова фракції &quot;Слуга народу&quot; Давид Арахамія, пише &quot;Українська правда&quot; &quot;Він усе робив законно. Там особиста є історія. Але він написав заяву на голову ..."/>
  </head>
  <body>
    <article>
      <h1>Історія із тещею. Перший віце-спікер Стефанчук поверне компенсацію за житло</h1>
      <address><time datetime="2019-11-21T14:06:00+00:00">21 Nov 2019, 14:06</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939207_w_300.jpg?v=0"/>
        <figcaption>Стефанчук - порядна, культурна, інтелігентна людина, каже Арахамія. Фото: УНІАН</figcaption>
      </figure>
      <p>Перший віце-спікер <b>Руслан Стефанчук</b> хоче повернути державі всі компенсації, які він отримав на оренду житла.</p>
      <p>Про це розповів голова фракції "Слуга народу" <b>Давид Арахамія</b>, пише <a href="https://www.pravda.com.ua/news/2019/11/21/7232634/">"Українська правда"</a></p>
      <p>"Він усе робив законно. Там особиста є історія. Але він написав заяву на голову Верховної Ради, щоб усі його відшкодування повернули назад із його зарплати. Вчора", – сказав Арахамія.</p>
      <p>Водночас голова фракції зауважив, що Стефанчук "за законом усе робив нормально", адже нардепам, які не проживають у Києві, відшкодовують оренду житла.</p>
      <p>"Він завжди орендував. Він міг би зараз жити в готелі "Київ", це було би дорожче. Ви б шось сказали? Не сказали. А зараз його намагаються покарати, за те що він правду написав? Це неправильно з точки зору етики", – сказав Арахамія.</p>
      <p>Він запевнив, що Стефанчук – "дуже порядна, культурна, інтелігентна людина", за яку Арахамія готовий "битись до останнього".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_miljoneri-z-netriv-hto-z-nardepiv-vzyav-kompensaciyu-za-orendu-zhitla/938862"/>
      </related>
      <blockquote>Громадський рух "Чесно" <a href="https://gazeta.ua/articles/politics/_nardepam-rozdali-3-mln-grn-kompensacij-za-zhitlo/938674">оприлюднив дані</a>, згідно з якими, від початку роботи Верховної Ради 9-го скликання 120 народних депутатів одержали компенсацію за житло в розмірі близько 3,29 млн грн.<br/>У списку фігурував також Стефанчук. За декларацією за 2018 рік, він проживав у квартирі площею 101,8 кв.м, що належить тещі.</blockquote>
    </article>
  </body>
</html>