<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837048-u-kiyevi-pid-chas-novorichnikh-svyat-bude-zmineno-marshruti-gromadskogo-transportu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T14:58:00+00:00"/>
    <meta property="og:title" content="У Києві під час Новорічних свят буде змінено маршрути громадського транспорту"/>
    <meta property="og:description" content="КИЇВ. 21 листопада. УНН. Під час Новорічних та Різдвяних свят у Києві будуть змінені маршрути громадського транспорту біля Софіївської площі та Контрактової …"/>
  </head>
  <body>
    <article>
      <h1>У Києві під час Новорічних свят буде змінено маршрути громадського транспорту</h1>
      <address><time datetime="2019-11-21T14:58:00+00:00">21 Nov 2019, 14:58</time> by <a rel="author">Валерія Гуржий</a></address>
      <p><b>КИЇВ. 21 листопада. УНН</b>. Під час Новорічних та Різдвяних свят у Києві будуть змінені маршрути громадського транспорту біля Софіївської площі та Контрактової площі. Про це під час конференції заявив заступник голови КМДА Валентин Мондриївський, передає кореспондент <b>УНН.</b></p>
      <p>"У період проведення Новорічних та Різдвяних свят, а саме 19, 21, 24 і 31 грудня, а також 1 та 7 січня у нас будуть внесені зміни до роботи маршрутів громадського транспорту біля основних локацій: Софіївської площі і Контрактової площі", - зазначив він.</p>
      <p>Мондриївський також додав, що протягом Новорічної ночі працюватиме фунікулер.</p>
      <p>"Протягом Новорічної ночі буде постійно функціонувати фунікулер, який дасть можливість зручного доступу між Софіївською та Контрактовою площами. Ці зміни вже внесені в роботу громадського транспорту. Якщо ще будуть проблеми в додаткових змінах – ми їх врахуємо, є ще час", - акцентував він.</p>
      <p>Нагадаємо, у Києві цього року <a href="https://www.unn.com.ua/uk/exclusive/1832534-stala-vidoma-tematika-golovnoyi-novorichnoyi-yalinki-ukrayini?fbclid=IwAR0m4sKoYMIB8xEX-tTVkMcTXPF7vkGOKS1BEADHe8--Ms82Bg6AmAjch8A">новорічна ялинка</a> та фотозони на Софіївській площі будуть у стилі “Чотирьох королівств”.</p>
    </article>
  </body>
</html>