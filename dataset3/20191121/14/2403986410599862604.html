<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/olya_tsibulska_rozpovila_kuryoznu_istoriyu_pro_sviy_pershiy_vistup_n1237346"/>
    <meta property="og:site_name" content="24 Канал"/>
    <meta property="article:published_time" content="2019-11-21T14:53:00+00:00"/>
    <meta property="og:title" content="Оля Цибульська розповіла курйозну історію про свій перший виступ"/>
    <meta property="og:description" content="Зараз українська співачка Оля Цибульська з легкістю виступає перед багатотисячною аудиторію. Та колись шлях до сольної кар'єри вона вибудовувала на вітчизняних вокальних конкурсах. На одному з таких заходів з Олею Цибульською і стався курйоз."/>
  </head>
  <body>
    <article>
      <h1>Оля Цибульська розповіла курйозну історію про свій перший виступ</h1>
      <address><time datetime="2019-11-21T14:53:00+00:00">21 Nov 2019, 14:53</time> by <a rel="author" href="https://24tv.ua/yuliya_mihaylova_tag5684/" target="_blank">Юлія Михайлова</a></address>
      <p>
        <b>Зараз українська співачка Оля Цибульська з легкістю виступає перед багатотисячною аудиторію. Та колись шлях до сольної кар'єри вона вибудовувала на вітчизняних вокальних конкурсах. На одному з таких заходів з Олею Цибульською і стався курйоз.</b>
      </p>
      <p>Як артистка зізналась за лаштунками шоу "Діти проти зірок", яке виходить на <a href="https://novy.tv/ua/">Новому каналі</a>, вона завжди мріяла виступати на сцені. І щоб більше вжитись у роль вокалістки, Оля Цибульська, як і багато інших дітей, вдома виконувала пісні в мамин лак для волосся, уявляючи, що це – мікрофон. </p>
      <blockquote>Читайте також: <a href="https://24tv.ua/lifestyle/tsibulska_nova_pisnya_2019_yangoli_plachut_online_klip_z_dobrininim_n1223491">Оля Цибульська зняла провокативний кліп з героєм шоу "Холостяк": відео</a></blockquote>
      <aside>Свій перший вокальний конкурс чекала з нетерпінням. Основною причиною був мікрофон. Я ніколи в нього не співала. Тож зробити це вперше у Будинку культури в рідному місті було моєю заповітною дитячою мрією,<cite>– зізналась Оля Цибульська. </cite></aside>
      <p>Однак все вийшло не так, як собі уявляла перспективна співачка. Просто посеред виступу Олі Цибульської ведучий конкурсу вийшов на сцену та забрав у неї мікрофон. Виявилось, що артистка настільки голосно співала, що апаратури їй було не потрібно. Від образи Оля Цибульська покинула шоу, не дізнавшись про результати свого виступу. </p>
      <p>"Мене оголосили, дали в руки мікрофон. Я почала виконувати українську народну пісню, але вийшов ведучий і забрав у мене мікрофон…  У той момент я дуже сильно розплакалася. Не змогла доспівати пісню до кінця та залишила цей конкурс, так і не дізнавшись, чи були в мене шанси перемогти", – пригадала вона. </p>
      <figure>
        <embed-post data-src="https://www.instagram.com/p/ByIlDxwiQ82" data-service="Instagram"/>
      </figure>
      <p>Як відомо, до всеукраїнської слави Олі Цибульській довелось брати участь не в одному вокальному проєкті. Спершу артистка виступала  у команді КВН та конкурсах, які не приносили їй визнання. Доленосною була її участь у "Фабриці зірок". У 2007 році Оля Цибульська стала однією з найяскравіших вокалісток шоу, відтак здобула перемогу. Згодом співачка долучилась до гурту "Опасные связи" за участю Олександра Бодянського, а вже за 2 роки випустила дебютну сольну пісню. </p>
    </article>
  </body>
</html>