<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/politica/orlando-di-maio-dica-se-vuol-tornare-con-salvini-avverte-sulla-giustizia-638618.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-11-21T14:02:00+00:00"/>
    <meta property="og:title" content="Orlando: &quot;Di Maio dica se vuol tornare con Salvini&quot;. E avverte sulla giustizia"/>
    <meta property="og:description" content="Governo, Orlando (Pd): &quot;Di Maio vuole tornare con Salvini? E&amp;rsquo; un dubbio che ho&quot;Di Maio vuole tornare con Salvini? &quot;E&amp;rsquo; un dubbio..."/>
  </head>
  <body>
    <article>
      <h1>Orlando: "Di Maio dica se vuol tornare con Salvini". E avverte sulla giustizia</h1>
      <address>
        <time datetime="2019-11-21T14:02:00+00:00">21 Nov 2019, 14:02</time>
      </address>
      <h3>Governo, Orlando (Pd): "Di Maio vuole tornare con Salvini? E’ un dubbio che ho"</h3>
      <p>Di Maio vuole tornare con Salvini? "E’ un dubbio che mi è venuto, ma quella di Di Maio non è una posizione che riguarda tutto il Movimento 5 Stelle”. Così Andrea Orlando, vicesegretario del Pd a 24Mattino di Simone Spetia e Maria Latella su Radio 24. “Saluto positivamente l’annunciato una specie di congresso da parte del Movimento, anche se per loro questa parola è una bestemmia. Nel blog – continua a Radio 24 - si parla di un momento di riflessione per capire cosa si deve fare da grandi. Finalmente si farà un po’ di chiarezza sull’orizzonte strategico del Movimento”.</p>
      <h3>L'avvertimento sulla giustizia: "Senza accordo sull'accelerazione sui processi la legge Bonafede sulla prescrizione va rinviata"</h3>
      <p>In un'ulteriore intervista a Repubblica, invece, Orlando ha lanciato un avvertimento a proposito della giustizia. “Senza un accordo su come accelerare il processo diventa inevitabile il rinvio della legge di Bonafede sulla prescrizione. Il problema non è se io sono garantista, e lui forcaiolo. A me interessa l’equilibrio del processo. Se la prescrizione viene bloccata dopo la sentenza di primo grado, lo Stato si deve assumere l’onere di garantire ai cittadini tempi certi del processo”. </p>
    </article>
  </body>
</html>