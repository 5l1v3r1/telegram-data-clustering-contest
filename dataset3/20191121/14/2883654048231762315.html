<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/speciaal-duel-voor-odegaard-in-bernabeu/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-21T14:56:18+00:00"/>
    <meta property="og:title" content="Speciaal duel voor Ødegaard in Bernabéu"/>
    <meta property="og:description" content="Voor aanvaller Martin Ødegaard wacht zaterdag in Madrid een bijzonder duel. Na zijn verblijf op huurbasis in Nederland - Ødegaard voetbalde de afgelopen seizoenen bij sc Heerenveen en Vitesse - is hij nu door Real Madrid gestald bij Real Sociedad. Met die club gaat de 20-jarige Noor zaterdag op bezoek in Bernabéu."/>
  </head>
  <body>
    <article>
      <h1>Speciaal duel voor Ødegaard in Bernabéu</h1>
      <address>
        <time datetime="2019-11-21T14:56:18+00:00">21 Nov 2019, 14:56</time>
      </address>
      <p>Voor aanvaller Martin Ødegaard wacht zaterdag in Madrid een bijzonder duel. Na zijn verblijf op huurbasis in Nederland – Ødegaard voetbalde de afgelopen seizoenen bij sc Heerenveen en Vitesse – is hij nu door Real Madrid gestald bij Real Sociedad. Met die club gaat de 20-jarige Noor zaterdag op bezoek in Bernabéu.</p>
      <p>Sociedad is mede dankzij Ødegaard een van de verrassingen in La Liga. De ploeg uit San Sebastian staat vijfde met slechts twee punten (en een duel) minder dan Barcelona en Real Madrid. “Het is een speciale wedstrijd voor mij”, zegt Ødegaard, die pas één duel speelde voor zijn werkgever uit de Spaanse hoofdstad. Op 23 mei 2015 viel hij in in een thuiswedstrijd tegen Getafe. “Mijn doel is en blijft het te maken bij Real. Daarom heb ik ooit een contract getekend. Maar ik heb geen haast. Ik ben gelukkig hier.”</p>
      <p>BUZZS</p>
    </article>
  </body>
</html>