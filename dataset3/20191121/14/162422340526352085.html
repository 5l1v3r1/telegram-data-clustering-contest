<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agroday.com.ua/2019/11/21/perejshly-na-sertyfikaty-v-ukrayini-zaprovadyat-elektronnu-vydachu-sertyfikativ-dlya-eksportu-agroproduktsiyi/"/>
    <meta property="og:site_name" content="AgroDay"/>
    <meta property="article:published_time" content="2019-11-21T14:54:42+00:00"/>
    <meta property="og:title" content="Комфорт-експорт: в Україні запровадять електронну видачу сертифікатів для експорту агропродукції"/>
    <meta property="og:description" content="Україна за сприяння Світового банку планує запровадити у 2020 році систему електронної видачі всіх міжнародних сертифікатів для експорту аграрної продукції в різні країни світу, повідомила т. в. о. голови Державної служби України з питань безпечності харчових продуктів та захисту споживачів Ольга Шевченко. &quot;Разом із програмою Світового банку на наступний рік заплановано перехід до електронної видачі всіх міжнародних сертифікатів, за якими Україна експортує продукцію в різні країни світу. Їх на сьогодні величезна кількість&quot;, – зазначила О.Шевченко. Міжнародні ветеринарні документи через систему Єдиного державного реєстру ветеринарних документів (ЄДРВД) заплановано випускати різними мовами для тих країн, які цього потребують. &quot;Це потребуватиме від нас додаткових коштів для того, щоб слідкувати за законодавством інших країн. Але ми готові витрачати додаткові ресурси, щоб система запрацювала, оскільки це значно підвищить рівень довіри інших торговельних партнерів до нашої країни&quot;, –"/>
  </head>
  <body>
    <article>
      <h1>Комфорт-експорт: в Україні запровадять електронну видачу сертифікатів для експорту агропродукції</h1>
      <address>
        <time datetime="2019-11-21T14:54:42+00:00">21 Nov 2019, 14:54</time>
      </address>
      <p>Україна за сприяння Світового банку планує запровадити у 2020 році систему електронної видачі всіх міжнародних сертифікатів для експорту аграрної продукції в різні країни світу, повідомила т. в. о. голови Державної служби України з питань безпечності харчових продуктів та захисту споживачів Ольга Шевченко.</p>
      <p>“Разом із програмою Світового банку на наступний рік заплановано перехід до електронної видачі всіх міжнародних сертифікатів, за якими Україна експортує продукцію в різні країни світу. Їх на сьогодні величезна кількість”, – зазначила О.Шевченко.</p>
      <p>Міжнародні ветеринарні документи через систему Єдиного державного реєстру ветеринарних документів (ЄДРВД) заплановано випускати різними мовами для тих країн, які цього потребують.</p>
      <p>“Це потребуватиме від нас додаткових коштів для того, щоб слідкувати за законодавством інших країн. Але ми готові витрачати додаткові ресурси, щоб система запрацювала, оскільки це значно підвищить  рівень довіри інших торговельних партнерів до нашої країни”, – відзначила Шевченко.</p>
      <p><b>До інформації:</b> Державна служба України з питань безпечності харчових продуктів та захисту споживачів презентувала громадськості Єдиний державний реєстр ветеринарних документів (ЄДРВД), пілотний проєкт якого почали запроваджувати у травні 2019 року.</p>
      <p>З початку функціонування ЄДРВД і до 12 листопада видано 63,3 тис. документів. Якщо у серпні через ЄДРВД видавалося 65% ветеринарних документів, у листопаді – 95%. Наразі налічується близько 6,25 тис. користувачів системи.</p>
      <p>Повідомляє <a href="https://propozitsiya.com/ua/v-ukrayini-zaprovadyat-elektronnu-vydachu-sertyfikativ-dlya-eksportu-agroprodukciyi">Пропозиція</a></p>
      <related>
        <h4>Статті по темі</h4>
        <a href="https://agroday.com.ua/2019/11/20/zemlya-bez-inozemtsiv-minekonomiky-oprylyudnylo-dlya-obgovorennya-proekt-zakonu-pro-kontrol-za-investytsiyamy-v-ukrayinu/"/>
        <a href="https://agroday.com.ua/2019/10/29/termomodernizatsiya-mykolayivska-zagalnoosvitnya-shkola-otrymala-sertyfikat-energoefektyvnosti/"/>
        <a href="https://agroday.com.ua/2019/10/24/vidchutna-perevaga-fermerski-gospodarstva-obroblyayut-u-4-4-raza-bilshe-zemli-nizh-agroholdyngy/"/>
        <a href="https://agroday.com.ua/2019/10/21/ogirkove-e-gro-innovatsijni-rishennya-pry-teplychnomu-vyroshhuvanni-ogirkiv/"/>
        <a href="https://agroday.com.ua/2019/10/16/v-shvetsiyi-z-yavytsya-doroga-yaka-avtomatychno-zaryadzhaye-elektrokary/"/>
        <a href="https://agroday.com.ua/2019/10/11/porosyachi-metry-kilkist-svynej-v-zagoni-vplyvaye-na-yih-povedinku-i-vyrobnychi-pokaznyky/"/>
      </related>
    </article>
  </body>
</html>