<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/yargitay-in-bozdugu-cumhuriyet-davasi-mahkeme-12-sanik-icin-mahkumiyet-kararinda-direndi-890166"/>
    <meta property="og:site_name" content="Onedio"/>
    <meta property="article:published_time" content="2019-11-21T14:43:06+00:00"/>
    <meta property="og:title" content="Yargıtay'ın Bozduğu Cumhuriyet Davası: Mahkeme 12 Sanık İçin Mahkumiyet Kararında Direndi"/>
    <meta property="og:description" content="Yargıtay'ın bozma kararının ardından eski Cumhuriyet gazetesi yazar ve yöneticilerinin yeniden yargılandığı davada mahkeme, 12 sanığa verdiği mahkumiy..."/>
  </head>
  <body>
    <article>
      <h1>Yargıtay'ın Bozduğu Cumhuriyet Davası: Mahkeme 12 Sanık İçin Mahkumiyet Kararında Direndi</h1>
      <address><time datetime="2019-11-21T14:43:06+00:00">21 Nov 2019, 14:43</time> by <a rel="author" href="https://onedio.com/profil/emre-ordu" target="_blank">Emre Ordu</a></address>
      <h4><a href="https://onedio.com/etiket/yargitay/5040cbb462704586c6cbd5df">Yargıtay</a>'ın bozma kararının ardından eski Cumhuriyet gazetesi yazar ve yöneticilerinin yeniden yargılandığı davada mahkeme, 12 sanığa verdiği mahkumiyet kararında direnirken, Kadri Gürsel'in beraatine hükmetti.</h4>
      <figure>
        <img src="https://img-s1.onedio.com/id-5dd6a288c1957d99468bb9d2/rev-0/w-500/s-c4ad5fb8dbbbf57c9885b3004636f589f83746a1.jpg"/>
      </figure>
      <p><a href="https://onedio.com/etiket/istanbul/501c48f7cc161f8ec13422a8">İstanbul</a> 27. Ağır Ceza Mahkemesi, <a href="https://onedio.com/etiket/yargitay/5040cbb462704586c6cbd5df">Yargıtay</a> 16. Ceza Dairesi'nin bozma kararının ardından yapılan ilk duruşmada, Cumhuriyet savcısının esas hakkındaki mütalaası ve sanıkların savunmalarının alınmasının ardından kararını açıkladı.</p>
      <h3>Mahkeme heyeti, 12 sanıkla daha önce ilgili verdiği mahkumiyet kararında direndi</h3>
      <figure>
        <img src="https://img-s2.onedio.com/id-5dd6a86c415dad0e46e89c65/rev-0/w-500/s-301b771d04e2abb5d35ebc743e3290e8a680cbcc.jpg"/>
      </figure>
      <p>Mahkeme ilk kararında, "<a href="https://onedio.com/etiket/teror/50187b65295c0432640034e6">terör</a> örgütüne üye olmamakla birlikte yardım etme" suçundan Akın Atalay'ı 7 yıl 13 ay 15 gün, Mehmet Orhan Erinç'i 6 yıl 3 ay, Mehmet Murat Sabuncu ve <a href="https://onedio.com/etiket/ahmet-sik/50773d300228f60917601cf6">Ahmet Şık</a>'ı 7 yıl altışar ay, Bülent Utku'yu 4 yıl 6 ay, <a href="https://onedio.com/etiket/aydin/506b54190228f60917601c71">Aydın</a> Engin'i 7 yıl 6 ay, Hikmet Aslan Çetinkaya'yı 6 yıl 3 ay, Güray Tekin Öz, Hacı Musa Kart, Hakan Karasinir, Mustafa Kemal Güngör ile Önder Çelik'i 3 yıl dokuzar ay ve Yusuf Emre İper'i 3 yıl 1 ay 15 gün hapis cezasına mahkum etmişti.</p>
      <h3>Kadri Gürsel'e beraat</h3>
      <figure>
        <img src="https://img-s2.onedio.com/id-5dd6a8b2415dad0e46e89c67/rev-0/w-500/s-80bafab143f1eebaa409a60aa20845627ad7ac7c.jpg"/>
      </figure>
      <p>Mahkeme, "<a href="https://onedio.com/etiket/teror/50187b65295c0432640034e6">terör</a> örgütüne üye olmamakla birlikte yardım etme" suçundan 2 yıl 6 ay hapisle cezalandırılan Kadri Gürsel'in hükmünün <a href="https://onedio.com/etiket/yargitay/5040cbb462704586c6cbd5df">Yargıtay</a>'ın bozma ilamı doğrultusunda kaldırılmasına ve beraatine hükmetti.</p>
    </article>
  </body>
</html>