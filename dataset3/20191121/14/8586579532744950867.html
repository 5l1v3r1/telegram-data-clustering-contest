<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/kilicdaroglu-geregini-yapmalidir-257359h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-21T14:13:00+00:00"/>
    <meta property="og:title" content="&quot;Kılıçdaroğlu gereğini yapmalıdır&quot;"/>
    <meta property="og:description" content="CHP İstanbul Milletvekili Gürsel Tekin, Cumhurbaşkanlığı'na giden CHP'li iddiaları için Genel Başkan Kemal Kılıçdaroğlu'na çağrıda bulunarak, &quot;Sayın genel başkan biliyorsa mutlaka gereğini yapmalı&quot; dedi."/>
  </head>
  <body>
    <article>
      <h1>"Kılıçdaroğlu gereğini yapmalıdır"</h1>
      <address><time datetime="2019-11-21T14:13:00+00:00">21 Nov 2019, 14:13</time> by <a rel="author">Yeni Çağ Gazetesi</a></address>
      <p>
        <b>CHP İstanbul Milletvekili Gürsel Tekin, Cumhurbaşkanlığı'na giden CHP'li iddiaları için Genel Başkan Kemal Kılıçdaroğlu'na çağrıda bulunarak, "Sayın genel başkan biliyorsa mutlaka gereğini yapmalı" dedi.</b>
      </p>
      <p>Cumhuriyet Halk Partisi İstanbul Milletvekili Gürsel Tekin, Rahmi Turan'ın yazısı üzere başlayan 'Saray'a giden CHP'li' tartışmalarına ilişkin açıklamalarda bulundu.</p>
      <p>CHP Lideri Kemal Kılıçdaroğlu'na çağrıda bulunan tekin, <b>"Sayın genel başkan biliyorsa mutlaka gereğini yapmalı" </b>ifadelerini kullandı.</p>
      <p>
        <u>İşte Gürsel Tekin’in açıklamaları şöyle:</u>
      </p>
      <p>"CHP Genel Başkanının kaçak saray dediği, gitmediği bir yere bir CHP’li gidiyorsa kendisini bitirmiş demektir, CHP’liliği kalmaz, hiç birine de CHP’li diyemem. Partinin kurumsal kimliğini temsil eden genel başkanı bir karar almışsa, karar doğrudur yanlıştır iç dünyamızda tartışırız ama o karardan sonra birileri oraya gidiyorsa o kişi asla CHP’li olamaz.</p>
      <p>Bu tartışmalar neden oluyor. Son bir yıldaki tartışmaların tamamına baktığınızda ne yazık ki; Türk medyası, Türk televizyonu, Türk siyaseti ile vatandaş arasında büyük uçurum var. Siyasetin televizyonların, gazetelerin yaşadığı yer İsviçre vatandaş Somali’de yaşıyor."</p>
      <p>
        <b>‘SAYIN GENEL BAŞKAN BİLİYORSA MUTLAKA GEREĞİNİ YAPMALI’</b>
      </p>
      <p>‘Sayın genel başkan biliyorsa mutlaka gereğini yapmalı’ diyen CHP’li Tekin “Hiç koşulsuz, zaman kaybetmeksizin hatta parti hukukuna, disipline bile bakılmaksızın kapı dışarı edilmesi lazım.</p>
      <p>CHP, yüzyıllık bir partidir, darbeciler bile partiler bile dizayn edememiştir. CHP’yi kim dışarıdan dizayn edebilir hele hele kurultay delegelerinin, örgütünün tabanını iradesini kim belirleyebilirler, burası başka bir yerdir. Darbecilerin bile yapamadığını kimse yapamaz buna CHP’ni tabanı da bizler de asla izin vermeyeceğiz."</p>
      <related>
        <a href="https://www.yenicaggazetesi.com.tr/saraydan-chpli-ziyareti-iddiasina-aciklama-257295h.htm"/>
        <a href="https://www.yenicaggazetesi.com.tr/kemal-kilicdaroglu-erdogan-turkiyenin-cikarlarini-savunmuyor-255821h.htm"/>
        <a href="https://www.yenicaggazetesi.com.tr/kilicdaroglu-501-tartismasi-ile-ilgili-net-konustu-251089h.htm"/>
      </related>
    </article>
  </body>
</html>