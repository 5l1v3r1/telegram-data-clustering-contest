<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/zf-24/inginerul-traian-preoteasa-a-fost-numit-in-functia-de-director-interimar-al-cfr-marfa-18602325"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-21T14:47:44+00:00"/>
    <meta property="og:title" content="Inginerul Traian Preoteasa a fost numit în funcţia de director interimar al CFR Marfă"/>
    <meta property="og:description" content="Consiliul de Administraţie al CFR Marfă l-a numit joi, în funcţia de director interimar pe Traian Preoteasa, inginer de profesie, fost director general adjunct tehnic în CFR SA, potrivit unui comunicat de presă remis MEDIAFAX."/>
  </head>
  <body>
    <article>
      <h1>Inginerul Traian Preoteasa a fost numit în funcţia de director interimar al CFR Marfă</h1>
      <address><time datetime="2019-11-21T14:47:44+00:00">21 Nov 2019, 14:47</time> by <a rel="author">Laura Albu, Mediafax</a></address>
      <p>Consiliul de Administraţie al CFR Marfă l-a numit joi, în funcţia de director interimar pe Traian Preoteasa, inginer de profesie, fost director general adjunct tehnic în CFR SA, potrivit unui comunicat de presă remis MEDIAFAX.</p>
      <p>Traian Preoteasa, de profesie inginer are o experienţă profesională de aproape 30 de ani în domeniu şi a ocupat până în prezent funcţia de director general adjunct Tehnic în cadrul CNCF CFR SA.</p>
      <p>De-alungul carierei a ocupat pe rând diverse poziţii, de la inginer stagiar în cadrul Reviziei de Vagoane Craiova (1990-1994), la director general al CNCF CFR SA (în perioada 2005-2006), director general adjunct la SNTFC CFR Călători (2005) sau consilier pe probleme feroviare al Ministrului Transporturilor (în perioada 2017-2018).</p>
      <p>Această decizie a fost luată după ce membrii Consiliului de Administraţie au luat act şi au aprobat demisia domnului Marinică Voicu din funcţia de director general la începutul săptămânii.</p>
    </article>
  </body>
</html>