<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/basket/euroleague/article/74074/volleyleague-mvp-tis-tritis-agonistikis-o-gkergki-toy-olympiakoy"/>
    <meta property="og:site_name" content="ΦΩΣ"/>
    <meta property="article:published_time" content="2019-11-21T14:34:05+00:00"/>
    <meta property="og:title" content="Volleyleague: MVP της τρίτης αγωνιστικής ο Γκέργκι του Ολυμπιακού"/>
    <meta property="og:description" content="Ο Oύγγρος ακραίος του Ολυμπιακού Σ.Φ.Π. Ρόλαντ Γκέργκι αναδείχτηκε MVP Βίκος Cola της 3ης αγωνιστικής του πρωταθλήματος Volley League 2019-20."/>
  </head>
  <body>
    <article>
      <h1>Volleyleague: MVP της τρίτης αγωνιστικής ο Γκέργκι του Ολυμπιακού</h1>
      <h2>Ο Oύγγρος ακραίος του Ολυμπιακού Σ.Φ.Π. Ρόλαντ Γκέργκι αναδείχτηκε MVP Βίκος Cola της 3ης αγωνιστικής του πρωταθλήματος Volley League 2019-20.</h2>
      <address><time datetime="2019-11-21T14:34:05+00:00">21 Nov 2019, 14:34</time> by <a rel="author">ΦΩΣ TEAM</a></address>
      <p>Ο <b>Ρόλαντ Γκέργκι</b> αναδείχθηκε πολυτιμότερος παίκτης της 3ης αγωνιστικής στην Volleyleague για το παιχνίδι κόντρα στον Φοίνικα Σύρου.</p>
      <p>Πήρε <b>11 πόντους, 1 από μπλοκ, 3 άσσους και 7 επιθέσεις</b> με ποσοστό αποτελεσματικότητας επίθεσης 35% και υποδοχής 42%.</p>
      <p>Είναι η 106η φορά που παίκτης του Ολυμπιακού αναδείχτηκε MVP από το 1998 που καθιερώθηκε ο θεσμός και η δεύτερη φορά εντός της σεζόν 2019-20 μετά την διάκριση που απέσπασε την 1η αγωνιστική ο Αλβανός <b>Γκαζμέντ Χουσάι</b>.</p>
      <p>
        <b>Ο ίδιος μετά τη διάκριση του δήλωσε:</b>
      </p>
      <p>
        <i>«Είχαμε προετοιμαστεί για πολύ δύσκολο αγώνα στη Σύρο γιατί ο Φοίνικας έχει καλή ομάδα και έπαιζε και στην έδρα του. Είμαι χαρούμενος που γυρίσαμε χωρίς απώλειες και με τρεις βαθμούς. Η διάκριση του MVP είναι πάντα μια ευχαρίστηση έκπληξη για κάθε αθλητή και εγώ δεν θα μπορούσα να είμαι εξαίρεση.</i>
      </p>
      <p>
        <i>Αφιερώνω το βραβείο MVP στους συμπαίκτες μου, επειδή το βόλεϊ είναι ένα ομαδικό άθλημα και χωρίς τους συμπαίκτες μου δεν θα μπορούσα να είμαι MVP. Είμαι πολύ ευχαριστημένος στην Ελλάδα και στον Ολυμπιακό.</i>
      </p>
      <p>
        <i>Έχουμε καλή και ποιοτική ομάδα και μπορούμε να παίξουμε ακόμα καλύτερα μέσα στη χρονιά και κυρίως στις κρίσιμες περιόδους που θα κριθούν οι τίτλοι. Το ελληνικό πρωτάθλημα είναι πολύ ανταγωνιστικό και η ομάδα μας είναι ικανή να αντιμετωπίσει κάθε αντίπαλο με επιτυχία».</i>
      </p>
      <p><b>Προηγούμενες ομάδες</b><br/>2010 - 2013 Φίνο Κάποσταρ (Ουγγαρία)<br/>2013 - 2015 Φριντρισχάφεν (Γερμανία)<br/>2015 - 2016 Μποβέ (Γαλλία)<br/>2016 - 2018 Παρί Βόλεϊ (Γαλλία)<br/>2018 - 2019 Γαλατάσαραϊ (Τουρκία)<br/>2019 - 2020 Ολυμπιακός Σ.Φ.Π.</p>
      <p><b>Παλμαρέ</b><br/>3 Πρωταθλήματα Ουγγαρίας (2011, 2012, 2013)<br/>3 Κύπελλα Ουγγαρίας (2011, 2012, 2013)<br/>1 Πρωτάθλημα Γερμανίας (2015)<br/>2 Κύπελλα Γερμανίας (2014, 2015)<br/>Φιναλιστ CEV Cup (2019)</p>
      <p><b>Η DREAM TEAM 3HΣ ΑΓΩΝΙΣΤΙΚΗΣ VOLLEY LEAGUE 2019-20</b><br/><br/>MVP ΒΙKOΣ COLA: Ρόλαντ Γκέργκι (Ουγγαρία) (Ολυμπιακός Σ.Φ.Π.)<br/><br/>Πασαδόρος: Κώστας Προύσαλης (Ηρακλής Πετοσφαίριση 2015)<br/><br/>Διαγώνιος: Μίλος Τσούλαφιτς (Μαυροβούνιο) (Ο.Φ.Η.)<br/><br/>Ακραίοι: Εντουάρντο Στουντζίνσκι (Ηρακλής Πετοσφαίριση 2015), Γκαζμέντ Χουσάι (Ολυμιακός Σ.Φ.Π.)<br/><br/>Λίμπερο: Γιώργος Στεφάνου (Π.Α.Ο.Κ.)<br/><br/>Κεντρικοί: Παναγιώτης Πελεκούδας (Παναθηναϊκός Α.Ο.), Παρσκευάς Τσέλιος (Ο.Φ.Η.)</p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/basket/ellada/article/74076/eok-panathinaikos-pitino-kai-i-kolotoympa-paei-synnefo"/>
        <a href="https://www.fosonline.gr/podosfairo/article/74071/to-programma-toy-olympiakoy-gia-totenam"/>
        <a href="https://www.fosonline.gr/podosfairo/champions-league/article/74069/oxi-tis-totenam-ston-olympiako"/>
        <a href="https://www.fosonline.gr/podosfairo/diethni/article/74065/rivalnto-o-gkagiardo-fysika-kai-tha-mporoyse-na-proponisei-tin-mpartselona"/>
        <a href="https://www.fosonline.gr/podosfairo/superleague/article/74068/valmpoyena-imoyn-podosfairika-nekros-gia-tin-gallia"/>
        <a href="https://www.fosonline.gr/basket/euroleague/article/74060/olympiakos-to-kleidi-gia-tin-apodrasi-apo-to-verolino"/>
      </related>
    </article>
  </body>
</html>