<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321764/Arrestatieteam-haalt-verward-persoon-met-messen-uit-woning-in-Kampen"/>
    <meta property="og:site_name" content="RTV Oost"/>
    <meta property="article:published_time" content="2019-11-21T14:21:04+00:00"/>
    <meta property="og:title" content="Arrestatieteam haalt 'verward persoon met messen' uit woning in Kampen"/>
    <meta property="og:description" content="In Kampen heeft het arrestatieteam van de politie gisteravond een verward persoon aangehouden. Hij had meerdere messen tot zijn beschikking en was, volgens de politie, een gevaar voor zichzelf en zijn omgeving."/>
  </head>
  <body>
    <article>
      <h1>Arrestatieteam haalt 'verward persoon met messen' uit woning in Kampen</h1>
      <address>
        <time datetime="2019-11-21T14:21:04+00:00">21 Nov 2019, 14:21</time>
      </address>
      <slideshow>
        <figure>
          <img src="https://imgo.rgcdn.nl/9ec9a3e7f2c34619a24e114d107ec902/opener/Arrestatieteam-haalt-verward-persoon-met-messen-uit-woning-in-Kampen-Foto-iStock.jpg?v=pycPAscQOz951gbl6Xjk0A2"/>
        </figure>
        <figure>
          <img src="https://imgo.rgcdn.nl/9ec9a3e7f2c34619a24e114d107ec902/opener/Arrestatieteam-haalt-verward-persoon-met-messen-uit-woning-in-Kampen-Foto-iStock.jpg?v=pycPAscQOz951gbl6Xjk0A2"/>
        </figure>
        <figure>
          <img src="https://www.rtvoost.nl/graphic/321764/StaticMap/Opener.jpeg"/>
        </figure>
        <figure>
          <img src="https://www.rtvoost.nl/graphic/321764/StaticMap/Opener.jpeg"/>
        </figure>
        <figcaption>Arrestatieteam haalt 'verward persoon met messen' uit woning in Kampen (Foto: iStock)</figcaption>
      </slideshow>
      <p>In Kampen heeft het arrestatieteam van de politie gisteravond een verward persoon aangehouden. Hij had meerdere messen tot zijn beschikking en was, volgens de politie, een gevaar voor zichzelf en zijn omgeving.</p>
      <p>Het incident vond aan het einde van de avond plaats in een woning in de binnenstad van Kampen. De man bleek psychotisch, waarop de politie besloot om het arrestatieteam in te zetten om hem uit zijn woning te halen.</p>
      <p>"Na een goede voorbereiding werd hierna zeer snel deze persoon vakkundig en zonder geweld aangehouden", laat de politie weten. Vandaag zal de man worden overgedragen aan de hulpverlening.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Arrestatieteam+haalt+%27verward+persoon+met+messen%27+uit+woning+in+Kampen">06 - 57 03 33 33</a>.</aside>
    </article>
  </body>
</html>