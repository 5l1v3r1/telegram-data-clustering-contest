<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://iauto.lv/zinas/pasaule/33292-razosana-novembra-beigas-modernizeta-lada-4x4-ar-20-jauninajumiem-foto"/>
    <meta property="og:site_name" content="iAuto"/>
    <meta property="article:published_time" content="2019-11-21T14:57:00+00:00"/>
    <meta property="og:title" content="Ražošanā novembra beigās - modernizētā Lada 4x4 ar 20 jauninājumiem (+ FOTO)"/>
    <meta property="og:description" content="Krievu mediji publicējuši pirmos attēlus, kurā redzams modernizētās Lada 4x4 salons. Tiek apgalvots, ka šoreiz automobilis saņēmis aptuveni divus desmitus jaunievedumu."/>
  </head>
  <body>
    <article>
      <h1>Ražošanā novembra beigās - modernizētā Lada 4x4 ar 20 jauninājumiem (+ FOTO)</h1>
      <address><time datetime="2019-11-21T14:57:00+00:00">21 Nov 2019, 14:57</time> by <a rel="author">iAuto</a></address>
      <p>Krievu mediji publicējuši pirmos attēlus, kurā redzams modernizētās Lada 4x4 salons. Tiek apgalvots, ka šoreiz automobilis saņēmis aptuveni divus desmitus jaunievedumu.</p>
      <p>Lada 4x4 (agrāk Ņiva) gandrīz nemainīgā izskatā un ar minimālām tehniskām izmaiņām tiek ražota kopš 1977.gada.</p>
      <p>Ik pa laikam ražotājs mēģinājis to uzlabot, taču izmaiņas parasti ir grūti samanāmas. Šoreiz tās ir nopietnākas un nomainīto detaļu saraksts garāks. Tagad kompaktais pilnpiedziņas auto saņēmis jaunu salona filtru, efektīvāku apsildes sistēmu, roku balstus un jaunu durvju apdari, kas pielāgota skaļruņu uzstādīšanai. Salonā būs jauna viduskonsole ar spīdīgu virsmu, savādāks mērinstrumentu panelis, cits stūres rats, nedaudz modernizēti sēdekļi un aizmugurējais dīvāns ar trim galvas balstiem.</p>
      <p>Motortelpā joprojām tiek uzstādīts tas pats 1,7 litru benzīna motors, kas attīsta 83 Zs jaudu un darbojas komplektā ar piecu pakāpju mehānisko pārnesumkārbu.</p>
      <p>Modernizētā Lada 4x4 oficiāli uz konveijera stāsies 27.novembrī, bet pagaidām tā tiek ražota testa režīmā, izlaižot ik dienu pa sešiem eksemplāriem.</p>
      <figure>
        <img src="https://iauto.lv/_mm/i/20191121/33292_06ee68a69b4.jpg"/>
      </figure>
    </article>
  </body>
</html>