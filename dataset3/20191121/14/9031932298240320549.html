<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-21/merkel-odwiedzi-auschwitz-po-raz-pierwszy/"/>
    <meta property="og:site_name" content="Polsat News"/>
    <meta property="article:published_time" content="2019-11-21T14:42:00+00:00"/>
    <meta property="og:title" content="Merkel odwiedzi Auschwitz. Po raz pierwszy"/>
    <meta property="og:description" content="Niemiecki Urząd Kanclerski potwierdził w czwartek, że trwają przygotowania do wizyty kanclerz Angeli Merkel w byłym niemieckim obozie zagłady Auschwitz. Z informacji dziennika &quot;Sueddeutsche Zeitung&quot; wynika, że odbędzie się ona 6 grudnia."/>
  </head>
  <body>
    <article>
      <h1>Merkel odwiedzi Auschwitz. Po raz pierwszy</h1>
      <address>
        <time datetime="2019-11-21T14:42:00+00:00">21 Nov 2019, 14:42</time>
      </address>
      <p>
        <b>Niemiecki Urząd Kanclerski potwierdził w czwartek, że trwają przygotowania do wizyty kanclerz Angeli Merkel w byłym niemieckim obozie zagłady Auschwitz. Z informacji dziennika "Sueddeutsche Zeitung" wynika, że odbędzie się ona 6 grudnia.</b>
      </p>
      <related>
        <a href="https://www.polsatnews.pl/wiadomosc/2019-10-01/zmarl-karol-tendera-b-wiezien-auschwitz-walczyl-z-okresleniem-polski-oboz-koncentracyjny/"/>
      </related>
      <p>Urząd Kanclerski nie potwierdził dokładnej daty. Terminy wydarzeń, w których bierze udział szefowa niemieckiego rządu, są zazwyczaj oficjalnie podawane do publicznej wiadomości z tygodniowym wyprzedzeniem.</p>
      <p>
        <a href="https://www.polsatnews.pl/wiadomosc/2019-08-13/merkel-broni-polityki-migracyjnej-i-chce-certyfikatow-emisji-co2/">
          <b>ZOBACZ: Merkel broni polityki migracyjnej i chce certyfikatów emisji CO2</b>
        </a>
      </p>
      <p>Z ustaleń "Sueddeutsche" wynika, że Merkel przyjęła zaproszenie Fundacji Auschwitz-Birkenau i weźmie udział w obchodach 10. rocznicy założenia tej instytucji. 6 grudnia kanclerz ma odwiedzić zarówno obóz Auschwitz, jak i Birkenau.</p>
      <p>Merkel będzie dopiero trzecim kanclerzem Niemiec, który zdecyduje się na podróż do tego dawnego obozu zagłady. Wcześniej - w trakcie swojego urzędowania - zrobili to tylko Helmut Schmidt (SPD) i Helmut Kohl (CDU).</p>
      <p>
        <a href="https://www.polsatnews.pl/wideo/pozary-szaleja-w-australii-stan-wyjatkowy-w-nowej-poludniowej-walii_6759500/">WIDEO - Pożary szaleją w Australii. Stan wyjątkowy w Nowej Południowej Walii</a>
      </p>
      <figure>
        <img src="https://r.dcs.redcdn.pl/http/o2/redefine/cp/iv/iv9z4gvtx5o7nh2wxcuvgr9vo5p4f42s.jpg"/>
      </figure>
    </article>
  </body>
</html>