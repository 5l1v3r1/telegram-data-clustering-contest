<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/-o-femeie-insarcinata-a-fost-sfaiata-de-caini-in-frana-148782.html"/>
    <meta property="og:site_name" content="Timpul.md"/>
    <meta property="article:published_time" content="2019-11-21T14:02:00+00:00"/>
    <meta property="og:title" content="O femeie însărcinată a fost sfâșiată de câini, în Franța"/>
    <meta property="og:description" content="O tânără care îşi plimba câinele într-o pădure din nordul Franţei a murit după ce a fost atacată de câini care participau la o vânătoare, în apropiere, a declarat marţi o sursă judiciară."/>
  </head>
  <body>
    <article>
      <h1>O femeie însărcinată a fost sfâșiată de câini, în Franța</h1>
      <address>
        <time datetime="2019-11-21T14:02:00+00:00">21 Nov 2019, 14:02</time>
      </address>
      <p>
        <b>O tânără care îşi plimba câinele într-o pădure din nordul Franţei a murit după ce a fost atacată de câini care participau la o vânătoare, în apropiere, a declarat marţi o sursă judiciară.</b>
      </p>
      <p>Moartea femeii, în vârstă de 29 de ani, în pădurea Retz, la 150 km de graniţa cu Belgia, a survenit în urma unei hemoragii cauzate de mai multe muşcături la membrele superioare şi inferioare, precum şi la cap, a indicat procurorul din Soissons, Frederic Trinh, într-un comunicat, potrivit Agerpres.</p>
      <p>„Au fost prelevate probe de la 93 de câini, de la cei aparţinând victimei (5 în total) şi de la cei care au participat la o vânătoare organizată în apropiere”, a indicat parchetul.</p>
      <figure>
        <img src="https://ichef.bbci.co.uk/news/624/cpsprodpb/9CDB/production/_109755104_dog2.jpg"/>
      </figure>
      <p>„Este vorba în special de identificarea câinelui sau câinilor ucigaşi”, a continuat procurorul, precizând că femeia prezenta atât muşcături “ante mortem” cât şi “post mortem”.</p>
      <p>Victima, însărcinată, şi-a sunat iubitul, potrivit spuselor acestuia, pentru a-i semnala „prezenţa unor câini ameninţători” în timp ce-şi plimba câinele.</p>
    </article>
  </body>
</html>