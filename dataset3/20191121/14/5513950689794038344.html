<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/vetenskap/936284-forskare-har-ar-det-nya-sattet-att-rakna-hundar"/>
    <meta property="og:site_name" content="Nyheter24"/>
    <meta property="article:published_time" content="2019-11-21T14:36:44+00:00"/>
    <meta property="og:title" content="Forskare: Här är det nya sättet att räkna hundår"/>
    <meta property="og:description" content="Har du alltid tänkt att ett människoår är sju hundår? Nu menar forskare att du förmodligen har lärt dig fel formel. I en ny studie har forskarna nu kommit fram till en ny formel för att beräkna hundår. Se hur gammal din hund egentligen är i listan längst ner i artikeln!​"/>
  </head>
  <body>
    <article>
      <h1>Forskare: Här är det nya sättet att räkna hundår</h1>
      <address><time datetime="2019-11-21T14:36:44+00:00">21 Nov 2019, 14:36</time> by <a rel="author" href="https://nyheter24.se/profil/emmy.norgren" target="_blank">Emmy Norgren</a></address>
      <p>
        <b>Har du alltid tänkt att ett människoår är sju hundår? Nu menar forskare att du förmodligen har lärt dig fel formel. I en ny studie har forskarna nu kommit fram till en ny formel för att beräkna hundår. Se hur gammal din hund egentligen är i listan längst ner i artikeln!​</b>
      </p>
      <p>Det nya sättet att beräkna <a href="https://nyheter24.se/hund/">hundars</a> ålder baseras på en speciell formel. Enligt den nya formeln som görs med en biologisk klocka är ett människoår 31 hundår.</p>
      <h3>EPIGENETISK-BIOLOGISK KLOCKA</h3>
      <p>Formeln är baserad på ett relativt nytt koncept inom forskning där det går att räkna ut hundars ålder i människoår. Metoden baseras på en epigenetisk klocka som går att jämföra med en biologisk klocka, skriver den vetenskapliga tidskriften <a href="https://www.sciencemag.org/news/2019/11/here-s-better-way-convert-dog-years-human-years-scientists-say?">Science</a>. </p>
      <p>Den biologiska klockan påverkas bland annat av vilken påverkan sjukdomar, dålig livsstil och genetik har på våra kroppar. Det går med hjälp av denna klocka att göra en åldersuppskattning och även en förutsägelse om hur länge en person eller hund förväntas leva.</p>
      <p>Studien har publicerats i <a href="https://www.biorxiv.org/content/10.1101/829192v1?ct=">bioRxiv</a> och en av forskarna är <b>Trey Ideker </b>från University of California. Ideker skriver att undersökningen genomfördes på 104 stycken labrador–retriever under flera års tid. </p>
      <p>Resultatet visade att de biologiska klockorna hos hundar liknar de som delas av människor och att hundar och människors livsfaser matchar.  Skillnaden är att hundars biologiska klockor tickar mycket snabbare än för människor ju äldre hunden blir.</p>
      <h3>DEN NYA FORMELN</h3>
      <p>Den nya formeln går att applicera på hundar som är äldre än ett år gamla. I den nya formeln så är ett människoår 31 hundår.</p>
      <p>Alltså första människoåret så är din hund 31 år gammal i hundår, andra människoåret så ökar det med elva år och hunden är 42 år gammal, efter tre människoår ökar det med med sex år och hunden är 48 år gammal. </p>
      <p>Årsskillnaden minskar alltså ju fler människoår som går.</p>
      <p>Se i listan här nedan hur gammal din hund egentligen är!</p>
      <ul>
        <li>1 människoår = 31 hundår</li>
        <li>2 människoår = 42.1 hundår</li>
        <li>3 människoår = 48.6 hundår</li>
        <li>4 människoår = 53.2 hundår</li>
        <li>5 människoår = 56.8 hundår</li>
        <li>6 människoår = 59.7 hundår</li>
        <li>7 människoår = 62.1 hundår</li>
        <li>8 människoår = 64.3 hundår</li>
        <li>9 människoår = 66.2 hundår</li>
        <li>10 människoår = 67.8 hundår</li>
        <li>11 människoår = 69.4 hundår</li>
        <li>12 människoår = 70.8 hundår</li>
        <li>13 människoår = 72 hundår</li>
        <li>14 människoår = 73.2 hundår</li>
        <li>15 människoår = 74.3 hundår</li>
        <li>16 människoår = 75.4 hundår</li>
        <li>17 människoår = 76.3 hundår</li>
        <li>18 människoår = 77.2 hundår</li>
        <li>19 människoår = 78.1 hundår</li>
        <li>20 människoår = 78.9 hundår</li>
      </ul>
      <p>
        <a href="https://nyheter24.se/hund">Hund</a>
      </p>
      <figure>
        <a href="https://nyheter24.se/profil/emmy.norgren">
          <img src="https://cdn02.nyheter24.se/7ab853b1024b004b00/profile/avatars/107102_1571038924.png"/>
        </a>
      </figure>
      <p><a href="https://nyheter24.se/profil/emmy.norgren">Emmy Norgren </a><br/>emmy.norgren@nyheter24.se</p>
    </article>
  </body>
</html>