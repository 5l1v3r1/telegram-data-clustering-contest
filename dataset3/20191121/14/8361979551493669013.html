<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/arahamiya-poobicyav-zahistiti-regioni-vid-vkazivok-z-kiyeva-video-novini-ukrajini-50054921.html"/>
    <meta property="og:site_name" content="НВ"/>
    <meta property="article:published_time" content="2019-11-21T14:02:00+00:00"/>
    <meta property="og:title" content="«Ми їх трахнемо як слід». Арахамія оголосив війну «кришуванню» з Києва"/>
    <meta property="og:description" content="Голова фракції Слуга народу Давид Арахамія пообіцяв захищати регіони від так званого «кришування» з Києва та закликав місцевих чиновників та нардепів повідомляти про випадки тиску."/>
  </head>
  <body>
    <article>
      <h1>«Ми їх трахнемо як слід». Арахамія оголосив війну «кришуванню» з Києва</h1>
      <h2>Голова фракції Слуга народу Давид Арахамія пообіцяв захищати регіони від так званого «кришування» з Києва та закликав місцевих чиновників та нардепів повідомляти про випадки тиску.</h2>
      <address>
        <time datetime="2019-11-21T14:02:00+00:00">21 Nov 2019, 14:02</time>
      </address>
      <p>«Я вважаю нормальним… Я приїжджаю до Миколаєва, зустрічаюся у очільника ОДА, у нього є нарада з силовиками, і кажу: „Якщо хтось вам скаже, що з Києва вам будуть дзвонити, туди не ходи, це не роби, це не розслідуй“, телефонуйте особисто мені, і ми їх трахнемо як слід», — заявив він на брифінгу у четвер, 21 листопада.</p>
      <p>На уточнююче питання, що у нього немає повноважень правоохоронних органів, Арахамія відповів: «Це не мої повноваження, але я буду робити все, що в моїх повноваженнях, щоб це сталося».</p>
      <p>Арахамія закликав інших народних депутатів виявляти «кришування» на місцях та доповідати, аби викорінити «феодальне минуле».</p>
      <p>«Ще раз кажу, феодальна країна, де місцеві князькі кажуть, що вони в Києві домовилися, занесли комусь, його не можна чіпати — цього вже не буде», — наголосив він.</p>
      <p>Нагадаємо, депутат Антон Поляков, виключений з фракції Слуга народу, оприлюднив кілька частин аудіозапису, де депутат Слуги народу Юрій Корявченков та інші мажоритарники, обрані депутатами по криворізьких округах, нібито співбесідують нового керівника поліції міста і обговорюють відкриття кримінальних справ проти противників влади.</p>
      <p>Сам Корявченков пояснив, що <a href="https://nv.ua/ukr/ukraine/politics/yuriy-koryavchenkov-policiya-krivogo-rogu-novini-50054590.html">просив новопризначеного керівника поліції Кривого Рогу Сергія Лукашова повернути довіру</a> містян до поліції.</p>
    </article>
  </body>
</html>