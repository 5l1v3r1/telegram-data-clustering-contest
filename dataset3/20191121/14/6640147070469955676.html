<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/automotive/renault-con-il-nuovo-ceo-fuga-dai-mercati-poco-redditizi/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-21T14:15:00+00:00"/>
    <meta property="og:title" content="Renault, con il nuovo CEO fuga dai mercati poco redditizi? | MotorLabs"/>
    <meta property="og:description" content="Renault potrebbe decidere a breve di ritirarsi da alcuni mercati considerati poco redditizi o, nella migliore delle ipotesi, decidere di eliminare alcuni attuali modelli come conseguenza di una rimodulazione degli odierni piani di progettazione"/>
  </head>
  <body>
    <article>
      <h1>Renault, con il nuovo CEO fuga dai mercati poco redditizi? | MotorLabs</h1>
      <address>
        <time datetime="2019-11-21T14:15:00+00:00">21 Nov 2019, 14:15</time>
      </address>
      <p><i>Renault</i> potrebbe decidere a breve di<b> ritirarsi da alcuni mercati considerati poco redditizi</b> o, nella migliore delle ipotesi, decidere di <b>eliminare alcuni attuali modelli</b> come conseguenza di una rimodulazione degli odierni piani di progettazione. Le ipotesi sugli obiettivi a medio termine arrivano direttamente dal nuovo CEO <i>ad interim</i> della casa automobilistica, <i>Clotilde Delbos, </i>attualmente considerata tra i candidati più quotati per la successione.</p>
      <p>Solamente lo scorso maggio,<i> Fiat</i> avanzò una proposta di fusione nei confronti di Renault che, se fosse andata a buon fine, avrebbe indubbiamente portato alla creazione di  un vero e proprio colosso mondiale. La fusione avrebbe, pertanto, condotto Renault ad un ampliamento dello sviluppo commerciale.</p>
      <figure>
        <img src="https://www.tomshw.it/images/images/2019/11/renault-captur-61608.768x432.jpg"/>
      </figure>
      <p>Ad oggi, a dare la conferma sulle probabili scelte della società francese sono le parole espresse da <i>Delbos </i>che<i>, </i>in merito alla rimodulazione della gamma o ad un eventuale passo indietro su alcuni mercati, ha dichiarato:</p>
      <blockquote>“Lo eviteremo, se possibile. Ma dobbiamo porci la domanda: possiamo continuare mantenendo la stessa strategia? Non credo. Il mercato sta cambiando e dovremo inevitabilmente adattarci”.</blockquote>
      <p>É inevitabile dunque che la necessità dell’azienda sia quella di <b>rielaborare le proprie strategie. </b>Adattare la propria offerta  a  mercati che possano assicurare dei ricavi sufficienti a giustificare l’introduzione di nuove tecnologie, impegnandosi inoltre a contrastare l’attuale calo delle vendite del mercato automobilistico, potrebbe essere la soluzione più plausibile</p>
      <p>Non è da escludere quindi che nei prossimi mesi Renault possa già manipolare le attuali strategie di vendita. Il <i>CEO</i> ha espresso, a tale proposito, l’obiettivo di voler consolidare maggiormente l’alleanza con la casa giapponese Nissan, ritenuta fondamentale per l’efficienza produttiva di Renault.</p>
    </article>
  </body>
</html>