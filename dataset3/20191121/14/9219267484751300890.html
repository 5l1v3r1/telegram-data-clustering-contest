<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392032-%d7%a2%d7%a8%d7%91%d7%99%d7%9d-%d7%a8%d7%91%d7%99%d7%9d-%d7%91%d7%97%d7%91%d7%a8%d7%95%d7%9f-%d7%9e%d7%aa%d7%97%d7%a0%d7%a0%d7%99%d7%9d-%d7%a9%d7%a0%d7%a7%d7%a0%d7%94-%d7%9e%d7%94%d7%9d-%d7%91%d7%99"/>
    <meta property="og:site_name" content="סרוגים"/>
    <meta property="article:published_time" content="2019-11-21T14:10:14+00:00"/>
    <meta property="og:title" content="&quot;ערבים רבים בחברון מתחננים שנקנה מהם בית&quot;"/>
    <meta property="og:description" content="לקראת שבת חיי-שרה בחברון, מספר לנו הרב עוזי שרבף, העומד בראש עמותת 'הרחיבי מקום אוהלך'- הגואלת בתים בחברון, על ההצפה בפניות בהן הוא נתקל במהלך עבודתו"/>
  </head>
  <body>
    <article>
      <h1>"ערבים רבים בחברון מתחננים שנקנה מהם בית"</h1>
      <h2>לקראת שבת חיי-שרה בחברון, מספר לנו הרב עוזי שרבף, העומד בראש עמותת 'הרחיבי מקום אוהלך'- הגואלת בתים בחברון, על ההצפה בפניות בהן הוא נתקל במהלך עבודתו</h2>
      <address><time datetime="2019-11-21T14:10:14+00:00">21 Nov 2019, 14:10</time> by <a rel="author">חדשות סרוגים</a></address>
      <p>
        <mark>
          <b>אל תחמיצו את ההזדמנות להשתתף בקניית הבית החדש בחברון | <u><a href="https://bit.ly/35lpLAR">תרמו עכשיו וקחו חלק במהלך ההיסטורי</a></u> &gt;&gt;</b>
        </mark>
      </p>
      <p>"חשוב להבין את המצב בו שרויים ערביי האיזור שלנו" מסביר הרב עוזי שרבף, העומד בראש עמותת 'הרחיבי מקום אוהלך' הגואלת בתים בחברון.</p>
      <p>"מאז הסכמי אוסלו ולמעשה מאז הקמתה של הרשות הפלשתינית, הערבים הפשוטים באזורנו הגיעו למצב של עוני גמור. בדומה למה שקורה בעזה – שם הכספים שמגיעים אליהם הולכים לראשי המערכת, הבכירים לוקחים את הספים לכיסם או משתמשים בו למטרות תקיפה על ישראל.</p>
      <p>"מי שנפגעים מכך דבר ראשון- הם האזרחים הערבים הפשוטים שפשוט נשארים בלי כל. אחד הערבים שמכר לנו את הבית אמר לי "כמה חבל שהילדים שלנו לא יכולים להיות חברים, ושאנחנו לא יכולים להיות בקשרי ידידות. אתם אנשים טובים לא כמו הרשות הפלסטינית. מאז שפגשתי יהודים המקרר שלי מלא ולפני כן הוא היה ריק".</p>
      <figure>
        <img src="https://www.srugim.co.il/i/wp-content/uploads/2019/11/998__w204h120q80.png"/>
      </figure>
      <h4>עוד באותו נושא</h4>
      <h4>הזדמנות היסטורית: גיוס המונים לבית חדש בחברון</h4>
      <p>לכתבה המלאה בסרוגים &gt;</p>
      <p>עוד מוסיף הרב שרבף ומספר על העסקאות הנרקמות יחד: "הקשר בינינו לבין ערביי האיזור מאז שהתחלנו תהליכים עסקיים יחד, הפך לקשר ידידותי ועמוק. מה שהתחיל כקשר עסקי, הופך להיות קשר חברי והם מבינים שאנחנו רוצים בטובתם. לפני הסכמי אוסלו, אנחנו היהודים היינו בקשרי מסחר עם הערבים והמסחר שלהם שגשג, אבל ברגע בו פסקו הקשרים העסקיים הם נותרו בלי כלום למרות שהם עובדים קשה.</p>
      <p>קרה לנו לא אחת שהיינו בקשרים מתקדמים לרכישת בית ופתאום הערבי נעלם לנו. לא הבנו מה קורה ואחרי שבועיים הוא חזר משום מקום. מה שנודע לנו זה שהוא פשוט ישב בכלא! העונש על צ'ק חוזר הוא 15 ימי מחבוש. העול הכלכלי שם הוא נורא והיום.</p>
      <p>אמר לי אחד מהמוכרים שמכר לנו את הבית: "אני לא מרגיש מצפון שאני מוכר לכם כיוון שאני עושה זאת עבור צרכי פרנסה ולטובת המשפחה שלי".</p>
      <figure>
        <img src="https://www.srugim.co.il/wp-content/uploads/2019/11/WhatsApp-Image-2019-11-20-at-14.18.15.jpeg"/>
        <figcaption>צילום: עמותת הרחיבי</figcaption>
      </figure>
      <p>
        <b>אנשי שמאל רבים טוענים שלכאורה אנשים הגרים בבתים בחברון 'גוזלים' את האדמות של התושבים הערבים?</b>
      </p>
      <p>"מדובר בסיפור מופרך לחלוטין. המצב הוא הפוך. כשרכשנו את בית השלום היתה הפגנה גדולה של נשות השמאל, ומי פיזר את ההפגנה? הערבים עצמם. הם ביקשו מהנשים הללו להתפנות ואמרו להם שזה טוב להם שגרים יהודים בבית ושהיהודים רוכשים את הבתים. הצבא הגיע לפזר את ההפגנה ושאל איפה ההפגנה..? השיבו להם שהערבים פיזרו את הנשים בעצמם".</p>
      <p>
        <b>למה ההליך בכל זאת כל כך מסובך? הרי לקח כשבע שנים להתיישב בכל בית מרגע הרכישה שלו עד היום</b>
      </p>
      <p>"כשאנחנו קונים בית מערבי, הוא חייב להגיד למשטרה הפלסטינית שהוא לא מכר. הוא חייב לתת מסמכים מזוייפים כי אחרת יתלו אותו בני משפחתו ושכניו. הרש"פ שהיא ארגון טרור לכל דבר, מעבירה עינויים את המוכרים האלו שבסך הכל רצו להביא לחם לבני ביתם. תוך כדי שהערבים מעמידים פנים ומשחקים הצגה כפולה והרשויות חוקרות אותם- הוא מדבר איתנו ומספר לנו מה קורה לו".</p>
      <p>"הסיבה שיש סחבת גדולה היא בגלל שיש הצגה שלמה שכולם מציגים. זו מדיניות בשטח שצריכה להשתנות".</p>
      <p>
        <b>ולמרות כל העינויים הללו עדיין ערבים רבים רוצים למכור?</b>
      </p>
      <p>"אנחנו באינפלציה גדולה והגענו למצב שאנחנו לא צריכים לחפש מי ימכור, הם מחפשים אותנו בעצמם. אנחנו מקבלים מאות פניות ובקשות., לאחר שוידאנו שהבית המוצע אינו באיזורי A או B שנמצאים תחת שליטה פלסטינית, השטח צריך להיות בשטחי C או H2 (כמו בחברון) מה שמונע מאיתנו לממש את הקניה הוא אך ורק כסף. בחלומנו אנו יוצרים רצף יהודי שמחבר את מערת המכפלה לשכונות היהודיות השונות של קרית ארבע – חברון".</p>
      <p>"חברון היא עיר עם היסטוריה ענפה. אברהם אבינו ייסד את העיר העברית עם קניית המערה, דוד המלך ביסס אותה כאשר כונן את מלכותו בחברון, וכך במשך מאות שנים חיה בעיר קהילה יהודית ענפה שהוכחדה בפרעות תרפ"ט. לפני למעלה מיובל שנים חזר הנה חמי, הרב לוינגר ע"ה, שחידש את הישוב היהודי יחד עם ראשונים וחלוצים נוספים. כעת אנו פונים אל כלל עם ישראל ומציעים להם לעשות הסטוריה ולסייע לנו ברכישת הבית הבא בחברון".</p>
      <p>עמותת "הרחיבי מקום אהלך" זכתה בשנים האחרונות לגאול ולקנות בכסף מלא כדין את 'בית השלום', 'בית המכפלה', 'בית רחל' ו'בית לאה'. בשכונות חדשות אלו  שנמצאות באיזור מערת המכפלה מתגוררות משפחות יהודיות וקול מצהלות ילדים נשמע בהן.</p>
      <p>בימים אלו אנו נמצאים בשלבים מתקדמים של משא ומתן לרכישת בית נוסף בחברון וזו ההזדמנות שלכם להיות שותפים במשימה הלאומית וההיסטורית להרחיב את האחיזה היהודית בעיר האבות.</p>
      <h3>
        <mark>
          <b>אל תחמיצו את ההזדמנות להשתתף בקניית הבית החדש בחברון | <u><a href="https://bit.ly/35lpLAR">תרמו עכשיו וקחו חלק במהלך ההיסטורי</a></u> &gt;&gt;</b>
        </mark>
      </h3>
    </article>
  </body>
</html>