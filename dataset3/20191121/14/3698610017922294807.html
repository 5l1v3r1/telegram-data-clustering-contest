<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/nasa-pokazalo-misce-narodzhennya-zirok-330432_.html"/>
    <meta property="og:site_name" content="DT.ua"/>
    <meta property="article:published_time" content="2019-11-21T14:41:00+00:00"/>
    <meta property="og:title" content="NASA показало місце &quot;народження&quot; зірок"/>
    <meta property="og:description" content="Нові світила з'являються в ядрі галактичного кластера."/>
  </head>
  <body>
    <article>
      <h1>NASA показало місце "народження" зірок</h1>
      <h2>Нові світила з'являються в ядрі галактичного кластера.</h2>
      <address>
        <time datetime="2019-11-21T14:41:00+00:00">21 Nov 2019, 14:41</time>
      </address>
      <p>NASA заявило про те, що йому вдалося знайти перші свідчення появи нових зірок у ядрі кластера <a href="https://dt.ua/TECHNOLOGIES/astronomi-rozpovili-pro-merezhu-yaka-pov-yazuye-viddaleni-galaktiki-329407_.html"><b>галактик</b></a>. Скупчення знаходиться на відстані 5,8 мільярда світлових років від Землі в сузір'ї Фенікса, повідомляється на <a href="https://www.nasa.gov/image-feature/stars-are-being-born-in-the-depths-of-a-black-hole">сайті агентства</a>.</p>
      <p>Галактичні кластери – це скупчення галактик, які складаються з сотень і тисяч подібних об'єктів. Найбільші чорні діри розташовуються в галактиках, які знаходяться в центрі таких кластерів. Протягом десятиліть дослідники шукали галактичні кластери, в центрі яких знаходилися б "зоряні ясла". Натомість вони знаходили чорні діри, які поглинають енергію і зберігають газ занадто теплим для того, щоб із нього могли утворитися зірки.</p>
      <p>Тепер же вони знайшли кластер галактик, у "серці" якого зірки з'являються з дуже високою швидкістю. Ймовірно, чорна діра, яка розташовується в центрі, сприяє, а не перешкоджає цьому процесу.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше астрономи помітили, що невелика галактика, розташована в групі Скульптор, поступово <a href="https://dt.ua/TECHNOLOGIES/astronomi-pomitili-gigantsku-galaktiku-yaka-ruynuye-svoyu-susidku-195887_.html"><b>руйнується гравітаційним впливом гігантської галактики</b></a>, розташованої по сусідству з нею. Виявлена галактика належить до типу карликових сфероїдальних галактик, але, на відміну від інших подібних галактик, вона має витягнуту форму, спрямовану в бік NGC 253. Така форма галактики може вказувати на те, що на неї діє гравітаційний вплив більшої галактики, який сильніше діє на ближній бік.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>