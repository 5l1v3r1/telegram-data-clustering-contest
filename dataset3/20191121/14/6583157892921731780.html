<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/podczas-policyjnej-interwencji-zazadala-aby-mundurowi-wylegitymowali-jej-koty/"/>
    <meta property="og:site_name" content="lublin112.pl"/>
    <meta property="article:published_time" content="2019-11-21T14:21:00+00:00"/>
    <meta property="og:title" content="Podczas policyjnej interwencji zażądała, aby mundurowi wylegitymowali jej koty"/>
    <meta property="og:description" content="Do dość nietypowej interwencji policjantów doszło w miejscowości Kaplonosy. Kobieta, podczas wizyty wezwanych przez siebie mundurowych zażądała, aby wylegitymowali jej koty."/>
  </head>
  <body>
    <article>
      <h1>Podczas policyjnej interwencji zażądała, aby mundurowi wylegitymowali jej koty</h1>
      <address>
        <time datetime="2019-11-21T14:21:00+00:00">21 Nov 2019, 14:21</time>
      </address>
      <p>
        <b>Do dość nietypowej interwencji policjantów doszło w miejscowości Kaplonosy. Kobieta, podczas wizyty wezwanych przez siebie mundurowych zażądała, aby wylegitymowali jej koty.</b>
      </p>
      <p>W miniony wtorek wieczorem włodawscy policjanci otrzymali zgłoszenie o potrzebie interwencji w miejscowości Kaplonosy. Zgłaszająca będąca pod wyraźnym działaniem alkoholu nalegała, żeby wyprowadzić z jej domu sąsiada, który miał wcześniej dobijać się do jej domu, chodzić pod oknami i nie chciał odejść.</p>
      <p>Mundurowi na miejscu potwierdzili, że nie ma żadnej sytuacji wymagającej interwencji, zaś kobieta zażądała, żeby policjanci wylegitymowali jej koty. Co więcej, w sposób wulgarny zwracała się do funkcjonariuszy.</p>
      <p>Policjanci wobec bezpodstawnej interwencji poinformowali kobietę, że popełniła wykroczenie i że za swój czyn odpowie przed sądem.</p>
      <p>(fot. pixabay.com)</p>
    </article>
  </body>
</html>