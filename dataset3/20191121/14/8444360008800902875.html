<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/podosfairo/aek-aris-me-martines-alla-xoris-tonso-oi-kitrinoi/2920566/"/>
    <meta property="og:site_name" content="Newsit.gr"/>
    <meta property="article:published_time" content="2019-11-21T14:38:34+00:00"/>
    <meta property="og:title" content="ΑΕΚ – Άρης: Με Μαρτίνες αλλά χωρίς Τόνσο οι “κίτρινοι”!"/>
    <meta property="og:description" content="Ο Νίκο Μαρτίνες επέστρεψε στις προπονήσεις του Άρη και θα βρίσκεται στη διάθεση του Ένινγκ για το ντέρμπι με την ΑΕΚ, σε αντίθεση με τον Μάρτιν Τόνσο, που θα μείνει εκτός λόγω τραυματισμού."/>
  </head>
  <body>
    <article>
      <h1>ΑΕΚ – Άρης: Με Μαρτίνες αλλά χωρίς Τόνσο οι “κίτρινοι”!</h1>
      <h2>Ο Νίκο Μαρτίνες επέστρεψε στις προπονήσεις του Άρη και θα βρίσκεται στη διάθεση του Ένινγκ για το ντέρμπι με την ΑΕΚ, σε αντίθεση με τον Μάρτιν Τόνσο, που θα μείνει εκτός λόγω τραυματισμού.</h2>
      <address><time datetime="2019-11-21T14:38:34+00:00">21 Nov 2019, 14:38</time> by <a rel="author">Newsit Newsroom</a></address>
      <p>Μία προσθήκη και μία απώλεια στις προπονήσεις του έχει ο <a href="https://www.newsit.gr/tags/aris/">Άρης</a> λίγες μέρες πριν το ντέρμπι με την ΑΕΚ στο ΟΑΚΑ, με τον Ένινγκ να βλέπει τον Νίκο Μαρτίνες να επιστρέφει από την ίωση που τον ταλαιπώρησε, αλλά την ίδια ώρα να χάνει τον Μάρτιν Τόνσο.</p>
      <p>Ο έτερος Αργεντινός μεσοεπιθετικός υπέστη διάταση στο δεξιό γαστροκνήμιο και θα μείνει εκτός προπονήσεων για περίπου 10 ημέρες.</p>
      <h3>Η ενημέρωση από τον Άρη</h3>
      <p>Στις εγκαταστάσεις του Δασυγένειου Αθλητικού Κέντρου προπονήθηκαν και σήμερα το πρωί οι ποδοσφαιριστές του ΑΡΗ ενόψει της κυριακάτικης αναμέτρησης με την Α.Ε.Κ. στο Ο.Α.Κ.Α. (19:30).</p>
      <p>Ο Νίκο Μαρτίνες, ο οποίος τις προηγούμενες μέρες ταλαιπωρήθηκε από ίωση, συμμετείχε στη σημερινή προπόνηση, ενώ ο Λέριν Ντουάρτε ακολούθησε και πάλι ατομικό πρόγραμμα (ενοχλήσεις στον αχίλλειο τένοντα).</p>
      <p>Ο Μάρτιν Τόνσο, από την πλευρά του, ξεκίνησε πρόγραμμα θεραπείας. Ο Αργεντινός μέσος, σύμφωνα με τα αποτελέσματα των εξετάσεων, υπέστη διάταση στο δεξιό γαστροκνήμιο και υπολογίζεται ότι θα μείνει εκτός προπονήσεων το επόμενο δεκαήμερο.</p>
      <p>Αύριο, Παρασκευή, το πρόγραμμα για τους ποδοσφαιριστές της ομάδας μας περιλαμβάνει προπόνηση στο Κλεάνθης Βικελίδης.</p>
    </article>
  </body>
</html>