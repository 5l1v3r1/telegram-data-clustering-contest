<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanazione.it/cronaca/armadio-memoria-stragi-toscane-1.4898503"/>
    <meta property="og:site_name" content="La Nazione"/>
    <meta property="article:published_time" content="2019-11-21T14:14:00+00:00"/>
    <meta property="og:title" content="&quot;L'Armadio della Memoria&quot;, un archivio per non dimenticare le stragi toscane"/>
    <meta property="og:description" content="Inauguarato un archivio di tutti i materiali disponibili sulle tragedie della Moby Prince, dell'incidente ferroviario di Viareggio e della Costa Concordia"/>
  </head>
  <body>
    <article>
      <h1>"L'Armadio della Memoria", un archivio per non dimenticare le stragi toscane</h1>
      <h2>Inauguarato un archivio di tutti i materiali disponibili sulle tragedie della Moby Prince, dell'incidente ferroviario di Viareggio e della Costa<br/>Concordia</h2>
      <address>
        <time datetime="2019-11-21T14:14:00+00:00">21 Nov 2019, 14:14</time>
      </address>
      <p>Firenze, 21 novembre 2019 - <b>I disastri del Moby Prince e della Costa Concordia e la strage di Viareggio</b>. Sono le tre ferite aperte per la Toscana che confluiranno nell'Armadio della Memoria, inaugurato questa mattina nella Biblioteca Pietro Leopoldo di palazzo Cerretani a Firenze alla presenza dei familiari delle vittime, delle associazioni del territorio e delle istituzioni. "L'Armadio della Memoria - spiega il presidente del Consiglio regionale della Toscana Eugenio Giani - istituito in applicazione di una mozione unanime del Consiglio regionale nell'aprile del 2017, e' il nome scelto per identificare l'archivio di tutti i materiali disponibili sulle tre tragedie, in modo che sia mantenuto perennemente acceso il ricordo delle tre stragi avvenute in Toscana e si possa, studiando i documenti, prevenirne di nuove. La stessa mozione ha promosso anche la nascita di un coordinamento regionale tra istituzioni e associazioni dei familiari delle vittime".</p>
      <p>"Il disastro della Moby Prince nel mare di Livorno, l'incidente ferroviario di Viareggio, il naufragio della Costa Concordia davanti all'isola del Giglio sono tre ferite aperte non solo per i familiari che in quelle tragedie persero i propri cari, ma anche per l'intera Toscana - continua Giani - Per questo gli avvenimenti tragici del <b>10 aprile 1991 (Moby Prince)</b>, del <b>29 giugno 2009 (Viareggio) </b>e del<b> 13 gennaio 2012 ( Costa Concordia)</b> non devono essere dimenticati. Il Consiglio regionale ricordera' quei fatti durante la cerimonia di inaugurazione dell'Armadio della Memoria".</p>
      <p>firenze"Un tributo doveroso rivolto a queste vicende e alle persone che hanno perso la vita e ai loro familiari, ma anche un obbligo morale", ha detto il capogruppo Pd, Leonardo Marras. "Questi disastri di gravita' straordinaria non possono vedere le istituzioni solo a lottare nelle vicende giudiziarie, ma anche a definire un perimetro del servizio pubblico per il ricordo e il mantenimento di un allarme". Il capogruppo ha ricordato in particolare il disastro della Concordia all'isola del Giglio. All'epoca era presidente della Provincia di Grosseto: "Del naufragio della Costa Concordia, oltre al dolore per le perdite di vite umane, ho impresso il ricordo di una collettivita' che si mobilitava con grande forza per soccorrere ed aiutare i sopravvissuti, di istituzioni locali e regionali che seppero dispiegare il meglio del proprio intervento". E ha rivolto il pensiero a "quella piccola isola", che oggi "rischia di diventare un luogo dimenticato".</p>
      <p>© Riproduzione riservata</p>
    </article>
  </body>
</html>