<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/cyprus/national-teams/598443/to-dekemvrio-i-apofasi-gia-ton-mpen-simon"/>
    <meta property="og:site_name" content="SIGMALIVE"/>
    <meta property="article:published_time" content="2019-11-21T14:01:00+00:00"/>
    <meta property="og:title" content="«Το Δεκέμβριο η απόφαση για τον Μπεν Σιμόν»"/>
    <meta property="og:description" content="Η Εθνική Κύπρου ολοκλήρωσε τα προκριματικά του Euro 2020 με βαριά ήττα από το Βέλγιο, όμως, στην ΚΟΠ γύρισαν σελίδα και ήδη κοιτάζουν την επόμενη..."/>
  </head>
  <body>
    <article>
      <h1>«Το Δεκέμβριο η απόφαση για τον Μπεν Σιμόν»</h1>
      <address><time datetime="2019-11-21T14:01:00+00:00">21 Nov 2019, 14:01</time> by <a rel="author">SigmaliveSports</a></address>
      <p>Η Εθνική Κύπρου ολοκλήρωσε τα προκριματικά του Euro 2020 με βαριά ήττα από το Βέλγιο, όμως, στην ΚΟΠ γύρισαν σελίδα και ήδη κοιτάζουν την επόμενη ημέρα.</p>
      <p>Το πρώτο θέμα που θα απασχολήσει τη διοίκηση της Ομοσπονδίας είναι η τεχνική ηγεσία. Το συμβόλαιο του Ραν Μπεν Σιμόν (αλλά και των υπόλοιπων προπονητών των εθνικών ομάδων), ολοκληρώνεται τον Δεκέμβριο και ως εκ τούτου εντός του τελευταίου μήνα του 2019 θα ληφθεί η απόφαση για το μέλλον του.</p>
      <p>Ο εκπρόσωπος Τύπου της ΚΟΠ μίλησε στο Ράδιο Πρώτο και τόνισε ότι δεν υπάρχει κάτι δεδομένο, αλλά κάποιο χρονοδιάγραμμα που να βιάζει την απόφαση. Ο Κωνσταντίνος Σιαμπουλλής ανέφερε ότι μέχρι τα μέσα Δεκεμβρίου αναμένεται να προκύψουν οριστικές εξελίξεις για την τεχνική ηγεσία της Εθνικής Ανδρών.</p>
      <p>Ο κ. Σιαμπουλλής μίλησε για την ήττα από το Βέλγιο, το οποίο με βάση την κατάταξη της ΦΙΦΑ τα τελευταία χρόνια είναι η καλύτερη ομάδα, αλλά και τη νοοτροπία των διεθνών.</p>
      <p>Δεν παρέλειψε να σχολιάσει τον απολογισμό και υπογράμμισε ότι δεν ήταν εκείνος που ήθελαν στην ΚΟΠ και πρόσθεσε: «Θα θέλαμε να κερδίσουμε Σκωτία και Καζακστάν στην έδρα μας. Για πολλούς και διάφορους λόγους τα πράγματα εξελίχθηκαν διαφορετικά. Όταν γίνει ο επίσημος απολογισμός αυτό σίγουρα θα μας απασχολήσει. Τι πετύχαμε, τι όχι, θα γίνει μία σφαιρική ανάλυση όλων των δεδομένων».</p>
      <p>Διαβάστε αναλυτικά τις δηλώσεις του Κωνσταντίνου Σιαμπουλλή στο <a href="https://sportime.sigmalive.com/podosfairo/kypros/ethniki/52215_k-siampoyllis-apofaseis-mehri-ta-mesa-dekemvrioy">Sportime</a></p>
    </article>
  </body>
</html>