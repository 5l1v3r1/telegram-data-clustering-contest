<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/21/greece/mati-sto-protodikeio-tis-athinas-paramenei-i-dikografia/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-21T14:15:17+00:00"/>
    <meta property="og:title" content="Μάτι: Στο Πρωτοδικείο της Αθήνας παραμένει η δικογραφία"/>
    <meta property="og:description" content="Στο Πρωτοδικείο της Αθήνας παραμένει η δικογραφία για τη φονική πυρκαγιά στο Μάτι με τους 102 νεκρούς"/>
  </head>
  <body>
    <article>
      <h6 class="kicker">Απόφαση Ολομέλειας Εφετείου Αθήνας</h6>
      <h1>Μάτι: Στο Πρωτοδικείο της Αθήνας παραμένει η δικογραφία</h1>
      <h2>Στο Πρωτοδικείο της Αθήνας παραμένει η δικογραφία για τη φονική πυρκαγιά στο Μάτι με τους 102 νεκρούς</h2>
      <address><time datetime="2019-11-21T14:15:17+00:00">21 Nov 2019, 14:15</time> by <a rel="author" href="https://www.tanea.gr/editor/%ce%bc%ce%bf%cf%85%cf%83%cf%84%ce%ac%ce%ba%ce%b1-%ce%bc%ce%af%ce%bd%ce%b1/" target="_blank">Μουστάκα Μίνα</a></address>
      <p>Στο Πρωτοδικείο της Αθήνας παραμένει η δικογραφία για τη φονική πυρκαγιά στο Μάτι με τους 102 νεκρούς, καθώς την Πέμπτη η Ολομέλεια του Εφετείου της Αθήνας με συντριπτική πλειοψηφία είπε «όχι» στην αναβάθμιση της υπόθεσης και στην ανάθεση του χειρισμού της από εφέτη ειδικό ανακριτή.</p>
      <p>Σύμφωνα με πληροφορίες  στην απόφαση των δικαστικών λειτουργών  «μέτρησε» έγγραφο του προϊσταμένου  του Πρωτοδικείου Αθηνών κ. Γ. Γρίβα  με το οποίο ενημέρωνε πως εντός του Δεκεμβρίου ο τακτικός ανακριτής,  ο οποίος διενεργεί την έρευνα, ολοκληρώνει την κύρια ανάκριση με τις απολογίες των κατηγορουμένων, οπότε και η δικογραφία θα είναι έτοιμη για την παραπομπή των υπαιτίων σε δίκη.</p>
      <p>
        <a href="https://www.in.gr/2019/11/20/greece/egklima-sto-koropi-akouo-ti-foni-tis-na-zitaei-voitheia/">Έγκλημα στο Κορωπί : «Ακούω τη φωνή της να ζητάει βοήθεια»</a>
      </p>
      <p>Για την ιστορία να σημειωθεί, ότι κατά πληροφορίες μόνο 3 εφέτες  μειοψήφησαν επί συνόλου, που ξεπερνούσε τους 85, κι είχαν τη γνώμη ότι η δικογραφία πρέπει να αλλάξει χέρια. Αρνητικός ήταν και ο εισηγητής προς την Ολομέλεια σε αντίθεση με τον Εισαγγελέα.</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>