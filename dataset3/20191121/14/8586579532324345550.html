<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/faik-oztrak-ak-parti-genel-baskani-nereye-gitmek-istiyor-257364h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-21T14:49:00+00:00"/>
    <meta property="og:title" content="Faik Öztrak, &quot;AK Parti Genel Başkanı nereye gitmek istiyor?&quot;"/>
    <meta property="og:description" content="Partisinin İzmir İl Başkanlığı'nda basın toplantısı düzenleyen CHP Genel Başkan Yardımcısı Faik Öztrak, CHP, saraydan emir alınarak kurulmuş parti değildir."/>
  </head>
  <body>
    <article>
      <h1>Faik Öztrak, "AK Parti Genel Başkanı nereye gitmek istiyor?"</h1>
      <address><time datetime="2019-11-21T14:49:00+00:00">21 Nov 2019, 14:49</time> by <a rel="author">Yeni Çağ Gazetesi</a></address>
      <p>
        <b>Partisinin İzmir İl Başkanlığı'nda basın toplantısı düzenleyen CHP Genel Başkan Yardımcısı Faik Öztrak, CHP, saraydan emir alınarak kurulmuş parti değildir.</b>
      </p>
      <p>CHP Genel Başkan Yardımcısı ve Sözcüsü Faik Öztrak, partisinin İzmir İl Başkanlığı'nda basın toplantısı düzenledi. Öztrak, Cumhurbaşkanlığı Külliyesi'ne CHP'li bir isimin gelerek, Cumhurbaşkanı Recep Tayyip Erdoğan ile görüştüğü iddialarına ilişkin AKP Genel Başkan Vekili Numan Kurtulmuş'un açıklamalarını değerlendirdi.</p>
      <p>Öztrak, "CHP saraydan emir alınarak kurulmuş bir parti değildir. Vakti zamanında CHP, Osmanlı Sarayı emirlerine karşı gelerek kuruldu. Kurucuları, boyunlarında sarayın idam fermanıyla dolaşmışlardı. CHP'nin kuruluş dilekçesi, Kurtuluş Savaşı meydanlarında yazılmıştır. Bizi dizayn etmeye kimsenin gücü yetmez. Bizi dizayn edecek, milletimiz ve kurultay delegelerimizdir. Bu açıklamaların tam 1 gün beklendikten sonra sabah genel başkanımız çıkıp, bu oyunu bozmak üzere konuşma yaptıktan sonra geldi. Uzunca süre bu meseleyi gündemde tutmak isteyenlerin oyunu bozuldu ve gündemden düşmüş oldu. Neden açıklama 1 gün sonra yapıldı Memleketin gündemini değiştirmek isteyen, milletin gerçek gündemini karartmak isteyen kim CHP'nin içine nifak sokma çabaları var. Bu sabah genel başkanımız, yaptığı açıklamayla bunun önüne geçti" diye konuştu. <br/><br/><b>"AK PARTİ GENEL BAŞKANI NEREYE GİTMEK İSTİYOR"</b><br/><br/>İletişim Başkanı Fahrettin Altun'un konuyla ilgili yaptığı, Yaklaşık 43 yıllık siyasi hayatında Sayın Cumhurbaşkanımızın herhangi bir siyasi partinin dizayn edilmesine yönelik adım atması ya da içişlerine müdahale etmesi hiçbir zaman söz konusu olmamıştır açıklamasını da değerlendiren CHP'li Öztrak, şunları kaydetti <br/><br/>"Erdoğan'ın 1 ay önce Sırbistan dönüşünde ne dediğine bir bakın. Uçakta konuştuğu zaman 'Millet ittifakının zayıflayıp parçalanması çok çok önemli' diyor. Bu dizayn değil mi Nereye koyacağız bu cümleleri Bu ne perhiz bu ne lahana turşusu Bu arada TBMM'deki bir tartışma üzerinden saray tarafından Meclis'e ayar verilmesini kabul etmiyoruz. Aslında bu da gündemi değiştirme gayretlerinin bir parçası. Vekiller arasında zaman zaman tartışmalar yaşanabilir. Grup başkan vekilimiz, özür dilemiş, olay tatlıya bağlanmışken, 'Bu iş özürle geçiştirilemez' demeler, Merve Kavakçı'ya kadar geri gitmeler. AK Parti Genel Başkanı, bu konuya böyle müdahil olmak suretiyle nereye gitmek istiyor"</p>
      <related>
        <a href="https://www.yenicaggazetesi.com.tr/tayyip-erdogan-chpli-isimle-gorustu-mu-257311h.htm"/>
        <a href="https://www.yenicaggazetesi.com.tr/faik-oztrak-erdogan-secim-kaybetmekten-bahsediyorsa-256906h.htm"/>
        <a href="https://www.yenicaggazetesi.com.tr/son-dakika-anket-sonuclari-aciklandi-tayyip-erdogan-254290h.htm"/>
        <a href="https://www.yenicaggazetesi.com.tr/abdullatif-sener-akp-islam-tarihinin-en-gunahkar-iktidaridir-254037h.htm"/>
      </related>
    </article>
  </body>
</html>