<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/digitalia/kevesebb-baj-okozhatnak-a-dronok-2044662/"/>
    <meta property="og:site_name" content="SZOLJON"/>
    <meta property="article:published_time" content="2019-11-21T14:11:00+00:00"/>
    <meta property="og:title" content="Kevesebb baj okozhatnak a drónok"/>
    <meta property="og:description" content="A DJI dróngyártó cég új alkalmazásával csupán egy okostelefon segítségével gyorsan azonosíthatók és bemérhetők a közeli drónok és pilótáik."/>
  </head>
  <body>
    <article>
      <h6 class="kicker">OKOSTELEFONOS VÉDELEM</h6>
      <h1>Kevesebb baj okozhatnak a drónok</h1>
      <address>
        <time datetime="2019-11-21T14:11:00+00:00">21 Nov 2019, 14:11</time>
      </address>
      <h4>A DJI dróngyártó cég új alkalmazásával csupán egy okostelefon segítségével gyorsan azonosíthatók és bemérhetők a közeli drónok és pilótáik.</h4>
      <p>A technológia a „WiFi Aware” elnevezésű protokollt használja, amellyel a drón lényegében információkat közvetít magáról. A cég állítása szerint az alkalmazás elősegíti a biztonsági fenyegetések és zavarok megelőzését, valamint nyugalmat biztosít a nyilvánosság számára – írja a BBC.</p>
      <h3>Persze a kifinomult bűnözők ellen ez is hatástalan lehet</h3>
      <p>A szakértők szerint a tanult bűnözők továbbra is el tudják kerülni az azonosítást. „Nagyon hasznos lehet a szálhámosok esetében, de nem lesz elég az igazán rossz szándékú emberek elleni harcban, mert ők lesznek az elsők, akik ezt a rendszert meghackelik” – mondta Elrike Franke, az Európai Külügyi Szolgálat munkatársa, aki a drónipar hatásait vizsgálja.</p>
      <p>A DJI a BBC-nek azt nyilatkozta: egy szoftverfrissítéssel a már forgalomban lévő drónok azonosítására is használható lehet az applikáció.</p>
      <p>„Egy egyszerű alkalmazás segítségével bárki, aki a drón hatótávolságán belül tartózkodik, foghatja a jelet, ami megmutatja a drón helyét, magasságát, sebességét és mozgási irányát, valamint az eszköz azonosítószámát és a pilóta hollétét” – fejtette ki a cég.</p>
      <p>A szóvivőjük az alkalmazás bevezetéséről azonban elmondta, csak akkor fog megtörténni, ha a drónok távoli azonosításáról szóló szabályozásról megállapodás születik. Hozzátette: a DJI egyelőre nem döntött arról, hogy kényszeríti-e ügyfeleit a frissítés telepítésére – írja a <a href="https://hirado.hu/tudomany-high-tech/cikk/2019/11/14/applikacioval-mernek-be-a-dronokat-es-pilotaikat">hirado.hu</a>.</p>
      <h3>Percek alatt azonosíthatók lesznek a szabálysértők</h3>
      <p>Bár a drónkezelők többsége megfelelő módon tevékenykedik, számos probléma adódott már a pilóták illegális viselkedéséből, míg sokakban felmerült a gyanú, hogy egy-egy drón utánuk leskelődik.</p>
      <p>Drónok illetéktelen légtérbe lépése miatt az utóbbi időben több repülőteret is le kellett zárni. A</p>
      <blockquote>Budapest Liszt Ferenc Repülőtéren októberben több napig küszködtek hasonló problémával,</blockquote>
      <p>míg legutóbb Oszakában kellett mintegy harminc járat indulását törölni vagy késleltetni a Kanszaj repülőtéren.</p>
      <p>Az angliai Sussexben található Gatwick repülőtéren 2018 decemberében állították le a forgalmat, miután egy drón a védett légtérbe lépett.</p>
      <p>„Ha a Gatwick személyzetének okostelefonján lett volna ilyen alkalmazás, egyből láthatták volna a drón regisztrációs számát, repülési útvonalát és az üzemeltetője helyét. A térképre nézve azt mondhatták volna: Ott van az épület mögött” – magyarázta Adam Lisberg a DJI-től.</p>
      <p>Lisberg szerint ugyanez a módszer használható a bizalom kiépítéséhez is. Az egyik felvetésük szerint egy alkalmazás segítségével felfedezheti a közelében lévő drónokat, ezzel kiderítve, hogy kinek a tulajdonában, milyen okból végeznek ott tevékenységet.</p>
      <p>„Ha egy olyan világban kell élnünk, ahol a drónok jelenléte egyre növekszik, akkor mindenkinek joga van tudni, hogy a drónok jogszerűen vannak-e a közelében vagy sem” – tette hozzá Franke.</p>
      <p>
        <i>Borítóképünk illusztráció</i>
      </p>
    </article>
  </body>
</html>