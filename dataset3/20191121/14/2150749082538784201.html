<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/pivnichniy-potik-2-u-ssha-zaklikali-ne-posilyuvati-putina-za-rahunok-vilnogo-svitu/"/>
    <meta property="og:site_name" content="Прямий"/>
    <meta property="article:published_time" content="2019-11-21T14:52:00+00:00"/>
    <meta property="og:title" content="&quot;Північний потік-2&quot;: у США закликали &quot;не посилювати Путіна за рахунок вільного світу&quot;"/>
    <meta property="og:description" content="На думку сенатора-республіканця від штату Техас Теда Круза, що американські санкції можуть на понад рік затримати введення в експлуатацію російського"/>
  </head>
  <body>
    <article>
      <h1>"Північний потік-2": у США закликали "не посилювати Путіна за рахунок вільного світу"</h1>
      <address>
        <time datetime="2019-11-21T14:52:00+00:00">21 Nov 2019, 14:52</time>
      </address>
      <p>
        <b>На думку сенатора-республіканця від штату Техас Теда Круза, що американські санкції можуть на понад рік затримати введення в експлуатацію російського газопроводу "Північний потік-2" або й взагалі зупинити його будівництво.</b>
      </p>
      <p>Про це він написав на своєму <a href="https://www.cruz.senate.gov/?p=press_release&amp;id=4779">сайті.</a></p>
      <p>Так, Круз закликав Сенат розглянути й ухвалити проєкт "Закону про захист енергетичної безпеки Європи".</p>
      <p>"Як ви знаєте, комітет схвалив моє законодавство щодо "Північного потоку-2". Я сподіваюся, що Сенат ухвалить його, і Палата також. Поточні прогнози кажуть, що трубопровід буде завершений до січня. Це означає, що у нас може бути два місяці, щоб зробити це. І якщо ми не зможемо це зробити, ми значно зміцнимо руки Путіна за рахунок решти вільного світу", - зазначив сенатор.</p>
      <p>Також Круз наголосив, що адміністрація президента Трампа може використати свої повноваження, передбачені законом "Про протидію противникам США за допомогою санкцій" (CAATSA) з тією ж метою - накласти санкції на будь-яку компанію, яка вирішить брати участь у будівництві трубопроводу.</p>
      <p>Сенатор зауважив, що у Білому домі йдуть обговорення, використовувати ці повноваження. За словами законодавця, якщо конгрес або Білий дім введуть санкції проти компаній, які беруть участь в будівництві "Північного потоку-2", то проєкт припинить існування, оскільки в Росії немає технологій прокладки газопроводу по дну моря.</p>
      <p>"У гіршому разі запровадження санкцій проти компаній призупинить "Північний потік-2" на понад рік. При найкращому розкладі, який здається мені більш імовірним, ми разом зупинимо трубопровід", - підсумував Круз.</p>
      <p>Раніше <a href="https://prm.ua/ssha-mozhut-vvesti-novi-sanktsiyi-proti-pivnichnogo-potoku-2/">сенатор-республіканець Енді Бар підготував законопроєкт про енергетичну безпеку Європи, що передбачає введення нових санкцій проти компаній, що беруть участь у будівництві газопроводу "Північний потік - 2".</a></p>
      <related>
        <h4>Схожі новини</h4>
        <a href="https://prm.ua/nimechchina-bude-nagoloshuvati-na-prodovzhenni-sanktsiy-proti-rosiyi-poroshenko-pro-rozmovu-z-merkel/"/>
        <a href="https://prm.ua/ukrayina-otrimala-skrapleniy-gaz-z-ssha/"/>
        <a href="https://prm.ua/ssha-priskoryat-viplatu-viyskovoyi-dopomogi-ukrayini/"/>
      </related>
    </article>
  </body>
</html>