<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-21/jest-data-glosowania-nad-skladem-komisji-europejskiej/"/>
    <meta property="og:site_name" content="Polsat News"/>
    <meta property="article:published_time" content="2019-11-21T14:51:00+00:00"/>
    <meta property="og:title" content="Jest data głosowania nad składem Komisji Europejskiej"/>
    <meta property="og:description" content="W przyszłą środę Parlament Europejski w Strasburgu będzie głosował nad składem Komisji Europejskiej pod przewodnictwem Ursuli von der Leyen – poinformował na konferencji prasowej w czwartek szef PE David Sassoli."/>
  </head>
  <body>
    <article>
      <h1>Jest data głosowania nad składem Komisji Europejskiej</h1>
      <address>
        <time datetime="2019-11-21T14:51:00+00:00">21 Nov 2019, 14:51</time>
      </address>
      <p>
        <b>W przyszłą środę Parlament Europejski w Strasburgu będzie głosował nad składem Komisji Europejskiej pod przewodnictwem Ursuli von der Leyen – poinformował na konferencji prasowej w czwartek szef PE David Sassoli.</b>
      </p>
      <related>
        <a href="https://www.polsatnews.pl/wiadomosc/2019-10-23/przewodniczacy-parlamentu-europejskiego-za-odlozeniem-brexitu/"/>
      </related>
      <p>- Jeśli głosowanie będzie pozytywne, 1 grudnia Komisja Europejska będzie mogła rozpocząć swoją pracę – dodał przewodniczący PE.</p>
      <p>
        <a href="https://www.polsatnews.pl/wiadomosc/2019-11-18/expose-premiera-gospodarka-ekologia-i-sprawy-europejskie/">
          <b>ZOBACZ: Expose premiera. Gospodarka, ekologia i sprawy europejskie</b>
        </a>
      </p>
      <p>Decyzję o głosowaniu 27 listopada podjęła w czwartek Konferencja Przewodniczących, w skład której wchodzą przewodniczący PE i liderzy grup politycznych.</p>
      <p>
        <b>Powołanie Komisji Europejskiej "jest możliwe przy 27 komisarzach"</b>
      </p>
      <p>Sassoli był pytany o fakt, że Wielka Brytania jak dotąd nie zgłosiła swojego kandydata na komisarza. Zgodnie z decyzją Rady Europejskiej Komisja wraz z przewodniczącym ma liczyć tyle osób, ile państw członkowskich. Tymczasem w skład kolegium von der Leyen przez brak Brytyjczyka wejdzie 27 osób.</p>
      <p>Szef PE odpowiedział, że według ocen prawnych Rady, Komisji Europejskiej i PE powołanie Komisji Europejskiej "jest możliwe przy 27 komisarzach". - Dla nas jest to wystarczające – wskazał szef PE.</p>
      <p>Część ekspertów podkreślała jednak, że decyzje tak powołanej KE mogą być później kwestionowane prawnie.</p>
      <p>- Podjęliśmy taką decyzję dlatego, że jeden kraj nie może przecież blokować ukonstytuowania się nowej Komisji Europejskiej. Mamy opinie prawne, z których wynika, że kolegium KE może działać mając 27 członków – powiedział w Brukseli jeden z wysokiej rangi urzędników europarlamentu.</p>
      <p>Głosowanie w Parlamencie odbędzie się w środę po prezentacji przez Ursulę von der Leyen kolegium komisarzy oraz programu przyszłej Komisji Europejskiej.</p>
      <p>
        <a href="https://www.polsatnews.pl/wideo/szczeniak-z-ogonem-na-czole-setki-chetnych-do-adopcji_6759737/">WIDEO - Szczeniak z "ogonem"... na czole. Setki chętnych do adopcji</a>
      </p>
      <figure>
        <img src="https://r.dcs.redcdn.pl/http/o2/redefine/cp/g9/g9zukwmdzyjor8o6h857rp935bj4mxsz.jpg"/>
      </figure>
    </article>
  </body>
</html>