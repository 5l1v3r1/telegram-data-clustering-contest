<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641189/%D8%B4%D9%86%D8%A7%D8%B3%D8%A7%DB%8C%DB%8C-%D8%A8%DB%8C%D9%85%D8%A7%D8%B1%DB%8C%E2%80%8C-%D9%87%D8%A7-%D8%A8%D8%B1-%D8%A7%D8%B3%D8%A7%D8%B3-%DA%AF%D8%B1%D9%88%D9%87-%D8%AE%D9%88%D9%86%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T14:28:00+00:00"/>
    <meta property="og:title" content="شناسایی بیماری‌ ها بر اساس گروه خونی"/>
    <meta property="og:description" content="بیماری، نوع تغذیه و خوراک هر شخصی را می‌توان برای جریان یک زندگی سالم طبق گروه خونی تعیین کرد."/>
  </head>
  <body>
    <article>
      <h1>
        <a href="https://www.bultannews.com/fa/news/641189/%D8%B4%D9%86%D8%A7%D8%B3%D8%A7%DB%8C%DB%8C-%D8%A8%DB%8C%D9%85%D8%A7%D8%B1%DB%8C%E2%80%8C-%D9%87%D8%A7-%D8%A8%D8%B1-%D8%A7%D8%B3%D8%A7%D8%B3-%DA%AF%D8%B1%D9%88%D9%87-%D8%AE%D9%88%D9%86%DB%8C">شناسایی بیماری‌ ها بر اساس گروه خونی</a>
      </h1>
      <h2>بیماری، نوع تغذیه و خوراک هر شخصی را می‌توان برای جریان یک زندگی سالم طبق گروه خونی تعیین کرد.</h2>
      <address><time datetime="2019-11-21T14:28:00+00:00">21 Nov 2019, 14:28</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، بیماری، نوع تغذیه و خوراک هر شخصی را می‌توان برای جریان یک زندگی سالم طبق گروه خونی تعیین کرد، یعنی هر گروه خونی با توانایی بدن در هضم غذا در ارتباط است.</p>
      <p>اگر نوع گروه خونی خود را نمی‌دانید کافی است با یک آزمایش ساده به راحتی از این قضیه مطلع شوید.</p>
      <p>این نظریه توسط دکتر پیتر جی. د. آدامو ارائه شده است، اما تاکنون هیچگونه تحقیقات علمی به اثبات آن نپرداخته است. ما قصد داریم در این گزارش به بررسی بیماری‌ها و تغذیه مناسب بر اساس نوع گروه خونی بپردازیم.</p>
      <p>
        <b>گروه خونی A</b>
      </p>
      <p>افراد گروه خونی A دارای سطح اسید معده پایینی هستند و نمی‌توانند چربی غذا را به خوبی هضم کنند به همین علت سبزیجات، غلات، غذا‌های تازه، ارگانیک و بدون افزودنی برای مصرف به گروه خونی A پیشنهاد می‌شود، ولی یکی از معایب این گروه خونی در این است که زنان این گروه به علت تولید تخمک حتی در سن بالا باردار شدن برایشان هیچ موقع دیر نیست، اما زودتر به اختلالات وسواسی و سرطان معده دچار می‌شوند.</p>
      <p>
        <b>گروه خونی B</b>
      </p>
      <p>افراد با گروه خونی B همه نوع غذا را می‌توانند هضم کنند، اما مصرف غذا‌هایی مانند گوشت مرغ، ذرت، گندم، گوجه فرنگی و بادام زمینی باعث افزایش سلول‌های چربی، خستگی زیاد، سکته، اختلالات ایمنی و کاهش قند خون در بدن می‌شود.</p>
      <p>گوشت بره برای گروه خونی B مناسب‌ترین جایگزین به جای گوشت مرغ است، این نوع گروه خونی به علت اینکه واکنش عضلات بدنشان به ورزش مثبت است سوخت و ساز معمول و سریع‌تری به نسبت سایر گروه‌های خونی دارند.</p>
      <p>
        <b>گروه خونی AB</b>
      </p>
      <p>گروه خونی AB ترکیبی از گروه A و B و از کمیاب‌ترین نوع گروه خونی است، این گروه مانند گروه A دارای سطح اسید معده پایینی هستند و به علت شباهت زیاد به گروه خونی B نباید از گوشت مرغ استفاده کنند.</p>
      <p>افراد در این گروه خونی به علت ثابت ماندن میزان کورتیزول بدن برای مدت طولانی بیشتر در برابر استرس مقاوم هستند، اما این گروه خونی بیشتر از بیماری‌های التهابی روده، سرطان تخمدان و پری اکلامپسیا، گاستریت مزمن، بیماری قلبی و سکته رنج می‌برند.</p>
      <p>
        <b>گروه خونی O</b>
      </p>
      <p>گروه خونی O دارای سطح اسید معده بالایی هستند، چربی‌ها و پروتئین‌های حیوانی را به خوبی هضم می‌کنند و مصرف گوشت، ماهی، سبزیجات، میوه برای آن‌ها مناسب است، اما خوردن کربوهیدرات‌هایی مثل غلات، لوبیا و حبوبات به علت ذخیره به عنوان چربی زیاد در سیستم بدنشان پیشنهاد نمی‌شود در نهایت افراد این گروه خونی کمتر دچار استرس، سردرد و اختلالات خواب به علت افزایش هورمون کورتیزول می‌شوند. مردان در این گروه خونی بیشتر دچار چاقی مفرط می‌شوند.</p>
      <p>طبق پژوهش‌های سال ۲۰۱۴ افرادی که حامی این رژیم غذایی در کنار یک ورزش روزانه و مناسب بودند از سلامت جسمی و روانی بیشتری برخوردار شدند.</p>
    </article>
  </body>
</html>