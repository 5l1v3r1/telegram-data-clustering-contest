<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eleftherostypos.gr/sports/490748-sooy-moyrinio-den-tha-kano-ta-idia-lathi-stin-totenam-tha-kano-kainoyrgia/"/>
    <meta property="og:site_name" content="EleftherosTypos.gr"/>
    <meta property="article:published_time" content="2019-11-21T14:50:07+00:00"/>
    <meta property="og:title" content="Σόου Μουρίνιο: Δεν θα κάνω τα ίδια λάθη στην Τότεναμ, θα κάνω καινούργια!"/>
    <meta property="og:description" content="Αξίζει να σημειωθεί ότι ο Μουρίνιο μεταξύ άλλων δεν παρέλειψε να συγχαρεί τον προκάτοχό του, Μαουρίτσιο Ποτσετίνο"/>
  </head>
  <body>
    <article>
      <h1>Σόου Μουρίνιο: Δεν θα κάνω τα ίδια λάθη στην Τότεναμ, θα κάνω καινούργια!</h1>
      <h2>Αξίζει να σημειωθεί ότι ο Μουρίνιο μεταξύ άλλων δεν παρέλειψε να συγχαρεί τον προκάτοχό του, Μαουρίτσιο Ποτσετίνο</h2>
      <address><time datetime="2019-11-21T14:50:07+00:00">21 Nov 2019, 14:50</time> by <a rel="author">Newsroom eleftherostypos.gr</a></address>
      <p>Μοιράσου το άρθρο μέσω:</p>
      <p>0 Shares</p>
      <ul>
        <li>
          <a href="https://www.eleftherostypos.gr/sports/490748-sooy-moyrinio-den-tha-kano-ta-idia-lathi-stin-totenam-tha-kano-kainoyrgia/#">Facebook 0</a>
        </li>
        <li>
          <a href="https://www.eleftherostypos.gr/sports/490748-sooy-moyrinio-den-tha-kano-ta-idia-lathi-stin-totenam-tha-kano-kainoyrgia/#">Twitter</a>
        </li>
        <li>
          <a href="https://www.eleftherostypos.gr/sports/490748-sooy-moyrinio-den-tha-kano-ta-idia-lathi-stin-totenam-tha-kano-kainoyrgia/#">LinkedIn</a>
        </li>
        <li>
          <a href="https://www.eleftherostypos.gr/sports/490748-sooy-moyrinio-den-tha-kano-ta-idia-lathi-stin-totenam-tha-kano-kainoyrgia/#">Περισσότερα</a>
        </li>
      </ul>
      <p>Ο Ζοζέ Μουρίνιο είναι το πρόσωπο των ημερών μετά την ανάληψη της τεχνικής ηγεσίας της Τότεναμ και στην πρώτη του συνέντευξη Τύπου αναφέρθηκε σε μια σειρά από θέματα.</p>
      <p>Τα κυριότερα από όσα είπε ο Πορτογάλος.</p>
      <p>Απολαύστε τον: “Δεν θα κάνω τα ίδια λάθη, θα κάνω καινούργια. Δεν θα πω ότι είμαι περισσότερο σε φόρμα, είμαι πάντα σε φόρμα”.</p>
      <p>Για το γεγονός πως επέλεξε την Τότεναμ, είπε: “Είμαι πεπεισμένος ότι έκανα τρομερή επιλογή. Με κλίμακα το δέκα, δέκα. Η δουλειά; Πολλές φορές τ’ αποτελέσματα φέρνουν αυτές τις αποφασίσεις. Το κλαμπ είναι τεράστιο. Ξέρω ότι πιθανότατα έχω την καλύτερη δουλειά στα χέρια μου”.</p>
      <p>Για την επιλογή του ν’ αφήσει τη δουλειά σχολιαστή στο Sky Sports, ερωτηθείς από δημοσιογράφο του δικτύου, ο “Μου” σχολίασε: “Ξέρω πως θα θέλατε να με κρατήσετε στο Sky. Είμαστε φίλοι και γνωρίζετε πολύ καλά ότι το ποδόσφαιρο είναι η ζωή μου, εδώ ανήκω”.</p>
      <h3>Ο Μουρίνιο για τον Ποκετίνο</h3>
      <p>Αξίζει να σημειωθεί ότι ο Μουρίνιο μεταξύ άλλων δεν παρέλειψε να συγχαρεί τον προκάτοχό του, Μαουρίτσιο Ποτσετίνο: “Πρέπει να μιλήσω για τον Μαουρίτσιο. Πρέπει να τον συγχαρώ για τη δουλειά που έκανε.</p>
      <p>Αυτό το κλαμπ θα είναι για πάντα σπίτι του. Το προπονητικό κέντρο θα είναι πάντα δικό του. Η πόρτα θα είναι ανοιχτή για πάντα για εκείνον. Ο Μαουρίτσιο θα βρει την ευτυχία. Θα βρει μία ένα μεγάλο κλαμπ. Έχει σπουδαίο μέλλον”.</p>
      <p>Για τους ποδοσφαιριστές της Τότεναμ, ο Μουρίνιο ανέφερε: “Είπα στους παίκτες ότι ήρθα γι’ αυτούς. Προσπάθησα να πάρω κάποιος σε διαφορετικές ομάδες και μερικούς δεν προσπάθησα καν γιατί ξέρετε πόσο δύσκολο είναι”.</p>
      <p>Για το ρόστερ των Σπερς και το ενδεχόμενο να γίνουν μεταγραφές, ο Πορτογάλος απάντησε: “Το καλύτερο δώρο είναι οι παίκτες που βρίσκονται εδώ. Δεν χρειάζομαι νέους παίκτες. Χρειάζεται μόνο να μάθω καλύτερα τους υπάρχοντες. Τους ξέρω καλά, αλλά ποτέ δεν ξέρεις κάποιον καλά μέχρι να τον συναντήσεις”.</p>
      <p>Στη συνέχεια, ο Μουρίνιο σχολίασε με χιουμοριστικό τρόπο την πορεία του στις ομάδες που έχει προπονήσει: “Νομίζω είμαι Mr. Πόρτο, Mr. Ρεάλ. Είμαι όποια ομάδα προπονώ. Φοράω τις πιτζάμες των ομάδων και κοιμάμαι με αυτές. Είμαι άνθρωπος της ομάδας, αλλά είμαι ο άνθρωπος πολλών ομάδων”.</p>
      <h3>Ο Μουρίνιο για τον στόχο της Τότεναμ</h3>
      <p>Για το αν μπορεί φέτος η Τότεναμ να κερδίσει την Premier League: “Φέτος δεν μπορούμε να κερδίσουμε το πρωτάθλημα. Τη νέα χρόνια δεν θα σας πω ότι θα το κερδίσουμε, αλλά ότι μπορούμε να το κερδίσουμε”.</p>
      <p>Για τον αν επηρέασε την Τότεναμ η ήττα στον τελικό του Champions League από την Λίβερπουλ, ο Μουρίνιο είπε την εξής ατάκα: “Δεν ξέρω γιατί δεν έχω χάσει ποτέ τελικό Champions League”.</p>
      <p>Όταν ήταν προπονητής της Τσέλσι, ο Πορτογάλος είχε πει πως δεν θ’ αναλάβει ποτέ τους Σπερς, και τώρα που τους αναλαμβάνει το δικαιολόγησε με την παρακάτω ατάκα: “Ναι, αυτό ήταν πριν απολυθώ”.</p>
      <p>Αναφορικά με το στιλ παιχνιδιού που θ’ ακολουθήσει: “Το στιλ παιχνιδιού πρέπει να ταιριάζει με την κουλτούρα της ομάδας και τους παίκτες που είναι εδώ. Το στιλ θα είναι ίδιο με το σημερινό. Εννοείται ότι θα προσπαθήσω να προσθέσω κάποιες λεπτομέρειες. Οι λεπτομέρειες κάποιες φορούν μπορούν να κάνουν τη διαφορά”.</p>
      <p>Για την ταπεινότητά του, σχολίασε: “Πάντα ήμουν ταπεινός. Το πρόβλημα είναι πως δεν το καταλαβαίνατε. Ήμουν πάντα ταπεινός, αλλά με τον τρόπο μου”.</p>
      <p>Για τους λόγους που επέλεξε την Τότεναμ, είπε: “Η προοπτική του κλαμπ είναι τεράστια. Το όραμα του κ. Λέβι που μου παρουσιάστηκε και η ποιότητα των παικτών, του ρόστερ ήταν οι βασικοί λόγοι που αποφάσισα να έρθω εδώ”.</p>
      <p>Μοιράσου το άρθρο μέσω:</p>
      <p>0 Shares</p>
      <ul>
        <li>
          <a href="https://www.eleftherostypos.gr/sports/490748-sooy-moyrinio-den-tha-kano-ta-idia-lathi-stin-totenam-tha-kano-kainoyrgia/#">Facebook 0</a>
        </li>
        <li>
          <a href="https://www.eleftherostypos.gr/sports/490748-sooy-moyrinio-den-tha-kano-ta-idia-lathi-stin-totenam-tha-kano-kainoyrgia/#">Twitter</a>
        </li>
        <li>
          <a href="https://www.eleftherostypos.gr/sports/490748-sooy-moyrinio-den-tha-kano-ta-idia-lathi-stin-totenam-tha-kano-kainoyrgia/#">LinkedIn</a>
        </li>
        <li>
          <a href="https://www.eleftherostypos.gr/sports/490748-sooy-moyrinio-den-tha-kano-ta-idia-lathi-stin-totenam-tha-kano-kainoyrgia/#">Περισσότερα</a>
        </li>
      </ul>
    </article>
  </body>
</html>