<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/vanessa-jordan-figli-luciana-littizzetto/658212/"/>
    <meta property="og:site_name" content="DiLei"/>
    <meta property="article:published_time" content="2019-11-21T14:47:07+00:00"/>
    <meta property="og:title" content="Chi sono Vanessa e Jordan, i figli di Luciana Littizzetto"/>
    <meta property="og:description" content="Vanessa e Jordan Beljuli sono i figli di Luciana Littizzetto, lontani dai riflettori e adottati dalla comica diversi anni fa."/>
  </head>
  <body>
    <article>
      <h1>Chi sono Vanessa e Jordan, i figli di Luciana Littizzetto</h1>
      <h2>Vanessa e Jordan Beljuli sono i figli di Luciana Littizzetto, adottati dalla comica diversi anni fa.</h2>
      <address>
        <time datetime="2019-11-21T14:47:07+00:00">21 Nov 2019, 14:47</time>
      </address>
      <p><b>Vanessa e Jordan Beljuli</b> sono i figli di <b>Luciana Littizzetto</b>, adottati diversi anni fa dalla comica di <b><i>Che Tempo Che Fa</i></b>. Gelosa della propria privacy e sempre attenta a non rivelare molto riguardo la sua famiglia, l’attrice ha voluto festeggiare il compleanno della figlia <b>su Instagram</b>, postando una rarissima foto della ragazza per <b>celebrare i suoi 25 anni.</b></p>
      <p>Jordan e Vanessa sono entrati nella <b>vita della conduttrice</b> dopo un lungo percorso. Accanto a lei <a href="https://dilei.it/vip/luciana-littizzetto-crisi-chiede-rispetto/578622/">Davide Graziani</a>, ex batterista degli Africa Unite, a cui è stata legata <b>dal 1997 al 2018</b>. “I figli non sono venuti, non era destino – <b>aveva svelato</b> qualche tempo fa al <i>Corriere della Sera</i> – il desiderio di maternità non era così pressante, non mi sono sentita di affrontare le pratiche di inseminazione. Ero una donna abbastanza serena e contenta, però all’idea di diventare madre non avevo rinunciato, ho sempre avuto il tarlo dell’affido. Il mio approccio è stato molto sociale, frequentavo la comunità “La difesa del fanciullo” di Torino e l’ho capito subito: i ragazzi hanno bisogno di amore e di una casa”.</p>
      <p><b>Jordan e Vanessa</b> sono molto riservati e hanno uno splendido <b>rapporto con Luciana</b>, cresciuto nel corso degli anni. “All’inizio non è facile – aveva confessato lei, parlando dell’affido – tu non sei preparata e non lo sono loro, vanno in una casa che non conoscono, in comunità non hanno spazi esclusivi. I ragazzi in affido si fidano poco, hanno le spine, si rischia di farsi male entrambi. Poi, col tempo, non sai quanto ce ne vorrà, le incomprensioni si superano”.</p>
      <p>Vanessa e Jordan avevano rispettivamente <b>12 e 9 anni</b> quando entrarono a far parte della <b>famiglia della comica</b>. Oggi lui si divide fra la Spagna e l’Italia, ma soprattutto ha una fidanzata, lei, dopo la laurea, ha deciso di rimanere a <b>vivere a Torino.</b></p>
      <p>A consigliare a <a href="https://dilei.it/vip/luciana-littizzetto-svela-retroscena-maria-de-filippi/656064/">Luciana Littizzetto</a> la strada dell’affido è stata <b>Maria De Filippi.</b> La conduttrice e Costanzo nel 2002 hanno vissuto questa esperienza con <a href="https://dilei.it/vip/fotonotizia/gabriele-figlio-maurizio-costanzo-maria-de-filippi/545980/">Gabriele</a>, che due anni dopo è stato <b>adottato ufficialmente</b> dalla coppia.</p>
      <p>“Tutto è nato da un discorso che feci con Maria De Filippi, in maniera confidenziale, con una spremuta in mano – <b>ha spiegato alla Carrà</b> -. Lei mi raccontò la storia di suo figlio, Gabriele, che era in affido anche lui. E così abbiamo cominciato la pratica”.</p>
      <figure>
        <img src="https://dileidemosite.files.wordpress.com/2019/11/luciana-littizzetto-la-figlia-vanessa.jpg?w=2560&amp;strip=all&amp;quality=100"/>
        <figcaption>Luciana Littizzetto, la figlia Vanessa</figcaption>
      </figure>
      <related>
        <h4>Leggi anche</h4>
        <a href="https://dilei.it/vip/luciana-littizzetto-svela-retroscena-maria-de-filippi/656064/"/>
        <a href="https://dilei.it/vip/luciana-littizzetto-crisi-compagno/578341/"/>
        <a href="https://dilei.it/vip/luciana-littizzetto-crisi-chiede-rispetto/578622/"/>
        <a href="https://dilei.it/vip/addio-luciana-littizzetto-cane-instagram/628692/"/>
        <a href="https://dilei.it/mamma/luciana-littizzetto-affidamento/8605/"/>
      </related>
    </article>
  </body>
</html>