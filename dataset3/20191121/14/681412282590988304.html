<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/uber-snimanje-voznji-kao-bezbednosna-mera/"/>
    <meta property="og:site_name" content="PC Press"/>
    <meta property="article:published_time" content="2019-11-21T14:31:20+00:00"/>
    <meta property="og:title" content="Uber: Snimanje vožnji kao bezbednosna mera"/>
    <meta property="og:description" content="Uber planira lansiranje opcije za snimanje vožnji, a u pitanju su audio zapisi koji bi trebalo pozitivno da utiču na bezbednost putnika. Sa testiranjem bi trebalo da se počne već u decembru, na pod…"/>
  </head>
  <body>
    <article>
      <h1>Uber: Snimanje vožnji kao bezbednosna mera</h1>
      <address><time datetime="2019-11-21T14:31:20+00:00">21 Nov 2019, 14:31</time> by <a rel="author" href="https://pcpress.rs/author/milank/" target="_blank">Milan Živanović</a></address>
      <p><a href="https://pcpress.rs/tag/uber/">Uber</a> planira <b>lansiranje opcije za snimanje vožnji</b>, a u pitanju su audio zapisi koji bi trebalo pozitivno da utiču na <a href="https://pcpress.rs/tag/bezbednost/">bezbednost</a> putnika.</p>
      <figure>
        <img src="https://i0.wp.com/pcpress.rs/wp-content/uploads/2019/11/uber-audio.jpg"/>
      </figure>
      <p>Sa testiranjem bi trebalo da se počne već u decembru, <b>na području Meksika i Brazila</b>, te bi opcija tek kasnije trebalo da stigne i u Sjedinjene Američke Države. Vozači će moći da opciju podešavaju tako da <b>automatski snima sve vožnje</b>, dok će putnici morati svaki put da je aktiviraju <b>preko Safety Toolkit-a u okviru aplikacije</b>.</p>
      <p>Druga strana neće dobijati obaveštenje o tome da se vožnja snima, a putnici će snimke problematičnih situacija moći da šalju kompaniji uz prijavu prekršaja. Očekuje se da opcija pokrene pitanja o privatnosti, ali se ističe da će snimci biti enkriptovani, i da neće moći da ih čuju čak ni oni koji su ih snimili.</p>
      <figure>
        <img src="https://i2.wp.com/pcpress.rs/wp-content/uploads/2018/08/uber.jpg"/>
      </figure>
      <p>Uber se <b>već neko vreme nosi sa skandalima koji su u vezi sa bezbednošću putnika</b>, pa se očekuje da svest o tome da se vožnja možda snima utiče na ponašanje kako vozača, tako i putnika.</p>
      <related>
        <a href="https://pcpress.rs/uber-od-zaposlenih-trazi-da-kriju-potencijalne-zlocine/"/>
      </related>
      <p>Izvor: <a href="https://pcpress.rs/PCout/?url=https://www.theverge.com/2019/11/20/20974814/uber-audio-recording-rides-safety-rideshare-lyft">The Verge</a></p>
      <p>Tagovi: <a href="https://pcpress.rs/tag/bezbednost/">bezbednost</a>, <a href="https://pcpress.rs/tag/uber/">Uber</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/bmw-kao-rival-za-uber-i-lyft/"/>
        <a href="https://pcpress.rs/stize-uber-leteci-taksi/"/>
        <a href="https://pcpress.rs/toyota-10-godina-za-usavrsavanje-rovera-za-voznju-po-mesecu/"/>
      </related>
    </article>
  </body>
</html>