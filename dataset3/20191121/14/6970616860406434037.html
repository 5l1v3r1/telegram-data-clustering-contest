<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotbollskanalen.se/allsvenskan/officiellt-han-blir-allsvenska-nykomlingens-forsta-nyforvarv/"/>
    <meta property="og:site_name" content="fotbollskanalen"/>
    <meta property="article:published_time" content="2019-11-21T14:40:00+00:00"/>
    <meta property="og:title" content="Officiellt: Han blir allsvenska nykomlingens första nyförvärv"/>
    <meta property="og:description" content="Mjällby har gjort klart med sitt första nyförvärv inför den allsvenska säsongen. Jasin Khayat ansluter från Norrby."/>
  </head>
  <body>
    <article>
      <h1>Officiellt: Han blir allsvenska nykomlingens första nyförvärv</h1>
      <address><time datetime="2019-11-21T14:40:00+00:00">21 Nov 2019, 14:40</time> by <a rel="author">Alexander Malmkvist</a></address>
      <p>
        <b>Mjällby har gjort klart med sitt första nyförvärv inför den allsvenska säsongen.<br/>Jasin Khayat ansluter från Norrby.</b>
      </p>
      <p>Tidigare i veckan <a href="https://www.fotbollskanalen.se/allsvenskan/avslojar-han-kan-bli-mjallbys-forsta-varvning-infor-allsvenska-comebacken/">kunde Fotbollskanalen berätta att Mjällby var mycket nära att göra klart med 26-årige Jasin Khayat</a> som under 2019 representerade Norrby.</p>
      <p>- Jag kan bekräfta att det finns intresse från Mjällby och att de pratar med Norrby. Men jag har inte skrivit på någonting än, så jag är fortfarande Norrby-spelare, sa Khayat själv till Fotbollskanalen då.</p>
      <p>Nu är affären bekräftad och den danske vänsterbacken blir klubbens första värvning sedan återkomsten till allsvenskan blev klar.</p>
      <p>”En löpstark tekniker som behärskar både den offensiva &amp; defensiva positionen längs hela vänstersidan”, skriver klubben på sin hemsida.</p>
      <p>Kontraktet med Khayat är skrivet över två år. Under den gångna säsongen i superettan noterades han för 26 matcher på vilka han stod för ett mål och sex assist.</p>
    </article>
  </body>
</html>