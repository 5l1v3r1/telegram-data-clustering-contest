<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/u-sofiji-kijivskiy-arheologi-rozkopali-cikavi-rechi-foto-641445.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-21T14:42:09+00:00"/>
    <meta property="og:title" content="У Софії Київській археологи розкопали цікаві речі (фото)"/>
    <meta property="og:description" content="Усе знайдене передадуть до фондів заповідника"/>
  </head>
  <body>
    <article>
      <h1>У Софії Київській археологи розкопали цікаві речі (фото)</h1>
      <address>
        <time datetime="2019-11-21T14:42:09+00:00">21 Nov 2019, 14:42</time>
      </address>
      <h4>Усе знайдене передадуть до фондів заповідника</h4>
      <p>У Софії Київській археологи, вивчаючи залишки одного із храмових стовпів першої половини XI століття, знайшли нові фрагменти фресок і мозаїк.</p>
      <p>Дослідження здійснювали як етап розробки нового проєктного рішення для внутрішнього простору Національного заповідника «Софія Київська».</p>
      <p>Залишки стовпа розкопали під час археологічних робіт ще у 1939 році. У 1950-х роках навколо них зробили світловий ковпак, який зберігся донині. Утім, наразі вчені шукають новий спосіб експонування історичних деталей собору, більш адаптований до сучасного відвідувача, повідомляє <a href="https://hmarochos.kiev.ua/2019/11/20/u-sofiyi-kyyivskij-znajshly-novi-fragmenty-fresok-i-mozayik/">«Хмарочосу»</a> науковий співробітник заповідника, доктора наук Тимур Бобровський.</p>
      <figure>
        <img src="https://glavcom.ua/img/forall/users/49/4937/14_69.jpg"/>
      </figure>
      <p>За словами дослідника, археологи виявили чимало нових деталей, яких не помітили попередники у 1939 році. Зокрема, знайшли залишки фрагментів фресок і мозаїк, фрагменти скляних посудин, виявили підлогу кількох рівнів, давні фундаменти тощо.</p>
      <p>Усе знайдене передадуть до фондів заповідника. Культурний шар законсервують до того часу, поки не розроблять нове рішення для його експозиції.</p>
      <p>Швидкість розвитку проєкту нової експозиції Софії Київської залежатиме, зокрема, від фінансування заповідника.</p>
      <related>
        <a href="https://glavcom.ua/kyiv/news/navkolo-muzeyu-istoriji-ukrajini-rozgorivsya-skandal-640649.html"/>
        <a href="https://glavcom.ua/specprojects/press_center/u-kijevi-prezentuvali-reprint-nobelivskogo-chetverojevangeliya-yakomu-mayzhe-500-rokiv-636183.html"/>
        <a href="https://glavcom.ua/kyiv/news/u-kijevi-vidkrito-ekspoziciyu-z-unikalnimi-eksponatami-xvii-stolittya-628252.html"/>
      </related>
    </article>
  </body>
</html>