<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/u_novoyavorivsk_podayut_teplo_331319.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-21T14:02:00+00:00"/>
    <meta property="og:title" content="У Новояворівськ подають тепло"/>
    <meta property="og:description" content="Сьогодні зранку розпочато нагрівання систем, протягом дня в домівки мешканців міста Новояворівськ починає надходити тепло. Про це повідомляє прес-службі Секретаріату Кабінету Міністрів України."/>
  </head>
  <body>
    <article>
      <h1>У Новояворівськ подають тепло</h1>
      <h2>Сьогодні зранку розпочато нагрівання систем, протягом дня в домівки мешканців міста Новояворівськ починає надходити тепло. Про це повідомляє прес-службі Секретаріату Кабінету Міністрів України.</h2>
      <address>
        <time datetime="2019-11-21T14:02:00+00:00">21 Nov 2019, 14:02</time>
      </address>
      <p>У Новому Роздолі  продовжують ремонтні роботи. Бригади працюють безперервно, вже ліквідували чотири пориви на трасах.</p>
      <p>Запуск опалення заплановано на завтра.</p>
      <p>Майже всі працівники оформлені на роботу та вже отримали перші виплати заробітньої платні.</p>
      <p>Уряд притягнув до дисциплінарної відповідальності керівництво АРМА за допущення зриву опалювального сезону в регіоні та відсторонив його від виконання обов'язків.</p>
      <p>Нагадаємо, що Прем’єр-міністр України Олексій Гончарук особисто втрутився в ситуацію щодо подачі тепла в містах Новояворівську та Новому Роздолі на Львівщині, де через безвідповідальність приватної компанії-управителя 60 тисяч людей могли залишитись без тепла взимку.</p>
      <p>13 листопада Глава Уряду відвідав Львівську область, провів робочу нараду, дав низку доручень. Зокрема, вирішити питання з терміновою підготовкою мереж до опалення, погашенням заборгованості з зарплат працівникам та поверненням на роботу звільнених фахівців, залученням ДСНС до забезпечення громадян обігрівом  у разі зниження температури.</p>
      <p>Урядом було ініційовано передачу ТЕЦ в управління компанії групи НАК ʺНафтогазʺ.</p>
      <p>Враховуючи надзвичайну ситуацію, що склалася, рішенням Тендерного комітету Агентства з розшуку та менеджменту активів (АРМА) було обрано нового управителя Новояворівської та Новороздільської ТЕЦ ʺНафтогаз Теплоʺ. 19 листопада цей управитель отримав ліцензії на виробництво теплової і електричної енергії від Національної комісії, що здійснює державне регулювання у сферах енергетики та комунальних послуг (НКРЕКП).</p>
      <p>Нагадаємо, 19 листопада новий управитель Новояворівської та Новорозділської ТЕЦ "Нафтогаз Тепло" отримав <a href="https://galinfo.com.ua/news/novyy_upravytel_tets_na_lvivshchyni_otrymav_litsenziyu_331196.html">ліцензії</a> на виробництво теплової і електричної енергії .</p>
    </article>
  </body>
</html>