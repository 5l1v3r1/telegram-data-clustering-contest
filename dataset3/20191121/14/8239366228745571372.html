<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/goncharuk_revolyutsiya_gidnosti_zaklala_fundament_ukrainy_sogodnishnoi_331320.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-21T14:15:00+00:00"/>
    <meta property="og:title" content="Гончарук: Революція Гідності заклала фундамент України сьогоднішньої"/>
    <meta property="og:description" content="Як повідомили у прес-службі Секретаріату Кабінету Міністрів України, Прем’єр-міністр України Олексій Гончарук з нагоди відзначення Дня Гідності та Свободи звернувся до українців."/>
  </head>
  <body>
    <article>
      <h1>Гончарук: Революція Гідності заклала фундамент України сьогоднішньої</h1>
      <h2>Як повідомили у прес-службі Секретаріату Кабінету Міністрів України, Прем’єр-міністр України Олексій Гончарук з нагоди відзначення Дня Гідності та Свободи звернувся до українців.</h2>
      <address>
        <time datetime="2019-11-21T14:15:00+00:00">21 Nov 2019, 14:15</time>
      </address>
      <figure>
        <img src="https://galinfo.com.ua/media/gallery/intxt/g/o/goncharuk_f64a5.jpg"/>
        <figcaption>Олексій Гончарук</figcaption>
      </figure>
      <p>ʺБез перебільшень, сьогодні історичний день. Шість років тому, 21 листопада, українці зробили цивілізаційний вибір – європейський шлях розвитку. </p>
      <p>Завзятість і наполегливість нашого народу тоді сколихнула світ. Українці, немов непереборна стихія, об’єдналися задля повалення режиму приниження та зневаги. </p>
      <p>Революція Гідності заклала фундамент України сьогоднішньої. За 6 років дійсно багато змінилося. Громадянське суспільство стало сильнішим, а влада – прозорішою. </p>
      <p>Завдяки поглибленій співпраці з Європейським Союзом ми впевнено рухаємося вперед. </p>
      <p>Це спільне досягнення всього народу. </p>
      <p>Це продовження справи Героїв, які віддали життя за європейське майбутнє України. </p>
      <p>Не маємо права схибитиʺ, – наголосив Прем’єр-міністр України Олексій Гончарук з нагоди відзначення Дня Гідності та Свободи.</p>
      <p>Нагадаємо, як писало Гал-інфо, 21 листопада в Україні відзначається <a href="https://galinfo.com.ua/news/21_lystopada__den_gidnosti_ta_svobody_331222.html">День Гідності та Свободи</a>.</p>
    </article>
  </body>
</html>