<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/gazdasag/gazdasagpolitika/alaposan-bevasaroltak-a-litvanok-amerikai-katonai-terepjarokbol-1883643/"/>
    <meta property="og:site_name" content="Világgazdaság"/>
    <meta property="article:published_time" content="2019-11-21T14:50:00+00:00"/>
    <meta property="og:title" content="Alaposan bevásároltak a litvánok amerikai katonai terepjárókból"/>
    <meta property="og:description" content="Litvánia kétszáz amerikai páncélozott terepjárót vásárol, milliárdos üzletet kötnek a felek."/>
  </head>
  <body>
    <article>
      <h1>Alaposan bevásároltak a litvánok amerikai katonai terepjárókból</h1>
      <address><time datetime="2019-11-21T14:50:00+00:00">21 Nov 2019, 14:50</time> by <a rel="author">MTI</a></address>
      <p>Litvánia 145 millió euró (48 milliárd forint) értékben kétszáz amerikai páncélozott járművet vásárol – jelentette be csütörtökön a védelmi minisztérium Vilniusban. A megrendelés az Oshkosh amerikai hadiipari vállalat által gyártott</p>
      <aside>Joint Light Tactical Vehicle (JLTV) típusú könnyű terepjáró taktikai járművekre vonatkozik.</aside>
      <p>Raimundas Karoblis védelmi miniszter szerint a páncélozott járművek beszerzése a szárazföldi fegyveres erők, a különleges alakulatok erősítése mellett hozzá fog járulni a hírszerzési, a tüzérségi és a logisztikai képességek fejlesztéséhez is. A tárcavezető, akit a BNS balti hírügynökség idézett, a megállapodás aláírását követően újságíróknak elmondta: a járműveket 2024-ig fogják leszállítani és a litván hadsereg követelményeinek megfelelően átalakítani.</p>
      <figure>
        <img src="https://www.vg.hu/wp-content/uploads/2019/11/0001DG5LQ.jpg"/>
        <figcaption>Fotó: Delil SOULEIMAN / AFP</figcaption>
      </figure>
      <p>A miniszter közlése szerint a védelmi célokra szolgáló páncélozott terepjárókat a balti ország nemzetközi missziókban is alkalmazná.</p>
      <aside>A most megkötött megállapodás opciót tartalmaz további 300 JLTV vásárlására. Karoblis szerint erről 2024-ig fognak dönteni.</aside>
      <p>Litvánia határos az Oroszországhoz tartozó exklávéval, a Kalinyingrádi területtel, és a kelet-ukrajnai konfliktus nyomán aggódik saját biztonságáért, ezért komoly hadseregfejlesztésbe kezdett.</p>
      <p>A mostani hadiipari megrendelés a második legnagyobb a balti ország történetében. Az elsővel 385,6 millió euró (127 milliárd forint) értékben vett Boxer típusú páncélozott járműveket Németországtól.</p>
    </article>
  </body>
</html>