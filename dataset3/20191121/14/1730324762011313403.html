<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/242698/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-21T14:57:54+00:00"/>
    <meta property="og:title" content="‘หุ้นสหรัฐ’ แทบไม่เปลี่ยนแปลง ปัจจัย ‘ข้อตกลงการค้า’ ยังเกาะติดตลาด"/>
    <meta property="og:description" content="ตลาดหุ้นสหรัฐ ซื้อขายช่วงเช้าวันนี้ (21 พ.ย.) ตามเวลาท้องถิ่น เปลี่ยนแปลงเพียงเล็กน้อย ท่ามกลางสัญญาณที่ไม่ชัดเจนในเรื่องการค้า และความขัดแย้งระหว่างรัฐบาลสหรัฐ กับกรุงปักกิ่งในเรื่องการประท้วงที่ฮ่องกง ทำให้นักลงทุนเกิดความกังขา ถึงกำหนดเวลาที่ทั้ง 2 ฝ่ายจะลงนามข้อตกลงการค้าส่วนแระ เพื่อยุติสงครามการค้าที่ยืดเยื้อมานาน"/>
  </head>
  <body>
    <article>
      <h1>‘หุ้นสหรัฐ’ แทบไม่เปลี่ยนแปลง ปัจจัย ‘ข้อตกลงการค้า’ ยังเกาะติดตลาด</h1>
      <address><time datetime="2019-11-21T14:57:54+00:00">21 Nov 2019, 14:57</time> by <a rel="author" href="https://www.thebangkokinsight.com/author/kanyaporn/" target="_blank">KANYAPORN PHUAKVISUTHI</a></address>
      <p>ตลาดหุ้นสหรัฐ ซื้อขายช่วงเช้าวันนี้ (21 พ.ย.) ตามเวลาท้องถิ่น เปลี่ยนแปลงเพียงเล็กน้อย ท่ามกลางสัญญาณที่ไม่ชัดเจนในเรื่องการค้า และความขัดแย้งระหว่างรัฐบาลสหรัฐ กับกรุงปักกิ่งในเรื่องการประท้วงที่ฮ่องกง ทำให้นักลงทุนเกิดความกังขา ถึงกำหนดเวลาที่ทั้ง 2 ฝ่ายจะลงนามข้อตกลงการค้าส่วนแระ เพื่อยุติสงครามการค้าที่ยืดเยื้อมานาน</p>
      <figure>
        <img src="https://www.thebangkokinsight.com/wp-content/uploads/2019/11/000_1KZ2K6-1.jpg"/>
      </figure>
      <p>ดัชนีเฉลี่ยอุตสาหกรรมดาวโจนส์ เคลื่อนไหวล่าสุดขยับลงมา 44.05 จุด หรือ 0.16% ที่ 27,777.04 จุด ดัชนีเอสแอนด์พี 500 ลดลง 5.00 จุด หรือ 0.16% ที่ 3,103.46 จุด และดัชนีแนสแด็กขยับลงมา 9.76 จุด หรือ 0.11% ที่ 8,516.97 จุด</p>
      <p>ขาลงของวอลล์สตรีทยังจำกัดอยู่ หลังมีรายงานว่า สหรัฐอาจเลื่อนกำหนดขึ้นภาษีต่อสินค้านำเข้าจีนในวันที่ 15 ธันวาคมนี้ ออกไปก่อน แม้จะยังไม่สามารถบรรลุข้อตกลงได้ ซึ่งการขึ้นภาษีรอบใหม่ดังกล่าว ครอบคลุมถึงสินค้าประเภท อิเล็กทรอนิคส์ และอุปกรณ์ตกแต่งช่วงเทศกาลคริสต์มาส</p>
      <p>นอกจากนี้ ยังมีรายงานว่า นายหลิว เหอ รองนายกรัฐมนตรีจีน หัวหน้าคณะเจรจาการค้ากับสหรัฐ ได้เชิญนายโรเบิร์ต ไลท์ไฮเซอร์ ผู้แทนการค้าสหรัฐ และนายสตีเวน มนูชิน รัฐมนตรีคลังสหรัฐ พบหารือกันที่กรุงปักกิ่ง</p>
      <p>ราคาหุ้นกลุ่มผู้ผลิตชิพ ที่รายได้ส่วนใหญ่ขึ้นอยู่กับตลาดจีน รวมถึง อินเทล คอร์ป แทบจะไม่เปลี่ยนแปลงในวันนี้  ขณะราคาหุ้นแอปเปิ้ลขยับขึ้นเล็กน้อย หลังประธานาธิบดีโดนัลด์ ทรัมป์ ระบุว่า กำลังพิจารณาที่จะยกเว้นแอปเปิ้ล จากการขึ้นภาษีสินค้านำเข้าจากจีน</p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F242698%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/242687/"/>
        <a href="https://www.thebangkokinsight.com/242763/"/>
        <a href="https://www.thebangkokinsight.com/242662/"/>
        <a href="https://www.thebangkokinsight.com/242435/"/>
      </related>
    </article>
  </body>
</html>