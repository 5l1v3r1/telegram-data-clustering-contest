<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/politika/3362019/marija-zaharova-o-spijunskoj-aferi-ovo-je-provokacija-pred-vaznu-posetu"/>
    <meta property="og:site_name" content="kurir.rs"/>
    <meta property="article:published_time" content="2019-11-21T14:57:00+00:00"/>
    <meta property="og:title" content="MARIJA ZAHAROVA O ŠPIJUNSKOJ AFERI: Ovo je provokacija pred važnu posetu"/>
    <meta property="og:description" content="Portparolka Ministarstva spoljnih poslova Marija Zaharova ocenjuje da je snimak sa navodnim ruskim obaveštajcem koji daje novac srpskom oficiru samo poslednja u nizu provokacija.- Sada predstoji susret na vrhu, a već smo navikli da se nedelju ili nekoliko ..."/>
  </head>
  <body>
    <article>
      <h6 class="kicker">Portparolka Ministarstva spoljnih poslova</h6>
      <h1>MARIJA ZAHAROVA O ŠPIJUNSKOJ AFERI: Ovo je provokacija pred važnu posetu</h1>
      <address>
        <time datetime="2019-11-21T14:57:00+00:00">21 Nov 2019, 14:57</time>
      </address>
      <p>Portparolka Ministarstva spoljnih poslova Marija Zaharova ocenjuje da je snimak sa navodnim ruskim obaveštajcem koji daje novac srpskom oficiru samo poslednja u nizu provokacija.</p>
      <p>- Sada predstoji susret na vrhu, a već smo navikli da se nedelju ili nekoliko dana pred takve susrete pojavljuju zanimljive priče, nekakve senzacije. A onda prolazi vreme i sve se to dezavuiše i ispostavlja da je reč o jeftinoj provokaciji- rekla je Zaharova na redovnoj konferenciji za novinare, prenosi Sputnjik.</p>
      <p>Kako je istakla, sva pitanja koja izazivaju zabrinutost zemlje rešavaju se odgovarajućim kanalima, "a prema ovom treba da se odnosimo kao prema provokativnoj priči".</p>
      <p>- Tim video-snimkom treba da se bave verovatno oni kojima je to namenjeno, a što se tiče široke javnosti, očigledan je zadatak koji su postavili autori tog tzv. filma: to su provokativne akcije, pokušaj da se izazove odgovarajuće raspoloženje kod ljudi pred čitav niz razgovora, susreta, poseta. Tako nešto smo redovno viđali. U poslednjih godinu dana mogu da navedem desetak sličnih primera kada su se ili pred posete, razgovore, samite, ili odmah posle odvijale slične provokativne priče, hibridni gestovi, fejkovi“, navela je Zaharova.</p>
      <p>- Ako postoje neka pitanja, svaka država ima odgovarajuće instrumente da ih reši na civilizovani način. Mi smo svi odrasli ljudi i svi to odlično shvatamo“, zaključila je portparolka ruskog Ministarstva spoljnih poslova.</p>
      <p>
        <b>(Kurir.rs/Sputnjik)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/vesti/politika/3361905/oglasio-se-kremlj-povodom-spijunske-afere-nista-ne-moze-da-narusi-odnose-sa-srbijom"/>
        <a href="https://www.kurir.rs/vesti/politika/3361677/spijunska-afera-trese-srbiju-pakao-za-vucica-sta-god-predsedniik-odluci-nece-biti-lako"/>
        <a href="https://www.kurir.rs/vesti/politika/3361913/posle-sastanka-s-ruskim-ambasadorom-vucic-ce-izvestiti-javnost-tokom-dana-rus-izasao-cutke-i-samo-seo-u-auto"/>
        <a href="https://www.kurir.rs/vesti/politika/3361495/vucic-na-teskim-mukama-spijunska-afera-trese-srbiju-u-najgorem-trenutku-sta-god-predsednik-odluci-nece-biti-lako"/>
      </related>
    </article>
  </body>
</html>