<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837043-ssha-stoyatimut-na-botsi-ukrayintsiv-u-dosyagnenni-tsiley-yevromaydanu-teylor"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T14:33:00+00:00"/>
    <meta property="og:title" content="США стоятимуть на боці українців у досягненні цілей Євромайдану – Тейлор"/>
    <meta property="og:description" content="КИЇВ. 21 листопада. УНН. Сполучені Штати стоятимуть на боці українців у досягненні цілей Євромайдану. Про це заявив тимчасовий повірений у справах США в …"/>
  </head>
  <body>
    <article>
      <h1>США стоятимуть на боці українців у досягненні цілей Євромайдану – Тейлор</h1>
      <address><time datetime="2019-11-21T14:33:00+00:00">21 Nov 2019, 14:33</time> by <a rel="author">Саша Картер</a></address>
      <p><b>КИЇВ. 21 листопада. УНН</b>. Сполучені Штати стоятимуть на боці українців у досягненні цілей Євромайдану. Про це заявив тимчасовий повірений у справах США в Україні Вільям Тейлор, передає <b>УНН</b> із посиланням на відеоролик до Дня Гідності та Свободи, оприлюднений посольством США у Twitter.</p>
      <p>"Шість років тому у цей день українці вийшли на Майдан та на вулиці по всій країні з вимогою змін. Українці хотіли європейського майбутнього, проведення реформ, знищення корупції, рівність перед законом", - сказав Тейлор.</p>
      <p>З його слів, проведення реформ – це непросто, вони вимагають часу, зусиль та наполегливості.</p>
      <p>"Це важливий час для України – пройти цим курсом, взятим шість років тому, який продовжується і сьогодні. Сполучені Штати стоятимуть на боці українців у досягненні цілей Євромайдану", - наголосив дипломат.</p>
      <p>Нагадаємо, 21 листопада в Україні відзначають <a href="https://www.unn.com.ua/uk/news/1836962-ukrayina-vidznachaye-den-gidnosti-ta-svobodi-2">День Гідності та Свободи</a> - у день початку подій, які стали для України історичними: Помаранчевої революції 2004 року та Революції Гідності 2013 року. </p>
      <figure>
        <iframe data-src="https://twitter.com/USEmbassyKyiv/status/1197449146996862977?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>