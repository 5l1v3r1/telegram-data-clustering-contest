<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oogtv.nl/2019/11/zestig-banen-weg-bij-tabaksfabrikant-niemeyer/"/>
    <meta property="og:site_name" content="OOG"/>
    <meta property="article:published_time" content="2019-11-21T14:56:00+00:00"/>
    <meta property="og:title" content="Zestig banen weg bij tabaksfabrikant Niemeyer"/>
    <meta property="og:description" content="Bij tabaksfabrikant BAT Niemeyer aan de Paterswoldseweg in Groningen verdwijnen 60 van de 225 banen. Gedwongen ontslagen worden niet uitgesloten. Dat is donderdagmiddag bekend gemaakt.&quot;De twee bel"/>
  </head>
  <body>
    <article>
      <h1>Zestig banen weg bij tabaksfabrikant Niemeyer</h1>
      <address><time datetime="2019-11-21T14:56:00+00:00">21 Nov 2019, 14:56</time> by <a rel="author">Andor Heij</a></address>
      <p>
        <b>Bij tabaksfabrikant BAT Niemeyer aan de Paterswoldseweg in Groningen verdwijnen 60 van de 225 banen. Gedwongen ontslagen worden niet uitgesloten. Dat is donderdagmiddag bekend gemaakt.</b>
      </p>
      <p>“De twee belangrijkste redenen voor de beoogde reorganisatie zijn allereerst een grotere afname in consumptie van shagtabak dan verwacht, hetgeen leidt tot een verder verlies aan productievolume”, aldus Reinoud Bruinier van BAT Niemeyer. “Verder is sprake van een toename in Europese regelgeving, waardoor productievolume wordt overgeheveld naar buiten de Europese Unie.”</p>
      <p>De ondernemingsraad en de vakbonden zijn ingelicht. Mensen die hun baan verliezen worden begeleid naar ander werk.</p>
    </article>
  </body>
</html>