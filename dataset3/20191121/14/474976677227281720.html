<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121189/prof-zybertowicz-w-relacjach-polsko-amerykanskich-nie-wszystkie-sprawy-sa-idealne.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-21T14:37:00+00:00"/>
    <meta property="og:title" content="Prof. Zybertowicz: W relacjach polsko-amerykańskich nie wszystkie sprawy są idealne"/>
    <meta property="og:description" content="– W relacjach polsko-amerykańskich nie wszystkie sprawy są idealne, ale w negocjacjach z sojusznikiem, partnerem neutralnym i potencjalnym przeciwnikiem, trzeba dokonywać kompleksowej analizy – mówi &quot;Super Expressowi&quot; o podatku cyfrowym prof. Andrzej Zybertowicz, doradca prezydenta Andrzeja Dudy."/>
  </head>
  <body>
    <article>
      <h1>Prof. Zybertowicz: W relacjach polsko-amerykańskich nie wszystkie sprawy są idealne</h1>
      <address>
        <time datetime="2019-11-21T14:37:00+00:00">21 Nov 2019, 14:37</time>
      </address>
      <h4>– W relacjach polsko-amerykańskich nie wszystkie sprawy są idealne, ale w negocjacjach z sojusznikiem, partnerem neutralnym i potencjalnym przeciwnikiem, trzeba dokonywać kompleksowej analizy – mówi "Super Expressowi" o podatku cyfrowym prof. Andrzej Zybertowicz, doradca prezydenta Andrzeja Dudy.</h4>
      <p>Prof. Zybertowicz został zapytany o rezygnację z opodatkowania Google’a czy Facebooka. – Mamy ze Stanami Zjednoczonymi pewien interes strategiczny. W tym interesie chodzi o nasze bezpieczeństwo egzystencjalne i musimy ważyć priorytety – ocenił.</p>
      <p>Doradca prezydenta zauważył też, że choć z jednej strony pojawiają się w Stanach Zjednoczonych głosy mówiące o tym, że internetowi giganci powinni być podzieleni, bo mają pozycję monopolistyczną, to z drugiej, w sytuacji, gdy narasta konflikt z Chinami, ci sami eksperci stwierdzają, że nie można sobie pozwolić na osłabienie tych firm.</p>
      <p>– Być może podobnie trzeba spojrzeć na kwestię podatku cyfrowego. Nie widzę powodu, żeby wkładać głowę w piasek i udawać, że nie ma tematu. W relacjach polsko-amerykańskich nie wszystkie sprawy są idealne, ale w negocjacjach z sojusznikiem, partnerem neutralnym i potencjalnym przeciwnikiem, trzeba dokonywać kompleksowej analizy – podkreślił prof. Zybertowicz.</p>
      <footer>/ Źródło: se.pl <br/>/ kga</footer>
    </article>
  </body>
</html>