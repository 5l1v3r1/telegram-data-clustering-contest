<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/ciolacu-ironic-la-adresa-lui-turcan-e-mai-sanatos-sa-nu-te-bagi-ca-turca-n-lemne-pentru-ca-risti-sa-te-faci-de-ras-1922404321142019111419176652"/>
    <meta property="og:site_name" content="News.ro"/>
    <meta property="article:published_time" content="2019-11-21T14:43:14+00:00"/>
    <meta property="og:title" content="Ciolacu, ironic la adresa lui Turcan: E mai sănătos să nu te bagi ca Turca-n lemne...pentru că rişti să te faci de râs"/>
    <meta property="og:description" content="Preşedintele Camerei Deputaţilor, social-democratul Marcel Ciolacu, o ironizează într-o postare pe Facebook pe vicepremierul liberal Raluca Turcan, după afirmaţia referitoare la victimele acţiunii de dezinsecţie de la Timişoara, afirmaţie conform căreia ”omul să aibă garanţia că nu se culcă sănătos şi se trezeşte, ferească Dumnezeu, mort”.” E mai sănătos să nu te bagi ca Turca-n lemne...pentru că rişti să te faci de râs”, scrie Ciolacu."/>
  </head>
  <body>
    <article>
      <h1>Ciolacu, ironic la adresa lui Turcan: E mai sănătos să nu te bagi ca Turca-n lemne...pentru că rişti să te faci de râs</h1>
      <address><time datetime="2019-11-21T14:43:14+00:00">21 Nov 2019, 14:43</time> by <a rel="author">News.ro</a></address>
      <p>
        <b>Preşedintele Camerei Deputaţilor, social-democratul Marcel Ciolacu, o ironizează într-o postare pe Facebook pe vicepremierul liberal Raluca Turcan, după afirmaţia referitoare la victimele acţiunii de dezinsecţie de la Timişoara, afirmaţie conform căreia ”omul să aibă garanţia că nu se culcă sănătos şi se trezeşte, ferească Dumnezeu, mort”.” E mai sănătos să nu te bagi ca Turca-n lemne...pentru că rişti să te faci de râs”, scrie Ciolacu.</b>
      </p>
      <p>”Când ştii ce ai în ogradă, e mai sănătos să nu te bagi ca Turca-n lemne...pentru că rişti să te faci de râs. Dar aşa e viaţa: când te crezi superior şi râzi elevat din colţul gurii când vorbeşti despre arii, vine şefa ta de la partid şi ”propaghează” cum te poţi culca sănătos şi să te trezeşti mort. Daună totală pentru toţi conferenţiarii de la PNL! Ghinion!”, afirmă preşedintele Camerei.</p>
      <p>Reacţia lui Ciolacu vine după ce, referiindu-se la tragedia de la Timişoara, vicepremierul Raluca Turcan a declarat că „nu se poate ca în materie de siguranţă publică să nu existe controale ale instituţiilor statului astfel încât omul să aibă garanţia că nu se culcă sănătos şi se trezeşte, ferească Dumnezeu, mort, aşa cum s-a întâmplat la Timişoara”.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>