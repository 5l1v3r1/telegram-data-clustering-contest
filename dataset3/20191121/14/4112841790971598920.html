<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77586-Podozriva-firma-zhana-od-slovenskych-investorov-miliony-eur-aby-na-Sirave-postavila-futuristicky-rezort-Slubuje-vynos-az-25"/>
    <meta property="og:site_name" content="REFRESHER"/>
    <meta property="article:published_time" content="2019-11-21T14:39:00+00:00"/>
    <meta property="og:title" content="Podozrivá firma zháňa od slovenských investorov milióny eur, aby na Šírave postavila futuristický rezort. Sľubuje výnos až 25 %"/>
    <meta property="og:description" content="Ekonomický denník upozorňuje na spoločnosť, ktorá aktuálne ponúka možnosť investície do projektu, ktorý sa má začať realizovať v budúcom roku."/>
  </head>
  <body>
    <article>
      <h1>Podozrivá firma zháňa od slovenských investorov milióny eur, aby na Šírave postavila futuristický rezort. Sľubuje výnos až 25 %</h1>
      <address><time datetime="2019-11-21T14:39:00+00:00">21 Nov 2019, 14:39</time> by <a rel="author">Viktor Kniš</a></address>
      <p>
        <b>Ekonomický denník upozorňuje na spoločnosť, ktorá aktuálne ponúka možnosť investície do projektu, ktorý sa má začať realizovať v budúcom roku.</b>
      </p>
      <p>Už niekoľko mesiacov si možno jedným z tých, na ktorých spoločnosť <b>CEE Real Estate</b> cieli reklamu, v rámci ktorej ponúka možnosť investovať do veľkého projektu výmenou za mimoriadne vysoký výnos až 25 %. <a href="https://e.dennikn.sk/1658807/megaprojekt-na-sirave-laka-na-megavynos-25-narodna-banka-odporuca-zvazit-vsetky-rizika/?ref=tit">Denník E</a> informuje, o akú firmu vlastne ide a čo na jej praktiky hovorí Národná banka Slovenska. </p>
      <p>CEE Real Estate Group propaguje projekt <b>Šírava Park Boulevard</b>, ktorý má v nasledujúcich rokoch vyrásť na Zemplínskej Šírave ako futuristický komplex pre turistov. Má zahŕňať ubytovanie aj služby a cieľom je zatraktívniť tento región Slovenska.</p>
      <related>
        <a href="https://refresher.sk/57650-Investovanie-nie-je-iba-pre-bohatych-Z-podielovych-fondov-mozes-vyzmykat-peniaze-aj-bez-skusenosti-a-bez-viazanosti"/>
      </related>
      <p>Celkovo sa snaží podľa Denníka E v tejto fáze získať 6 miliónov eur a investormi môžu byť obyvatelia našej krajiny alebo ktokoľvek iný. Firma, ktorá vznikla pred niečo viac ako rokom a jej väčšinový vlastník je cyperská spoločnosť, ponúka výmenou za vklad dividendy 25 % ročne, ktoré majú byť vyplácané raz ročne po dobu 24 rokov. </p>
      <p>Investičnými ponukami sa už zaoberá aj NBS: „<i>Z informácií na stránke nevyplýva, že ide o štandardný investičný produkt,“</i> tvrdí hovorkyňa centrálnej banky Martina Szolčányiová pre <a href="https://e.dennikn.sk/1658807/megaprojekt-na-sirave-laka-na-megavynos-25-narodna-banka-odporuca-zvazit-vsetky-rizika/?ref=tit">Denník E</a>.</p>
      <p>Aktuálne prebieha kontrola, ktorá by mala vyhodnotiť, nakoľko bezpečný tento projekt je. Podľa ekonomického denníka musí investor rátať s tým, že sa projekt nemusí podariť. Upozorňuje aj na rizikovosť projektu a skutočnosť, aby si Slováci rozmysleli, či chcú  investovať väčšinu svojich úspor.  </p>
      <figure>
        <iframe src="https://www.youtube.com/embed/JWcCNjtq0Fc" width="700" height="380" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
      </related>
    </article>
  </body>
</html>