<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b7-%ce%b2%ce%b1%cf%83%ce%af%ce%bb%ce%b9%cf%83%cf%83%ce%b1-%ce%b5%ce%bb%ce%b9%cf%83%ce%ac%ce%b2%ce%b5%cf%84-%ce%b1%cf%80%ce%bf%ce%ba%ce%b5%cf%86%ce%ac%ce%bb%ce%b9%cf%83%ce%b5-%cf%84.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-21T14:58:49+00:00"/>
    <meta property="og:title" content="Η βασίλισσα Ελισάβετ «αποκεφάλισε» τον πρίγκιπα Άντριου – Η σκληρή απόφαση του Μπάκιγχαμ"/>
    <meta property="og:description" content="Κατευθείαν από το παλάτι του Μπάκιγχαμ φαίνεται ότι υπαγορεύτηκε η ανακοίνωση του πρίγκιπα Άντριου ότι αποσύρεται από τα δημόσια καθήκοντά του για την αναστάτωση που προκάλεσε στη βασιλική οικογένεια λόγω της σχέσης του με τον παιδόφιλο Τζέφρι Επστάιν, μετά και την καταστροφική συνέντευξή του στο BBC."/>
  </head>
  <body>
    <article>
      <h1>Η βασίλισσα Ελισάβετ «αποκεφάλισε» τον πρίγκιπα Άντριου – Η σκληρή απόφαση του Μπάκιγχαμ</h1>
      <address>
        <time datetime="2019-11-21T14:58:49+00:00">21 Nov 2019, 14:58</time>
      </address>
      <p>Κατευθείαν από το παλάτι του Μπάκιγχαμ φαίνεται ότι υπαγορεύτηκε η ανακοίνωση του πρίγκιπα Άντριου ότι αποσύρεται από τα δημόσια καθήκοντά του για την αναστάτωση που προκάλεσε στη βασιλική οικογένεια λόγω της σχέσης του με τον παιδόφιλο Τζέφρι Επστάιν, μετά και την καταστροφική συνέντευξή του στο BBC.</p>
      <p>Σύμφωνα με τη Daily Mail, μετά την συνέντευξη, η βασίλισσα κάλεσε τον αγαπημένο της γιο, Άντριου στα Ανάκτορα και του ανακοίνωσε την τιμωρία που του επιβάλλει λαμβάνοντας αποφασιστική δράση. Έτσι, του αφαίρεσε όλα τα βασιλικά του καθήκοντα, κάτι που σημαίνει ότι πλέον δεν θα έχει θέση δίπλα στη βασιλική οικογένεια σε κάθε επίσημη ή δημόσια εμφάνιση ή εκδήλωση. Δεν θα εκπροσωπεί τη βασίλισσα μητέρα του και τα Ανάκτορα σε οτιδήποτε, ενώ παράλληλα χάνει και το ετήσιο εισόδημα των 249.000 λιρών που προβλέπεται ως μισθός πρίγκιπα για να αντεπεξέρχεται στα πριγκιπικά του καθήκοντα.</p>
      <p>Μάλιστα, ο Άντριου το βράδυ της Τετάρτης εξέδωσε ανακοίνωση όπου επιβεβαίωνε ότι με την άδεια της μητέρας του παραιτείτο από τα δημόσια καθήκοντά του. Μετά τη συνέντευξη στο BBC σχετικά με τη σχέση του με τον Επστάιν, σειρά επιχειρηματιών και φιλανθρωπικών ιδρυμάτων που τον στήριζαν και στα οποία ήταν πατρόνας τον εγκατέλειψαν εκφράζοντας τη δυσαρέσκειά του. Οι πληροφορίες αναφέρουν ότι μετά από διεξοδική συζήτηση με τον πρίγκιπα Κάρολο που κάνει περιοδεία στη Νέα Ζηλανδία, η βασίλισσα κάλεσε τον Άντριου και του ανακοίνωσε τη σκληρή της απόφαση.</p>
    </article>
  </body>
</html>