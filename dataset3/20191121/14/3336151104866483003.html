<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/saraya-cagrilan-ismi-kilicdaroglu-biliyor-21111942.html"/>
    <meta property="og:site_name" content="OdaTV"/>
    <meta property="article:published_time" content="2019-11-21T14:42:00+00:00"/>
    <meta property="og:title" content="Saray'a çağrılan ismi Kılıçdaroğlu biliyor"/>
    <meta property="og:description" content="Sabahattin Önkibar yazdı"/>
  </head>
  <body>
    <article>
      <h1>Saray'a çağrılan ismi Kılıçdaroğlu biliyor</h1>
      <h2>Sabahattin Önkibar yazdı</h2>
      <address><time datetime="2019-11-21T14:42:00+00:00">21 Nov 2019, 14:42</time> by <a rel="author" href="https://odatv.com/yazar/sabahattin-onkibar" target="_blank">Sabahattin Önkibar</a></address>
      <p>Türkiye yanıyor! Dışardan ve içerden büyük bir kuşatılmışlığı yaşıyor.</p>
      <p>Ahali, din ve etnik temelde birbirine hasım yapıldı.</p>
      <p>Rejim demokrasiden şahıs ve ile devletine dönüştürülüp hukuk askıya alındı.</p>
      <p>
        <b>8 milyon işsiz var.</b>
      </p>
      <p>İki kişiden biri mahkemelik, üç kişiden biri icralık.</p>
      <p>TÜİK’e göre bile açlık sınırı 2080 lira iken 2 bin liradan az maaş olan <b>10 küsur milyon emekli ve işçimiz var ki bunun okuması Türkiye’nin açlar ülkesi olması demek değil midir?</b></p>
      <p>
        <b>MELEKLERİN CİNSİYETİ</b>
      </p>
      <p>Keza 40 milyon Suriyeli, sokaklarımızda geleceğimizi ipotek altına aldı.</p>
      <p>Yunan’a 18 ada peşkeşi yetmedi, sırada Doğu Akdeniz’deki doğalgaz ile Kıbrıs var.</p>
      <p>
        <b>Aynı şekilde yanlış Suriye politikası ile güneyimizde ABD ile Rusya’yı komşu yapıp “PKKistan”ın önünü açtık.</b>
      </p>
      <p>Hülasa Türkiye nerede ise dönülmez akşamın ufkunda iken Saray güdümündeki Televizyon ve gazetelerinin yegâne gündemi CHP!</p>
      <p>
        <b>Sanki ülkeyi 17 yıldır AKP değil de CHP yönetiyor ve her şeyin sorumlusu o!</b>
      </p>
      <p>Kamu bankaları kredileri ile ele geçirilen medya, Bizans papazlarının İstanbul’un Fethi esnasında Kilisede meleklerin cinsiyetini tartışması misali boyuna CHP’yi tartışıp kara çalıyor.</p>
      <p>
        <b>CHP-KÜRT-ALEVİ-DİN-TÜRBAN</b>
      </p>
      <p>Yandaş medyanın amacı efendilerine hizmet adına gerçek gündemi değiştirip toplumu cepheleştirmek.</p>
      <p>Sahi bu televizyonlarda bir kere olsun tarım, sanayii, esnaf, işçi, üretim ve işsizlik konuşulup tartışıldı mı?</p>
      <p>
        <b>Varsa yoksa CHP-Kürt-Alevi-din-türban-imam hatip!</b>
      </p>
      <p>İktidarı sürdürme adına kimlik siyaseti ile toplumda hasım guruplar var ettiler.</p>
      <p>Son oyun ya da tezgâhları ise CHP’yi bölmek ya da zaaf içinde göstermek.</p>
      <p>Bunun için hayali senaryolarla gündem yaratıyorlar.</p>
      <p>Gelelim Saray’da ağırlanıp destek vaat edildiği ileri sürülen CHP’li isme!</p>
      <p>
        <b>MİT’E DİKKAT</b>
      </p>
      <p>Muharrem İnce’den Gürsel Erol’a, Metin Feyzioğlu’dan Mustafa Sarıgül’e, Gürsel Tekin’den Öztürk Yılmaz’a eski-yeni pek çok CHP’li ismin adı geçti ki bunların pek çoğu bu yakıştırmayı yalanladı.</p>
      <p>Ancak asıl olan haberin doğruluğudur ki o doğrultuda ciddi emareler var.</p>
      <p>Hatırlayalım Kemal Kılıçdaroğlu bir süre önce MİT’i işaret edip partimize operasyon peşinde açıklamasını yapmıştı.</p>
      <p>MİT eğer böyle bir şey yapıyor ise bu Saray’a rağmen olamaz.</p>
      <p>
        <b>Hadise şudur:</b>
      </p>
      <p>Belli ki Saray geleceği adına endişededir.</p>
      <p>İktidarını koruma adına daha önce yaptığı gibi siyasi mühendislikler peşindedir.</p>
      <p>
        <b>SARAY’IN OYUNUNU BOZMAK</b>
      </p>
      <p>Sağ cenahta tek kalabilmek için <b>Cem Uzan Murat Yalçıntaş, Mehmet Ağar ve Erkan Mumcu </b>gibilere türlü operasyonlar çekilirken merkez sol için taktığı şudur.</p>
      <p>CHP’yi bölmek ya da plastik yeni bir CHP kurdurup yola devam etmek.</p>
      <p>İşte Saray’ın bu hesabı ve planı Kemal Kılıçdaroğlu tarafından öğrenilince Saray’a çağrılan CHP’li isim olayı Sözcü başyazarı Rahmi Turan’a sızdırıldı.</p>
      <p>Evet hem konuyu hem de Saray’a çağrılan ismi aslında Kılıçdaroğlu biliyor.</p>
      <p>
        <b>Amacı haklı olarak Saray’ın oyununu bozup afişe etmek.</b>
      </p>
      <p>Tablo ortada. Türkiye’de istisnasız her şey şirazesinden çıkmıştır.</p>
      <p>İktidara kendini böylesine mecbur ve mahkûm gören AKP’den kurtulmak emin olun Cumhuriyeti kurmaktan zor olacak…</p>
      <p>
        <b>Odatv.com</b>
      </p>
      <related>
        <h4>İLGİLİ HABERLER</h4>
        <a href="https://odatv.com/tukuruk-yalanacak-mi--13111918.html"/>
        <a href="https://odatv.com/chpnin-11i-ve-inonunun-meshur-ogudu-04111924.html"/>
        <a href="https://odatv.com/erdogan-da-bahcelinin-hastane-degistirmesini-mi-istedi-08101904.html"/>
        <a href="https://odatv.com/chpde-degisik-bir-seyler-oluyor-04101943.html"/>
        <a href="https://odatv.com/diyarbakirdaki-annelere-chpden-kritik-destek-artik-yeter-06091957.html"/>
        <a href="https://odatv.com/chpde-bayram-sonrasi-seferberlik-02081922.html"/>
        <a href="https://odatv.com/chpli-baskanin-fotografi-tepki-cekti-24071910.html"/>
        <a href="https://odatv.com/chp-ilce-baskani-olduruldu-25041939.html"/>
        <a href="https://odatv.com/chp-sokaga-cikiyor-22041941.html"/>
        <a href="https://odatv.com/tum-adaylarin-aciklanacagi-tarih-29011901.html"/>
        <a href="https://odatv.com/bahcelinin-onkibara-actigi-davada-karar-cikti-20121843.html"/>
        <a href="https://odatv.com/chpnin-chp-varken-baska-rakibe-ihtiyaci-yok-16111821.html"/>
        <a href="https://odatv.com/chpde-rantci-istemiyoruz-sesleri-13111830.html"/>
        <a href="https://odatv.com/onkibar-neden-yazmiyor-07101853.html"/>
        <a href="https://odatv.com/chpden-secim-genelgesi-01101842.html"/>
        <a href="https://odatv.com/chpde-on-secim-olacak-mi-20091837.html"/>
        <a href="https://odatv.com/chpnin-oyu-hangi-partiye-gitti-02091837.html"/>
        <a href="https://odatv.com/chpli-eski-baskana-saldiri-27081828.html"/>
        <a href="https://odatv.com/chpde-adamci-olmayan-alti-okcular-da-var-10071853.html"/>
        <a href="https://odatv.com/chpde-kurultay-cagrisi-27061835.html"/>
      </related>
    </article>
  </body>
</html>