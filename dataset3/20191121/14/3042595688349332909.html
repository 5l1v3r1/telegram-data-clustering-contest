<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/politiets-kamp-mot-klokka/71845749"/>
    <meta property="og:site_name" content="Dagbladet.no"/>
    <meta property="article:published_time" content="2019-11-21T14:19:18+00:00"/>
    <meta property="og:title" content="Politiets kamp mot klokka"/>
    <meta property="og:description" content="Politi og frivillige leter desperat etter Wilma Andersson (17), som har vært savnet i ei uke."/>
  </head>
  <body>
    <article>
      <h1>Politiets kamp mot klokka</h1>
      <h2>Politi og frivillige leter desperat etter Wilma Andersson (17), som har vært savnet i ei uke.</h2>
      <address><time datetime="2019-11-21T14:19:18+00:00">21 Nov 2019, 14:19</time> by <a rel="author">Amanda Nordhagen Walnum</a></address>
      <p>Det har nå gått ei uke siden den siste kjente kontakten med svenske Wilma Andersson (17).</p>
      <p>Familien meldte jenta savnet i helga. Politiet har fått inn en stor mengde tips og mange frivillige deltar i søkene i Uddevalla, men Wilma er fortsatt sporløst forsvunnet. Likevel har verken politi eller familie gitt opp håpet.</p>
      <p>
        <b>- Vi har ikke gitt opp håpet om at vi kan finne henne i live, sa politiets pressetalsperson, Stefan Gustafsson til <a href="https://www.aftonbladet.se/nyheter/a/K3KBp7/polisens-kamp-mot-klockan-i-letandet-efter-wilma">Aftonbladet </a>i går.</b>
      </p>
      <p>Videre fortalte han at politiet jobber med ulike scenarioer.</p>
      <p>- 18-års dagen nærmet seg, og da ville hun ha alt så klart som mulig med førerkortet. 25. juli skulle hun fylt 18 - eller skal hun fylle 18, rettere sagt. Vi gir ikke opp håpet, sier et familiemedlem til <a href="https://www.expressen.se/gt/krim/wilmas-stora-drom-innan-forsvinnandet/">Expressen</a>.</p>
      <h3>Kan bli løslatt</h3>
      <p>Politiet kjemper mot klokka på flere måter. Ettersom de ikke har gitt opp håpet om å finne jenta i live, er det viktig å finne henne så fort som mulig. Samtidig må de også samle nok beviser for å beholde den mistenkte i sin varetekt.</p>
      <p>Tirsdag kom det fram at politiet mener mye taler for at Wilma har blitt utsatt for noe kriminelt. En mann, hennes kjæreste, ble pågrepet - <a href="https://www.dagbladet.no/nyheter/wilma-17-er-sporlost-forsvunnet---mistenker-drap/71836639">mistenkt for drap.</a></p>
      <p>
        <b>Tidligst torsdag kveld vil påtalemyndigheten beslutte om de vil begjære mannen varetektsfengslet eller om han skal bli løslatt. Det kommer fram i en pressemelding fra påtalemyndigheten i Uddevalla.</b>
      </p>
      <p>Fristen går ut i morgen klokka 12.</p>
      <p>- De jobber utrettelig for å skape et best mulig fundament, sa Gustafsson.</p>
      <h3>- Ville aldri gjort noe sånt</h3>
      <p>Den mistenkte mannen er ifølge Göteborgs-Posten i 20-åra. Han nekter for å ha noe med forsvinningen å gjøre.</p>
      <p>Faren til den drapsmistenkte kjæresten <a href="https://www.dagbladet.no/nyheter/mistenktes-far---ville-aldri-gjort-noe-sant/71839851">kan ikke tro at sønnen står bak.</a></p>
      <p>
        <b>- Det er min sønn og jeg venter på å få høre hva som har skjedd. Han var hos meg i går. Han sa: «Pappa, jeg lover at jeg ikke har gjort noe.» Han sa de hadde kranglet, sa faren til <a href="https://www.expressen.se/gt/krim/familjen-om-misstankt-mordade-wilma-pojkvannen-var-svartsjuk-3/">Expressen </a>onsdag.</b>
      </p>
      <p>Faren hevdet sønnen var svært lei seg da Wilma forsvant.</p>
      <p>- Min sønn ville aldri gjort noe sånt. Aldri. Jeg lover.</p>
      <h3>Flere funn</h3>
      <p>Politi og frivillige har finkjemmet store områder i Uddevalla og Ljungskile, som ligger i fylket Västra Götaland. I søkene har det blitt funnet klær som likner Wilmas:</p>
      <p>Natt til tirsdag ble det funnet briller og <a href="https://www.dagbladet.no/studio/nyhetsstudio/5?post=22090">par utbrente sko som kan ha tilhørt Wilma </a>i et skogsområde i Uddevalla, og <a href="https://www.dagbladet.no/studio/nyhetsstudio/5?post=22090">onsdag kveld ble det funnet ei jakke </a>liknende den hun hadde på seg da hun forsvant.</p>
      <p>Det er fortsatt uklart om funnene har noen tilknytning til saken.</p>
      <p>I går meldte også svenske medier at en frivillige fant et skytevåpen i en brønn i utkanten av Uddevalla. Samme kveld uttalte politiet at funnet ikke er interessant for etterforskningen. <a href="https://www.dagbladet.no/studio/nyhetsstudio/5?post=22144">Ifølge Aftonbladet skal det være et leketøy.</a></p>
      <h3>Ønsker tips</h3>
      <p>Søket etter jenta fortsetter med uforminsket styrke, og politiet etterlyser flere tips fra publikum.</p>
      <p>- Man behøver ikke tenke på om det er viktig eller ikke, bare se til at politiet får informasjonen, sier Gustafsson til <a href="https://www.expressen.se/gt/krim/polisen-soker-med-dronare-efter-wilma/">Expressen</a>.</p>
      <p>Peter Adlersson, også pressetalsperson ved politiet, sier til <a href="https://www.gp.se/nyheter/v%C3%A4stsverige/s%C3%B6kandet-efter-f%C3%B6rsvunna-wilma-andersson-har-%C3%A5terupptagits-1.20609012">Göteborgs-Posten</a> at søket vil pågå til de finner jenta.</p>
      <p>Nedenfor man du se politiets nedslående oppdateringer fra søket i går og i dag:</p>
      <h3>Onsdag:</h3>
      <p><b>«15.15:</b> Ingen ny information i ärendet, Wilma ej anträffad.</p>
      <p><b>16.10:</b> Ingen ny information i ärendet, Wilma ej anträffad.</p>
      <p><b>17.10:</b> Ingen ny information i ärendet, Wilma ej anträffad.</p>
      <p><b>18.10:</b> Ingen ny information i ärendet, Wilma ej anträffad.</p>
      <p><b>19.10:</b> Ingen ny information i ärendet, Wilma ej anträffad.</p>
      <p><b>20.10:</b> Ingen ny information i ärendet, Wilma ej anträffad.</p>
      <p><b>21.10:</b> Ingen ny information i ärendet, Wilma ej anträffad.</p>
      <p><b>21.45:</b> Ingen ny information i ärendet, Wilma är inte anträffad»</p>
      <h3>Torsdag:</h3>
      <p><b>«09.00</b> Ingen ny information i ärendet, Wilma ej anträffad.</p>
      <p><b>10.20</b> Ingen ny information i ärendet, Wilma ej anträffad.</p>
      <p><b>11.20</b> Ingen ny information i ärendet, Wilma ej anträffad.</p>
      <p><b>12.30</b> Ingen ny information i ärendet, Wilma ej anträffad.</p>
      <p><b>13.30</b> Ingen ny information i ärendet, Wilma ej anträffad.»</p>
    </article>
  </body>
</html>