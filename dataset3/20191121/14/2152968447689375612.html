<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/sofia/2019/11/21/sled-krajbata-pencho-slaveikov-veche-ima-nov-bastun.430384"/>
    <meta property="og:site_name" content="Dnes.bg"/>
    <meta property="article:published_time" content="2019-11-21T14:48:00+00:00"/>
    <meta property="og:title" content="След кражбата: Пенчо Славейков вече има нов бастун"/>
    <meta property="og:description" content="Миналата седмица статуята стана жертва на вандалски акт | Dnes.bg"/>
  </head>
  <body>
    <article>
      <h1>След кражбата: Пенчо Славейков вече има нов бастун</h1>
      <h2>Миналата седмица статуята стана жертва на вандалски акт</h2>
      <address><time datetime="2019-11-21T14:48:00+00:00">21 Nov 2019, 14:48</time> by <a rel="author" href="https://www.dnes.bg/author/291" target="_blank">Нели Христова</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000252303-middle.jpg"/>
        </figure>
        <p>Снимка: Димитър Кьосемарлиев, Dnes.bg</p>
        <p>1<a href="https://www.dnes.bg/sofia/2019/11/21/sled-krajbata-pencho-slaveikov-veche-ima-nov-bastun.430384,image2#photo">2</a><a href="https://www.dnes.bg/sofia/2019/11/21/sled-krajbata-pencho-slaveikov-veche-ima-nov-bastun.430384,image3#photo">3</a><a href="https://www.dnes.bg/sofia/2019/11/21/sled-krajbata-pencho-slaveikov-veche-ima-nov-bastun.430384,image4#photo">4</a><a href="https://www.dnes.bg/sofia/2019/11/21/sled-krajbata-pencho-slaveikov-veche-ima-nov-bastun.430384,image5#photo">5</a><a href="https://www.dnes.bg/sofia/2019/11/21/sled-krajbata-pencho-slaveikov-veche-ima-nov-bastun.430384,image6#photo">6</a><a href="https://www.dnes.bg/sofia/2019/11/21/sled-krajbata-pencho-slaveikov-veche-ima-nov-bastun.430384,image7#photo">7</a><a href="https://www.dnes.bg/sofia/2019/11/21/sled-krajbata-pencho-slaveikov-veche-ima-nov-bastun.430384,image8#photo">8</a><a href="https://www.dnes.bg/sofia/2019/11/21/sled-krajbata-pencho-slaveikov-veche-ima-nov-bastun.430384,image9#photo">9</a><a href="https://www.dnes.bg/sofia/2019/11/21/sled-krajbata-pencho-slaveikov-veche-ima-nov-bastun.430384,image10#photo">10</a><a href="https://www.dnes.bg/sofia/2019/11/21/sled-krajbata-pencho-slaveikov-veche-ima-nov-bastun.430384,image11#photo">11</a><a href="https://www.dnes.bg/sofia/2019/11/21/sled-krajbata-pencho-slaveikov-veche-ima-nov-bastun.430384,image12#photo">12</a></p>
        <p>Пенчо Славейков от днес вече си има нов бастун. В края на миналата седмица, статуята на баща и син Славейкови стана жертва на вандалски акт за пореден път, а ръцете на Пенчо останаха увиснали във въздуха, без да има на какво да се подпрат.</p>
        <p>Бронзовият бастун бе откраднат само шест месеца, след като статуята бе върната на обичайното й място на площад "Славейков" след реставрация.</p>
        <p>Случаят се разследва, а записите на всички камери се преглеждат за да се установи кои са извършителите на престъплението и за да получат те съответното наказание.</p>
        <p>Автор на статуята е Георги Чапкънов. Тя не за първи път става жертва на вандалски акт. Преди години, бастунът бе огънат. Друга творба на Чапкънов, "Отвличането на Европа", пък бе открадната на по-малко от 100 метра от площад "Славейков".</p>
      </anchor>
    </article>
  </body>
</html>