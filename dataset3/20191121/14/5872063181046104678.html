<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/hania/1560927/eisodia-tis-theotokou-ta-hania-giortasan-tin-poliouho-tous/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-21T14:10:00+00:00"/>
    <meta property="og:title" content="Εισόδια της Θεοτόκου: Τα Χανιά γιόρτασαν την πολιούχο τους"/>
    <meta property="og:description" content="Εκατοντάδες πιστοί συνέρρευσαν στον ιερό μητροπολιτικό ναό"/>
  </head>
  <body>
    <article>
      <h1>Εισόδια της Θεοτόκου: Τα Χανιά γιόρτασαν την πολιούχο τους</h1>
      <address><time datetime="2019-11-21T14:10:00+00:00">21 Nov 2019, 14:10</time> by <a rel="author">Παπαδογιαννάκη Βίκυ</a></address>
      <p>
        <b>Εκατοντάδες πιστοί συνέρρευσαν στον ιερό μητροπολιτικό ναό</b>
      </p>
      <p>Με ευλάβεια και μεγαλοπρέπεια γιόρτασαν την Πέμπτη 21 Νοεμβρίου τα Χανιά την πολιούχο τους.</p>
      <p>Εκατοντάδες πιστοί συνέρρευσαν στον ιερό μητροπολιτικό ναό των Εισοδίων της Θεοτόκου για να τιμήσουν την προστάτιδα της πόλης, ενώ ακολούθησε η περιφορά της θαυματουργού εικόνας της Παναγίας στους κεντρικούς δρόμους.</p>
      <p>Παράλληλα τιμήθηκε η <a href="https://www.neakriti.gr/article/kriti/irakleio/1560922/imera-enoplon-dunameon-epimnimosuni-deisi-sto-irakleio/">μέρα των ενόπλων δυνάμεων</a>.</p>
      <p>Τα Χανιά τιμούν και πανηγυρίζουν την προστάτιδα τους, υπεραγία Θεοτόκο που αιώνες τώρα ευλογεί και αγιάζει την πόλη. Πλήθος πιστών συμμετείχε στη λιτάνευση της θαυματουργού εικόνας της Παναγίας στους κεντρικούς δρόμους που δίνει τον τόνο του λαμπρού εορτασμού.</p>
      <p>Οι πιστοί προσέρχονται κάθε χρόνο με ευλάβεια στην Τριμάρτυρη προσκυνώντας τη χάρη της.</p>
      <p>Στο ηρώο της πόλης τελέστηκε επιμνημόσυνη δέηση και κατατέθηκαν στέφανα στη μνήμη των πεσόντων.</p>
      <p>Σε δηλώσεις του ο Περιφερειάρχης Κρήτης, Σταύρος Αρναουτάκης, ευχήθηκε σε όλες και όλους του Χανιώτες, σε όλους τους Κρητικούς χρόνια πολλά, λέγοντας ότι, είναι μια ξεχωριστή ημέρα, μια διπλή γιορτή, των Εισοδίων της Θεοτόκου και της Ημέρας των Ενόπλων Δυνάμεων. «Χρόνια πολλά σε όλες και όλους, η Παναγία να μας δίνει δύναμη να μας βοηθά όλους, κι εμείς να διεκδικούμε για το καλό του τόπου.</p>
      <p>«Αρχές, φορείς, πολίτες τιμούμαι και είμαστε δίπλα στις Ένοπλες Δυνάμεις που αποτελούν τους άγρυπνους φρουρούς και τους υπερασπιστές της εδαφικής ακεραιότητας και της Εθνικής ασφάλειας της χώρας».</p>
      <p>Την Κυβέρνηση στις εκδηλώσεις εκπροσώπησε ο Υφυπουργός Παιδείας Βασίλης Διγαλάκης.</p>
      <slideshow>
        <figure>
          <img src="https://s1.neakriti.gr/images/393x223/files/2019-11-21/chania.jpg"/>
        </figure>
        <figure>
          <img src="https://s1.neakriti.gr/images/393x223/files/2019-11-21/chania1.jpg"/>
        </figure>
        <figure>
          <img src="https://s1.neakriti.gr/images/393x223/files/2019-11-21/chania2.jpg"/>
        </figure>
        <figure>
          <img src="https://s1.neakriti.gr/images/393x223/files/2019-11-21/chania3.jpg"/>
        </figure>
        <figure>
          <img src="https://s1.neakriti.gr/images/393x223/files/2019-11-21/chania4.jpg"/>
        </figure>
      </slideshow>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/kriti/hania/1527630/ta-hania-giortazoun-tin-poliouho-tous/"/>
      </related>
    </article>
  </body>
</html>