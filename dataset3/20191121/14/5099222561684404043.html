<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-sanatate-23505345-controale-toate-firmele-care-fac-deratizare-dezinfectie-dezinsectie-firmele-care-furnizeaza-produse-incepand-maine-pana-31-decembrie.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-21T14:51:00+00:00"/>
    <meta property="og:title" content="Controale la toate firmele care fac deratizare, dezinfecție și dezinsecție și la firmele care le furnizează produse, începând de mâine"/>
    <meta property="og:description" content="Toate firmele care oferă servicii de deratizare, dezinfecție și dezinsecție, dar și distribuitorii de produse utilizate pentru astfel de acțiuni vor fi controlați de autorități în cadrul unei"/>
  </head>
  <body>
    <article>
      <h1>Controale la toate firmele care fac deratizare, dezinfecție și dezinsecție și la firmele care le furnizează produse, începând de mâine</h1>
      <address><time datetime="2019-11-21T14:51:00+00:00">21 Nov 2019, 14:51</time> by <a rel="author">Alina Neagu</a></address>
      <p><b>Toate firmele care oferă servicii de deratizare, dezinfecție și dezinsecție, dar și distribuitorii de produse utilizate pentru astfel de acțiuni vor fi controlați de autorități în cadrul unei acțiuni de control care începe mâine și se va încheia pe 31 decembrie. Ministerul Sănătății, Ministerul de Interne și Autoritatea Națională Sanitar-Veterinară au semnat astăzi un protocol de colaborare în acest sens.<br/></b><br/>Echipe mixte formate din reprezentanți ai direcțiilor de sănătate publică, inspectori ai direcțiilor sanitar-veterinare și pentru siguranța alimentului, dar și personal al Poliției Române vor verifica documentele privind înființarea și funcționarea prestatorilor de astfel de servicii și documentele privind instituirea și atestarea personalului care își desfășoară activitatea în aceste firme.<br/><br/>De asemenea, va fi verificată și conformitatea produselor folosite în cadrul operațiunilor și conformitatea produselor deținute de firme la data controlului.<br/><br/>"Am cerut ca reprezentanții direcțiilor de sănătate publică să fie pregătiți ca mâine să se alăture echipelor de control pentru această acțiune. Lucrăm acum la ordinele comune de control care prevad metodologia de control. Este nevoie de astfel de acțiuni în scopul protejării sănătății publice, pentru ca tragedii precum cea de la Timișoara să fie prevenite", spune ministrul Sănătății, Victor Costache.</p>
    </article>
  </body>
</html>