<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dolenjskilist.si/2019/11/21/229012/novice/posavje/Kaj_bi_spremenili_v_proracunu/"/>
    <meta property="og:site_name" content="Dolenjski list"/>
    <meta property="article:published_time" content="2019-11-21T14:30:00+00:00"/>
    <meta property="og:title" content="Kaj bi spremenili v proračunu?"/>
    <meta property="og:description" content="Sevniški občinski svetniki so včeraj obravnavali predlog proračuna za leto 2020. S proračunom mora občina zagotoviti plačevanje obveznosti, ki jih..."/>
  </head>
  <body>
    <article>
      <h1>Kaj bi spremenili v proračunu?</h1>
      <address><time datetime="2019-11-21T14:30:00+00:00">21 Nov 2019, 14:30</time> by <a rel="author">M. L.</a></address>
      <slideshow>
        <figure>
          <img src="https://www.dolenjskilist.si/media/objave/slike/v/novice/2019/11/21/naslo_v.jpg"/>
          <figcaption>Franc Pipan (četrti z desne) je dejal, da je zlasti na nekaterih območjih treba budno spremljati morebitno plazenje tal, saj lahko plazi zdrsne v hudournik. Take razmere so po njegovem pri Metnem vrhu.<cite>Foto: M. L.</cite></figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/21/naslov_000.jpg"/>
          <figcaption>Župan Srečko Ocvirk (levo) je ob koncu seje povabil na malico, ker je imel nedavno rojstni dan.<cite>Foto: M. L.</cite></figcaption>
        </figure>
      </slideshow>
      <p><b>Sevnica</b> - Sevniški občinski svetniki so včeraj obravnavali predlog proračuna za leto 2020. S proračunom mora občina zagotoviti plačevanje obveznosti, ki jih predpisuje država, hkrati bo s proračunskim denarjem nadaljevala nekatere že začete naložbe, načrtuje pa tudi nekatera nove večje proračunske stroške, so na seji sporočali iz občinske uprave. Težišče v proračunu je na družbenih dejavnostih, so povedali župan <b>Srečko Ocvirk</b> in direktor občinske uprave <b>Zvone Košmerl </b>in<b> Vlasta Marn, </b>vodja oddelka za finance.</p>
      <p>Občinskemu oddelku za družbene dejavnosti namenjajo več kot štirideset odstotkov proračunskega denarja. Okrog trideset odstotkov sedemnajstmilijonskem proračunu vseeno še ostaja za naložbe.</p>
      <p>V široki razpravi so svetniki predlagali med drugim povečanje proračunskega deleža za podeželje. Več razpravljavcev je predlagalo povečanje postavke za vzdrževanje cest in mostov. V zvezi z želenimi vlaganji v samem mestu Sevnica so se med drugim zavzeli za gradnjo kulturne dvorane. Ena od pobud <b>(Tanja Novšak)</b> je bila, da naj občina denarno pomaga mladim družinam pri pridobivanju stanovanja, s čimer bi Sevnica blažila posledice odločitve bank o zaostritvi meril kreditiranja. Razprava je bila kljub dolgotrajnosti strpna in tehtna, v njej so svetniki tudi menili, da je sevniški proračun za leto 2020 naravnan razvojno.</p>
      <p>Občinski svet je obravnaval tudi prostorska dokumenta ter med drugim dali podjetju Infra soglasje k novelaciji načrta ureditev na območjih hidroelektrarn Arto-Blanca in Krško.</p>
      <h3>Galerija</h3>
      <slideshow>
        <figure>
          <img src="https://www.dolenjskilist.si/media/objave/slike/v/novice/2019/11/21/img_9410_000.jpg"/>
          <figcaption>Slika 3 / 8: IMG_9410</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/21/img_9411_000.jpg"/>
          <figcaption>Slika 4 / 8: IMG_9411</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/21/img_9412_000.jpg"/>
          <figcaption>Slika 5 / 8: IMG_9412</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/21/img_9413_000.jpg"/>
          <figcaption>Slika 6 / 8: IMG_9413</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/21/img_9415_000.jpg"/>
          <figcaption>Slika 7 / 8: IMG_9415</figcaption>
        </figure>
        <figure>
          <img src="https://www.dolenjskilist.si/media/objave/slike/v/novice/2019/11/21/img_9417_000.jpg"/>
          <figcaption>Slika 8 / 8: IMG_9417</figcaption>
        </figure>
      </slideshow>
    </article>
  </body>
</html>