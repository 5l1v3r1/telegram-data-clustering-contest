<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/hronika/aktuelno.291.html:831552-Ubijeni-je-odskora-ziveo-u-napustenoj-kuci-sa-jednom-zenom-Svedocenja-komsija-nakon-zlocina-kod-Krusevca-FOTOVIDEO"/>
    <meta property="og:site_name" content="Вечерње новости"/>
    <meta property="article:published_time" content="2019-11-21T14:52:00+00:00"/>
    <meta property="og:title" content="Ubijeni je odskora živeo u napuštenoj kući sa jednom ženom: Svedočenja komšija nakon zločina kod Kruševca (FOTO+VIDEO)"/>
    <meta property="og:description" content="Kako nezvanično saznajemo, reč je o muškarcu koji je koristio napuštenu kuću u ovom selu"/>
  </head>
  <body>
    <article>
      <h1>Ubijeni je odskora živeo u napuštenoj kući sa jednom ženom: Svedočenja komšija nakon zločina kod Kruševca (FOTO+VIDEO)</h1>
      <address><time datetime="2019-11-21T14:52:00+00:00">21 Nov 2019, 14:52</time> by <a rel="author">S. Babović</a></address>
      <p>
        <b>Kako nezvanično saznajemo, reč je o muškarcu koji je koristio napuštenu kuću u ovom selu</b>
      </p>
      <p>Identitet muškarca, čije je telo jutros nađeno oko devet sati u selu Konjuh kod Kruševca, kako saznaju "Novosti", je utvrđen. Reč je o Igoru Iliću (45), a nesrećni muškarac je, prema prvim rezultatima istrage, ubijen tupim predmetom.</p>
      <p>Na to ukazuju tragovi na glavi pokojnog Ilića. Uviđaj je, uz prisutvo policije, trajao sve do 15 sati, a telo je preneto na obdukciju, koju je naložilo Više javno tužilaštvo koje i vodi istragu.</p>
      <related>
        <a href="https://www.novosti.rs/vesti/naslovna/hronika/aktuelno.291.html:831547-Uhapsen-osumnjiceni-za-napad-na-mladog-fudbalera-Aleksu-Terzica-Policija-pronasla-audi-koji-su-koristili-razbojnici"/>
      </related>
      <p>Kako se moglo saznati ne mestu događaja, Ilić je živeo tu odskora sa jednom ženom, a dolazili su često i drugi ljudi kod njega pa su boravili tu.</p>
      <p>"Svi su mu pomagali u selu, komšije su mu dale neke komade nameštaja. Strašno je šta se desilo. Ovo je mirno selo, kaže za "Novosti" komšinica Dragica Colić.</p>
      <p>.</p>
      <figure>
        <img src="http://www.novosti.rs/upload/images/2019b//11/21/Selo-Konjuh-3foto-s-babovic-.jpg"/>
      </figure>
      <p>U zapuštenoj kući na kraju sela, Ilić je živeo u krajnjoj oskudici o čemu svedoče i prizori iz samog doma. Izdržavao se od nadnice i nije mu bilo teško da prihvati bilo kakav posao. Kako saznajemo, iz prvog braka ima ćerku, koja se udala i živi u okolini Kruševca, a poreklom su, inače, iz Bojnika.</p>
      <figure>
        <img src="http://www.novosti.rs/upload/images/2019b//11/21/Selo-Konjuh1-foto-s-babovic-.jpg"/>
      </figure>
      <p>Neki od meštana sa kojima smo razgovarali kažu da je ubijeni umeo da bude nezgodan kada popije, ali nikoga u selu nije dirao. Galama i gužva u kući ubistva, međutim, bila je česta.<br/><br/>Dalja istraga utvrdiće motive zločina.</p>
      <figure>
        <img src="http://www.novosti.rs/upload/images/2019b//11/21/Selo-Konjuh-2foto-s-babovic-.jpg"/>
      </figure>
      <figure>
        <iframe src="https://www.youtube.com/embed/Or-xZhyNohc" width="620" height="340" data-service="Youtube" scrolling="no"/>
      </figure>
      <related>
        <h4>Srodne vesti</h4>
        <a href="http://www.novosti.rs/vesti/naslovna/hronika/aktuelno.291.html:831396-Telo-izresetanog-mladica-nadjeno-u-dvoristu-Prve-slike-sa-mesta-zlocina-u-Nisu-FOTOVIDEO"/>
        <a href="http://www.novosti.rs/vesti/naslovna/republika_srpska/aktuelno.655.html:828321-Cakijom-izbo-sugradjanina-Potvrdjena-presuda-Dejanu-Markovicu-zbog-brutalnog-ubistva"/>
        <a href="http://www.novosti.rs/vesti/planeta.299.html:826263-Ubica-je-unajmio-ubicu-koji-je-unajmio-ubicu-koji-je---sve-ispricao-policiji"/>
        <a href="http://www.novosti.rs/vesti/planeta.299.html:826184-POLITIKA-GA-STITI-Priznao-ubistvo-jos-je-na-slobodi"/>
      </related>
    </article>
  </body>
</html>