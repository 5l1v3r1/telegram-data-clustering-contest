<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/nieuws/277834/automobilist-rijdt-in-op-parkeercontroleur-na-verkeersboete.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-21T14:27:05+00:00"/>
    <meta property="og:title" content="Automobilist rijdt in op parkeercontroleur na verkeersboete"/>
    <meta property="og:description" content="Een 30-jarige Hilversummer, die niet blij was met zijn parkeerboete, heeft bijna een Amersfoortse boa aangereden. Volgens de ambtenaar was hij zeker geraakt als hij niet net op tijd was weggesprongen. Nadat de ambtenaar melding had gemaakt van het incident kon de automobilist snel worden aangehouden."/>
  </head>
  <body>
    <article>
      <h1>Automobilist rijdt in op parkeercontroleur na verkeersboete</h1>
      <address>
        <time datetime="2019-11-21T14:27:05+00:00">21 Nov 2019, 14:27</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/boa-politie.jpg?itok=6CQQDMN_"/>
        <figcaption>Foto: Archief EHF/ foto ter illustratie</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/boa-politie.jpg?itok=6CQQDMN_"/>
        <figcaption>Foto: Archief EHF/ foto ter illustratie</figcaption>
      </figure>
      <p><b>Amersfoort - </b>Een 30-jarige Hilversummer, die niet blij was met zijn parkeerboete, heeft bijna een Amersfoortse boa aangereden. Volgens de ambtenaar was hij zeker geraakt als hij niet net op tijd was weggesprongen. Nadat de ambtenaar melding had gemaakt van het incident kon de automobilist snel worden aangehouden.</p>
      <p><b>Amersfoort - </b>Een 30-jarige Hilversummer, die niet blij was met zijn parkeerboete, heeft bijna een Amersfoortse boa aangereden. Volgens de ambtenaar was hij zeker geraakt als hij niet net op tijd was weggesprongen. Nadat de ambtenaar melding had gemaakt van het incident kon de automobilist snel worden aangehouden.</p>
      <h3>Parkeerboete uitgeschreven</h3>
      <p>Op woensdagmiddag 20 november om 15.00 uur controleerden twee boa’s of er voor de geparkeerde auto’s aan de Leusderweg betaald was. Bij één auto bleek dat niet het geval en daarop werd een boete uitgeschreven. Toen de boa’s even later verderop aan de Arnhemseweg aan het controleren waren kwam de zojuist bekeurde automobilist aanrijden. </p>
      <h3>Op BOA ingereden</h3>
      <p>Hij was boos en gooide de verfrommelde bekeuring op straat. Eén van de boa’s ging voor de auto staan om het kenteken te noteren. Volgens de ambtenaar is de automobilist daarna zo hard vooruit gereden dat de man opzij moest springen om niet geraakt te worden.</p>
      <h3>Aanhouding automobilist</h3>
      <p>De ambtenaar schakelde direct de politie in en zo kon even later de automobilist door een motoragent worden aangehouden. De 30-jarige Hilversummer zit vast voor verder onderzoek. De politie komt graag in contact met mensen die het incident hebben zien gebeuren. Zij kunnen zich melden via 0900-8844 of via onderstaand tipformulier.</p>
    </article>
  </body>
</html>