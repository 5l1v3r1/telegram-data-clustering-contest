<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Social/247076/ministerul-sanatatii-anunta-controale-la-toate-firmele-care-fac-deratizare-dezinfectie-si-dezinsectie-si-la-firmele-care-le-furn.html"/>
    <meta property="og:site_name" content="Wall-Street"/>
    <meta property="article:published_time" content="2019-11-21T14:14:24+00:00"/>
    <meta property="og:title" content="Ministerul Sanatatii anunta controale la toate firmele care fac deratizare, dezinfectie si dezinsectie si la firmele care le furnizeaza produse"/>
    <meta property="og:description" content="Toate firmele din tara care ofera servicii de deratizare, dezinfectie si dezinsectie, dar si distribuitorii de produse utilizate pentru astfel de actiuni vor fi controlati de autoritati in cadrul unei actiuni de control care incepe maine si se va incheia pe 31 decembrie. Ministerul Sanatatii, Ministerul de Interne si Autoritatea Nationala Sanitar-Veterinara au semnat astazi un protocol de colaborare in acest sens, potrivit unui comunicat de presa al MS."/>
  </head>
  <body>
    <article>
      <h1>Ministerul Sanatatii anunta controale la toate firmele care fac deratizare, dezinfectie si dezinsectie si la firmele care le furnizeaza produse</h1>
      <address><time datetime="2019-11-21T14:14:24+00:00">21 Nov 2019, 14:14</time> by <a rel="author">Ivona Stog</a></address>
      <p>
        <b>Toate firmele din tara care ofera servicii de deratizare, dezinfectie si dezinsectie, dar si distribuitorii de produse utilizate pentru astfel de actiuni vor fi controlati de autoritati in cadrul unei actiuni de control care incepe maine si se va incheia pe 31 decembrie. Ministerul Sanatatii, Ministerul de Interne si Autoritatea Nationala Sanitar-Veterinara au semnat astazi un protocol de colaborare in acest sens, potrivit unui comunicat de presa al MS.</b>
      </p>
      <p>Echipe mixte formate din reprezentanti ai directiilor de sanatate publica, inspectori ai directiilor sanitar-veterinare si pentru siguranta alimentului, dar si personal al Politiei Romane vor verifica documentele privind infiintarea si functionarea prestatorilor de astfel de servicii si documentele privind instituirea si atestarea personalului care isi desfasoara activitatea in aceste firme.</p>
      <p>De asemenea, va fi verificata si conformitatea produselor folosite in cadrul operatiunilor si conformitatea produselor detinute de firme la data controlului.</p>
      <p>"Am cerut ca reprezentantii directiilor de sanatate publica sa fie pregatiti ca maine sa se alature echipelor de control pentru aceasta actiune. Lucram acum la ordinele comune de control care prevad metodologia de control. Este nevoie de astfel de actiuni in scopul protejarii sanatatii publice, pentru ca tragedii precum cea de la Timisoara sa fie prevenite", a precizat ministrul Sanatatii, Victor Costache</p>
      <p>
        <a href="https://www.wall-street.ro/articol/Social/246951/ministerul-sanatatii-solicita-pmb-rezolvarea-de-urgenta-a-lipsei-apei-calde-si-caldurii-la-spitalele-marie-curie-si-robanescu.html">Citeste si:<br/>MS cere rezolvarea de urgenta a lipsei apei calde de la Marie Curie</a>
      </p>
      <figure>
        <img src="https://img.wall-street.ro/image_thumbs/thumbs/590/590dc638315c38567c166ed373be2cfa-400x250-00-65.jpg?v=1574157591"/>
      </figure>
      <footer>Sursa foto: Shutterstock By Olena Chukhil</footer>
    </article>
  </body>
</html>