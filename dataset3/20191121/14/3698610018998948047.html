<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/dinamo-oshtrafovano-na-pivmilyona-griven-i-provede-odin-match-bez-glyadachiv-330429_.html"/>
    <meta property="og:site_name" content="DT.ua"/>
    <meta property="article:published_time" content="2019-11-21T14:15:00+00:00"/>
    <meta property="og:title" content="&quot;Динамо&quot; оштрафовано на півмільйона гривень і проведе один матч без глядачів"/>
    <meta property="og:description" content="Ще одна гра при пустих трибунах - умовно."/>
  </head>
  <body>
    <article>
      <h1>"Динамо" оштрафовано на півмільйона гривень і проведе один матч без глядачів</h1>
      <h2>Ще одна гра при пустих трибунах - умовно.</h2>
      <address>
        <time datetime="2019-11-21T14:15:00+00:00">21 Nov 2019, 14:15</time>
      </address>
      <p>Контрольно-дисциплінарний комітет УАФ прийняв рішення щодо епізоду з проявом расизму уболівальниками "Динамо" у матчі 14-го туру УПЛ проти <b><a href="https://dt.ua/SPORT/tayson-diskvalifikovaniy-na-odin-match-i-sche-na-dva-umovno-330418_.html">"Шахтаря"</a></b> (0:1).</p>
      <p>Київський клуб проведе один домашній матч Прем'єр-ліги без глядачів і заплатить штраф у розмірі 500 000 гривень. Крім того, передбачено ще один матч без глядачів умовно з випробувальним терміном до кінця поточного сезону.</p>
      <p>Кияни у двох наступних турах УПЛ зіграють з "Маріуполем" і "Зорею".</p>
      <p>У "Динамо" є право на апеляцію, тому поки невідомо, чи пройде саме зустріч з "Маріуполем" при порожніх трибунах.</p>
      <p>Нагадаємо, в кінцівці матчу в Харкові бразилець Тайсон почув щось образливе у свою адресу з сектора ультрас "Динамо" та вибив у їх бік м'яч, показавши середній палець.</p>
      <p>Гра була припинена, а після відновлення капітан "гірників" був вилучений з поля за неспортивну поведінку.</p>
      <p>Раніше повідомлялося про те, що <b><a href="https://dt.ua/SPORT/tayson-diskvalifikovaniy-na-odin-match-i-sche-na-dva-umovno-330418_.html">Тайсон дискваліфікований на один матч</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>