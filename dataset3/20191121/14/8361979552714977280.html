<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/finance/ukrajina-proti-kolomoyskogo-min-yust-vzhe-vitrativ-24-mln-na-advokativ-u-spravi-po-ukrnafti-50054912.html"/>
    <meta property="og:site_name" content="НВ"/>
    <meta property="article:published_time" content="2019-11-21T14:00:00+00:00"/>
    <meta property="og:title" content="Мін'юст вже витратив $24 млн на адвокатів у справі в Стокгольмському арбітражі по Укрнафті"/>
    <meta property="og:description" content="З 2015 року Мін'юст витратив $24 млн на послуги компаній Latham&amp;Watkins та Hogan Lovells, які представляють Україну в Стокгольмському арбітражі у справі за позовами міноритарних акціонерів Укрнафти"/>
  </head>
  <body>
    <article>
      <h1>Мін'юст вже витратив $24 млн на адвокатів у справі в Стокгольмському арбітражі по Укрнафті</h1>
      <h2>З 2015 року Мін'юст витратив $24 млн на послуги компаній Latham&amp;Watkins та Hogan Lovells, які представляють Україну в Стокгольмському арбітражі у справі за позовами міноритарних акціонерів Укрнафти</h2>
      <address>
        <time datetime="2019-11-21T14:00:00+00:00">21 Nov 2019, 14:00</time>
      </address>
      <p>Про це пишуть <a href="http://nashigroshi.org/2019/11/21/na-brytans-kykh-advokativ-dlia-zakhystu-ukrainy-vid-kolomoys-koho-pishlo-vzhe-24-mil-yony/">Наші гроші</a> з посиланням на дані ProZorro.</p>
      <p>13 листопада Міністерство юстиції уклало угоду з міжнародною юридичною фірмою Latham&amp;Watkins про додаткові юридичні послуги на $593 тис. Кошти підуть на юридичні послуги цієї фірми ($350 тис.) та місцевого юридичного радника і технічні витрати. Місцевим радником є київське ТОВ Юридична фірма Саєнко Харенко. Компанія отримає $243 тис. Найдорожчими є послуги партнерів Latham&amp;Watkins Себастьяна Зеельмана-Еггеберта і Чарльза Клейпула — $1085 за годину. Володимир Саєнко має ставку $500 за годину.</p>
      <p>Загалом із 2015 року Мінюст уклав угод щодо цієї справи з Latham &amp; Watkins на суму $21,39 млн. Також юридичні послуги по цій справі надавала фірма Hogan Lovells. З нею Мін'юст з 2017 року підписав дві угоди на $2,75 млн.</p>
      <p>Нагадаємо, міноритарії Укрнафти подали позов до Стокгольмського арбітражу проти держави Україна в червні 2015 року. Вони, зокрема, звинувачують Україну в нанесенні збитку через відбір газу, видобутого Укрнафтою, без оплати або з оплатою за заниженою ціною; невиконанні Нафтогазом і Укртрансгазом рішень українських судів; швидкому збільшенні ставок плати за користування надрами; зменшення кворуму при проведенні зборів акціонерних товариств. На початку 2018 року стало відомо, що претензії міноритаріїв до України збільшилися з $4,7 млрд до $5,4 млрд. Фінальне рішення <a href="https://nv.ua/ukr/biz/markets/rishennya-stokgolmskogo-arbitrazhu-po-ukrnafti-ochikuyetsya-ne-ranishe-2020-roku-50027506.html">може бути винесено не раніше 2020 року</a>.</p>
      <p>50%+1 акція Укрнафти належить Нафтогазу, близько 42% акцій — структурам Коломойського і Боголюбова.</p>
      <p>Читайте також:<br/><a href="https://nv.ua/ukr/biz/finance/nacbank-za-tri-roki-vitrativ-na-sudovi-procesi-mayzhe-1-mlrd-grn-novini-ukrajini-50054802.html">&amp;nbspНацбанк з 2017 року витратив на судові процеси майже 1 млрд грн — Данилишин</a></p>
    </article>
  </body>
</html>