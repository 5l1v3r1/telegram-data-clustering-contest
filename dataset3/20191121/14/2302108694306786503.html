<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/exclusiv-cine-face-parte-din-comisia-de-taiat-hartii-aflata-in-prima-sedinta-profesori-inspectori-ong-uri-si-presedintele-aracip.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-21T14:04:20+00:00"/>
    <meta property="og:title" content="EXCLUSIV Cine face parte din Comisia de tăiat hârtii, aflată în prima ședință: profesori, inspectori, ONG-uri și președintele ARACIP"/>
    <meta property="og:description" content="“Comisia de tăiat hârtii” în învățământul preuniversitar s-a reunit la Ministerul Educației, unde se desfășoară prima sa ședință, prezidată de ministrul"/>
  </head>
  <body>
    <article>
      <h1> EXCLUSIV Cine face parte din Comisia de tăiat hârtii, aflată în prima ședință: profesori, inspectori, ONG-uri și președintele ARACIP </h1>
      <address><time datetime="2019-11-21T14:04:20+00:00">21 Nov 2019, 14:04</time> by <a rel="author">Raluca Pantazi</a></address>
      <p>
        <b>“Comisia de tăiat hârtii” în învățământul preuniversitar s-a reunit la Ministerul Educației, unde se desfășoară prima sa ședință, prezidată de ministrul Monica Anisie. Grupul de lucru pentru debirocratizarea școlilor are 32 de membri, potrivit informațiilor obținute de Edupedu.ro. Pe lista de prezență la ședința care este în desfășurare se află și președintele ARACIP, Șerban Iosifescu, Horia Corcheș – profesor, Claudia Chiru – învățătoare, lideri sindicali de la FSLI și FSE Spiru Haret, Laura Greta Marin – președintele Asociației Human Catalyst sau Daniela Vișoianu – președinte Coaliția pentru Educație.</b>
      </p>
      <p>Precizăm că membrii grupului nu au fost anunțați oficial nici astăzi, în ziua primei întâlniri, deși ministrul Monica Anisie a anunțat debirocratizarea ca obiectiv al mandatului său încă de la preluarea conducerii Ministerului și a declarat, pe 15 noiembrie, “am semnat ordinul prin care vreau ca munca dumneavoastră să fie eficientă și centrată pe elev! O comisie alcătuită din persoane din toate mediile educaționale va ‘tăia hârtiile’ care vă îngreunează munca!”</p>
      <ul>
        <li>
          <h4>
            <a href="https://www.edupedu.ro/exclusiv-cine-face-parte-din-comisia-de-taiat-hartii-aflata-in-prima-sedinta-profesori-inspectori-ong-uri-si-presedintele-aracip/">Citește articolul integral pe Edupedu.ro</a>
          </h4>
        </li>
      </ul>
    </article>
  </body>
</html>