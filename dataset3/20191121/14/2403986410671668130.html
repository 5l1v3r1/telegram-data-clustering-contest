<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/stefanchuk_poverne_groshi_za_orendu_zhitla_v_teshhi_ale_arahamiya_proti_n1237311"/>
    <meta property="og:site_name" content="24 Канал"/>
    <meta property="article:published_time" content="2019-11-21T14:04:00+00:00"/>
    <meta property="og:title" content="Стефанчук поверне гроші за оренду житла в тещі, але Арахамія проти"/>
    <meta property="og:description" content="Перший віцеспікер Руслан Стефанчук має намір повернути державі усі компенсації, які він отримав на оренду житла. Воно належить метері його дружини. Однак Давид Арахамія має іншу думку."/>
  </head>
  <body>
    <article>
      <h1>Стефанчук поверне гроші за оренду житла в тещі, але Арахамія проти</h1>
      <address>
        <time datetime="2019-11-21T14:04:00+00:00">21 Nov 2019, 14:04</time>
      </address>
      <p>
        <b>Перший віцеспікер Руслан Стефанчук має намір повернути державі усі компенсації, які він отримав на оренду житла. Воно належить метері його дружини. Однак Давид Арахамія має іншу думку.</b>
      </p>
      <p>Стефанчук робив усе законно, про це сказав голова фракції "Слуга народу" журналістам 21 листопада під час брифінгу.</p>
      <blockquote>Більше у цій справі:</blockquote>
      <p>
        <a href="https://24tv.ua/razumkov_prokomentuvav_situatsiyu_iz_kompensatsiyami_nardepam_za_orendu_zhitla_n1236701">Разумков прокоментував ситуацію із компенсаціями нардепам за оренду житла</a>
      </p>
      <p>Арахамія пояснив, що "там є особиста історія".</p>
      <aside>Але він написав заяву на голову Верховної Ради, щоб усі його відшкодування повернули назад із його зарплати. Вчора (20 листопада),<cite>– сказав він.</cite></aside>
      <p>При цьому голова фракції додав, що вважає це неправильним, адже Стефанчук "за законом усе робив нормально".</p>
      <p>"Він завжди орендував. Він міг би зараз жити в готелі "Київ", це було би дорожче. Ви б щось сказали? Не сказали. А зараз його намагаються покарати, за те що він правду написав? Це неправильно з точки зору етики", – наголосив він.</p>
      <p>Арахамія запевнив, що Стефанчук "дуже порядна, культурна, інтелігентна людина", за яку він готовий "битись до останнього".</p>
      <aside>Знаєте, як раніше було б? Він би просто вкрав 10 мільйонів, купив би особняк у Кончі Заспі, і сказав би: "Мені не потрібна зарплата", <cite>– додав Арахамія.</cite></aside>
      <p>Голова фракції вважає, що "журналісти роблять історію з нічого". </p>
      <h3>Що не так із компенсацією Стефанчука?</h3>
      <p>Житло належить його тещі. У декларації Стефанчука за 2018 рік зазначено, що депутат та його родина проживали у квартирі площею 101,8 квадратів, що належить Тетяні Ситарук. Вона є матір'ю дружини Стефанчука.</p>
      <blockquote>Згідно з даними Порталу відкритих даних Верховної Ради, у жовтні 2019 року Стефанчук за оренду житла отримав компенсації у 19,5 тисяч гривень.</blockquote>
      <p>Сам Стефанчук так і не відповів, чи платить він за квартиру матері дружини. Нардеп зауважив, що платить "орендодавцю за договором – власнику квартири".</p>
      <p>За перші місяці роботи Верховної Ради компенсацію за оренду житла встигли взяти одразу 120 депутатів. Деякі із них потребували взяти 20-40 тисяч гривень попри свої задекларовані мільйони та дорогі іномарки.</p>
      <blockquote>Маєте знати: <a href="https://24tv.ua/dorogi_avto_milyoni_ta_koshtovnosti_yaki_naybidnishi_nardepi_vzyali_kompensatsiyu_za_zhitlo_n1236037">Дорогі авто, мільйони та коштовності: які "найбідніші" нардепи взяли компенсацію за житло</a></blockquote>
      <figure>
        <img src="https://24tv.ua/resources/photos/news/201911/1236037_10153086.jpg?201911201726"/>
      </figure>
    </article>
  </body>
</html>