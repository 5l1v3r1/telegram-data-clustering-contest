<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/kirabolt-egy-padon-alvo-ferfit-a-rendorok-elfogtak/187111"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-21T14:27:00+00:00"/>
    <meta property="og:title" content="Kirabolt egy padon alvó férfit, a rendőrök elfogták"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Kirabolt egy padon alvó férfit, a rendőrök elfogták</mark>
      </h1>
      <address><time datetime="2019-11-21T14:27:00+00:00">21 Nov 2019, 14:27</time> by <a rel="author">Bors</a></address>
      <p>Kifosztás bűntett elkövetésének megalapozott gyanúja miatt folytatott büntetőeljárást a Miskolci Rendőrkapitányság egy 16 éves, helyi fiúval szemben.</p>
      <p>A gyanúsított Miskolc belvárosában 2018. május 9-én 1 óra körül egy padon alvó férfitől eltulajdonította mobiltelefonját, személyes iratait, bankkártyáját, valamint a pénztárcáját.</p>
      <p>A rendőrök azonosították, elfogták, illetve gyanúsítottként hallgatták ki a bűncselekmény elkövetésével megalapozottan gyanúsítható fiút.</p>
      <p>(via <a href="http://www.police.hu/hu/hirek-es-informaciok/legfrissebb-hireink/bunugyek/elaludt-a-belvarosban-kifosztottak">police.hu</a>)</p>
    </article>
  </body>
</html>