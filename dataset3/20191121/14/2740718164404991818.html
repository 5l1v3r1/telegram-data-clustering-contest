<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zmones.lt/naujiena/paskelbti-didziausio-ekstremalios-fotografijos-konkurso-nugaletojai.56943f1a-0c67-11ea-9fe0-aa000054c883"/>
    <meta property="og:site_name" content="Žmonės"/>
    <meta property="article:published_time" content="2019-11-21T14:19:00+00:00"/>
    <meta property="og:title" content="Paskelbti didžiausio ekstremalios fotografijos konkurso nugalėtojai"/>
    <meta property="og:description" content="Italijos Alpėse, daugiau nei dviejų kilometrų aukštyje įsikūrusiame „Lumens“ kalnų fotografijos muziejuje, trečiadienio vakarą buvo paskelbti didžiausio pasaulio ekstremalios fotografijos konkurso nugalėtojai. Tai geriausieji iš geriausiųjų – konkurse dalyvavo beveik 60 000 nuotraukų."/>
  </head>
  <body>
    <article>
      <h1>Paskelbti didžiausio ekstremalios fotografijos konkurso nugalėtojai</h1>
      <address><time datetime="2019-11-21T14:19:00+00:00">21 Nov 2019, 14:19</time> by <a rel="author">Žmonės.lt</a></address>
      <p>
        <b>Italijos Alpėse, daugiau nei dviejų kilometrų aukštyje įsikūrusiame „Lumens“ kalnų fotografijos muziejuje, trečiadienio vakarą buvo paskelbti didžiausio pasaulio ekstremalios fotografijos konkurso nugalėtojai. Tai geriausieji iš geriausiųjų – konkurse dalyvavo beveik 60 000 nuotraukų.</b>
      </p>
      <p>Svarbių skaičių yra ir daugiau – vienuolikoje kategorijų buvo atrinkta 60 finalistų, iš kurių išrinkti 11 kategorijų laimėtojų ir 1 bendras viso konkurso laimėtojas. Juo tapo Benas Thouardas su savo sunkiai suvokiamu kadru, kuriame po vandeniu užfiksuotas jo draugas banglentininkas Ace'as Buchanas. Ši nuotrauka surinko neįtikėtinai didelį balsų skaičių iš komisijos, kurią sudarė 50  savo srities profesionalų. Laimėjimas buvo tvirtas ir užtikrintas.</p>
      <figure>
        <img src="https://www.zmones.lt/photo/b6a9d19c-0c68-11ea-9fe0-aa000054c883/1200x750s/playground-andriaus-aleksandraviciaus-nuotr-5dd69ae6b5c022-15700687.jpeg"/>
        <figcaption>„Playground“/ Andriaus Aleksandravičiaus nuotr.</figcaption>
      </figure>
      <p>Tarp 60 geriausių konkurso darbų pateko ir viena lietuvio nuotrauka. Tai Andriaus Aleksandravičiaus darbas, priduotas į kategoriją „Playground“. Ir nors Lietuvis galiausiai nusileido vokiečiui Lorenz Holder, kuris laimėjo net dvi kategorijas, jis tapo pirmuoju tautiečiu, patekusiu į rinktinį „Red Bull Illume“ finalistų būrį.</p>
      <p>Kitų kategorijų laimėtojai rikiuojasi taip:</p>
      <p><b>Best of Instagram by SanDisk</b>: Baptiste Fauchille</p>
      <p><b>Creative</b> <b>by</b> <b>Skylum</b>: Denis Klero</p>
      <p><b>Emerging</b> <b>by Red bull Photography:</b> Jean-Baptiste Liautard</p>
      <figure>
        <img src="https://www.zmones.lt/photo/a14eaa27-0c68-11ea-9fe0-aa000054c883/1200x750sp626390/energy-beno-thouardo-nuotr-5dd69ac2e53c74-16914973.jpeg"/>
        <figcaption>„Energy“/ Beno Thouardo nuotr.</figcaption>
      </figure>
      <p><b>Energy</b>: Ben Thouard</p>
      <p><b>Innovation</b> <b>by</b> <b>Sony</b>: Laurence Crossman-Emms</p>
      <p> </p>
      <figure>
        <img src="https://www.zmones.lt/photo/694cec6e-0c69-11ea-9fe0-aa000054c883/1200x750s/innovation-by-sony-laurence-o-crossmanno-emmso-nuotr-5dd69c12733490-38711918.jpeg"/>
        <figcaption>„Innovation by Sony“/ Laurence'o Crossmanno-Emmso nuotr.</figcaption>
      </figure>
      <p><b>Lifestyle</b>: Alexander Wick</p>
      <p><b>Masterpiece</b> <b>by</b> <b>EyeEm</b>: Lorenz Holder</p>
      <p><b>Moving</b> <b>Image</b>: Rupert Walker</p>
      <figure>
        <img src="https://www.zmones.lt/photo/4ee35ac4-0c68-11ea-9fe0-aa000054c883/1200x750s/wings-philipo-platzerio-nuotr-5dd69a38a78645-82842346.jpeg"/>
        <figcaption>„Wings“/Philipo Platzerio nuotr.</figcaption>
      </figure>
      <p><b>RAW</b>: Noah Wetzel</p>
      <p><b>Wings</b>: Philip Platzer                                                                                                                                       </p>
      <figure>
        <img src="https://www.zmones.lt/photo/82f73d0c-0c68-11ea-9fe0-aa000054c883/1200x750s/creative-by-skylum-denio-klero-nuotr-5dd69a900be679-06229332.jpeg"/>
        <figcaption>„Creative by Skylum“/Denio Klero nuotr.</figcaption>
      </figure>
      <p>Pasibaigus prakilniai apdovanojimų ceremonijai, laimėtojai išsiskirstė rankose laikydami ne tik apdovanojimus, bet ir praktiškus prizus – nuo kamerų, iki programų, o jų darbai iškeliavo į Bruneko slėnį, Pietu Tirolyje, Italijoje. Čia veiks visiems prieinama „Red Bull Illume“ darbų paroda.</p>
      <p>Paraleliai, tokia pati paroda bus prieinama ir legendiniame „Red Bull“ septintajame angare Salzburge, ir didžiuosiuose pasaulio miestuose, mat visus 2020 metus geriausi fotografų darbai keliaus per pasaulį. Na, o jeigu šie kadrai ir tautiečio sėkmė įkvėpė dalyvauti patiems, konkursas grįš 2021 metais.</p>
    </article>
  </body>
</html>