<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bitchyf.it/fedez-tiziano-ferro-giulia-valentina/"/>
    <meta property="og:site_name" content="BitchyF"/>
    <meta property="article:published_time" content="2019-11-21T14:40:15+00:00"/>
    <meta property="og:title" content="Fedez si scaglia contro Tiziano Ferro e cita anche la sua ex fidanzata Giulia Valentina"/>
    <meta property="og:description" content="Fedez si scaglia contro Tiziano Ferro e cita anche la sua ex fidanzata Giulia Valentina. Ecco cosa è successo."/>
  </head>
  <body>
    <article>
      <h1>Fedez si scaglia contro Tiziano Ferro e cita anche la sua ex fidanzata Giulia Valentina</h1>
      <address><time datetime="2019-11-21T14:40:15+00:00">21 Nov 2019, 14:40</time> by <a rel="author">Fabiano Minacci</a></address>
      <p>Ieri durante la conferenza stampa del suo nuovo album, Tiziano Ferro ha ammesso di esserci rimasto male per un testo – considerato omofobo – che Fedez ha scritto su lui circa 10 anni fa. <a href="https://www.bitchyf.it/tiziano-ferro-fedez-omofobo/">Il rapper ha immediatamente risposto</a> proponendo al cantante di rendere “costruttiva” questa faida, ma a distanza di 24 ore non ha ricevuto risposta.</p>
      <blockquote>“Ieri ho cercato di chiarire il mio pensiero sull’accusa di omofobia e bullismo cercando di prendere l’ennesima polemica e trasformarla per una volta in qualcosa di costruttivo” – ha scritto <b>Fedez</b> su Instagram – Oltre a non aver ricevuto nessuna risposta a questa mia proposta né privatamente né pubblicamente questa mattina trovo ancora il mio nome associato alle parole: omofobo, bullo e omofobia. Dove tra l’altro sembra che la mia sola giustificazione sia stata di dire “avevo 19 anni” quando in realtà ho detto tutt’altro. La canzone si intitola <i>Tutto il Contrario</i> ovvero scrivo tutto il contrario di ciò che penso e anche nel momento in cui l’ho scritta non ha mai voluto esserci un testo omofobo ma… tutto il contrario! Mi sono solo stupito di questo tempismo in cui parte una caccia alle streghe per un mio testo di 10 anni fa”.</blockquote>
      <p><b>Fedez</b> a questo punto ha tirato fuori la sua anima da shady b*tch ed ha attaccato <b>Tiziano Ferro</b> accusandolo di aver “perdonato” solo <b>Fabri Fibra</b> che nella propria discografia ha più brani in cui tira in ballo in maniera irriverente l’omosessualità.</p>
      <blockquote>“E oggi dopo aver provato a trasformare tutto ciò in qualcosa di positivo mi trovo costretto a chiedermi se Tiziano Ferro perdoni i testi omofobi solo a Fabri Fibra con cui hai duettato due anni fa. Questa attenzione per i testi del passato non c’è stata? Come mai? Non ce l’ho con Fabri Fibra ma con l’unilaterale attenzione verso una mia canzone di 10 anni fa. Questo mi dimostra che ieri non si è voluta combattere l’omofobia ma si è voluta combattere la mia persona sfruttando un tema così delicato. La verità, Tiziano, è che quella canzone l’hai già ascoltata quando uscì 10 anni fa tanto che il tuo produttore Michele Canova mi disse che ti strappò anche un sorriso. La verità è che a te non è andata giù una mia rima sulla tua presunta evasione fiscale da 3 milioni di euro che NULLA ha a che fare con dei temi così delicati come l’omofobia e il bullismo. La verità è che certi temi purtroppo diventano importanti solo e momenti di presentazione di un disco e non vedo volontà per altro. Mi spiace perché questa operazione non ha portato niente di buono per nessuno. Oggi non si parla di omofobia, non si parla del disco di Tiziano ma si parla di Tiziano Ferro contro Fedez. E a cosa serve? A cosa porta? Al nulla cosmico. La mia vita, quello che ho fatto e quello che ho scritto testimoniano che saremo potuti essere dalla stessa parte nella guerra all’omofobia ma hai preferito di no. Mi dispiace davvero per questo”.</blockquote>
      <p>Infine ha pure pubblicato un vecchio post anti-omofobia realizzato con Giulia Valentina.</p>
      <figure>
        <img src="https://static.nexilia.it/bitchyf/2019/11/Fedez-Giulia-Valentina.jpg"/>
      </figure>
      <figure>
        <img src="https://static.nexilia.it/bitchyf/2019/11/75576359_680787988995428_8849569629945724928_n.jpg"/>
      </figure>
      <figure>
        <img src="https://static.nexilia.it/bitchyf/2019/11/78547354_2523156117966368_8159858419772162048_n.jpg"/>
      </figure>
    </article>
  </body>
</html>