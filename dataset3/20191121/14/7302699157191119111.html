<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/entertainment/detail/9620000112005"/>
    <meta property="og:site_name" content="MGR Online"/>
    <meta property="article:published_time" content="2019-11-21T14:21:00+00:00"/>
    <meta property="og:title" content="&quot;แต้ว&quot; ลั่นขำๆ งูตัวอื่นค่ะ ไม่ใช่ตัวนี้! รัก &quot;ต้น&quot; 10 ปีไม่หวาน แต่เข้าใจกัน"/>
    <meta property="og:description" content="แต้ว ณฐพร ลั่นขำๆ งูตัวอื่นค่ะ ไม่ใช่ตัวนี้ หลังถูกลือกระหน่ำ ดารางูเลิกแฟนที่คบมานาน คนตีความเป็นเจ้าแม่นาคี ยันรัก 10 ปีไม่หวานแต่เข้าใจกัน ไม่เคยจัดทริปกระชับรัก เตรียมยกแก๊งไปเที่ยว"/>
  </head>
  <body>
    <article>
      <h1>"แต้ว" ลั่นขำๆ งูตัวอื่นค่ะ ไม่ใช่ตัวนี้! รัก "ต้น" 10 ปีไม่หวาน แต่เข้าใจกัน</h1>
      <address><time datetime="2019-11-21T14:21:00+00:00">21 Nov 2019, 14:21</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011587301.JPEG"/>
      </figure>
      <p><b>"แต้ว ณฐพร" ลั่นขำๆ งูตัวอื่นค่ะ ไม่ใช่ตัวนี้ หลังถูกลือกระหน่ำ ดารางูเลิกแฟนที่คบมานาน คนตีความเป็นเจ้าแม่นาคี ยันรัก 10 ปีไม่หวานแต่เข้าใจกัน ไม่มีรูปคู่เพราะไม่ค่อยได้เจอ เตรียมยกแก๊งไปเที่ยว <br/></b><br/>ถูกลือมาหลายรอบถึงรักที่กำลังร่อแร่ สำหรับ <b>"แต้ว ณฐพร เตมีรักษ์"</b> ล่าสุดมีเพจดังปล่อยอักษรย่อ ดารางูเลิกแฟนที่คบมานาน หวยก็มาตกที่สาวแต้วกับ <b>"ต้น อาชว์ ไหลสกุล"</b> อีก งานนี้แต้วเปิดปากเคลียร์ในงานอีเวนต์เพื่อการกุศล “MCM Christmas Charity” ต้อนรับเทศกาลแห่งความสุขส่งท้ายปี ณ ธารา ฮอลล์ ชั้น M ไอคอนสยาม ลั่นเข้าใจได้ว่าทำไมคนถึงคิดว่าเป็นตน แต่ยันไม่ไม่ได้เลิกต้น งูตัวอื่นค่ะ ไม่ใช่ตัวนี้ <br/><br/>"อ๋อ ไม่น่าใช่ค่ะ <b>ไม่น่าใช่แต้วค่ะ อาจจะเป็นงูตัวอื่นค่ะ ไม่ใช่ตัวนี้(หัวเราะ) ความสัมพันธ์ถามว่าดีไหม ก็ยังดีอยู่ค่ะ</b> ส่วนในไอจีไม่ค่อยลงรูปคู่ จริงๆ ช่วงนี้เหมือนไม่ค่อยได้เจอกันด้วยค่ะ เราเองก็ทำงาน พี่ต้นเองก็ทำงาน ก็เลยไม่ค่อยได้เจอ แต่ว่าเมื่อวานก็ยังเพิ่งไปทานข้าวกันมาอยู่เลย (ยืนยันว่ายังหวาน?) จริงๆ ก็ไม่ได้หวานขนาดนั้นอยู่แล้ว ก็เป็นแบบเรื่อยๆ มาเรียงๆ ค่ะ"<br/><br/>ไม่งงทำไมถูกโยงเป็นคู่ตน ไม่ลงรูปคู่ เพราะไม่ค่อยได้เจอ เป็นเหตุเป็นผล <br/>"ถ้าจะเป็นรูปงูขนาดนั้น <b>ก็ไม่งงค่ะ ก็คงเป็นใครไปไม่ได้เนอะ (ยิ้ม) แล้วก็เป็นไปได้ที่คนจะคิด เพราะอย่างที่บอก ก็ไม่ค่อยได้ลงรูปกัน ซึ่งมันก็เป็นเหตุเป็นผล </b>เพราะว่าไม่ค่อยได้เจอกันด้วยค่ะ ยังไม่ได้คุยกับพี่ต้นเลยค่ะ ก็ไม่ต้องขนาดนัดเจอถ่ายรูปคู่ก็ได้ค่ะ ทุกคนก็น่าจะได้ดูสัมภาษณ์นี้อยู่แล้ว" <br/><br/>หยอดต้นยังน่ารัก ประคองรักด้วยความเข้าใจกัน <br/>"<b>เขาก็น่ารักของเขาอยู่แล้ว (ยิ้ม) เคล็ดลับประคองรักก็ความเข้าใจแหละค่ะ </b>จริงๆ ก็ไม่ได้มีเคล็ดลับอะไร ที่ผ่านมาเขาก็เข้าใจตลอดค่ะ ไม่เคยเรียกร้องเวลาค่ะ เหมือนมันไม่จำเป็นต้องเจอตลอด เราก็มีเทคโนโลยีที่โทร.คุยกันง่ายมาก"<br/><br/>คบ 10 ปี ไม่เคยมีทริปกระชับรัก <br/>"<b>มันไม่เชิงทริปกระชับรักค่ะ (หัวเราะ) ไม่เคยมีทริปกระชับรัก 10 กว่าปีไม่เคยมี</b> ส่วนใหญ่จะเป็นทริปไปเที่ยวกับแก๊งเพื่อนๆ หลายๆคนมากกว่า"<br/><br/>แพลนยกแก๊งไปเที่ยวญี่ปุ่นอีกครั้ง ต้นไปด้วย <br/>"ใช่ๆ แก๊งเดิม เรารู้สึกว่าไปหลายๆ คน<b> มันสนุกดี ไปสองคนมันเหงาค่ะ ก็ไปที่เดิม เพราะกิจกรรมเราเหมือนเดิม แต่ว่าครั้งที่แล้วไม่หนำใจ ก็เลยอาจจะอยู่นานหน่อย เพราะคราวที่แล้วเรามีย้ายที่เข้าโตเกียวด้วย เพราะเราคิดว่าเราจะไปช้อปปิ้ง แต่ว่าเอาจริงๆ แล้ว ทุกคนพอไปอยู่ในโมเมนต์นั้น ก็อยากเล่นให้เต็มที่ เพราะตลอดทั้งปีเราก็รออยากจะเล่น</b> ก็เป็นทริปที่แพลนกันทุกคนค่ะ พอมีคนหนึ่งพูดมา ก็ไปๆ ระบุวันกันข้ามปีเลยค่ะ เรื่องเที่ยวคือพร้อมตลอด (คู่จิ้น ต้น-เจมส์จิ จะเหมือนเดิมไหม?) ไม่รู้ค่ะ แต่พี่ต้นก็ไปค่ะ ไปกัน 10 กว่าวันค่ะ เอาให้หนำใจ รอคอย"</p>
      <figure>
        <img src="https://mpics.mgronline.com/pics/Images/562000011587302.JPEG"/>
      </figure>
      <figure>
        <img src="https://mpics.mgronline.com/pics/Images/562000011587303.JPEG"/>
      </figure>
      <figure>
        <img src="https://mpics.mgronline.com/pics/Images/562000011587304.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/entertainment/photo-gallery/9620000112005"/>
      </related>
    </article>
  </body>
</html>