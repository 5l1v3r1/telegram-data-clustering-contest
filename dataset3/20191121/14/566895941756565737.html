<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2580520/vperse-v-istorii-z-litakom-prezidenta-zelenskogo-trapilasa-raptova-prigoda-foto"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-21T14:01:00+00:00"/>
    <meta property="og:title" content="&quot;Вперше в історії&quot;: з літаком президента Зеленського трапилася раптова пригода (ФОТО)"/>
    <meta property="og:description" content="Володимир Зеленський мав дістатися ним на Миколаївщину, куди доставили кораблі ВМС, захоплені Росією в 2018 році"/>
  </head>
  <body>
    <article>
      <h1>"Вперше в історії": з літаком президента Зеленського трапилася раптова пригода (ФОТО)</h1>
      <address><time datetime="2019-11-21T14:01:00+00:00">21 Nov 2019, 14:01</time> by <a rel="author">Олег Давибіда</a></address>
      <p>
        <i>Президент України Володимир Зеленський не зміг вчасно прибути до Очакова на Миколаївщині, куди доставили кораблі ВМС, захоплені Росією в 2018 році.</i>
      </p>
      <p>Як повідомляє "<a href="https://rezonans.cc/news/86655/">RZ</a>" з посиланням на "<a href="https://nv.ua/ukr/ukraine/politics/litak-zelenskogo-zlamavsya-novini-ukrajini-50054749.html">НВ</a>", причиною стала технічна несправність літака. Глава держави повинен був вилетіти з Чугуєва Харківської області та вже о 20:30 бути на місці. Однак у президентського літака відмовив двигун. Відзначається, що несправність виявили до вильоту.</p>
      <p>"Не завелися", – заявив інформатор журналістів.</p>
      <p>У зв’язку з інцидентом було прийнято рішення летіти до Очакова з харківського аеропорту, куди з Києва вислали інший літак – Airbus.</p>
      <p>При цьому спочатку президенту запропонували військовий борт. Але він, висловлюючи побоювання щодо своєї безпеки, відмовився летіти на ньому.</p>
      <p>Журналісти кілька годин чекали Зеленського на прохідній порту. Через відсутність освітлення одна з представників преси зламала ногу. Незабаром стало відомо, що президент виїхав в порт на машині. До представників преси глава держави підійшов о 23:30.</p>
      <figure>
        <img src="https://s.0352.ua/section/newsInText/upload/images/news/intext/000/051/468/screenshot6-600x363_5dd68f89d4419.png"/>
      </figure>
    </article>
  </body>
</html>