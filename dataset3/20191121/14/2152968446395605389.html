<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/business/2019/11/21/danychnite-zakoni-u-nas-se-promeniat-koe-e-nai-vajnoto.430380"/>
    <meta property="og:site_name" content="Dnes.bg"/>
    <meta property="article:published_time" content="2019-11-21T14:20:00+00:00"/>
    <meta property="og:title" content="Данъчните закони у нас се променят, кое е най-важното?"/>
    <meta property="og:description" content="Как се избягва облагането с данък у нас? | Dnes.bg"/>
  </head>
  <body>
    <article>
      <h1>Данъчните закони у нас се променят, кое е най-важното?</h1>
      <h2>Как се избягва облагането с данък у нас?</h2>
      <address><time datetime="2019-11-21T14:20:00+00:00">21 Nov 2019, 14:20</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Опитът за отклонение от данъчно облагане съществува отдавна в българската практика. Не е толкова разпространен, касае ограничен сектор - търговски обекти, ресторанти, барове, сладкарници. Това е една от мерките в местното законодателство насочена спрямо конкретни, специфични за България практики за избягване от облагане. Това каза Пламен Донев, старши мениджър корпоративни данъци в Deloitte Bulgaria, в ефира на <a href="https://www.bloombergtv.bg/">Bloomberg TV Bulgaria</a>.</p>
      <p>Гостът коментира предложението за прехвърляне на акции или дялове, които дават право на притежателя за собственост върху нов недвижим имот или част от него да се определя като облагаема доставка.</p>
      <p>„Доволен съм, че този текст отпадна. Факт e, че европейската директива дава възможност да се въвеждат подобни текстове в местните законодателства, но проблемът тук беше, че той не беше ясно прецезиран“, обясни Донев. Той заяви, че въпрос на ефективност е функционирането на данъчната администрация.</p>
      <p>"От 2020 г. в България ще бъдат въведени две допълнителни мерки, които идват от европейската деректива за мерките срещу отклонение от данъчно облагане, а именно хибридните несъответствия и облагането при напускане"</p>
      <p>Според Пламен Донев тези мерки са продиктувани от факта, че в другите държави данъчните законодателства са доста по-комплексни.</p>
      <p>Разговорът с Пламен Донев вижте в <a href="https://www.bloombergtv.bg/biznes-start/2019-11-21/koi-sa-nay-vazhnite-promeni-v-danachnite-zakoni-u-nas?fbclid=IwAR0OuNGs-lZfWyAwt-7EEQ8VG2DDASw8i_lAExM2THerPn-qFAa3BNN4CK4">Bloomberg TV Bulgaria</a>.</p>
      <related>
        <h4>Още по темата</h4>
        <a href="https://www.dnes.bg/world/2019/09/10/meksiko-zamislia-digitalen-danyk-udria-cifrovite-platformi.422398"/>
        <a href="https://www.dnes.bg/obshtestvo/2019/07/13/knsb-danychnata-sistema-v-bylgariia-edna-ot-nai-nespravedlivite-v-es.416351"/>
      </related>
    </article>
  </body>
</html>