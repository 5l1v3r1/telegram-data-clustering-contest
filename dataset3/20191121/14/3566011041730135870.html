<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1548997.html/%D8%AA%D9%88%D8%B6%DB%8C%D8%AD%D8%A7%D8%AA-%D8%AF%D8%A8%DB%8C%D8%B1-%D8%B4%D9%88%D8%B1%D8%A7%DB%8C-%D8%B9%D8%A7%D9%84%DB%8C-%D9%81%D8%B6%D8%A7%DB%8C-%D9%85%D8%AC%D8%A7%D8%B2%DB%8C-%D8%AF%D8%B1%D8%A8%D8%A7%D8%B1%D9%87-%D8%B2%D9%85%D8%A7%D9%86-%D9%88%D8%B5%D9%84-%D8%A7%DB%8C%D9%86%D8%AA%D8%B1%D9%86%D8%AA--%D9%81%DB%8C%D8%B1%D9%88%D8%B2-%D8%A2%D8%A8%D8%A7%D8%AF%DB%8C--%D8%A7%DA%AF%D8%B1-%DB%8C%DA%A9-%D8%B4%D8%A8%DA%A9%D9%87-%D9%85%D9%84%DB%8C-%DA%AF%D8%B3%D8%AA%D8%B1%D8%AF%D9%87-%D8%AA%D8%B1%DB%8C-%D8%AF%D8%A7%D8%B4%D8%AA%DB%8C%D9%85--%D8%B6%D8%B1%D8%B1-%D9%88-%D8%B2%DB%8C%D8%A7%D9%86-%D9%87%D8%A7-%DA%A9%D9%85%D8%AA%D8%B1-%D9%85%DB%8C-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-21T14:25:00+00:00"/>
    <meta property="og:title" content="توضیحات دبیر شورای عالی فضای مجازی درباره زمان وصل اینترنت/ فیروز آبادی: اگر یک شبکه ملی گسترده تری داشتیم، ضرر و زیان‌ها کمتر می‌شد"/>
    <meta property="og:description" content="فیروزآبادی درباره زمان برقراری اینترنت جهانی در کشور توضیحاتی داد."/>
  </head>
  <body>
    <article>
      <h1>توضیحات دبیر شورای عالی فضای مجازی درباره زمان وصل اینترنت/ فیروز آبادی: اگر یک شبکه ملی گسترده تری داشتیم، ضرر و زیان‌ها کمتر می‌شد</h1>
      <h2>در جمع خبرنگاران مطرح شد؛</h2>
      <address>
        <time datetime="2019-11-21T14:25:00+00:00">21 Nov 2019, 14:25</time>
      </address>
      <p>فیروزآبادی درباره زمان برقراری اینترنت جهانی در کشور توضیحاتی داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛  ابوالحسن فیروزآبادی دبیر شورای عالی فضای مجازی در مورد زمان برقراری اینترنت جهانی گفت: تصمیم قطع اینترنت جهانی در نهاد‌های امنیتی گرفته شده است و در مورد برقراری آن نیز در جلسه‌ای که امروز برگزار می‌شود، تصمیم گیری خواهد شد.</p>
      <p>وی درباره زیان‌های وارد شده به مشاغل وابسته به اینترنت گفت: ما باید کاری کنیم که این ضرر و زیان دیگر تکرار نشود و اگر ما یک شبکه ملی گسترده تری داشتیم این ضرر و زیان‌ها کمتر می‌شد و باید پیش بینی‌های لازم را انجام دهیم.</p>
      <p>وی گفت: امیدوارم همکارانم در وزارت ارتباطات تمهیداتی اتخاذ کنند تا شبکه ملی پرقدرت‌تر و توانمند‌تر عمل کند.</p>
      <p>به گزارش باشگاه خبرنگاران، فیروزآبادی گفت: شبکه ارتباطی اینترنت جهانی است و زمانی خوب عمل می‌کند که با کل دنیا ارتباط داشته باشد. ما در حوزه دیتا با دنیا در ارتباط بودیم و تنها یکی از پروتکل‌های اینترنتی دچار قطعی شده است.</p>
      <p>وی افزود: با تمهیداتی که در سال‌های قبل ایجاد شده بود، بسیاری از خدمات با قطعی بخشی از اینترنت به کار خود ادامه دادند و پایدار هستند، البته در پی حوادث اخیر طی چند روز گذشته دچار نواقصی بودیم که وزارت ارتباطات تلاش کرد و این نواقص برطرف شدند.</p>
      <p>انتهای پیام/</p>
    </article>
  </body>
</html>