<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/kineski-list-snimak-o-sajmonu-cengu-dokaz-krivice/"/>
    <meta property="og:site_name" content="Krstarica"/>
    <meta property="article:published_time" content="2019-11-21T14:17:00+00:00"/>
    <meta property="og:title" content="Kineski list: Snimak o Sajmonu Čengu, dokaz krivice"/>
    <meta property="og:description" content="PEKING - Kineski list &quot;Pipls dejli&quot; objavio je danas video sa nadzornih kamera tvrdeći da on dokazuje krivicu Sajmona Čenga, bivšeg službenika britanskog"/>
  </head>
  <body>
    <article>
      <h1>Kineski list: Snimak o Sajmonu Čengu, dokaz krivice</h1>
      <address><time datetime="2019-11-21T14:17:00+00:00">21 Nov 2019, 14:17</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>PEKING – Kineski list „Pipls dejli“ objavio je danas video sa nadzornih kamera tvrdeći da on dokazuje krivicu Sajmona Čenga, bivšeg službenika britanskog konzulata u Hongkongu koji je proveo 15 dana u pritvoru po optužbi za podsticanje prostitucije.</p>
      <p>Čeng je juče za BBC rekao da su ga kineske vlasti uhapsile u avgustu i da je tokom pritvora u Šenženu bio mučen, da je ispitivan zbog veza sa protestom u Hongkongu i primoran da potpiše priznanje.</p>
      <p>Kineski državni list negira u tekstu da je Čeng mučen i navodi da je od policije u Šenženu dobio video-snimak koji pokazuje Čenga u salonu masaže.</p>
      <p>Snimak, konstatuje AP, ne nudi konkretne dokaze da je Čeng tražio usluge prostitucije, a ne dokazuje ni da nije mučen.</p>
      <p>(Tanjug)</p>
    </article>
  </body>
</html>