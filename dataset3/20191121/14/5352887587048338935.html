<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/sportas/agrorodeo-dakaro-komanda-su-naujuoju-mini-leidziasi-i-tura-po-lietuva-1751577/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-21T14:09:00+00:00"/>
    <meta property="og:title" content="„Agrorodeo“ Dakaro komanda su naujuoju „MINI“ leidžiasi į turą po Lietuvą"/>
    <meta property="og:description" content="Reklama"/>
  </head>
  <body>
    <article>
      <h1>„Agrorodeo“ Dakaro komanda su naujuoju „MINI“ leidžiasi į turą po Lietuvą</h1>
      <address><time datetime="2019-11-21T14:09:00+00:00">21 Nov 2019, 14:09</time> by <a rel="author">Agrorodeo Dakar inf.</a></address>
      <p>Reklama</p>
      <p>
        <b>Priešpaskutinį lapkričio savaitgalį Vaidotas Žala ir Saulius Jurgelėnas iškeliauja į turą po Lietuvą. „Agrorodeo“ komanda aplankys keturis didžiuosius Lietuvos miestus ir juose lankytojams pristatys naująjį „MINI John Cooper Works Rally“ visureigį, kuriuo startuos 2020-ųjų metų Dakaro ralyje.</b>
      </p>
      <p>Paskatinti savo pagrindinių partnerių, tarptautinės prekybos grūdais bendrovės „Agrorodeo“, lenktynininkai Vaidotas Žala ir Saulius Jurgelėnas jau ketvirtą kartą leidžiasi į turą po Lietuvos miestus, kur parodys stipriai atsinaujinusią savo techniką: „MINI JohnCooper Works Rally“ automobilį ir atnaujintą serviso sunkvežimį. Šis konvojus lapkričio 23 ir 24 dienomis, šeštadienį ir sekmadienį aplankys Panevėžį, Šiaulius, Klaipėdą ir Kauną.</p>
      <p>„Džiugu kad ši mūsų partnerių „Agrorodeo“ iniciatyva tampa tradicija ir mes jau trečią kartą leisimės į turą per Lietuvą. Jį pradėjome rengti dėl to, kad tiek mūsų fanai, tiek šio sporto entuziastai tokią techniką dažniausiai mato tik per televizorių ar spaudoje. Šio turo tikslas yra pristatyti savo techniką gyvai ir gyvai pabendrauti su Dakaro fanais,“ - pasakojo Vaidotas Žala.</p>
      <p>Tiek Vaidotas Žala, tiek Saulius Jurgelėnas jau išbandė naująjį „MINI“ automobilį ir papasakos apie visus skirtumus lyginant su anksčiau naudotu automobiliu, kuriuo važiavo Dakare.</p>
      <p>„Mes norime betarpiškai pabendrauti su sirgaliais ir tai mums yra įdomu. Ankstesniuose turuose gaudavome labai daug specifinių klausimų, nuo techninių iki buitinių. Papasakojame, ir patys pasisemiame geros energijos“, - sakė Saulius Jurgelėnas.</p>
      <p>„Agrorodeo“ komandos turas po Lietuvą prasidės lapkričio 23 dieną, šeštadienį, 10:30val. Panevėžyje prie kunigaikščio Aleksandro paminklo. Tą pačią dieną 14:00val. konvojus atvažiuos į Šiaulius, susitikimas vyks prie „Geležinės lapės“ skulptūros. Lapkričio 24 dieną, sekmadienį nuo 10val. ryto su komanda bus galima susitikti Atgimimo aikštėje Klaipėdoje, o nuo 14val. – Kauno Rotušės aikštėje.</p>
      <p>Reklama</p>
      <p>Jau netrukus komandos sportinė technika išplauks į Saudo Arabiją, kur sausio 5 dieną Jeddah mieste prie Raudonosios jūros startuos Dakaro ralis. Ten dalyviams teks per 12 dienų įveikti 7 500 km ilgio trasą dykumomis. Finišas – sausio 17 dieną Rijade, šalies sostinėje.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/sportas/lenktynininkas-vaidotas-zala-svajoja-apie-naujas-dakaro-ralio-aukstumas-1653386/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/lenktynininkas-vaidotas-zala-priespaskutiniame-dakaro-ralio-etape-buvo-devintas-1608765/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/pirmas-dakaro-ralio-etapas-argentinoje-vaidotui-zalai-baigesi-21-ojoje-vietoje-1607907/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/svietimas/pedagogai-netiki-sutartimi-su-valdzia-1592135/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/lenktynininkas-antanas-juknevicius-treciajame-dakaro-ralio-etape---20-as-1520332/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/dakaro-ralio-pirmajame-etape-benediktas-vanagas---17-as-1519664/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ekonomika/automobiliai/bitute-vel-skris/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/vaidotas-zala-ir-saulius-jurgelenas-pasitrauke-is-dakaro-ralio-1427542/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>