<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/noje/936410-patrik-sjoberg-till-attack-mot-linnea-claeson-mar-illa"/>
    <meta property="og:site_name" content="Nyheter24"/>
    <meta property="article:published_time" content="2019-11-21T14:08:24+00:00"/>
    <meta property="og:title" content="Patrik Sjöberg till attack mot Linnéa Claeson: &quot;Mår illa&quot;"/>
    <meta property="og:description" content="Krönikören och medieprofilen Linnéa Claeson har blivit starkt ifrågasatt den senaste tiden. Det handlar bland annat om att hon skulle ha fejkat sina berättelser. Nu går Patrik Sjöberg till attack mot Linnéa. – Jag mår fysiskt illa, säger han."/>
  </head>
  <body>
    <article>
      <h1>Patrik Sjöberg till attack mot Linnéa Claeson: "Mår illa"</h1>
      <address><time datetime="2019-11-21T14:08:24+00:00">21 Nov 2019, 14:08</time> by <a rel="author" href="https://nyheter24.se/profil/quetzala.blanco" target="_blank">Quetzala Blanco</a></address>
      <p>
        <b>Krönikören och medieprofilen Linnéa Claeson har blivit starkt ifrågasatt den senaste tiden. Det handlar bland annat om att hon skulle ha fejkat sina berättelser. Nu går Patrik Sjöberg till attack mot Linnéa. – Jag mår fysiskt illa, säger han.</b>
      </p>
      <p>Det har stormat rejält kring medieprofilen och krönikören <b>Linnéa Claeson</b>, 27, den senaste tiden. Podcasten <a href="https://poddtoppen.se/podcast/1227473937/haveristerna/linna-claeson-ar-extremt-klandervard-och-slickar-i-sig-dina-skattepengar-parm-1-ofortjant-bonus-fran-patreon">Haveristerna</a> har i två avsnitt diskuterat sanningshalten i det som Linnéa har berättat om på sitt Instagramkonto assholesonline. </p>
      <p>Det ska även handla om plagierade krönikor, mer om det kan du läsa här på <a href="https://bloggbevakning.se/2019/09/08/linnea-claeson-anklagas-for-bland-annat-plagiat/">Bloggbevakning.</a></p>
      <p>Krönikören <b>Emilie "Ebbis" Roslund</b> har i en krönika i <a href="https://www.gp.se/kultur/kultur/med-offerskapet-som-inkomstsk%C3%A4lla-1.20349737">Göteborgs-Posten</a> även hon ifrågasatt Linnéa Claessons påståenden. </p>
      <p>"Vi har lärt oss att man inte ska ifrågasätta ett offer, men Linnéa Claeson agerande gör att den tumregeln stundtals svajar", skrev Roslund på sin <a href="https://www.instagram.com/p/B44nnwUHcqS/">Instagram.</a></p>
      <figure>
        <img src="https://cdn03.nyheter24.se/92b6c09103d802dc05/2019/11/21/1593928/linnea_claeson.jpg"/>
        <figcaption>Linnéa Claeson möts av massiv kritik från flera håll. Bildkälla: Pontus Lundahl/TT Bild</figcaption>
      </figure>
      <h3>"Lite av en chock"</h3>
      <p>Debattören och föreläsaren <b>Daniel S Ogalde</b> skrev under dagen även han en debattartikel i <a href="https://www.expressen.se/debatt/det-ar-dags-for-dig-att-tala-ut-linnea-claeson/">Expressen</a> där han kräver Linnéa på svar.  </p>
      <p>"Just nu påstås det mycket om dig, att du överdrivit dina erfarenheter av sexuella trakasserier, hot och hat. Jag behöver veta, vad är det som faktiskt har hänt?", skriver Ogalde. </p>
      <figure>
        <img src="https://cdn02.nyheter24.se/a9a37dae03d802dc05/2019/11/21/1593926/assholesonline.jpg"/>
        <figcaption>Linnea Claeson har anklagats för att fejka sexuella trakasserier och hot mot sig själv. Bildkälla: Beatrice Nordensson/TT Bild</figcaption>
      </figure>
      <p><b>Lisa Magnusso</b>n skriver i dagens ledare i <a href="https://www.dn.se/ledare/lisa-magnusson-vad-ar-egentligen-sant-runt-linnea-claeson">Dagens Nyheter</a> även hon om fenomenet Linnéa Claeson.</p>
      <p>"Det är så mycket som inte stämmer i hennes berättelser, så många detaljer som skorrar och felar", skriver Magnusson.</p>
      <p>På Instagram skrev Linnéa att hon förstår att det är många som vill ha svar.</p>
      <p>“Det här har varit väldigt omtumlande för mig och lite av en chock, så jag har behövt samla mig lite”, skriver hon bland annat.</p>
      <h3>Kritiseras av Patrik Sjöberg: "Mår fysiskt illa"</h3>
      <p>Den tidigare höjdhoppstjärnan <b>Patrik Sjöberg</b>, 54, har i sin bok "Det du inte såg" (2011) skrivit om hur han som 10-åring blev utsatt för sexuella övergrepp av sin styvfar och tränare <b>Viljo Nousiainen.</b></p>
      <p><a href="https://www.instagram.com/p/B5H5rnmHzpT/?hl=sv">På Instagram</a> riktar nu Sjöberg hård kritik mot Linnéa. Sjöberg skriver att Viljo kunde förgripa sig på unga killar i flera decennier just för att ingen vågade prata.</p>
      <p>"Nu ser man en självutnämnd superwoman och så kallad hjältinna breda ut sig överallt i media med uppenbara lögner och plagiat profiterar på sin egen livslögn", skriver han och fortsätter:</p>
      <p>"Du med regnbågsfärgat hår har ju desperat sökt berömmelse när det inte riktigt funkade i sportens värld så inse att du av nån har skyldigheter att berätta sanningen. Jag mår fysiskt illa när du har förvandlat ett av samhällets största problem till bara business! Du skadar den rörelse du säger sig företräda och du kränker och sårar alla verkliga offer!", skriver Sjöberg och uppmanar även Linnéa att göra en pudel.</p>
      <figure>
        <img src="https://cdn03.nyheter24.se/1070378203d802dc05/2019/11/21/1593930/patrik_sjoberg.png"/>
        <figcaption>Patrik Sjöberg kritiserar Linnéa Claeson. Bildkälla:<cite><a href="https://www.instagram.com/p/B5H5rnmHzpT/?hl=sv">Instagram/242patrik</a></cite></figcaption>
      </figure>
      <p>
        <a href="https://nyheter24.se/linnea-claeson">Linnea Claeson</a>
      </p>
      <figure>
        <a href="https://nyheter24.se/profil/quetzala.blanco">
          <img src="https://cdn01.nyheter24.se/6bb99869024b004b00/profile/avatars/6_1557928660.jpg"/>
        </a>
      </figure>
      <p><a href="https://nyheter24.se/profil/quetzala.blanco">Quetzala Blanco </a><br/>quetzala.blanco@nyheter24.se</p>
    </article>
  </body>
</html>