<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/oroscopo-giorno/oroscopo-acquario-22-novembre-2019-caterina-galloni-la-concretezza-3119993/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-21T14:15:04+00:00"/>
    <meta property="og:title" content="Oroscopo Acquario 22 novembre 2019. Caterina Galloni: la concretezza"/>
    <meta property="og:description" content="Oroscopo del 22 novembre 2019 per i nati sotto il segno dell’Acquario (21 gennaio-19 febbraio): la concretezza. Il Sole entra in Sagittario, fino al 21 dicembre, e vi regala ottimismo, la possibilità di dare nuovo slancio alla vita sociale, godere della compagnia degli amici di sempre o nuovi, vivere nuove esperienze. E sarete particolarmente entusiasti di un’idea o di un progetto: in entrambi i casi piedi per terra, accertatevi che siano davvero realizzabili. Il Sole in Sagittario infatti, spesso vi spinge a inseguire un sogno ma ora è tempo di concretezza! Amore: in coppia, è una bella giornata, c’è armonia e l’intesa con il partner è eccellente. Soli: potere di seduzione al top ed è una carta che giocherete con astuzia per conquistare chi vi attrae!Oroscopo Ariete 22 novembre 2019. Caterina Galloni: momento fortunatoOroscopo Toro 22 novembre 2019. Caterina Galloni: arriva un aiuto Per previsioni personalizzate potete entrare in contatto diretto con Caterina Galloni, scrivendo a: caterinagalloni11@gmail.com…"/>
  </head>
  <body>
    <article>
      <h1>Oroscopo Acquario 22 novembre 2019. Caterina Galloni: la concretezza</h1>
      <address>
        <time datetime="2019-11-21T14:15:04+00:00">21 Nov 2019, 14:15</time>
      </address>
      <figure>
        <img src="https://static.blitzquotidiano.it/wp/wp-content/uploads/2019/07/oroscopo-acquario-blitz.jpg"/>
        <figcaption>Oroscopo segno dell’ Acquario (21 gennaio – 19 febbraio)</figcaption>
      </figure>
      <p>Oroscopo del 22 novembre 2019 per i nati sotto il segno dell’Acquario (21 gennaio-19 febbraio): la concretezza.</p>
      <p>Il Sole entra in Sagittario, fino al 21 dicembre, e vi regala ottimismo, la possibilità di dare nuovo slancio alla vita sociale, godere della compagnia degli amici di sempre o nuovi, vivere nuove esperienze. E sarete particolarmente entusiasti di un’idea o di un progetto: in entrambi i casi piedi per terra, accertatevi che siano davvero realizzabili. Il Sole in Sagittario infatti, spesso vi spinge a inseguire un sogno ma ora è tempo di concretezza! <b>Amore</b>: in coppia, è una bella giornata, c’è armonia e l’intesa con il partner è eccellente. Soli: potere di seduzione al top ed è una carta che giocherete con astuzia per conquistare chi vi attrae!</p>
      <figure>
        <a href="https://www.blitzquotidiano.it/oroscopo-giorno/oroscopo-ariete-22-novembre-2019-caterina-galloni-momento-fortunato-3120055/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/oroscopo-giorno/oroscopo-ariete-22-novembre-2019-caterina-galloni-momento-fortunato-3120055/">
          <img src="https://static.blitzquotidiano.it/wp/wp-content/uploads/2019/07/oroscopo-ariete-blitz-300x300.jpg"/>
        </a>
      </figure>
      <h3>
        <a href="https://www.blitzquotidiano.it/oroscopo-giorno/oroscopo-ariete-22-novembre-2019-caterina-galloni-momento-fortunato-3120055/">Oroscopo Ariete 22 novembre 2019. Caterina Galloni: momento fortunato</a>
      </h3>
      <figure>
        <a href="https://www.blitzquotidiano.it/oroscopo-giorno/oroscopo-toro-22-novembre-2019-caterina-galloni-arriva-un-aiuto-3120051/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/oroscopo-giorno/oroscopo-toro-22-novembre-2019-caterina-galloni-arriva-un-aiuto-3120051/">
          <img src="https://static.blitzquotidiano.it/wp/wp-content/uploads/2019/07/oroscopo-toro-blitz-300x300.jpg"/>
        </a>
      </figure>
      <h3>
        <a href="https://www.blitzquotidiano.it/oroscopo-giorno/oroscopo-toro-22-novembre-2019-caterina-galloni-arriva-un-aiuto-3120051/">Oroscopo Toro 22 novembre 2019. Caterina Galloni: arriva un aiuto</a>
      </h3>
      <p>Per previsioni personalizzate potete entrare in contatto diretto con Caterina Galloni, scrivendo a: <a href="mailto:caterinagalloni11@gmail.com">caterinagalloni11@gmail.com</a></p>
      <p> </p>
      <h3>L’<a href="https://www.blitzquotidiano.it/oroscopo-anno-2019-2971420/%22https://www.blitzquotidiano.it/oroscopo-anno/oroscopo-2019-acquario-2972073/">Acquario</a> nel 2019</h3>
      <p>Anno nuovo, vita nuova: <a href="https://www.blitzquotidiano.it/oroscopo-anno/oroscopo-2019-capricorno-2971409/">il 2019</a> sarà un anno positivo, nulla vi sembrerà impossibile, avrete voglia di rinnovamento, di agire e passare all’azione. I pianeti che più incideranno sugli eventi, sulle vostre iniziative e decisioni saranno tre: Giove in Sagittario che fino al 4 dicembre favorisce l’evoluzione positiva di progetti personali e lavorativi; Nettuno in Pesci che aumenta la creatività, le ambizioni e vi farà avere come obbiettivo quello di ottenere maggiori entrate di denaro; Urano, vostro pianeta guida, che entra definitivamente in Toro e potrebbe sottoporvi, in particolare a marzo, a qualche tensione con i familiari e parenti acquisiti o sorprese riguardanti l’ambiente domestico: la famiglia s’ingrandisce in modo inaspettato oppure c’è un improvviso cambio di residenza. In generale è un anno in cui guardare al futuro, stringere nuovi contatti, moltiplicare i progetti: la parola d’ordine è rinnovamento e a voi il coraggio, l’entusiasmo di certo non mancano. Il 2019 è infatti ideale per lanciarvi in nuove inziative e soprattutto, quando ve le proporranno, raccogliere nuove sfide. Ma è ancor più importante non trascurare i contatti con gli altri poiché, al momento giusto, potrebbero essere utili a ottenere il sostegno di cui avete bisogno. L’importante è che siate sempre ancorati alla realtà ed evitiate di spendere energie in progetti utopici. Prima di intraprendere, dunque, riflettete sempre con calma così da non pagare il prezzo dell’impulsività. Concentrazione e valutate attentamente le vostre azioni.</p>
      <p><b>Lavoro</b>: E’ un anno molto positivo per avviare nuovi progetti e mostrare il vostro talento. Per cui è vietato l’immobilismo, è il momento di agire! La seconda metà di maggio si annuncia promettente nella carriera, può esserci un riconoscimento per quanto avete svolto o, più in generale, un progresso nella professione. A luglio non è escluso un cambiamento di percorso che se inizialmente può sconvolgervi, nel tempo lo giudicherete molto positivo. E da ottobre a fine novembre darete voce alle ambizioni e nessuno potrà impedirvi di ottenere il successo.</p>
      <p><b>Denaro</b>: in questo settore i pianeti chiedono prudenza, cercate di essere previdenti e controllate regolarmente la contabilità. In particolare a marzo, evitate di prendere decisioni finanziarie importanti: rivolgetevi a esperti e seguite i loro suggerimenti. La sicurezza e la stabilità saranno presenti verso la seconda metà dell’anno: sul fronte uscite di soldi – un cambiamento di casa o un progetto importante potrebbero richiedere spese non indifferenti – tornerete a respirare!</p>
      <p><b>Amore</b>: se siete soli, un amore del passato potrebbe tornare a bussare alla vostra porta ma non è escluso un colpo di fulmine o che una relazione nasca all’estero e vi “obblighi” a cambiare residenza. In coppia, farete molti progetti per il futuro: matrimonio, convivenza, fidanzamento ufficiale, per alcuni c’è l’arrivo di un bebè mentre altri diventeranno nonno/a.</p>
      <p><b>Salute</b>: spirito positivo ed energie a mille per tutto l’anno. L’unico punto debole? la golosità a mille e lasciarvi andare potrebbe essere un problema, anche di tipo estetico. Cercate di seguire una dieta alimentare sana e praticate quotidianamente sport, jogging, fate lunghe camminate.</p>
    </article>
  </body>
</html>