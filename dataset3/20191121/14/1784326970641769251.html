<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/body_love/2019/11/21/rament-a-hazassagom-a-szules-utani-allapotomra/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-21T14:11:00+00:00"/>
    <meta property="og:title" content="„Ráment a házasságom a szülés utáni állapotomra”"/>
    <meta property="og:description" content="A házasságát és munkáját is elvesztette szülés után ez a nő."/>
  </head>
  <body>
    <article>
      <h1>„Ráment a házasságom a szülés utáni állapotomra”</h1>
      <h2>A házasságát és munkáját is elvesztette szülés után ez a nő.</h2>
      <address><time datetime="2019-11-21T14:11:00+00:00">21 Nov 2019, 14:11</time> by <a rel="author">Cosmopolitan.hu</a></address>
      <p><b>Andrea Walter</b> a <i><a href="https://www.whimn.com.au/strength/health/my-postbaby-body-cost-me-my-marriage/news-story/eba1219973408edc1b40306b7bb0d420">Whim</a></i> magazinnak mesélte el a sztoriját, akinél 2005-ben, a második gyermeke születése után <b>vaginasüllyedést állapított meg az orvosa</b>. Ezért azt tanácsolta neki a doki, hogy ültessenek be úgynevezett <b>hüvelyhálót</b>. Mikor Andrea kezébe fogta a kemény hálót, el sem tudta képzelni, hogy ez az anyag a testébe kerüljön, ám a doktora megnyugtatta. Elmondta neki, hogy több száz ilyen műtétet elvégzett már és a legrosszabb, ami történhet a beavatkozás után, hogy a módszer mégsem lett hatásos. Lehetséges mellékhatásokról egy szót sem szólt Andreának.</p>
      <p>A beavatkozás után viszont<b> ismét elviselhetetlen fájdalmai lettek a nőnek</b>, ám azt gondolta, hogy mindez normális és hozzátartozik a gyógyulási folyamathoz. Az első igazi sokk azonban csak akkor érte nőt, mikor férjével a műtét után <b>először szerettek volna szexelni</b>: a férfi behatolás közben egy furcsa, éles anyagba ütközött Andrea vaginájában. A nő másnap rögtön elrohant az kórházba, hogy kiderítse mi a baj, de legrosszabb rémálmaiban sem számított arra, amit az orvosa mondott neki. A hüvelye falába beépített háló széle gyakorlatilag kimozdult a helyéről.</p>
      <p>Az orvos <b>egy krémet adott a nőnek</b>, hogy azzal kenegetve majd megvastagszik a hüvelyfal szövete és a háló széle nem fog átütni, de Andrea hiába kenegette magát, nem használt. Ekkora pedig már az is kiderült, hogy <b>a továbbra sem múló fájdalmait is a hüvelyháló okozza</b>. Az orvos újabb műtéttel próbálkozott, amivel nem sikerült megoldani a problémát. A félresikerült beavatkozás következtében Andreán még erősebb, múlni nem akaró fájdalom lett úrrá és a vizelettartási zavara is visszatért. Az orvosok a nő állapotát látván széttárták a kezüket: azt mondták,<b> nem találkoztak még hasonló esettel, és nem tudnak mit csinálni…</b></p>
      <p>Andrea a krónikus fájdalmai miatt <b>nemcsak a munkáját, hanem a férjét is elvesztette</b>, és bár egy rendkívül nehéz időszakon van túl, <b>jelenleg egy alapítványon keresztül próbál segíteni</b> a hasonló problémától szenvedő nőkön.</p>
    </article>
  </body>
</html>