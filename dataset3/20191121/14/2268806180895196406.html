<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/levski/emil-velev-levski-vdigna-nivoto-no-prodalzhava-da-reduva-posredstveni-machove-s-po-dobri.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-21T14:44:15+00:00"/>
    <meta property="og:title" content="Емил Велев: Левски вдигна нивото, но продължава да редува посредствени мачове с по-добри"/>
    <meta property="og:description" content="&quot;Промените в БФС закъсняха&quot;"/>
  </head>
  <body>
    <article>
      <h1>Емил Велев: Левски вдигна нивото, но продължава да редува посредствени мачове с по-добри</h1>
      <address>
        <time datetime="2019-11-21T14:44:15+00:00">21 Nov 2019, 14:44</time>
      </address>
      <p>Легендата на Левски Емил Велев е на мнение, че промените в БФС са закъснели. Кокала взе участие в днешния демонстративен футболен мач като част от информационната кампания "Заедно срещу рака на простатата". </p>
      <p>"Инициативата е страхотна - Борбата против рака на простата. Видяхме хора, които са дали много на футбола. Аз имах треньорска контузия и не ме пуснаха днес. Това е в рамките на шегата. Спортът винаги допринася за по-доброто здраве на човек. Левски е в сърцата ни. И другите отбори трябва да поемат тази инициатива, но не е задължително.</p>
      <p>От една страна Левски вдигна нивото и играе по-добре, но пък редуват посредствени мачове с по-добри. Това не е добре за един отбор, който иска да печели титли и купи. Надявам се да се доближат максимално до първото място и да се достигне до последната фаза в турнира за Купата. </p>
      <p>Наблюдавам какво се случва във футбола. Виждате и последните циркове с БФС. Не знам докъде ще доведе това нещо. Трябва да има бърз Конгрес, за да се намерят нови хора, които да се ангажират с ДЮШ. Според мен куцаме там. Бербатов, Мартин Петров и Стилиян Петров бяха хората, които организираха играта на терена и извън нея. Ивелин Попов също беше мотиватор и лидер. Трябва да се намерят такива хора. Не мога да кажа дали могат да управляват футбола ни. Трябва да бъде човек, който милее футболът да просперира. Промените закъсняха много. Добре, че се случи, за да има някаква промяна", заяви Кокала.</p>
    </article>
  </body>
</html>