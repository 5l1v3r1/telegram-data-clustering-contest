<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/ekonomika/socialna-poistovna-neziska-viac-cas/431521-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-21T14:04:00+00:00"/>
    <meta property="og:title" content="SOCIÁLNA POISŤOVŇA NEZÍSKA VIAC ČASU NA PREPOČET MINIMÁLNYCH DÔCHODKOV"/>
    <meta property="og:description" content="Správu budeme aktualizovať."/>
  </head>
  <body>
    <article>
      <h1>SOCIÁLNA POISŤOVŇA NEZÍSKA VIAC ČASU NA PREPOČET MINIMÁLNYCH DÔCHODKOV</h1>
      <h2>Správu budeme aktualizovať.</h2>
      <address><time datetime="2019-11-21T14:04:00+00:00">21 Nov 2019, 14:04</time> by <a rel="author">TASR</a></address>
      <p>Bratislava 21. novembra (TASR) - Sociálna poisťovňa (SP) bude mať viac času na rozhodnutia týkajúce sa zmeny výpočtu dôchodku pre ľudí v druhom dôchodkovom pilieri. Okrem toho sa má posunúť o rok aj zavedenie ročného zúčtovania sociálneho poistenia. Parlamentný sociálny výbor odobril viaceré pozmeňujúce návrhy poslanca Ľubomíra Vážneho (Smer-SD) k novele zákona o sociálnom poistení z dielne koaličného Mosta-Híd. Nepodarilo sa mu však uspieť s návrhom na predĺženie lehoty, dokedy má SP prepočítať ľuďom minimálne dôchodky, ako navrhla koaličná SNS. Predseda strany Andrej Danko pritom tento týždeň upozornil ministerstvo práce, že ak nenájde spôsob, ako bude SP minimálne dôchodky vyplácať, bude mať problém s dôverou SNS.</p>
    </article>
  </body>
</html>