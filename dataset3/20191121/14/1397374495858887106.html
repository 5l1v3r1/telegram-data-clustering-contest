<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/tenis/maestralno-novakova-rutina-za-cetvrtfinale-393353.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-21T14:45:00+00:00"/>
    <meta property="og:title" content="Maestralno! Novakova rutina za četvrtfinale!"/>
    <meta property="og:description" content="Iako još nije odigran dubl, Srbija je uspela da savlada Francusku."/>
  </head>
  <body>
    <article>
      <h1>Maestralno! Novakova rutina za četvrtfinale!</h1>
      <h2>Iako još nije odigran dubl, Srbija je uspela da savlada Francusku.</h2>
      <address><time datetime="2019-11-21T14:45:00+00:00">21 Nov 2019, 14:45</time> by <a rel="author">Aleksandar Obrenović</a></address>
      <p>Srbija je u četvrtfinalu Dejvis kupa.<br/><br/>Naša reprezentacija je uspela da savlada i Francusku, posle dva meča vodi sa 2:0 i poslednji duel u dublu biće samo formalnost.<br/><br/>Novak Đoković je doneo odlučujući poen srpskom timu pošto je savladao Benou Pera sa 2:0 po setovima, bilo je 6:4 i 6:3. Prethodno je Filip Krajinović bio bolji od Žoa Vilfreda Conge.<br/><br/>Nije baš sve izgledalo kako treba na početku, prvi gem je trajao i trajao, Novak je spasio odmah dve brejk lopte. U nastavku sve do 4:3 za Novaka neizvesnost, Per je bio ravnopravan rival, a kako to obično biva kada igra srpski teniser, pravi brejk u ključnom momentu za 5:3 i u narednom gemu mu nije bilo teško da materijalizuje prednost za 1:0 u setovima.<br/><br/>I u drugom setu je Novak iskoristio brejk loptu, s tim što se ovoga puta desilo vrlo brzo, već u trećem gemu.<br/><br/>Poveo je Novak sa 3:1, ispostavilo se da je ta prednost bila dovoljna za pobedu u ovom meču.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/tenis/novak-pred-najvecim-izazovom-u-madridu-otkrio-prioritete-za-2020-godinu-393294.html"/>
        <a href="https://www.sportske.net/vest/tenis/koliko-ivanisevic-znaci-novaku-i-hoce-li-saradjivati-i-naredne-sezone-393205.html"/>
        <a href="https://www.sportske.net/vest/tenis/novak-juce-stigao-u-madrid-danas-saopstio-sjajne-vesti-393101.html"/>
        <a href="https://www.sportske.net/vest/tenis/atp-novak-bez-trona-na-kraju-godine-petorica-srba-u-top-100-393072.html"/>
        <a href="https://www.sportske.net/vest/tenis/to-smo-cekali-stize-nole-392998.html"/>
      </related>
    </article>
  </body>
</html>