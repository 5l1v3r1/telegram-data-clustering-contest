<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/sports/news/rigas_dinamo/news/rigas-dinamo-izbraukuma-dodas-bez-savainotajiem-pavlova-un-berglunda.d?id=51657769"/>
    <meta property="og:site_name" content="DELFI"/>
    <meta property="article:published_time" content="2019-11-21T14:30:31+00:00"/>
    <meta property="og:title" content="Rīgas 'Dinamo' izbraukumā dodas bez savainotajiem Pavlova un Berglunda "/>
    <meta property="og:description" content="Kontinentālās hokeja līgas (KHL) klubs Rīgas &quot;Dinamo&quot; ceturtdien, 21. novembrī, uz trīs izbraukuma spēlēm devās bez uzbrucēja Vitālija Pavlova un aizsarga Kristofera Berglunda."/>
  </head>
  <body>
    <article>
      <h1>Rīgas 'Dinamo' izbraukumā dodas bez savainotajiem Pavlova un Berglunda </h1>
      <address><time datetime="2019-11-21T14:30:31+00:00">21 Nov 2019, 14:30</time> by <a rel="author">DELFI Sports</a></address>
      <p>
        <b>Kontinentālās hokeja līgas (KHL) klubs Rīgas "Dinamo" ceturtdien, 21. novembrī, uz trīs izbraukuma spēlēm devās bez uzbrucēja Vitālija Pavlova un aizsarga Kristofera Berglunda.</b>
      </p>
      <p>Pavlovs un Berglunds nav devušies uz izbraukuma spēlēm savainojumu dēļ, bet mājās trenēties atstāts vēl arī uzbrucējs Deivids Sarkanis.</p>
      <p>Rīdzinieki ceturtdien devās uz Maskavas apgabalu, kur piektdien tiksies ar Podoļskas "Vitjazj" vienību. Pēc tam svētdien Latvijas komandai jāspēlē Sočos, bet 26. novembrī Rīgas "Dinamo" izbraukumu noslēgs ar maču pret Čerepovecas "Severstaļ".</p>
      <p>Rīgas "Dinamo" izbraukumā devās ar 27 hokejistiem - trīs vārtsargiem, astoņiem aizsargiem un 16 uzbrucējiem.</p>
      <p>Izbraukumā Ģirta Ankipāna un viņa palīgu rīcībā būs šādi hokejisti: vārtsargi – Aleksandrs Salāks, Andrejs Makarovs, Maksims Tretjaks<br/>aizsargi – Nerijs Ališausks, Uvis Balinskis, Oskars Bārtulis, Sergejs Gimajevs, Roberts Mamčics, Bens Māršals, Kristaps Sotnieks, Kristaps Zīle;<br/>uzbrucēji – Karters Eštons, Oskars Batņa, Daniels Bērziņš, Lauris Dārziņš, Andris Džeriņš, Emīls Ģēģeris, Koltons Gilīss, Roberts Lipsbergs, Rihards Marenis, Brendons Makmilans, Gints Meija, Aleksandrs Protapovičs, Miķelis Rēdlihs, Ņikita Setdikovs, Kirils Slepecs, Antons Trastašenkovs.</p>
    </article>
  </body>
</html>