<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-used-to-insure-of-dead-people-and-then-one-day-2861541.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-21T14:07:43+00:00"/>
    <meta property="og:title" content="जिंदा लोगों का नहीं, करते थे मुर्दों का बीमा और फिर एक दिन...."/>
    <meta property="og:description" content="उत्तर प्रदेश के मुरादाबाद पुलिस ने एक ऐसे गिरोह का भंडाफोड किया है जो मर्दों का बीमा किया करते थे। थाना मझोला पुलिस ने मृतकों को जिंदा दिखाकर इंश्योरेंस कंपनी को लाखों का चूना लगाने वाले चार लोगों को..."/>
  </head>
  <body>
    <article>
      <h1>जिंदा लोगों का नहीं, करते थे मुर्दों का बीमा और फिर एक दिन....</h1>
      <address><time datetime="2019-11-21T14:07:43+00:00">21 Nov 2019, 14:07</time> by <a rel="author">मुरादाबाद, संवाददाता</a></address>
      <p>उत्तर प्रदेश के मुरादाबाद पुलिस ने एक ऐसे गिरोह का भंडाफोड किया है जो मर्दों का बीमा किया करते थे। थाना मझोला पुलिस ने मृतकों को जिंदा दिखाकर इंश्योरेंस कंपनी को लाखों का चूना लगाने वाले चार लोगों को पुलिस ने गिरफ्तार कर लिया। गुरुवार को मझोला पुलिस पूरे मामले का विधिवत खुलासा करेगी।</p>
      <p>इंस्पेक्टर मझोला रूपेंद्र गौड़ ने बताया कि 19 अप्रैल को वरिष्ठ शाखा प्रबंधक, बजाज एलांयस विनीत कुमार यादव ने मुकदमा लिखाया था। आरोप था कि कुछ लोग उनकी कंपनी में फर्जी तरीके से बीमा कराते हैं। मरे लोगों को जिंदा दिखाकर बीमा कराया जाता है। </p>
      <p>एक-दो किश्त जमा करके उनके मृत्यु प्रमाण पत्र बनवाकर बीमा का भुगतान ले लिया जा जाता है। पुलिस मामले की विवेचना कर रही थी। बुधवार को हरिओम सैनी पुत्र कल्लू सैनी निवासी काशींराम कालोनी, थाना मझोला, प्रमोद कुमार पुत्र धर्मपाल सिंह निवासी मूंढापांडे, अंकित चौधरी पुत्र रमेश चौधरी निवासी नया गांव, अनुज पुत्र सुरेश चंद्र निवासी बुढऩपुर, थाना डिडौली (अमरोहा) को गिरफ्तार कर लिया है।</p>
    </article>
  </body>
</html>