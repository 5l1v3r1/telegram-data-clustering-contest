<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/sluga-narodu-oficiyno-perevirit-nayavnist-sudimosti-u-deputata-ivanisova-330430_.html"/>
    <meta property="og:site_name" content="DT.ua"/>
    <meta property="article:published_time" content="2019-11-21T14:21:00+00:00"/>
    <meta property="og:title" content="&quot;Слуга народу&quot; офіційно перевірить наявність судимості у депутата Іванісова"/>
    <meta property="og:description" content="Запити відправлять у всі правоохоронні органи.  "/>
  </head>
  <body>
    <article>
      <h1>"Слуга народу" офіційно перевірить наявність судимості у депутата Іванісова</h1>
      <h2>Запити відправлять у всі правоохоронні органи.  </h2>
      <address>
        <time datetime="2019-11-21T14:21:00+00:00">21 Nov 2019, 14:21</time>
      </address>
      <p>Секретаріат фракції "Слуга народу" в четвер направить офіційні запити в усі правоохоронні органи, щоб вони надали інформацію про те, був чи їхній <a href="https://dt.ua/POLITICS/ivanisov-prizupiniv-chlenstvo-v-sluzi-narodu-330353_.html"><b>колега Роман Іванісов</b></a> судимий за зґвалтування неповнолітньої, заявив керівник фракції Давид Арахамія.</p>
      <p>"Сьогодні ми від секретаріату фракції направляємо офіційні запити в Генеральну прокуратуру України, Міністерство внутрішніх справ, Службу безпеки України з проханням перевірити та надати нам всебічну і повну інформацію щодо цього приводу", - сказав глава президентської фракції журналістам.</p>
      <p>Раніше в ЗМІ з'явилася інформація, що Іванісов був затриманий в 1995 році і відбував за рішенням суду покарання у вигляді позбавлення волі за зґвалтування неповнолітньої в виправних колоніях загального режиму. У відповідь на це Іванісов в Facebook опублікував скан-копію довідки про відсутність судимості.</p>
      <p>Генеральний прокурор України Руслан Рябошапка підтвердив, що Іванісов був засуджений, однак судимість була погашена, і згідно з чинним законодавством депутат вважається несудимим, однак пізніше ГПУ оприлюднила спростування, згідно з яким надана генеральним прокурором Рябошапкою <a href="https://dt.ua/UKRAINE/gpu-sprostuvala-zayavu-ryaboshapki-pro-sudimist-deputata-i-poprosila-ne-poshiryuvati-feyki-330348_.html"><b>інформація про погашену судимість Іванісова є непідтвердженою</b></a>.</p>
      <p>У середу ввечері Іванісов повідомив, що на час перевірки оприлюдненої у ЗМІ інформації призупинив своє членство у фракції "Слуга народу".</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>