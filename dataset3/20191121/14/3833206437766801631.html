<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Novata-dyasna-mestna-vlast-se-pregurna-s-BSP-na-Gergov-v-ObS-915719"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-21T14:06:00+00:00"/>
    <meta property="og:title" content="Новата &quot;дясна&quot; местна власт се прегърна с БСП на Гергов в ОбС"/>
    <meta property="og:description" content="Двама представители на БСП - пиарът Нина Чавдарова и бившият общински съветник Петя Манева заемат по..."/>
  </head>
  <body>
    <article>
      <h1>Новата "дясна" местна власт се прегърна с БСП на Гергов в ОбС</h1>
      <address>
        <time datetime="2019-11-21T14:06:00+00:00">21 Nov 2019, 14:06</time>
      </address>
      <p>Двама представители на БСП - пиарът Нина Чавдарова и бившият общински съветник Петя Манева заемат постовете "контрольор" съответно в ДКЦ 4 и МБАЛ "Св. Пантелеймон" в Пловдив, предаде репортер на <b>Plovdiv24.bg</b>. Съветникът от ГЕРБ <a href="https://www.plovdiv24.bg/novini/persons/5138.html">Златин Велев</a> пък бе избран за представител в Областния съвет за намаляване на риска от бедствия.</p>
      <p>Съветниците "си размениха шапките" при обсъждането на състава на комисията за провеждане на конкурс за управител на МБАЛ "Св. Мина", който беше стартиран в края на миналия мандат. По закон в конкурсната комисия трябва присъстват задължително лекар и юрист.</p>
      <p>Ясен Михайлов от ГЕРБ предложи за секретар на комисията д-р Иглика Казанджиева, юриста <a href="https://www.plovdiv24.bg/novini/persons/5236.html">Георги Колев</a> и втори член - Йордан Илиев. Останалите групи също направиха предложения - д-р Иван Црънчев /ВМРО-БНД/, д-р Атанас Баташки /БСП/, д-р Веселка Христамян /ДБ/. В краяна сметка при гласуването се оказа, че комисията ще е в първоначално предложения състав.</p>
    </article>
  </body>
</html>