<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/economia/2019/11/21/elkann-ferrari-viene-prima-dei-piloti-domenica-ero-arrabbiato-pn_20191121_00163/"/>
    <meta property="og:site_name" content="Askanews"/>
    <meta property="article:published_time" content="2019-11-21T14:18:50+00:00"/>
    <meta property="og:title" content="Elkann: Ferrari viene prima dei piloti, domenica ero arrabbiato"/>
    <meta property="og:description" content="Torino, 21 nov. (askanews) – “Quello che è successo domenica non solo mi ha fatto molto arrabbiare, ma ci ha fatto capire che in Ferrari è importante la Ferrari”. Lo ha affermato John Elkann, presidente della Ferrari e di Exor, all’Investor day della holding della famiglia Agnelli. “Non sono accettabili – ha sottolineato il presidente […]"/>
  </head>
  <body>
    <article>
      <h1>Elkann: Ferrari viene prima dei piloti, domenica ero arrabbiato</h1>
      <h2>Il presidente: inaccettabili certi comportamenti dei piloti</h2>
      <address>
        <time datetime="2019-11-21T14:18:50+00:00">21 Nov 2019, 14:18</time>
      </address>
      <figure>
        <img src="http://www.askanews.it/wp-content/uploads/2019/11/20191121_151839_07F57822.jpg"/>
      </figure>
      <p>Torino, 21 nov. (askanews) – “Quello che è successo domenica non solo mi ha fatto molto arrabbiare, ma ci ha fatto capire che in Ferrari è importante la Ferrari”. Lo ha affermato John Elkann, presidente della Ferrari e di Exor, all’Investor day della holding della famiglia Agnelli.</p>
      <p>“Non sono accettabili – ha sottolineato il presidente – certi comportamenti dei piloti. Chiunque essi siano e per quanto bravi essi siano, non devono mai dimenticare che l’unico aspetto che conta è che la Ferrari vinca e su questo aspetto Binotto è molto chiaro”.</p>
      <p>Elkann ha parlato di “stagione positiva per la Ferrari” soprattutto se si guarda “al numero delle pole position, che non era così alto dal 1970”. Ma ha anche fatto notare che “purtroppo non siamo riusciti a convertire le pole in vittorie”.</p>
    </article>
  </body>
</html>