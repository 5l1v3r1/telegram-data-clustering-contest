<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/21/almanya-da-kesmirlilere-ve-sihlere-yonelik-casusluk-yapmakla-suclanan-hint-cift-hakim-kars"/>
    <meta property="og:site_name" content="euronews"/>
    <meta property="article:published_time" content="2019-11-21T14:10:48+00:00"/>
    <meta property="og:title" content="Almanya'da casusluk yapmakla suçlanan Hint çift hakim karşısında"/>
    <meta property="og:description" content="Almanya'da yaşayan Sih ve Keşmirli muhaliflerle ilgili istihbarat toplamakla suçlanan Hindistanlı bir çift, Frankfurt Bölge Mahkemesi'nde hakim karşısına çıkarıldı"/>
  </head>
  <body>
    <article>
      <h1>Almanya'da casusluk yapmakla suçlanan Hint çift hakim karşısında</h1>
      <address><time datetime="2019-11-21T14:10:48+00:00">21 Nov 2019, 14:10</time> by <a rel="author">Mustafa Bag</a></address>
      <p>Almanya'da yaşayan Sih ve Keşmirli muhaliflerle ilgili istihbarat toplamakla suçlanan Hindistanlı bir çift, Frankfurt Bölge Mahkemesi'nde hakim karşısına çıkarıldı.</p>
      <p>Topladıkları bilgileri Hindistan Dış İstihbarat Servisi Araştırma ve Analiz Birimi'ne (RAW) gönderdikleri belirlenen ve "casusluk" suçlamasıyla haklarında dava açılan çiftin suçlu bulunması halinde 10 yıla kadar hapis cezası alabileceği belirtildi.</p>
      <p>Şüpheli Manmohan S. ve eşi Kanwal Jit K. mart ayında Almanya'da gözaltına alınmışlardı.</p>
      <p>Manmohan'ın 2015 yılından itibaren Sih muhalifler ve Keşmirli bağımsızlık yanlılarıyla ilgili bilgi toplamaya başladığı eşi Kanwal Jit'in ise 2017'de kendisine katıldığı belirtildi.</p>
      <p>Hint çiftin hizmetlerinin karşılığında RAW'dan 7 bin 200 euro para aldığı belirlendi.</p>
      <p>Bugün başlayan davanın bir sonraki duruşması 12 Aralık'ta görülecek. Almanya'da 20 bin kadar Sih yaşıyor. Ülke, Keşmirli <a href="https://tr.euronews.com/2019/08/12/pakistan-dan-hindistan-a-cammu-kesmir-kinamasi-muslumanlarin-dini-ozgurlukleri-kisitlaniyo"><b>Müslümanların</b></a> da en çok varlık gösterdiği Avrupa ülkelerinden biri.</p>
      <ul>
        <li>
          <a href="https://tr.euronews.com/2019/08/15/kesmir-de-neler-oluyor-5-soruda-hindistan-pakistan-krizinin-detaylari">Keşmir'de neler oluyor? 5 soruda Hindistan-Pakistan krizinin detayları</a>
        </li>
        <li>
          <a href="https://tr.euronews.com/2019/09/12/hindistanda-cammu-kesmirin-statusunu-kaldirilmasinin-ardindan-4-bin-kisi-tutuklanandi">Hindistan'da Cammu Keşmir'in statüsünü kaldırılmasının ardından tutuklananların sayısı 4 bine ulaştı</a>
        </li>
        <li>
          <a href="https://tr.euronews.com/2019/09/17/hindistan-pakistan-kontrolundeki-azad-kesmiri-de-alacagiz-camnu-kesmir-siyasi-kriz">Hindistan: Pakistan kontrolündeki Azad Keşmir'i de alacağız</a>
        </li>
        <li>
          <a href="https://tr.euronews.com/2019/08/14/kesmir-de-insan-haklari-ihlali-10-gundur-telefon-ve-internet-baglantisi-yok">Keşmir'de 'insan hakları ihlali': 10 gündür telefon ve internet bağlantısı yok</a>
        </li>
      </ul>
      <p>Ek kaynaklar<b> • AFP</b></p>
    </article>
  </body>
</html>