<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/entertainment/news_537942/"/>
    <meta property="og:site_name" content="INNnews"/>
    <meta property="article:published_time" content="2019-11-21T14:45:49+00:00"/>
    <meta property="og:title" content="ช็อค! “เมญ่า นนธวรรณ” ประกาศแยกกันอยู่กับสามี หอบลูกขอยุติชีวิตคู่"/>
    <meta property="og:description" content="เปิดใจที่แรกหลัง “เมญ่า นนธวรรณ” มิสไทยแลนด์เวิลด์ 2014…"/>
  </head>
  <body>
    <article>
      <h1>ช็อค! “เมญ่า นนธวรรณ” ประกาศแยกกันอยู่กับสามี หอบลูกขอยุติชีวิตคู่</h1>
      <address>
        <time datetime="2019-11-21T14:45:49+00:00">21 Nov 2019, 14:45</time>
      </address>
      <h4>เปิดใจที่แรกหลัง “เมญ่า นนธวรรณ” มิสไทยแลนด์เวิลด์ 2014 ได้ออกมาประกาศขอยุติชีวิตคู่ กับสามีชาวสวิตเซอร์แลนด์ “ฟิลิป บรามาส” ทั้งที่เพิ่งแต่งงานใช้ชีวิตคู่มาได้ 1ปีกว่าเท่านั้น และมีลูกชายสุดน่ารัก วัยหนึ่งขวบ อย่าง”น้องเบฬิน” ล่าสุดออกมาเปิดใจในรายการคุยแซ่บShow ทางช่องOne31 ที่มี พีเค ปิยะวัฒน์,ธัญญ่า ธัญญาเรศ และ หนิง ปณิตา เป็นพิธีกร พร้อมเผยสาเหตุที่ทำให้แยกกันอยู่กับสามีถึงขั้นเสียใจหนักมาก กินไม่ได้ นอนไม่หลับ และมาฟังจากปากว่าสาวเมญ่ายังรักสามีอยู่หรือไม่ ?</h4>
      <p>ตอนนี้ชีวิตเป็นยังไง ?</p>
      <p>เมญ่า : ตอนนี้ชีวิตโอเคค่ะ แฮปปี้ขึ้น</p>
      <p>เกิดอะไรขึ้นวันที่โพสต์คนไทยตกใจกันทั้งประเทศ ?</p>
      <p>เมญ่า : เหมือนเป็นช่วงเวลาที่เราคิดและวิเคาะห์แล้วว่าอยู่ตรงนี้เรามีความสุขกว่า</p>
      <p>ตกลงสถานะตอนนี้คือ ?</p>
      <p>เมญ่า :  สถานะคือยังไม่ได้หย่า ลดสถานะจากสามี ภรรยามาเป็นเพื่อนกัน ยังเป็นครอบครัวเดียวกัน ยังอยู่ด้วยกันสามารถดูแลลูกเหมือนเดิมได้ แค่เราไม่สามารถรักกันในฐานะคนรักเท่านั้นเอง</p>
      <p>ขยายความคำว่าแยกกันอยู่ให้ฟังหน่อย ?</p>
      <p>เมญ่า : จริงๆไม่เชิงแยกกันอยู่ ตอนที่อยู่สเปนก็ยังอยู่บ้านเดียวกัน ความหมายของเมญ่าคือเราแค่มีพื้นที่ให้กัน ให้ต่างคนต่างมีช่วงเวลาของตัวเอง ได้มีเวลาคิดมากขึ้นว่าจริงๆแล้วที่เราเป็นอยู่แฮปปี้หรือยัง แล้วที่เราถอยออกมาแฮปปี้กว่าหรือเปล่า</p>
      <figure>
        <img src="https://www.innnews.co.th/wp-content/uploads/2019/11/%E0%B9%80%E0%B8%A1%E0%B8%8D%E0%B9%88%E0%B8%B2-2.jpg"/>
      </figure>
      <p>พ่อของน้องเบฬินว่ายังไงบ้าง ?</p>
      <p>เมญ่า : เค้าก็ไม่อยากที่จะให้เป็นแบบนี้ ในความรู้สึกเค้าเค้าก็ยังรักเราอยู่ คิดว่าสามารถที่ยังจะแก้ไขให้เป็นแบบเดิมได้อยู่ แต่สำหรับเราอยู่ตรงนั้นเราไม่เห็นการเปลี่ยนแปลงอะไรเลย ไม่ได้ทำให้เราสบายใจพอที่จะอยู่ตรงจุดนั้น เราก็เลยเลือกที่จะคุยกับเค้าถามเค้าว่าถ้าเราต้องการอย่างนี้เค้าโอเคมั้ย</p>
      <p>ตอนนี้เมญ่าอยู่ไทยหรือสเปน ?</p>
      <p>เมญ่า : ตอนนี้เพิ่งกลับมาไทย เค้าก็กลับมาไทยทำงานอยู่ เค้ากลับมา 1 เดือน แล้วเดี๋ยวเค้ากลับไป</p>
      <p>กลับมาเมืองไทยอยู่ด้วยกันมั้ย ?</p>
      <p>เมญ่า : ตอนนี้พ่อเค้าอยู่โรงแรม เมญ่าอยู่กับลูกที่บางนา ในเมืองสะดวกกับเค้าเวลาทำงานมากกว่า</p>
      <p>เมญ่าเป็นคนเริ่มไอเดียนี้ เป็นคนบอกเค้า เค้าช็อคมั้ย ?</p>
      <p>เมญ่า : ช็อคค่ะ เค้าช็อคตั้งแต่ไม่ใส่แหวนแล้ว ถอดนานแล้ว</p>
      <p>แสดงว่าการที่เราไม่ใส่แหวนปัญหาก็ค่อนข้างหนัก ?</p>
      <p>เมญ่า :  ใช่ค่ะ เพราะตั้งแต่แต่งงานไม่เคยถอดแหวนเลย เรารู้สึกว่าการใส่แหวนเป็นการรักษาสัญญาซึ่งกันและกัน ในเมื่อวันหนึ่งเรารู้สึกว่าคุณไม่สามารถรักษาสัญญาที่ให้ไว้กับเราตั้งแต่ก่อนแต่งงานจนวันแต่งงานแล้ว มันก็ไม่จำเป็นต้องใส่แหวนนี้ต่อไป</p>
      <figure>
        <img src="https://www.innnews.co.th/wp-content/uploads/2019/11/%E0%B9%80%E0%B8%A1%E0%B8%8D%E0%B9%88%E0%B8%B2-1.jpg"/>
      </figure>
      <p>ไม่รักษาสัญญาเรื่องอะไร ?</p>
      <p>เมญ่า : ไม่อยากเข้าลึกถึงราละเอียดแต่มันเป็นความรู้สึกของคนที่ตั้งใจที่จะใช้ชีวิตคู่กับคนคนหนึ่ง แล้วก็มีการวางแผนที่ดีแล้ว แล้วก็รู้ว่าเราชอบหรือไม่ชอบอะไร เค้าแฮปปี้กับอะไรไม่แฮปปี้กับอะไร</p>
      <p>แยกกันอยู่หมายความว่าต่างตนต่างที่จะมีคนใหม่ได้มั้ย ?</p>
      <p>เมญ่า : ต้องอยู่ในการตกลงในระดับต่อไป แต่ตอนนี้ไม่ได้เริ่มคุยถึงขั้นนั้น แค่เรายังโฟกัสกันอยู่แค่สองคน แต่ตอนนี้แค่เราถอยมาดูควาสัมพันธ์ที่ไม่ได้ใช้ชีวิตแบบคนรักแค่นั้นเอง</p>
      <p>แสดงว่าอนาคตก็มีสองทางคือ อยู่หรือแยกกันไปมีคนใหม่ แต่ตอนนี้ยังไม่ถึงจุดนั้น ?</p>
      <p>เมญ่า : ถูกต้องค่ะ</p>
      <p>ตอนนี้ก็คืออยู่ในระยะเวลาตัดสินใจแบบร้อยเปอร์เซ็นอีกรอบ ?</p>
      <p>เมญ่า : ใช่ค่ะ</p>
      <p>พอมีปัญหาแบบนี้รู้สึกมั้ยว่ามันยากขึ้นในการตัดสินใจเพราะเรามีลูก ?</p>
      <p>เมญ่า : ถามว่ามีส่วนมั้ยก็มีส่วนที่ยากขึ้น เพราะเราก็ไม่ได้ตัวคนเดียว แต่ในมุมของเมญ่าที่ใช้ชีวิตมาตั้งแต่เด็กเราเห็นผู้หญิงรอบตัวแล้วแม้แต่กระทั่งครอบครัวเราเองต้องอยู่เพื่อทนให้มีคำว่าครอบครัวที่สมบูรณ์แต่จริงๆแล้วการที่เค้าอยู่แล้วอดทนมันมีอะไรหลายๆอย่างที่มันเป็นตัวอย่างที่ไม่ดี มีหลายๆอย่างที่อาจมากระทบกับความรู้สึกของลูกโดยที่เค้าไม่รู้ตัวนั่นคือสิ่งที่เค้าพยายามจะทำให้ครอบครัวเป็นไปอยางที่สมควรจะเป็น แต่เค้าอาจจะเผลอหลุดหลายๆอย่างออกมาทำให้เด็กซึมซับว่าจริงๆแล้วพ่อ แม่ ไม่ได้อยู่เพื่อให้เค้ามีความสุข เพราะที่เป็นอยู่พ่อแม่อาจจะทะเลาะกัน ไม่รักกัน อาจจะทำอะไรไม่ดีแล้วทำให้ลูกเห็น สิ่งเหล่านั้นไม่ได้ทำให้ลูกเป็นคนมีคุณภาพในอนาคต</p>
      <figure>
        <img src="https://www.innnews.co.th/wp-content/uploads/2019/11/%E0%B9%80%E0%B8%A1%E0%B8%8D%E0%B9%88%E0%B8%B2-3.jpg"/>
      </figure>
      <p>การตัดสินใจครั้งนี้เอาลูกเป็นที่ตั้ง อยากให้คุณภาพชีวิตของลูกมีคุณภาพที่ดี</p>
      <p>เมญ่า : ถูกต้องค่ะ</p>
      <p>วัฒนธรรมกับอายุของเราที่ต่างกันมีส่วนเกี่ยวข้องมั้ย ?</p>
      <p>เมญ่า : ไม่มีส่วนเลย เพราะว่าเราใช้เวลาคบกันมาซักพักนึง เมญ่าไม่มองว่าวัฒนธรรมที่แตกต่างจะมีผลมาก เราค่อนข้างที่จะไปทางเดียวกับเค้า แล้วก็มีความคิดเดียวกันที่จะเลี้ยงลูกไปในทางนี้เหมือนกัน กับอายุที่ต่างกันก็ไม่มีปัญหา เพราะเราก็ค่อนข้างโตกว่าอายุในความคิด การที่เราคบกับเค้าเป็นเหมือนบาลานซ์ชีวิตของเราให้ไปในทางเดียวกันได้</p>
      <p>ตั้งแต่ประกาศแยกทางกับสามี มีคนเข้ามาจีบหรือยัง ?</p>
      <p>เมญ่า : ถามว่ามีมั้ย เราก็ไม่ได้ขี้เหร่มาก ก็มีคนเข้ามาทักบ้าง แต่เราก็ยังไม่ได้เปิดใจอะไรให้ใคร เราก็ยังโฟกัสซ่อมบำรุงครอบครัวเราอยู่</p>
      <p>แสดงว่าสถานะตอนนี้ ต่อให้มันเป็นอย่างนี้มันก็ยังมีความรู้สึกเราก็ยังอยากซ่อมบำรุง ?</p>
      <p>เมญ่า : ตัวเค้าค่ะ ตัวเค้าพยายามซ่อมบำรุงอยู่ตอนนี้</p>
      <p>แต่ดูเหมือนเมญ่าจะตัดสินใจแน่วแน่แล้ว ?</p>
      <p>เมญ่า :  ปัญหาที่เกิดขึ้นมันอยู่ที่เค้า ที่เมญ่าเลือกออกมาเพราะเค้าทำหน้าที่สามีได้ไม่ดีพอ เพราะว่าเค้าไม่สามารถรักษาสัญญาที่ให้ไว้ได้ดีพอ ฉะนั้นการที่เค้าจะกลับมาในชีวิตเราเค้าก็ต้องพิสูจน์ เหมือนเค้าเคยเป็นโลกทั้งใบของเรา พอวันนึงแล้วตัวเค้าเองเป็นคนทำร้ายโลกทั้งใบใบนั้น</p>
      <figure>
        <img src="https://www.innnews.co.th/wp-content/uploads/2019/11/%E0%B9%80%E0%B8%A1%E0%B8%8D%E0%B9%88%E0%B8%B2-4.jpg"/>
      </figure>
      <p>แล้วทุกวันนี้เค้าพิสูจน์ตัวเองยังไงบ้าง  ?</p>
      <p>เมญ่า :  เห็นความพัฒนาขึ้นแต่ยังไม่ได้ดีพอที่จะกลับมรักเค้าได้แบบเดิมในแบบที่เราเคยให้เค้า</p>
      <p>เราทิฐิไปมั้ย ?</p>
      <p>เมญ่า :  ไม่ค่ะ หนูเป็นคนง่ายที่สุดในบรรดาผู้หญิงบนโลก ไม่ทะเลาะเรื่องไร้สาระ คู่เราไม่ทะเลาะกันเลย ทะลกันน้อยมาก ด้วยเหตุผล แล้วเมื่อไหร่ที่เมญ่าหลุดอะไรออกไปเมญ่ขอโทษ บ้านเราไม่มีการใช้กำลัง บ้านเราไม่มีการด่าหยาบคาย เพราะรู้สึกว่าการที่เราสองคนทะเลาะกันควรคุยด้วยเหตุผล ต้องมีสติพอ จะไม่เอาเวลาที่เราปี๊ดอยู่แล้วเราไปคุยกับเค้า เราตกผลึกเป็นเดือนๆ สติเราพอมั้ย เราคุยกับเค้าแล้วเค้าจะมีข้ออ้างอะไรมั้ย</p>
      <p>แสดงว่าตอนนี้นอนคนละบ้าน ?</p>
      <p>เมญ่า : ไม่ค่ะ ตอนที่อยู่ต่างประเทศก็นอนเตียงเดียวกันนะ เค้าบอกว่าเค้าไม่ขอแยกเตียงนอน เค้ายังแฮปปี้ที่จะนอนเตียงเดียวกับเรา</p>
      <p>ไม่ใจอ่อนบ้างหรอ ใกล้ชิดกันมาก ?</p>
      <p>เมญ่า : ไม่ค่ะ บางทีก็คิดนะว่าอย่างที่เค้าเรียกว่าห่างกันหรอในเมื่อห่างกันแต่นี้เอง แต่เราก็ไม่มีจูบ ไม่มีกอดอะไรเลย</p>
      <p>ทำวันนี้เจอกันอาทิตย์ละกี่วัน ?</p>
      <p>เมญ่า : แล้วแต่ค่ะ เค้ากลับมาเมืองไทยทำงานหนักมาก ก็จะเป็นช่วงที่ว่างจากการทำงานก็จำถามเค้าว่าอยากเจอลูกมั้ย เค้าก็เจอ</p>
      <figure>
        <img src="https://www.innnews.co.th/wp-content/uploads/2019/11/%E0%B9%80%E0%B8%A1%E0%B8%8D%E0%B9%88%E0%B8%B2-5.jpg"/>
      </figure>
      <p>พอกลับมาเมืองไทยเค้ารู้อยู่แล้วเมญ่าเป็นคนดังในประเทศไทย ต้องมีคนมอง มีคนสัมภาษณ์ ได้ตกลงกันมั้ยว่าเราจะพูดยังไง ?</p>
      <p>เมญ่า : ได้คุยค่ะ  เหตุผลที่หนูต้องประกาศเพราะหนูต้องการความชัดเจนให้คนเห็น เพราะว่าในขณะที่เราอยู่เมืองไทยทำงานคนก็จะถามว่ามีปัญหากับครอบครัวหรือเปล่า เลิกกับสามีจริงมั้ย หลายๆคำถามทำให่เรากดดันมั้ย เรากดดันนะ ในขณะที่เราก็ไม่รู้จะทำอะไรให้ชัดเจน ก็เลยต้องประกาศให้ชัดเจนในจุดที่ว่าอย่าถามอะไรเรามากเลย เพราะตอนนี้เราเป็นแบบนี้นะ แล้วเราก็ผ่านความทุกข์กันมาพอสมควร มาถึงจึดนี้เราชัดเจนในจุดที่ว่าเราต้องการลดสถานะในความสัมพันธ์นะ แต่ยังไม่ได้หย่ากัน ซึ่งตอนที่ประกาศออกไปคนส่วนใหญ่คิดว่าเราหย่ากันแล้ว เลิกกันแล้ว เป็นแม่เลี้ยงเดี่ยวแล้ว ซึ่งจริงๆมันไม่ใช่</p>
      <p>ยังรักเค้าอยู่มั้ย ?</p>
      <p>เมญ่า : รักมั้ยหรอ เราใช้เวลากันมาค่อนข้างพอสมควรแล้วเรามีสิ่งมหัศจรรย์ที่สุดในชีวิตเราก็เพราะเค้า รักมั้ย ก็ยังต้องมีรักแต่มันไม่เท่าเดิมเท่านั้นเอง</p>
      <p>แล้วเค้ายังรักเราอยู่มั้ย ?</p>
      <p>เมญ่า : รักค่ะ เราเห็นชัดเลยว่าเค้ารัก เค้าพูดเสมอว่ายังรักเราอยู่ แต่ทำไมเรารักเค้าไม่ได้</p>
      <p>นอนเฉยๆจริงหรอ</p>
      <p>เมญ่า : ไม่มี นอนจริงๆ</p>
      <p> ตัวสามีเองเค้าก็ต้องมีพยายามบ้างแหละ</p>
      <p>เมญ่า : วันสุดท้ายก่อนกลับมีจูบกัน เป็นจูบแรกที่ไปถึงเป็นเดือนเลย มาจูบแรกวันนั้น เค้าคงคิดอะไรได้หลายอย่างว่าอาจจะเป็นวันสุดท้ายแล้วมั้ง แล้วเค้าก็ขอโทษว่าที่ทำให้ทุกอย่างเป็นแบบนี้</p>
      <p>แสดงว่าไม่คิดจะกลับไปสเปนอีก ?</p>
      <p>เมญ่า : กลับค่ะ ลูกต้องใช้เวลาอยู่กับพ่อ เพราะเรายังเป็นครอบครัวเดียวกันอยู่ การที่เมญ่ากลับมาเมืองไทยแล้วมางานในสิ่งที่เมญ่าคิดถึงแล้วก็รัก มันอาจจะต้องใช้คำว่างานเป็นหลักแทนที่จะเป็นเค้า เพราะเมื่อก่อนเมญ่าให้เค้าเป็นหลัก</p>
      <figure>
        <img src="https://www.innnews.co.th/wp-content/uploads/2019/11/%E0%B9%80%E0%B8%A1%E0%B8%8D%E0%B9%88%E0%B8%B2-6.jpg"/>
      </figure>
      <p>เป็นเพราะน้องหมาหรือเปล่า เพราะเค้ารักน้องหมามาก</p>
      <p>เมญ่า : ไม่เกี่ยวค่ะ ถ้างั้นคงไม่แต่ง</p>
      <p>สิ่งที่จะทำให้ผู้หญิงตัดสินใจได้ขนาดนี้มันก็ไม่พ้นบุคคลที่สาม ?</p>
      <p>เมญ่า : เราจะไม่พูดถึงจุดนั้น</p>
      <p>ช่วงแรกที่แยกกันอยู่ถึงขั้นกินไม่ได้ นอนไม่หลับเลย ต้องพึ่งยานอนหลับมั้ย มันดีขึ้นมั้ย ?</p>
      <p>เมญ่า : ถ้าพูดตรงๆก็พึ่ง ก็แค่ได้หลับ ความทุกข์ของผู้หญิงเมื่อต้องเจอกับความทุกข์มากๆ เราก็ต้องจมดิ่งตรงนั้นซักพักจนกว่าเราจะคิดได้ เมญ่าโชคดีอยู่อย่างที่เราไม่แตะแอลกอฮอล์ลอยู่แล้ว การที่เราไม่ต้องพึ่งแอลกอฮอล์ลเพื่อลืมความทุกข์หรือเลื่อนความทุกข์ไปเรื่อยๆ ทำให้เราใช้เวลากับความทุกข์ตรงนี้สั้นกว่าคนอื่น เรามีสติเร็วกว่าคนอื่น ทำให้เราตัดสินใจง่ายขึ้น</p>
      <p>ก่อนหน้านี้เราให้โอกาสเค้ามั้ย  ?</p>
      <p>เมญ่า : ให้โอกาสค่ะ ครั้งนี้เป็นครั้งที่สองที่เป็นปัญหาหลักใหญ่ๆ แล้วเราก็คุยกับเค้าแล้วว่าครั้งนี้จะเป็นครั้งสุดท้าย ถ้าย้อนไปครั้งแรกคือตอนที่ก่อนที่จะถ่ายรายการ(คุยแซ่บShow) ที่เจอลูกตอน 19 วัน</p>
      <p>คนมองว่าเมญ่าเป็นผู้หญิงเพอร์เฟค คิดมั้ยว่าการใช้ชีวิตคู่เรามีจุดผิดพลาดตรงไหน ในมุมของเราเอง ?</p>
      <p>เมญ่า : ในมุมของเราเอง จากวินาที่แรกที่เราเป็นแฟนเค้า จนมาเป็นภรรยาเค้า จนมาเป็นคนนรักของเค้า เชื่อว่าไม่มีอะไรที่พลาดเลย เพราะตั้งใจที่จะสร้างครอบครัวกับเค้า ก็รู้ว่าอะไรที่เค้าชอบ เอาใจเค้าใจเรามาใส่กันตลอด ทำครอบครัวของเราให้เป็นครอบครัวที่เคยคาดหวังเอาไว้ เมญ่าคิดว่าเมญ่าจะทำอะไรพลาดที่จะเสียครอบครัวของเราไป เราก็ถามเค้าว่าที่เราอยู่เราเคยทำอะไรพลาดหรือเปล่า เราทำหน้าที่เราไม่ดีพอหรือเปล่า เค้าก็บอกว่าไม่มีเลย</p>
      <figure>
        <img src="https://www.innnews.co.th/wp-content/uploads/2019/11/%E0%B9%80%E0%B8%A1%E0%B8%8D%E0%B9%88%E0%B8%B2-7.jpg"/>
      </figure>
      <p>คุณแม่ให้กำลังใจยังไงบ้าง ? แม่รู้คนแรกๆเลยมั้ย ?</p>
      <p>เมญ่า : รู้คนแรกๆเลย ครอบครัวรู้เป็นคนแรกๆเลย แล้วก็เพื่อนสนิท ก็ต้องขอขอบคุณทุกคนที่ฟังเราให้กำลังใจ ในช่วงเวลาที่ทุกข์มากๆ เก็บไว้คนเดียวมันก็ยาก คนรอบข้างให้กำลังใจและคอยแนะนำ มันทำให้เรามีตัวเลือกในความคิดหลายๆอย่าง และทำให้เราตัดสินใจได้อย่างถูกต้อง</p>
      <p>แม่เป็นคนสมัยเก่าเค้าบอกมั้ยว่ให้อยู่ๆไปเถอะ ?</p>
      <p>เมญ่า : บอกค่ะ เค้าบอกว่าให้อยู่เพื่อลูก หนูก็บอกว่าการที่อยู่เพื่อลูกทำให้ลูกทรมาน</p>
      <p>ถ้าลูกโตขึ้นอีกหน่อยจะเล่าให้ฟังมั้ย ?</p>
      <p>เมญ่า : ไม่ใช่เรื่องที่จะเล่าให้เด็กฟัง เรื่องปัญหาพ่อแม่นะ ถ้าเค้าถามก็ตอบกว้างๆ ไม่ละเอียดอะไรมาก ไม่ใช่เรื่องที่ลูกจะมารับฟังอะไรแบบนี้</p>
      <p>ถ้าสามีดูอยู่อยากจะบอกอะไรกับเค้า ?</p>
      <p>เมญ่า : ล่าสุดเราก็คุยกับเค้าเรียบร้อยแล้ว เราเสียใจที่มันต้องมาอยู่ในจุดนี้ เราก็ทำเต็มที่แล้ว ครั้งหนึ่งเค้าเคยเป็นโลกทั้งใบและเป็นสิ่งที่เรารักมากที่สุด พอมันเป็นแบบนี้มันค่อนข้างที่จะรักษาความรักของเราไปด้วยกัน เค้าเองก็เสียใจ การที่จะให้กลับมาเป็นเหมือนเดิมถ้ามันเป็นไปได้มันก็คงจะดี แต่ว่าเค้าคงอาจจะต้องใช้เวลาซักพักนึงเพราะมันไม่ใช่เรื่องง่ายๆที่คนๆนึงที่รักได้ขนาดนี้จะรู้สึกหมดใจได้ขนาดนี้</p>
      <figure>
        <img src="https://www.innnews.co.th/wp-content/uploads/2019/11/%E0%B9%80%E0%B8%A1%E0%B8%8D%E0%B9%88%E0%B8%B2-8.jpg"/>
      </figure>
      <p> </p>
      <p>ตอนนี้ยังอยู่ในสถานะที่รอเค้าอยู่มั้ย ?</p>
      <p>เมญ่า : ไม่เรียกว่ารอมั้ย เรียกว่าอยู่อย่างมีความสุขมั้ย ตอนนี้มีความสุข ใช้เวลาเต็มที่กับการที่จะมีความสุขและได้เลี้ยงลูกอย่างมีความสุขมากกว่า เมญ่าต้องการเลี้ยงเบฬินให้เป็นเด็กที่มีคุณภาพ การที่จะเลี้ยงลูกให้มีคุณภาพคุณแม่ต้องมีความสุข ถ้าเรามีแต่ความเครียด ความกดดัน เมญ่าเชื่อว่าสิ่งที่เรามีมันต้องแอบเผลอออกไปจากที่เราเลี้ยงลูกแน่นอน</p>
      <p>อยากจะให้กำลังใจผู้หญิงทั่วประเทศไทยที่ต้องเจอสถานะกดดันในเรื่องครอบครัว ?</p>
      <p>เมญ่า : ผู้หญิงทุกคนไม่มีใครอยากให้ครอบครัวที่เรารู้สึกว่าเราต้องอดทน หรืออยู่ในจุดที่ทรมาน แต่เมื่อวันนึงเราต้องเจอ เมญ่าไม่อยากให้ใช้คำว่าอดทนกับความรัก เพราะความรักคือสิ่งที่สวยงาม ต่างคนต่างช่วยกันสนับสนุนทางของแต่ละคนไปในทางที่ดี ทำให้ความรักของแต่ละคนแข็งแรง มองใจเค้าใจเรา นั่นคือความรักที่สมบูรณ์ ไม่ใช่ความอดทนเพื่อให้ครอบครัวไปกันได้</p>
      <p>ติดตามรายการ คุยแซ่บShow ได้ทุกวันจันทร์-ศุกร์ 13.30-14.30น. ทางช่อง one31 Facebook Page : คุยแซ่บShow รับชมย้อนหลังได้ที่ Youtube Channel : Orange Mama</p>
      <p>คลิปสัมภาษณ์  เมญ่า นนธววณ</p>
      <p><a href="https://www.youtube.com/watch?v=mL">https://www.youtube.com/watch?v=mL</a>4OaC4tNK8&amp;feature=<a href="http://youtu.be/">youtu.be</a></p>
    </article>
  </body>
</html>