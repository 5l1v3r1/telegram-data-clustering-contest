<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/apisteytos-mpelas-gia-tis-arches-tis-rodoy-andras-kanei-anithikes-protaseis-kai-parenochlei-sexoyalika-stelechi-stratopedon-toy-nisioy/"/>
    <meta property="og:site_name" content="europost.gr"/>
    <meta property="article:published_time" content="2019-11-21T14:15:19+00:00"/>
    <meta property="og:title" content="Απίστευτος μπελάς για τις Αρχές της Ρόδου: Άνδρας κάνει ανήθικες προτάσεις και παρενοχλεί σεξουαλικά στελέχη στρατοπέδων του νησιού!"/>
    <meta property="og:description" content="Κακός... μπελάς έχει γίνει για τις αστυνομικές υπηρεσίες στην Ρόδο και σε άλλα νησιά ένας φαρσέρ, ο οποίος τηλεφωνεί σχεδόν καθημερινά στα κέντρα τους και κάνει προτάσεις σεξουαλικού περιεχομένου σε όποιον και αν σηκώσει το"/>
  </head>
  <body>
    <article>
      <h1>Απίστευτος μπελάς για τις Αρχές της Ρόδου: Άνδρας κάνει ανήθικες προτάσεις και παρενοχλεί σεξουαλικά στελέχη στρατοπέδων του νησιού!</h1>
      <address>
        <time datetime="2019-11-21T14:15:19+00:00">21 Nov 2019, 14:15</time>
      </address>
      <p>Κακός… μπελάς έχει γίνει για τις αστυνομικές υπηρεσίες στην Ρόδο και σε άλλα νησιά ένας φαρσέρ, ο οποίος τηλεφωνεί σχεδόν καθημερινά στα κέντρα τους και κάνει προτάσεις σεξουαλικού περιεχομένου σε όποιον και αν σηκώσει το τηλέφωνο, ανεξαρτήτως του φύλου του!</p>
      <p>Μάλιστα, ο άγνωστος δράστης φέρεται να επικοινωνεί τηλεφωνικά και με στρατόπεδα του νησιού και να παρενοχλεί ακόμη και τους στρατιώτες που θα έχουν την ατυχία να απαντήσουν στις κλήσεις του! Έρευνες για τον εντοπισμό του φαρσέρ με το κακόγουστο χιούμορ διενεργούν οι αστυνομικοί της Ασφαλείας Ρόδου, με τη βοήθεια συναδέλφων τους και από άλλες υπηρεσίες.</p>
      <p>Πάντως, σύμφωνα με την «δημοκρατική», οι αστυνομικοί του τμήματος Αρχαγγέλου έχουν διαπιστώσει ότι οι ενοχλητικές κλήσεις προέρχονται από συγκεκριμένο αριθμό σταθερού τηλεφώνου, ο οποίος ανήκει σε άνδρα που είχε εντοπιστεί και στο παρελθόν μετά από ανάλογη έρευνα, αλλά την είχε γλιτώσει με… συστάσεις!</p>
    </article>
  </body>
</html>