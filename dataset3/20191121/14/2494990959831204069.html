<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/gossip/2019/11/21/news/simona-ventura-matrimonio-giovanni-terzi-cerimonia-figli-stefano-bettarini-1243937/"/>
    <meta property="og:site_name" content="Il Tempo"/>
    <meta property="article:published_time" content="2019-11-21T14:36:01+00:00"/>
    <meta property="og:title" content="Simona Ventura si sposa: ho detto sì a Giovanni Terzi"/>
    <meta property="og:description" content="Nozze nel 2020 per la conduttrice e il giornalista"/>
  </head>
  <body>
    <article>
      <h6 class="kicker">GRANDE AMORE</h6>
      <h1>Simona Ventura si sposa: ho detto sì a Giovanni Terzi</h1>
      <h2>Nozze nel 2020 per la conduttrice e il giornalista</h2>
      <address><time datetime="2019-11-21T14:36:01+00:00">21 Nov 2019, 14:36</time> by <a rel="author">Francesco Fredella</a></address>
      <p><b>Simona Ventura</b> si sposa. Dopo il matrimonio con <b>Stefano Bettarini</b> (ex calciatore) e la storia d’amore con <b>Gerò Carraro</b>, Simona ha finalmente ritrovato il sorriso. Grazie a <b>Giovanni Terzi</b>, giornalista e volto noto su Rai1. Il loro amore è stato clandestino per pochissimi mesi perché immediatamente, dopo aver iniziato una breve frequentazione, si sono dichiarati alla luce del sole. Adesso la bella notizia: il matrimonio.</p>
      <p>«Sì, sposo Giovanni Terzi. Abbiamo fissato il nostro matrimonio per il 2020  - racconta la Ventura al settimanale <i>Oggi</i> - La data precisa ancora non c’è ma sappiamo che avverrà tutto il prossimo anno. È un’idea che è venuta a entrambi all’improvviso e anche il matrimonio si svolgerà allo stesso modo». Sembra, dunque, che saranno <b>nozze allargate</b> con ampio spazio ai figli di Terzi e della Ventura. Tra l’altro, da quello che sappiamo, pare che abbiano già preso casa insieme. «Fin dalla prima sera ho capito che l’avrei amata. Dovevo ancora baciarla e sapevo già che non ci saremmo lasciati mai - rivela Terzi -. È lei che aspettavo. <b>Simona è una donna unica nel suo genere</b>. È dolce e generosa con tutte le persone che ama. Ho perso la testa per lei per come ama i suoi figli e per come ama tutta la sua famiglia. Una donna così non poteva non essere speciale», racconta.</p>
      <p><b>Super-Simo</b> sta conducendo su Rai2 un programma sportivo dopo essere tornata in sella in tv come concorrente de <b>L’isola dei famosi</b> (il suo programma storico, che aveva condotto per anni proprio in Rai). «Non credevo più nell’uomo dei sogni, invece è accaduto», dichiara Simona riferendosi a Giovanni Terzi. </p>
    </article>
  </body>
</html>