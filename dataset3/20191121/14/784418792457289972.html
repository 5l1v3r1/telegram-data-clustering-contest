<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bizzness.net/%d7%91%d7%a8%d7%9c%d7%99%d7%a0%d7%92%d7%95-%d7%92%d7%9d-%d7%9c%d7%91%d7%a8%d7%95%d7%9b%d7%95%d7%aa-%d7%99%d7%9c%d7%93%d7%99%d7%9d-%d7%95%d7%92%d7%9d-%d7%a1%d7%95%d7%a1-%d7%a2%d7%91%d7%95%d7%93%d7%94/"/>
    <meta property="og:site_name" content="ביזנעס"/>
    <meta property="article:published_time" content="2019-11-21T14:00:29+00:00"/>
    <meta property="og:title" content="ברלינגו: גם לברוכות ילדים וגם סוס עבודה"/>
    <meta property="og:description" content="אם לעבודה עם הרבה מטען אם למשפחה ברוכת ילדים סיטרואן ברלינגו נותנת את העבודה ומנדי לא חוסך עליה בסופרלטיבים • ריזל בדרכים בחן את שתי הגרסאות זו בת חמשת המקומות וזו עם שבעת המושבים לביזנסופ&quot;ש"/>
  </head>
  <body>
    <article>
      <h1>ברלינגו: גם לברוכות ילדים וגם סוס עבודה</h1>
      <address><time datetime="2019-11-21T14:00:29+00:00">21 Nov 2019, 14:00</time> by <a rel="author">מנדי ריזל</a></address>
      <p>
        <b>אם לעבודה עם הרבה מטען אם למשפחה ברוכת ילדים סיטרואן ברלינגו נותנת את העבודה ומנדי לא חוסך עליה בסופרלטיבים • ריזל בדרכים בחן את שתי הגרסאות זו בת חמשת המקומות וזו עם שבעת המושבים לביזנסופ"ש</b>
      </p>
      <p>סיטרואן ברלינגו החדש, בדור השלישי של הדגם, הגיע לאחרונה לישראל ב-2 גרסאות: של 5 מושבים ושל 7 מקומות.</p>
      <p>לנסיעת המבחן של 'ביזנעס' בחנו את שניהם.</p>
      <p>מאז הושק הברלינגו לראשונה, נמכרו ממנו יותר מ-3.3 יחידות ברחבי העולם, כ-50 אלף בישראל – ולא לחינם; זו מכונית שבאה לעבודה, עם מרווח נהדר לנוסעים ובדור החדש היא נוחה עוד יותר, עם מנוע נהדר, מרווח גדול וגם עיצוב חיצוני נאה יותר – כולל חישוקי מגנזיום ופנסי לד.</p>
      <p>טוב, מסתבר שאני אוהב מסחריות. למרות שהסגמנט לא להיט למי שנוהג על עשרות מכוניות בשנה – החל מספורט, עבור במנהלים וכלה בג'יפונים למיניהם – היופי במסחריות הוא הפשטות שלהן; הן באו לעבוד.</p>
      <p>מטבע הדברים, נתמקד בעיקר בגרסת ה-7 מקומות: היא גם ארוכה יותר – עד 3.05 מטר למטען כאשר המושב שליד הנהג מקופל; כלומר מעולה לעבודה – וגם מובילה בקלות 7 נוסעים שנהנים ממרווח פנים מעולה, בניגוד למרבית דגמי המיני-וואן, זאת לצד תא מטען נדיב.</p>
      <p>ברלינגו הוא רכב פשוט אבל טוואובב. זו מכונית שכיף להושיב בה את המשפחה ולצאת לדרך בלי תלונות. המושבים מחופים בד. לטעמי הם קצרים מעט בשורה השנייה והשלישית.</p>
      <p>הדשבורד פלסטי, כאשר הפרט העיצובי היחיד, שמנסים לדמות את הברלינגו לדגמי סיטרואן המתקדמים, הוא כעין רצועת עור מעל תא הכפפות (המקורר!), ע"ע קקטוס. בברלינגו – וזה מורגש היטב – יש המון תאי אחסון, 186 ליטרים במצטבר: מעבר לתא הכפפות הרגיל, בו כאמור יש גם קירור. יש גם תא אחסון, בעיקר למסמכים, בדשבורד – מאחורי ההגה; יש תא אכסון גדול בגג הרכב ארוך וצר, מקצה לקצה. יש גם מתקן לכוסות משמאל להגה, מלבד השניים שבין 2 המושבים, שהם קצת נמוכים, בייחוד כאשר תנסו להגיע אליהם בנהיגה ועוד.</p>
      <p>
        <b>סיטרואן ברלינגו 7 מקומות:</b>
      </p>
      <figure>
        <img src="https://bizzness.net/wp-content/uploads/2019/11/WhatsApp-Image-2019-11-20-at-20.15.16-1.jpeg"/>
      </figure>
      <figure>
        <img src="https://bizzness.net/wp-content/uploads/2019/11/WhatsApp-Image-2019-11-20-at-20.15.16.jpeg"/>
      </figure>
      <figure>
        <img src="https://bizzness.net/wp-content/uploads/2019/11/WhatsApp-Image-2019-11-20-at-20.15.17-2.jpeg"/>
      </figure>
      <figure>
        <img src="https://bizzness.net/wp-content/uploads/2019/11/WhatsApp-Image-2019-11-20-at-20.15.17-1.jpeg"/>
      </figure>
      <figure>
        <img src="https://bizzness.net/wp-content/uploads/2019/11/WhatsApp-Image-2019-11-20-at-20.15.17.jpeg"/>
      </figure>
      <figure>
        <img src="https://bizzness.net/wp-content/uploads/2019/11/WhatsApp-Image-2019-11-20-at-20.15.18-2.jpeg"/>
      </figure>
      <figure>
        <img src="https://bizzness.net/wp-content/uploads/2019/11/WhatsApp-Image-2019-11-20-at-20.15.18-1.jpeg"/>
      </figure>
      <figure>
        <img src="https://bizzness.net/wp-content/uploads/2019/11/WhatsApp-Image-2019-11-20-at-20.15.18.jpeg"/>
      </figure>
      <figure>
        <img src="https://bizzness.net/wp-content/uploads/2019/11/WhatsApp-Image-2019-11-20-at-20.15.19-3.jpeg"/>
      </figure>
      <figure>
        <img src="https://bizzness.net/wp-content/uploads/2019/11/WhatsApp-Image-2019-11-20-at-20.15.20.jpeg"/>
      </figure>
      <figure>
        <img src="https://bizzness.net/wp-content/uploads/2019/11/WhatsApp-Image-2019-11-20-at-20.15.19-1.jpeg"/>
      </figure>
      <figure>
        <img src="https://bizzness.net/wp-content/uploads/2019/11/WhatsApp-Image-2019-11-20-at-20.15.19.jpeg"/>
      </figure>
      <figure>
        <img src="https://bizzness.net/wp-content/uploads/2019/11/WhatsApp-Image-2019-11-20-at-20.15.19-2.jpeg"/>
      </figure>
      <p>מה שהופך את הרכב הזה למודרני במעט, היא מערכת תיקון סטייה מנתיב אקטיבית, זיהוי תמרורים במחשב הדרך, פלוס התראות, לדוגמה מפני התנגשות. בסיטרואן מתפארים, כי זה ה'טנדרון' היחיד עם 18 אמצעי בטיחות מתקדמים. יש פה קרוז קונטרול לא אדפטיבי, לימיט ושליטה על מערכת השמע באמצעות מתגים על ההגה. הרדיו היה מיושן למדי והמכונית שקיבלנו למבחן הייתה ללא מסך מולטימדיה וממילא גם בלי מצלמת רוורס; היה לי קשה לתמרן את הרכב הגדול הזה ללא תיעוד בלייב של מה שמתרחש מאחור. עם זאת, באולם התצוגה הסבירו שהמכונית שעליה נסעתי, היא הרכב הראשון מסוג זה שהגיע ארצה ולכן לא הותקן בו מסך. מקובל. התקדמות נוספת בברלינגו היא תיבה בת 8 הילוכים: זה מרשים וגם חוסך בצריכת הדלק.</p>
      <p>בברלינגו מנוע 1.5 אך הוא משודך לתיבה ידנית או אוטומטית עם כוחות סוס שונים.</p>
      <p>בגרסה שקיבלנו, שיים, המנוע – דיזל BlueHdi, כאמור בנפח מנוע 1.5 ליטר – מגיע עם 130 כוחות סוס. הוא מעולה, גם כאשר המכונית עמוסה בנוסעים ובמטען והתאוצה המתקבלת זריזה ונהדרת. תיבת ההילוכים, כמו בג'אמפי, היא חוגה שלצידה מתג M, לטובת אפשרות להעברת הילוכים ידנית (טיפטרוניק), באמצעות מנופים מאחורי ההגה.</p>
      <p>ההגה מתקשר טוב, אם כי לעיתים הוא מרגיש קל מידי.</p>
      <p>הכניסה לשורה השנייה והשלישית, מתאפשרת באמצעות 2 דלתות הזזה; זה לא מובן מאליו במכוניות מסחריות או בטנדרונים מן הסוג הזה.</p>
      <p>אשר למרחב: את 3 מושבי השורה השנייה אי אפשר להזיז ותמצאו שם מרווח נהדר לרגליים – בין היתר משום שהרצפה שטוחה – וגם הגובה טוב.</p>
      <p>את השורה השלישית, שני מושבים נפרדים, ניתן להזיז בנפרד על גבי מסילות וגם להוציא. אם לוקחים את המושבים עד הסוף, תא המטען קטן למדי – אבל אם מזיזים את המושבים קדימה עדיין יש רווח טוב לרגליים ותא המטען גדול. אם אתם רוצים, כפי שאני עשיתי, פשוט תוציאו מושב אחד ואז יהיה שפע של מקום; אם אתם עושים שימוש במכונית כמסחרית, אז כשהמשפוחע לא באוטו, פשוט הסירו את שני המושבים האחוריים. זה קל ופשוט. זו המהות: מצד אחד עבודה ומצד שני משפחה.</p>
      <p>גם בשורה השנייה יש חלונות חשמל. בג'אמפי ודומותיה אין חלונות חשמל בשורה זו.</p>
      <p>ואיך הנסיעה? היא נוחה וטובה, אך מכיוון שהמכונית גבוהה וארוכה, היא עשויה להיות לא יציבה במהירות גבוהה, בייחוד בעיקולים. קחו בחשבון.</p>
      <p>בגלל תג המחיר – אם אתם צריכים מכונית שתוביל 7 נוסעים, יש זולות ממנה; אם אתם צריכים גם להסיע משפחה ברוכת ילדים וגם סוס עבודה – היא נפלאה.</p>
      <p>צריכת הדלק עמדה על ליטר דלק אחד ל-16 ק"מ של נסיעה משולבת.</p>
      <p>—</p>
      <p>גרסת ה-5 מקומות דומה למדי, רק שהיא קצרה יותר: חיצונית גם בה פנסי לד ופנימית היא כן מגיעה עם מסך מולטימדיה ידידותי למשתמש (אבל למה בלי מצלמת רוורס??). וכן תיקון אקטיבי לסטייה מנתיב, קרוז קונטרול, מחשב דרך עם זיהוי תמרורים ותיבת הילוכים עם 8 מצבים, המתופעלת גם היא על ידי חוגה. המנוע, זהה: דיזל BlueHdi, מגיע בנפח 1.5 ליטר עם 130 כ"ס.</p>
      <p>גם במכונית הזו יש שפע של תאי אחסון (186 ליטר כאמור).</p>
      <p>5 המושבים (2;1) אינם ניתנים להזזה. מאפשרים מקום נדיב מאוד ל-5 נוסעים והכניסה לאחור מתבצעת גם היא באמצעות 2 דלתות הזזה, בהן מותקנים חלונות שאינם נפתחים חשמלית, כנהוג בסגמנט זה.</p>
      <p>
        <b>גרסת 5 מקומות:</b>
      </p>
      <figure>
        <img src="https://bizzness.net/wp-content/uploads/2019/11/WhatsApp-Image-2019-11-20-at-20.13.34-2.jpeg"/>
      </figure>
      <figure>
        <img src="https://bizzness.net/wp-content/uploads/2019/11/WhatsApp-Image-2019-11-20-at-20.13.34-3.jpeg"/>
      </figure>
      <figure>
        <img src="https://bizzness.net/wp-content/uploads/2019/11/WhatsApp-Image-2019-11-20-at-20.13.35.jpeg"/>
      </figure>
      <figure>
        <img src="https://bizzness.net/wp-content/uploads/2019/11/WhatsApp-Image-2019-11-20-at-20.13.35-1.jpeg"/>
      </figure>
      <figure>
        <img src="https://bizzness.net/wp-content/uploads/2019/11/WhatsApp-Image-2019-11-20-at-20.13.35-2.jpeg"/>
      </figure>
      <p>זה רכב שסביר להניח שלא תקנו, אלא אם יש לכם עסק שמחייב להוביל מטען – או אם סתם בא לכם תא מטען ענקי ולא מצוי: בדור החדש הוא צמח ב-100 ליטרים ומגיע לכדי 775 ליטר, שזה המון. רק כדי להסביר עד כמה הוא נדיב בקוטרו: הכנסתי לתוכו עגלת ילדים פתוחה, ככה בלי לסגור ולקפל. וזאת בנוסף למזוודות ושאר מיטלטלין.</p>
      <p>אם תשטיחו אם המושב האמצעי ואת המושב שלצד הנהג תוכלו להכניס מטען באורך של עד 2.7 מטר.</p>
      <p>בין תא הנוסעים לתא המטען מפרידה רשת, שכל מי שראה אותה שאל אם זו מכונית שמיועדת להובלת אסירים.</p>
      <p>מאחור לא תמצאו פתחי אוורור.</p>
      <p>צריכת הדלק זהה לצריכת הדלק של הגרסה בת ה-7 מקומות.</p>
      <p>—</p>
      <p>הברלינגו הוא הדגם הנמכר ביותר של סיטרואן ב-17 מדינות, בשנה האזרחית 2017. הדגם החדש, המאובזר והמתקדם יותר יצעיד אותו קדימה עוד יותר</p>
      <p> </p>
      <p><b>נתונים:<br/>מחיר, כולל אגרה:</b> 152,117 לגרסת ה-5 מקומות ו-172,402 לגרסת ה-7 מקומות | <b>מנוע:</b> 1.5 ליטר דיזל, עם 130 כ"ס | <b>מומנט:</b> 31.3 קג"מ ב-1750 סל"ד | <b>בסיס גלגלים:</b> 2.785 / 2.985 מ"מ | <b>כריות אוויר</b>: 6  | <b>דרגת זיהום:</b> 12</p>
      <p> </p>
      <p>
        <b>
          <i>כל הצילומים: ישראל אמיתי</i>
        </b>
      </p>
    </article>
  </body>
</html>