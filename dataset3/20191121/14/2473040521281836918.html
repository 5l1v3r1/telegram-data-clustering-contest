<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Legal-Business/247080/in-vrancea-se-ofera-vouchere-de-5-000-euro-pentru-personele-cu-dizabilitati-pentru-echipamente-asistative.html"/>
    <meta property="og:site_name" content="Wall-Street"/>
    <meta property="article:published_time" content="2019-11-21T14:54:00+00:00"/>
    <meta property="og:title" content="In Vrancea se ofera vouchere de pana la 5.000 euro pentru personele cu dizabilitati pentru echipamente asistative"/>
    <meta property="og:description" content="Persoanele cu dizabilitati din judet cu varsta cuprinsa intre 18 si 65 ani, aflate in cautarea unui loc de munca, vor primi vouchere in cuantum de pana la 5.000 euro, cu care isi pot achizitiona echipamente care sa ii ajute sa desfasoare o activitate remunerata, potrivit Directiei Generale de Asistenta Sociala si Protectia Copilului (DGASPC) Vrancea, scrie Agerpres."/>
  </head>
  <body>
    <article>
      <h1>In Vrancea se ofera vouchere de pana la 5.000 euro pentru personele cu dizabilitati pentru echipamente asistative</h1>
      <address>
        <time datetime="2019-11-21T14:54:00+00:00">21 Nov 2019, 14:54</time>
      </address>
      <p>
        <b>Persoanele cu dizabilitati din judet cu varsta cuprinsa intre 18 si 65 ani, aflate in cautarea unui loc de munca, vor primi vouchere in cuantum de pana la 5.000 euro, cu care isi pot achizitiona echipamente care sa ii ajute sa desfasoare o activitate remunerata, potrivit Directiei Generale de Asistenta Sociala si Protectia Copilului (DGASPC) Vrancea, scrie <a href="http://agerpres.ro/">Agerpres.</a></b>
      </p>
      <p>"Persoanele cu dizabilitati vor putea beneficia de un tip de subventie pentru accesarea si utilizarea de tehnologii si dispozitive asistive, altele decat cele finantate prin Fondul national unic de asigurari sociale de sanatate, pentru stimularea ocuparii de locuri de munca. E vorba despre cititoare pentru nevazatori, fotolii rulante, proteze audio, elevatoare, diverse instrumente ajutatoare pentru scriere sau desen, precum si instrumente manipulatoare robotizate. Toate acestea au scopul de a usura viata persoanelor cu dizabilitati, care se pot reinventa in plan profesional, integrandu-se astfel mai bine in societate", a precizat, intr-un comunicat de presa remis Agerpres, DGASPC Vrancea.</p>
      <p>Aceeasi sursa precizeaza ca subventia se va acorda sub forma unui voucher tiparit de Autoritatea Nationala pentru Persoanele cu Dizabilitati (ANPD), care va fi distribuit de DGASPC Vrancea, in baza certificatului de incadrare in grad de handicap si a recomandarii medicului specialist.</p>
      <p>Programul "Facilitarea insertiei pe piata muncii a persoanelor cu dizabilitati", cofinantate din Programul Operational Capital Uman - Axa prioritara 3 - Locuri de munca pentru toti, are o valoare totala de peste 23 milioane euro, ceea ce inseamna ca peste 7.000 de persoane cu dizabilitati din toata tara vor primi vouchere in valoare de pana la 5.000 euro. De asemenea, angajatorii care incadreaza persoane cu handicap vor beneficia de o subventie de 2.250 lei/luna, care se va acorda timp de un an si jumatate.</p>
      <p>Pentru a primi acesti bani, persoanele cu dizabilitati trebuie sa se prezinte la Agentiile Judetene pentru Ocuparea Fortei de Munca in raza carora au domiciliul si sa comunice disponibilitatea pentru angajare. In plus, acestia trebuie sa mearga la medicul specialist pentru a obtine recomandarea scrisa, in baza careia este necesara achizitionarea unui echipament asistiv. Ulterior, aceasta recomandare va fi anexata cererii de acordare a voucher-ului, care va fi depusa la sediul DGASPC Vrancea.</p>
      <p>
        <a href="https://www.wall-street.ro/articol/Social/235912/cutremur-cu-magnitudinea-5-8-grade-pe-scara-richter-in-zona-vrancea-duminica-dimineata.html">Citeste si:<br/>Cutremur de 5,8 grade Richter in zona Vrancea, duminica dimineata</a>
      </p>
      <figure>
        <img src="https://img.wall-street.ro/image_thumbs/thumbs/885/8853af1a7120276158e6ef1cee419803-400x250-00-65.jpg?v=1540712673"/>
      </figure>
      <p>Lista actualizata de tehnologii si dispozitive asistive si tehnologii de acces de care pot beneficia persoanele cu dizabilitati poate fi consultata pe site-ul ANPD.</p>
      <footer>Sursa foto: Shutterstock / VGstockstudio</footer>
    </article>
  </body>
</html>