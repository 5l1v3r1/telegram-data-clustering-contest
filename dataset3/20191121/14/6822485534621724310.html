<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980830060.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-21T14:29:00+00:00"/>
    <meta property="og:title" content="میرکریمی: ظرفیت زیادی برای فیلمسازی میان ایران و چین وجود دارد"/>
    <meta property="og:description" content="«رضا میرکریمی» کارگردان فیلم قصر شیرین که هفته گذشته به چین سفر کرده بود گفت: ظرفیت های فراوانی برای توسعه فیلمسازی میان ایران و چین وجود دارد و باید در این زمینه بیشتر کار شود."/>
  </head>
  <body>
    <article>
      <h1>میرکریمی: ظرفیت زیادی برای فیلمسازی میان ایران و چین وجود دارد</h1>
      <address>
        <time datetime="2019-11-21T14:29:00+00:00">21 Nov 2019, 14:29</time>
      </address>
      <p>«رضا میرکریمی» کارگردان فیلم قصر شیرین که هفته گذشته به چین سفر کرده بود گفت: ظرفیت های فراوانی برای توسعه فیلمسازی میان ایران و چین وجود دارد و باید در این زمینه بیشتر کار شود.</p>
      <p>میرکریمی در مصاحبه ای با روزنامه گلوبال تایمز چین که امروز پنجشنبه منتشر شد با اشاره به فعالیت بازیگران و فیلمسازان حرفه ای در ایران افزود: روابط انسانی در فیلم ها با اهمیت است ایران در این عرصه قوی است و فیلم های خوبی تهیه کرده است و اکنون هم بسیاری از کارگردان های چینی روی همین مناسبات انسانی در فیلم ها تمرکز کرده اند.</p>
      <p>فیلم «قصر شیرین» میرکریمی در چین مورد استقبال بسیاری قرار گرفته است این فیلم تابستان امسال در بیست و دومین جشنواره بین المللی فیلم شانگهای جوایز بهترین بازیگر، بهترین کارگردان و بهترین فیلمنامه را از آن خود کرد.</p>
      <p>این فیلم هفته گذشته در آکادمی فیلم پکن و دانشگاه چینگ هوا در پایتخت چین به نمایش درامد و جزو فیلم های برتر معرفی شده از سوی برنامه تبادلات فیلم راه ابریشم چین است.</p>
      <p>میرکریمی در این باره به نشریه چینی گفت: از استقبالی که از فیلم در چین شد بسیار خرسند است ایران می تواند از فیلم های علمی، داستانی، فیلم های قدیمی و اکشن چین بیشتر فراگیری داشته باشد این نوع فیلم ها برای ایران جالب است.</p>
      <p>این کارگردان ایرانی تصریح کرد تبادلات فرهنگی کشورها باید تقویت شود ایران و چین با یکدیگر آشنایی دیرینه دارند و می توانند همکاری های قویتری داشته باشند و فیلم های بیشتری از خود در جشنواره های بین المللی نمایش دهند.</p>
      <p>بر اساس گزارش روزنامه گلوبال تایمز چین، او قصد دارد در ساخت فیلم و سریال های تلویزیونی برای کودکان درباره تبادلات فرهنگی و راه ابریشم با چین همکاری کند و اعتقاد دارد فضا برای همکاری های بیشتر وجود دارد.</p>
      <p>وی پیشنهاد کرد کارگردانان روی زندگی عادی مردم در ساخت فیلم ها بیشتر متمرکز شوند و فیلم های واقعی تر بسازند زیرا داستان های خوب بازتاب گسترده ای دارد ضمن آنکه مردم تشنه تماشای فیلم هایی با داستانی های جدید و واقعی هستند.</p>
    </article>
  </body>
</html>