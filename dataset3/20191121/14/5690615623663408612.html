<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837038-na-kharkivschini-vitchim-zgvaltuvav-nepovnolitnyu-dochku-ta-namagavsya-pokinchiti-zhittya-samogubstvom"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-21T14:07:00+00:00"/>
    <meta property="og:title" content="На Харківщині вітчим зґвалтував неповнолітню дочку та намагався покінчити життя самогубством"/>
    <meta property="og:description" content="КИЇВ. 21 листопада. УНН. На Харківщині затримали 49-річного чоловіка, який зґвалтував 14-річну дівчинку та намагався покінчити життя самогубством. Про це …"/>
  </head>
  <body>
    <article>
      <h1>На Харківщині вітчим зґвалтував неповнолітню дочку та намагався покінчити життя самогубством</h1>
      <address><time datetime="2019-11-21T14:07:00+00:00">21 Nov 2019, 14:07</time> by <a rel="author">Валерія Гуржий</a></address>
      <p><b>КИЇВ. 21 листопада. УНН.</b> На Харківщині затримали 49-річного чоловіка, який зґвалтував 14-річну дівчинку та намагався покінчити життя самогубством. Про це повідомляє <b>УНН</b> з посиланням на відділ комунікації ГУНП у Харьківській області.</p>
      <p>Так, зловмисником виявився 49-річний вітчим потерпілої.</p>
      <p>"На місце події виїжджала слідчо-оперативна група Люботинського відділення поліції. Правоохоронці встановили, що рідні батьки 14-річної дівчини померли. Вихованням дитини опікувався вітчим. Ввечері 20 листопада чоловік примусив неповнолітню до статевого контакту", - сказано у повідомленні.</p>
      <p>Вжитими заходами поліцейські затримали 49-річного зловмисника в місті Люботині. Побачивши співробітників поліції, він намагався покінчити життя самогубством, вдаривши себе ножем у живіт. Чоловік був доставлений до лікарні.</p>
      <p>Слідчим відкрито кримінальне провадження за ч. 3 ст. 152 (зґвалтування) Кримінального кодексу України. Правопорушнику загрожує від 7 до 12 років тюремного ув’язнення.</p>
      <p>На даний час встановлюються усі обставини події, слідство триває.</p>
      <p>Нагадаємо, у Миколаєві правоохоронці затримали раніше судимого 65-річного чоловіка <a href="https://www.unn.com.ua/uk/news/1836584-u-mikolayevi-zatrimali-65-richnogo-cholovika-za-zgvaltuvannya-svoyeyi-5-richnoyi-onuki">за підозрою у зґвалтуванні</a> 5-річної онуки.</p>
    </article>
  </body>
</html>