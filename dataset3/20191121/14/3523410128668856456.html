<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641177/%D8%A7%D8%B9%D9%85%D8%A7%D9%84-%D9%85%D8%AD%D8%AF%D9%88%D8%AF%DB%8C%D8%AA-%D8%AA%D8%B1%D8%A7%D9%81%DB%8C%DA%A9%DB%8C-%D8%AF%D8%B1-%DA%A9%D9%86%D8%AF%D9%88%D8%A7%D9%86-%D8%A8%D8%B1%D9%81-%D9%88-%D8%A8%D8%A7%D8%B1%D8%A7%D9%86-%D9%88%D8%A7%D9%86%D8%B3%D8%AF%D8%A7%D8%AF-11%D8%AC%D8%A7%D8%AF%D9%87%E2%80%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T14:01:00+00:00"/>
    <meta property="og:title" content="اعمال محدودیت ترافیکی در کندوان/ برف و باران وانسداد 11جاده‌"/>
    <meta property="og:description" content="مقام مسؤول مرکز مدیریت راه‌ها گفت: در محور کندوان تردد خودرو از ساعت 13 فردا تا ساعت 2 ‌بامداد روز شنبه از کرج به مرزن‌آباد ممنوع است، با...."/>
  </head>
  <body>
    <article>
      <h1>
        <a href="https://www.bultannews.com/fa/news/641177/%D8%A7%D8%B9%D9%85%D8%A7%D9%84-%D9%85%D8%AD%D8%AF%D9%88%D8%AF%DB%8C%D8%AA-%D8%AA%D8%B1%D8%A7%D9%81%DB%8C%DA%A9%DB%8C-%D8%AF%D8%B1-%DA%A9%D9%86%D8%AF%D9%88%D8%A7%D9%86-%D8%A8%D8%B1%D9%81-%D9%88-%D8%A8%D8%A7%D8%B1%D8%A7%D9%86-%D9%88%D8%A7%D9%86%D8%B3%D8%AF%D8%A7%D8%AF-11%D8%AC%D8%A7%D8%AF%D9%87%E2%80%8C">اعمال محدودیت ترافیکی در کندوان/ برف و باران وانسداد 11جاده‌</a>
      </h1>
      <h2>مقام مسؤول مرکز مدیریت راه‌ها گفت: در محور کندوان تردد خودرو از ساعت 13 فردا تا ساعت 2 ‌بامداد روز شنبه از کرج به مرزن‌آباد ممنوع است، با....</h2>
      <address><time datetime="2019-11-21T14:01:00+00:00">21 Nov 2019, 14:01</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، ایمان محرابی‌نیا در تشریح آخرین وضعیت ترافیکی<b> جاده‌</b>های <b>کشور‌</b>، اظهار داشت: در حال حاضر رصد تردد در جاده‌ها از طریق 794 دستگاه دوربین نظارت تصویری و 1912 دستگاه ترددشمار انجام می‌شود.</p>
      <p>مسؤول سالن عملیات مرکز مدیریت راه‌ها بیان کرد: ‌طبق‌ آخرین اطلاعات حاصل از رصد 1912 دستگاه ترددشمار جاده‌ای، در شبانه‌روز گذشته کل تردد ثبت شده در جاده‌ها نسبت ‌به روز‌ قبل 7.2 درصد افزایش داشت؛ در همین مدت‌ سهم وسایل نقلیه سنگین در ترافیک راه‌ها 16.5 درصد، بیشترین تردد بین ساعات 16 تا 17 و کمترین تردد بین ساعات 3 تا 4 صبح ثبت شد.</p>
      <p>‌* آخرین وضعیت ترافیکی ‌محورهای منتهی به شمال کشور‌</p>
      <p>وی گفت: طبق اطلاعات دوربین‌های نظارت تصویری، هم‌اکنون ترافیک در مسیر رفت و برگشت‌ محورهای هراز، فیروزکوه، کندوان‌ و‌ آزادراه قزوین-رشت روان است.</p>
      <p>مسؤول سالن عملیات مرکز مدیریت راه‌ها همچنین از بروز ترافیک نیمه‌سنگین در آزادراه قزوین-کرج-تهران مقطع ساسانی خبر داد.</p>
      <p>* آخرین وضعیت جوی جاده‌های منتهی به شمال و دیگر راه‌ها</p>
      <p>محرابی‌نیا اضافه کرد: در حال حاضر شاهد بارش برف و باران در محورهای استان‌های کرمان، خراسان رضوی، خراسان شمالی و خراسان جنوبی هستیم.</p>
      <p>وی همچنین از بارش باران در محورهای استان‌های اردبیل، مازندران، گلستان‌، سیستان و بلوچستان و گیلان گفت و افزود: در محورهای فیروزکوه، کندوان و آزادراه قزوین-رشت‌ بارش باران و مه‌گرفتگی در ارتفاعات گزارش شده است.</p>
      <p>مسؤول سالن عملیات مرکز مدیریت راه‌ها بیان کرد: در محور هراز هیچگونه مداخلات جوی گزارش نشده است.</p>
      <p>محرابی‌نیا اظهار ‌کرد: راننده‌ها برای ‌تردد در محورهای کوهستانی زنجیر چرخ و تجهیزات زمستانی داشته باشند.</p>
      <p>* محدودیت‌ ترافیکی جاده‌های منتهی به شمال تا شنبه 2 آذر ‌</p>
      <p>وی اظهار داشت: تردد موتورسیکلت‌ تا ساعت 6 روز شنبه دوم آذرماه از محورهای کندوان، فیروزکوه،‌ هراز و جاده تهران-سمنان-مشهد و بالعکس ممنوع است‌.</p>
      <p>مسؤول سالن عملیات مرکز مدیریت راه‌ها گفت: در محور کندوان تردد خودرو از ساعت 13 روز جمعه یکم آذر تا ساعت 2 ‌بامداد روز شنبه دوم آذر از کرج به سمت مرزن آباد ممنوع است، با اعلام پلیس راه تردد از ساعت 17 روز جمعه تا ساعت 2 بامداد روز شنبه دوم آذر از مرزن‌آباد به سمت کرج یک طرفه خواهد بود.</p>
      <p>محرابی‌نیا ادامه داد: در محور کندوان‌ تردد‌ تریلر و کامیون‌ کماکان ممنوع است.</p>
      <p>وی افزود: در محور هراز تردد تریلرها کماکان ممنوع است همچنین تردد کامیون غیر از حاملین مواد سوختی و فاسد شدنی از ‌ساعت 6 تا 24 امروز و فردا ممنوع است.</p>
      <p>* انسداد 11 جاده ‌به دلیل نبود ایمنی</p>
      <p>محرابی‌نیا بیان کرد: ‌در حال حاضر جاده فرعی شمشک - دیزین‌، محور رامیان- اولنگ - شاهرود، محور قدیم خرم‌آباد-پل دختر‌، محور شهداد-اندوهجرد و جاده شهداد-نهبندان‌‌ به دلیل نبود ایمنی کافی مسدود است.</p>
      <p>وی افزود: همچنین محور‌ سی سخت-پادنا در استان کهگیلویه و بویراحمد‌؛ جاده وازک-بلده در استان مازندران، محور پونل -خلخال در استان‌های گیلان و اردبیل و محور گنجنامه-توسرکان در استان همدان به دلیل نبود ایمنی کافی مسدود ‌است.</p>
      <p>مسؤول سالن عملیات مرکز مدیریت راه‌ها اضافه کرد: محور‌‌ ساری-گهرباران در مازندران نیز به دلیل نبود ایمنی و جاده‌ کیاکلا- بهنمیر هم به علت آبگرفتگی فعلاً مسدود است.</p>
      <p>* آزادراه‌‌ ‌‌‌‌قزوین-کرج پرترددترین جاده‌‌ کشور</p>
      <p>محرابی‌نیا بیان کرد: در ‌24 ساعت گذشته بیشترین تردد در‌ آزادراه ‌قزوین-کرج‌، آزادراه ‌کرج-قزوین و آزادراه پاکدشت-تهران‌‌ ثبت شد.</p>
    </article>
  </body>
</html>