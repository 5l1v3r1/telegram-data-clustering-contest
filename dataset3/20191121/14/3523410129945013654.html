<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641179/%D8%AF%D9%85%D8%A7%DB%8C-%D9%87%D9%88%D8%A7%DB%8C-%D8%AF%D8%B1-%D8%AE%D9%84%D8%AE%D8%A7%D9%84-%D8%A8%D9%87-%DB%B1%DB%B4-%D8%AF%D8%B1%D8%AC%D9%87-%D8%B2%DB%8C%D8%B1-%D8%B5%D9%81%D8%B1-%D8%B1%D8%B3%DB%8C%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T14:08:00+00:00"/>
    <meta property="og:title" content="دمای هوای در خلخال به ۱۴ درجه زیر صفر رسید"/>
    <meta property="og:description" content="برف وسرما دمای هوای خلخال را در آخرین روز از دومین ماه پاییز به ۱۴ درجه زیر صفر کاهش داده و موجب بروز پدیده یخبندان در معابر این شهر شد."/>
  </head>
  <body>
    <article>
      <h1>
        <a href="https://www.bultannews.com/fa/news/641179/%D8%AF%D9%85%D8%A7%DB%8C-%D9%87%D9%88%D8%A7%DB%8C-%D8%AF%D8%B1-%D8%AE%D9%84%D8%AE%D8%A7%D9%84-%D8%A8%D9%87-%DB%B1%DB%B4-%D8%AF%D8%B1%D8%AC%D9%87-%D8%B2%DB%8C%D8%B1-%D8%B5%D9%81%D8%B1-%D8%B1%D8%B3%DB%8C%D8%AF">دمای هوای در خلخال به ۱۴ درجه زیر صفر رسید</a>
      </h1>
      <h2>برف وسرما دمای هوای خلخال را در آخرین روز از دومین ماه پاییز به ۱۴ درجه زیر صفر کاهش داده و موجب بروز پدیده یخبندان در معابر این شهر شد.</h2>
      <address><time datetime="2019-11-21T14:08:00+00:00">21 Nov 2019, 14:08</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، رییس اداره هواشناسی خلخال صبح روز پنجشنبه گفت:با قطع بارندگی ۶ روزه در این شهر و صاف شدن آسمان، دمای هوا به ۱۴ درجه زیرصفر کاهش یافت که در مقایسه با دمای روز گذشته ۱۲ درجه سردتر شده است.</p>
      <p>فرامرز فرض الله پور افزود:در هفته جاری بیش از ۳۵ سانتیمتر برف در شهر خلخال باریده که این میزان در ارتفاعات،بلندی‌ها وگردنه‌های برف‌گیر شهرستان بیش از یک متر گزارش شده است.</p>
      <p>او از افزایش ۶۶ درصدی میزان بارندگی برف و باران آبان ماه امسال در مقایسه با آبان ماه سال گذشته خبر داد واضافه کرد: در حالی که حداکثر باندگی سال قبل ۱۳.۸ میلیمتر بوده این میزان در دومین ماه پاییز امسال به ۴۰.۳ میلیمتر رسیده است.</p>
      <p>قطع بارش برف، صاف شدن آسمان و کاهش قابل ملاحظه دمای هوا موجب بروز پدیده یخبندان در خیابان‌ها و معابر عمومی این شهر و لغزندگی جاده‌ها و راه‌های ارتباطی بین شهری و روستایی و کندی رفتو آمد خودروها در جاده ها شد.</p>
      <p>شرکت آب و فاصلاب روستایی و شهری خلخال با هشدار به احتمال یخ‌زدگی کنتورهای آب مشترکین ناشی از شدت برودت هوا از همه مشترکین خود خواست تا نسبت به پوشش کنتورها و همچنین لوله‌های در معرض شدت سرمای هوا اقدام واز یخزدگی کنتورها و لوله کشی آب جلوگیری کنند.</p>
    </article>
  </body>
</html>