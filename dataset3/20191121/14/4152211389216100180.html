<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/tech-and-gadget/news/592753/%E0%A6%AF%E0%A7%81%E0%A6%95%E0%A7%8D%E0%A6%A4%E0%A6%B0%E0%A6%BE%E0%A6%B7%E0%A7%8D%E0%A6%9F%E0%A7%8D%E0%A6%B0%E0%A7%87-%E0%A6%89%E0%A6%AC%E0%A6%BE%E0%A6%B0-%E0%A6%B0%E0%A6%BE%E0%A6%87%E0%A6%A1%E0%A7%87-%E0%A6%B0%E0%A7%87%E0%A6%95%E0%A6%B0%E0%A7%8D%E0%A6%A1%E0%A6%BF%E0%A6%82"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-21T14:42:00+00:00"/>
    <meta property="og:title" content="যুক্তরাষ্ট্রে উবার রাইডে রেকর্ডিং"/>
    <meta property="og:description" content="উবার ব্যবহারকারীদের যাত্রীদের নিরাপত্তা জোরদার করতে রাইড চালুর পর রেকর্ডিং অপশন চালু করার উদ্যোগ নিয়েছে উবার কর্তৃপক্ষ। নিরাপত্তা নিশ্চিত করার উদ্যোগ হিসেবে যুক্তরাষ্ট্রে এ অপশনটি চালু হতে যাচ্ছে। নতুন এ বৈশিষ্ঠটি ব্যবহারকারীকে উবার গাড়িতে উঠার পরেই রেকর্ডিংয়ের বিষয়ে সতর্ক করবে। গত..."/>
  </head>
  <body>
    <article>
      <h1>যুক্তরাষ্ট্রে উবার রাইডে রেকর্ডিং</h1>
      <address><time datetime="2019-11-21T14:42:00+00:00">21 Nov 2019, 14:42</time> by <a rel="author">শরীফ এ চৌধুরী</a></address>
      <figure>
        <img src="http://cdn.banglatribune.com/contents/cache/images/500x0x1/uploads/media/2019/11/21/2e61a716373c8f5f56fbcda60f1141de-5dd6a180e122c.png"/>
        <figcaption>উবার</figcaption>
      </figure>
      <p>উবার ব্যবহারকারীদের যাত্রীদের নিরাপত্তা জোরদার করতে রাইড চালুর পর রেকর্ডিং অপশন চালু করার উদ্যোগ নিয়েছে উবার কর্তৃপক্ষ। নিরাপত্তা নিশ্চিত করার উদ্যোগ হিসেবে যুক্তরাষ্ট্রে এ অপশনটি চালু হতে যাচ্ছে। নতুন এ বৈশিষ্ঠটি ব্যবহারকারীকে উবার গাড়িতে উঠার পরেই রেকর্ডিংয়ের বিষয়ে সতর্ক করবে। <br/><br/>গত ডিসেম্বরে স্থানীয় নিরাপত্তা প্রতিষ্ঠানের অনুরোধে ব্রাজিল এবং ম্যাক্সিকো শহরে এ ফিচারটি শুরু করেছিল। স্থানীয় আইনকে অনুসরণ করে রেকর্ডিংয়ের এ উদ্যোগটি সাজানো হয়েছে বলে জানা গেছে। গত কয়েক বছরে শতাধিক উবার যাত্রী এবং রাইডারদের পক্ষ থেকে রাইডের সময়ে নানা ধরনের যৌন নিপীড়নের অভিযোগ পাওয়া গেছে যেসব নিয়ে উবারের বিরুদ্ধে মামলাও হয়েছে।  <br/>নতুন এ ফিচারের ফলে যে রেকর্ডিং হবে সেটি রাইডার কিংবা যাত্রী কেউই শুনতে পারবেন না। এটি বিশেষ ভাবে প্রাইভেসী রক্ষার্থে এনক্রিপ্টেড অবস্থায় জমা হবে। রাইড শেষে কোন যাত্রী চাইলে নিরাপত্তার বিষয়ে উবারে গ্রাহক সেবাকেন্দ্রে অভিযোগ করতে পারবেন এবং তখন প্রয়োজনে উবার রেকর্ডিং পরীক্ষা করে প্রয়োজনীয় ব্যবস্থা নেবে।  এছাড়াও তদন্তের স্বার্থে উবার কর্তৃপক্ষ স্থানীয় নিরাপত্তা সংস্থাকে সেসব রেকর্ডিং তথ্যাদিও সরবরাহ করবে বলেও জানা গেছে। <br/>নতুন এ ফিচারের বিষয়ে অবশ্যই কিছুই জানায়নি উবার কর্তৃপক্ষ। ফিচারটি চালু হওয়ার পর ব্যবহারকারীরা স্বয়ংক্রিয় ভাবে নোটিফিকেশন পাবেন বলে জানা গেছে। <br/><br/>তথ্যসূত্র: সিনেট</p>
      <footer>/এইচএএইচ/</footer>
    </article>
  </body>
</html>