<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151301/"/>
    <meta property="og:site_name" content="AgroNews"/>
    <meta property="article:published_time" content="2019-11-21T14:56:00+00:00"/>
    <meta property="og:title" content="В Україні зареєстровано новий гербіцид для рису"/>
    <meta property="og:description" content="Corteva Agriscience офіційно зареєструвала в Україні новий гербіцид для захисту рису під торгівельною маркою Дівікстон™. Про це повідомляє прес-служба компанії. Як зазначається, новий препарат розроблено на основі інноваційної молекули Rinskor™ active. Поставка та початок продажів гербіциду..."/>
  </head>
  <body>
    <article>
      <h1>В Україні зареєстровано новий гербіцид для рису</h1>
      <address><time datetime="2019-11-21T14:56:00+00:00">21 Nov 2019, 14:56</time> by <a rel="author">agronews.uaode/author</a></address>
      <p>
        <b>Corteva Agriscience офіційно зареєструвала в Україні новий гербіцид для захисту рису під торгівельною маркою Дівікстон™. Про це повідомляє прес-служба компанії.</b>
      </p>
      <p>Як зазначається, новий препарат розроблено на основі інноваційної молекули Rinskor™ active. Поставка та початок продажів гербіциду Дівікстон™ заплановано на період березень-квітень 2020 року.</p>
      <p>«Це – активна речовина флорпірауксифен-бензил, що разом із іншою молекулою компанії – Arylex™ active – започаткували новий клас хімічних сполук – арілпіколінати, який у свою чергу входить до ауксинового механізму дії. Гербіциди на основі цієї молекули вже зареєстровані та показують відмінні результати в посівах рису в провідних країнах світу, та очікується отримання реєстрації в країнах Європейського союзу та СНД», – йдеться в повідомленні.</p>
      <p>Дівікстон™ позиціонується як високоефективний післясходовий гербіцид з інноваційним та унікальним механізмом дії для контролю злакових, в тому числі резистентних, та основних болотних бур’янів у посівах рису.</p>
      <p>«Для Corteva Agriscience сезон 2020 року знову буде особливим. Його ми починаємо з черговою хвилею новинок ринку, отримавши в Україні реєстрації на препарати на основі молекул Rinskor™ active – гербіциду Дівікстон™, та Arylex™ active – гербіцидів Геліантекс™ для післясходового захисту посівів соняшнику, та Белкар™ – для захисту посівів ріпаку в осінній період», – зазначив керівник відділу засобів захисту рослин Corteva Agriscience Сергій Бут.</p>
      <p>За його словами, в рисосіючих регіонах, таких як Херсонщина та Одещина, зросла проблема резистентності у злакових видів бур’янів, існуючі рішення втрачають ефективність, що призводить до скорочення площ під рисом в країні та зниженням бізнес інтересу до цієї культури.</p>
      <p>Натомість Дівікстон™ продемонстрував ефективні результати на дослідних ділянках та демо-полігонах в Україні, і ми впевнені, що виробники рису матимуть змогу отримати суттєве покращення технології вирощування.</p>
    </article>
  </body>
</html>