<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/scrisoarea-socanta-a-unui-politist-aflat-la-un-curs-de-perfectionare-la-slatina-paturi-si-perne-de-pe-vremea-militiei-gandaci-intuneric-apa-rece-20097030"/>
    <meta property="og:site_name" content="Cancan.ro"/>
    <meta property="article:published_time" content="2019-11-21T14:44:58+00:00"/>
    <meta property="og:title" content="Scrisoarea şocantă a unui polițist aflat la un curs de perfecționare la Slatina. Pături și perne de pe vremea Miliției, gândaci, întuneric, apă rece…"/>
    <meta property="og:description" content="Mărturisiri şocante vin de la un cursant din cadrul Centrului de Formare şi Perfecţionare a Poliţiştilor “Nicolae Golescu” Slatina, care povesteşte,"/>
  </head>
  <body>
    <article>
      <h1>Scrisoarea şocantă a unui polițist aflat la un curs de perfecționare la Slatina. Pături și perne de pe vremea Miliției, gândaci, întuneric, apă rece…</h1>
      <address><time datetime="2019-11-21T14:44:58+00:00">21 Nov 2019, 14:44</time> by <a rel="author">Elena Ailuțoaei</a></address>
      <p>
        <b>Mărturisiri şocante vin de la un</b>
        <b> cursant din cadrul Centrului de Formare şi Perfecţionare a Poliţiştilor “Nicolae Golescu” Slatina, care </b>
        <b>povesteşte, pe pagina de socializare a sindicatului Europol, în ce condiții a „luptat”, ap</b>
        <b>roape două săptămâni, cu gândacii, mucegaiul și apa rece. (VEZI ȘI: <a href="https://www.cancan.ro/agresorii-politistilor-din-valcea-au-fost-prinsi-in-olt-oamenii-legii-batuti-crunt-si-deposedati-de-armament-detalii-socante-video-20096403">AGRESORII POLIŢIŞTILOR DIN VÂLCEA AU FOST PRINȘI ÎN OLT. OAMENII LEGII, BĂTUȚI CRUNT ȘI DEPOSEDAȚI DE ARMAMENT)</a></b>
      </p>
      <p>
        <b>
          <i>”O serie de circa 350 de poliţişti din toate judeţele ţării am participat în perioada 21.10-01.11.2019 la un curs de schimbare a profilului de activitate, organizat pentru specialităţile: Acțiuni Speciale, Criminalistică, Combaterea Crimei Organizate, Reţinere şi Arestare Preventivă şi Rutieră, activitate ce a fost ţinută în cadrul Centrului de Formare şi Perfecţionare a Poliţiştilor «Nicolae Golescu» Slatina. Pe lângă noi, în unitatea de învăţământ mai sus menţionată, se mai aflau şi alţi circa 40 de poliţişti care urmau Cursul de Iniţiere în Carieră.</i>
        </b>
      </p>
      <p><b><i>Nimic ieşit din comun până aici, chiar îmbucurător, ar zice mulţi dintre voi, însă ceea ce urmează să vă relatez în continuare vă poate ajuta să înţelegeţi de ce unii poliţişti din cadrul Poliţiei Române a mileniului 3 au lacune de empatie, spirit al echităţii, gândire critică, toate acestea răsfrângându-se inevitabil şi asupra profesionalismului lor”, </i></b>își începe polițistul povestea.</p>
      <h3>„Sechestrați” la perfecționare</h3>
      <p>
        <b>
          <i>„Aşadar, să intrăm abrupt în subiect.</i>
        </b>
      </p>
      <p>
        <b>
          <i>Am fost înştiinţaţi la unităţile în care activăm să ne prezentăm la C.F.P.P. «Nicolae Golescu» până la ora 20.00 a zilei premergătoare începerii cursului. Odată intraţi pe poarta Centrului, am fost luaţi în primire de un coleg jandarm  care controla accesul în unitate (Centrul aflându-se într-o curte comună cu Inspectoratul Judeţean de Jandarmi Olt), acesta comunicându-ne că în cazul în care dorim să ţinem autoturismele personale în curte, nu mai avem dreptul de a le scoate din unitate până vineri.</i>
        </b>
      </p>
      <p><b><i>Care o fi cadrul legal al acestei inepţii, nici noi nu ştim?! De asemenea, acelaşi coleg jandarm ne spune că după cursuri (care urmează a se ţine de luni până vineri în intervalul orar 07.30-15.30) putem ieşi în oraş, însă avem obligaţia să întoarcem până la ora 22.00″, </i></b>mai scrie agentul.</p>
      <h3>În beznă, spre „dormitoare”</h3>
      <p>Aventura polițiștilor chemați la perfecționare era însă abia la debut. <b>(NU RATA: <a href="https://www.cancan.ro/politist-pentru-20-de-zile-si-a-dat-demisia-de-la-ipj-prahova-si-face-marturisiri-socante-20081102">POLIȚIST PENTRU 20 DE ZILE. ȘI-A DAT DEMISIA DE LA IPJ PRAHOVA ȘI FACE MĂRTURISIRI ȘOCANTE)</a></b></p>
      <p>
        <b>
          <i>„Deja vă miroase a comunism? Aţi intuit bine, însă acesta este doar începutul!</i>
        </b>
      </p>
      <p>
        <b>
          <i>Scăpaţi din ghearele raţionamentului lugubru al angajatului Jandarmeriei Române, o parte dintre poliţişti s-au îndreaptat către biroul ofiţerului de serviciu al C.F.P.P. cu speranţa că vor avea parte de un mod mai flexibil de a gândi, însă nu mare le-a fost mirarea când au constatat că nici acesta nu este departe de gândirea şi limbajul de lemn specifice regimului de tristă amintire.</i>
        </b>
      </p>
      <p>
        <b>
          <i>Acelaşi ofiţer de serviciu era responsabil şi cu repartiţia pe camerele de cazare a  cursanţilor, pe care o făcea fără nicio noimă, folosind metoda «X-ului într-un patrulater» (posibil marcă înregistrată a Centrului), construcţie grafică alcătuită din liniuţe successive, care de altfel, era definitorie pentru gradul său de inteligenţă.</i>
        </b>
      </p>
      <p><b><i>Buimăciţi de geniul neînţeles al ofiţerului de serviciu, care, la finalul interacţiunii cu noi, ne-a explicat prin gesturi ample şi întortocheate, traseul de urmat până la locul efectiv de cazare, am luat drumul aleilor neiluminate, sinuoase şi lungi spre «dormitoare»”, </i></b>povestește polițistul.</p>
      <h3>Dușuri insalubre, purici, gândaci…</h3>
      <p>Exeperiența „perfecționării” sale continuă cu surprize la tot pasul.</p>
      <p>
        <b>
          <i>„Ajunşi în  spaţiile de cazare, experienţa devine de-a dreptul dezolantă. De la culoarele prost iluminate, la camerele friguroase cu dimensiunile  4m x 6m în care eram nevoiţi să coabităm 6 cursanţi, la saltelele, pernele şi păturile de pe vremea Miliţiei, murdare, ticsite cu praf şi de pe suprafaţa cărora se vedea sărind semeț câte un purice ori apărând, parcă de nicăieri, alte tipuri de insecte, pentru care acea încăpere părea a fi habitatul natural, la grupurile sanitare şi duşurile la comun, insalubre şi majoritar defecte.</i>
        </b>
      </p>
      <p><b><i>De parcă nu era de ajuns, proaspăt «înregimentaţi», am primit de veste de la colegii  aflaţi la Cursul de Iniţiere în Carieră, că trebuie să ne grăbim dacă dorim să facem un duş cald, căci e o adevărată minune existenţa apei calde în ziua de duminică seara, întrucât programul pentru aceasta este unul strict, de luni până joi, în intervalul orar 19.00-22.00. Mai mult de atât, aveam ore de educație fizică începând cu ora 11.00 , după care trebuia să revenim transpirați la cursuri și să așteptăm până seara la ora 19.00 să putem face un duș. Va urma…”, </i></b>se încheie scrisoarea polițistului.</p>
    </article>
  </body>
</html>