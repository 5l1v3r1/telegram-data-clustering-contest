<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3383627/ugurcan-icin-teklif-gelmedi"/>
    <meta property="og:site_name" content="Milli Gazete"/>
    <meta property="article:published_time" content="2019-11-21T14:27:00+00:00"/>
    <meta property="og:title" content="Uğurcan için teklif gelmedi"/>
    <meta property="og:description" content="Trabzonspor Kulübü Başkanı Ahmet Ağaoğlu, genç file bekçi Uğurcan Çakır'a teklif geldiği iddialarına ilişkin soruya cevap verdi."/>
  </head>
  <body>
    <article>
      <h1>Uğurcan için teklif gelmedi</h1>
      <h2>Trabzonspor Kulübü Başkanı Ahmet Ağaoğlu, genç file bekçi Uğurcan Çakır'a teklif geldiği iddialarına ilişkin soruya cevap verdi.</h2>
      <address>
        <time datetime="2019-11-21T14:27:00+00:00">21 Nov 2019, 14:27</time>
      </address>
      <figure>
        <img src="https://static.daktilo.com/sites/71/uploads/2019/11/21/ugurcan-cakir.jpg"/>
      </figure>
      <p>Trabzonspor Kulübü Başkanı <b>Ahmet Ağaoğlu</b>, genç file bekçileri Uğurcan Çakır'a teklif geldiği iddiaları ile ilgili olarak, <b>"Daha sezonun bitmesine 6-7 ay var. Uğurcan'a teklif geliyor mu diye soruluyor, gelmedi. İnsanları rahatlatacaksa net olarak ifade edeyim."</b> dedi. </p>
      <p>Trabzonspor'un kalecisi <b>Uğurcan Çakır</b> hakkında sorulan soruya cevap veren Başkan Ağaoğlu, <b>"Şu ana kadar bize gelmiş teklif yok. Futbol kulüpleri futbolcu satarak para kazanır ya da kaybeder. Uğurcan'la ilgili teklif yok. Daha 2 ay önce Uğurcan'la 5 yıllık bir sözleşme imzaladık. Kağıt üzerinde bizim 5 yıllık sözleşmemiz olan, altyapımızdan yetişmiş önemli bir değer. Yusuf Yazıcı da öyleydi. Önemli bir paraya gitti. Altyapıdan yetişip bu ücrete yurt dışına giden ilk oyuncu. Önemli olan bu futbolcuların yerini doldurmak ve bunu sürdürülebilir bir hale getirmek. Şunu da söyleyeyim bu tartışmalar biraz erken başladı. İnşallah farklı niyetlere yönelik tartışmalar değilidir bunlar. Bunları takip ve analiz etmek de bizim görevimiz. Daha 2 ay önce 5 yıllık sözleşme imzalamış bir oyuncuyla ilgili 11. haftada bu şeylerin gündeme getirilmesi pek sağlıklı değil. Ayrıca pek iyi niyetli değerlendirmek de mümkün değil. Daha sezonun bitmesine 6-7 ay var. Uğurcan'a teklif geliyor mu diye soruluyor, gelmedi. İnsanları rahatlatacaksa net olarak ifade edeyim."</b> açıklamasında bulundu.</p>
    </article>
  </body>
</html>