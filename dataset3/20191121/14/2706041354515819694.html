<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/220717/djokovicov-otec-odkryl-zakulisie-slavneho-syna-neprestane-hrat-tenis-az-dokym"/>
    <meta property="og:site_name" content="Športky.sk"/>
    <meta property="article:published_time" content="2019-11-21T14:15:00+00:00"/>
    <meta property="og:title" content="Djokovičov otec odkryl zákulisie slávneho syna: Neprestane hrať tenis, až dokým..."/>
    <meta property="og:description" content="BRATISLAVA - Novak Djokovič má vždy len tie najvyššie ambície a neuspokojí sa, kým nebude tenisovým rekordérom."/>
  </head>
  <body>
    <article>
      <h1>Djokovičov otec odkryl zákulisie slávneho syna: Neprestane hrať tenis, až dokým...</h1>
      <address>
        <time datetime="2019-11-21T14:15:00+00:00">21 Nov 2019, 14:15</time>
      </address>
      <p>BRATISLAVA - Novak Djokovič má vždy len tie najvyššie ambície a neuspokojí sa, kým nebude tenisovým rekordérom. "Príde čas, keď sa stane najlepším hráčom histórie. Dovtedy neprestane hrať tenis," povedal rozhodne Djokovičov otec Srdjan v rozhovore pre srbský denník Blic.</p>
      <anchor name="galeria">
        <slideshow>
          <figure>
            <img src="https://sportky.zoznam.sk/cacheImg/obr/1200px/novak-djokovic-521499.jpg"/>
            <figcaption>Novak Djokovič<cite><b>Zdroj:</b> AP Photo/Koji Sasahara</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/novak-djokovic-turnaj-majstrov-528989.jpg"/>
            <figcaption>Novak Djokovič<cite><b>Zdroj:</b> SITA/AP/Alastair Grant</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/novak-djokovic-526801.jpg"/>
            <figcaption>Novak Djokovič víťazom turnaja v Paríž<cite><b>Zdroj:</b> SITA/AP/Michel Euler</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/novak-djokovic-526505.jpg"/>
            <figcaption>Srbský tenista Novak Djokovič postúpil suverénne do semifinále na turnaji ATP Masters 1000 v Paríži<cite><b>Zdroj:</b> TASR/AP/Michel Euler</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/novak-djokovic-526359.jpg"/>
            <figcaption>Novak Djokovič<cite><b>Zdroj:</b> SITA/AP Photo/Kamil Zihnioglu</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/novak-djokovic-526355.jpg"/>
            <figcaption>Novak Djokovič<cite><b>Zdroj:</b> SITA/AP Photo/Kamil Zihnioglu</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/novak-djokovic-521507.jpg"/>
            <figcaption>Novak Djokovič<cite><b>Zdroj:</b> AP Photo/Koji Sasahara</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/novak-djokovic-us-open-515245.jpg"/>
            <figcaption>Novak Djokovič<cite><b>Zdroj:</b> SITA/AP/Eduardo Munoz Alvarez</cite></figcaption>
          </figure>
        </slideshow>
        <p>Myslel najmä na to, že hlavnou ambíciou Djokoviča je prekonať 20 grandslamových titulov Rogera Federera. Momentálne sa 32-ročný belehradský rodák dostal na 16 víťazstiev z turnajov tzv. veľkej štvorky, tento rok rozšíril zbierku trofejí o siedmu z Australian Open a piatu z Wimbledonu. Napriek tomu, že v tejto sezóne vyhral dovedna päť turnajov, zverenec Mariána Vajdu a Gorana Ivaniševiča ju nezakončil ako svetová jednotka.</p>
        <p><b><i>"Momentálne je Novak na druhom mieste a viacerí ľudia to vidia tak, že ak nie je jednotka, neráta sa to. Štyrikrát sa mu podarilo ukončiť rok ako najlepšiemu na svete a myslia si, že to tak musí byť stále. Vôbec to však nie je jednoduché. Teraz to vyšlo lepšie pre Nadala a to je v poriadku. Je to predsa šport. Aké by to bolo, keby ten istý človek bol stále číslo 1 a zostal nedotknuteľný? Je hneď niekoľko hráčov, ktorí majú rovnaké ambície a v posledných desiatich rokoch to aj potvrdzujú," </i></b>myslí si Srdjan Djokovič.</p>
        <p>Otec slávneho syna sa vyjadril aj k tomu, prečo je popularita Novaka vo svete nižšia ako je to v prípade jeho dvoch najväčších rivalov z tenisových kurtov Švajčiara Rogera Federera a Španiela Rafaela Nadala.<b><i> "Sme Srbi a nemáme to ľahké. Sme národ, ktorí si musel veľa pretrpieť a Novak tiež vie o tom svoje. Myslím si, že sme hodnotná súčasť civilizovanej európskej kultúry. Nie sme žiadny genocídny národ a už vôbec nie najhorší na svete. Napriek tomu na Novaka ľudia pískali na US Open či ďalších turnajoch. A to iba preto, aký má pôvod. Nebolo pre neho jednoduché sa nad to povzniesť, ale neraz ukázal, že má chladnú myseľ a silné srdce. Som si istý, že 95 percent ľudí oceňuje jeho snahu lámať rekordy s stať sa raz najlepším tenistom v histórii,"</i></b> vysvetlil Djokovič starší.</p>
        <p>Na otázku, v čom tkvie úspech jeho syna, Srdjan Djokovič odpovedal: <b><i>"Veľmi tvrdo na sebe pracuje a to je kľúč k tomu, ako byť úspešný. A tiež si vzal odo mňa a svojej matky všetko najlepšie, čo mohol."</i></b></p>
        <footer><b>Zdroj:</b> SITA<br/><b>Foto:</b> SITA/AP/Koji Sasahara</footer>
        <related>
          <h4>SÚVISIACE ČLÁNKY</h4>
          <a href="https://sportky.zoznam.sk/c/220709/ked-jedna-legenda-obdivuje-druhu-maradona-vo-videu-rozplakal-federera"/>
          <a href="https://sportky.zoznam.sk/c/220679/velka-bitka-o-olympijske-zlato-po-federerovi-chcu-o-cenny-kov-bojovat-aj-djokovic-a-murray"/>
          <a href="https://sportky.zoznam.sk/c/220651/nadal-poslal-domace-spanielsko-do-stvrtfinale-spanila-jazda-srbov-djokovicovci-v-suchom-tricku"/>
          <a href="https://sportky.zoznam.sk/c/220643/odvazne-vyhlasenie-pred-tenisovym-rokom-2020-koniec-ery-nadal-uz-nevyhra-roland-garros"/>
        </related>
      </anchor>
    </article>
  </body>
</html>