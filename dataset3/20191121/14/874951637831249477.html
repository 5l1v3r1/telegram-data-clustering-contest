<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kaldata.com/it-%d0%bd%d0%be%d0%b2%d0%b8%d0%bd%d0%b8/%d0%ba%d0%be%d1%81%d0%bc%d0%be%d1%81/%d1%82%d0%b5%d1%81%d1%82-%d0%bd%d0%b0-%d0%bf%d1%80%d0%be%d1%82%d0%be%d1%82%d0%b8%d0%bf%d0%b0-starship-mk1-%d0%bd%d0%b0-spacex-%d0%bf%d1%80%d0%b5%d1%82%d1%8a%d1%80%d0%bf%d1%8f-%d0%bd%d0%b5%d1%83%d1%81-323256.html"/>
    <meta property="og:site_name" content="kaldata.com"/>
    <meta property="article:published_time" content="2019-11-21T14:29:20+00:00"/>
    <meta property="og:title" content="Тест на прототипа Starship Mk1 на SpaceX претърпя неуспех - kaldata.com"/>
    <meta property="og:description" content="SpaceX претърпя неуспех при тест на прототипа Starship Mk1 на 20 ноември в Тексас. Извършван е криогенен тест, при който различни части и компоненти се"/>
  </head>
  <body>
    <article>
      <h1>Тест на прототипа Starship Mk1 на SpaceX претърпя неуспех - kaldata.com</h1>
      <address><time datetime="2019-11-21T14:29:20+00:00">21 Nov 2019, 14:29</time> by <a rel="author" href="https://www.kaldata.com/author/daniel_marinov" target="_blank">Даниел Маринов</a></address>
      <p>SpaceX претърпя неуспех при тест на прототипа Starship Mk1 на 20 ноември в Тексас. Извършван е криогенен тест, при който различни части и компоненти се тестват за стабилност и устойчивост при екстремно студени условия. Най-горната част на прототипа е избухнала.</p>
      <h3>За щастие тестове от този тип се извършват в контролирана среда и пострадали няма.</h3>
      <blockquote>„Идеята на днешния тест е да вдигнем налягането в системите до максимум. Получилото се не е напълно неочаквано. Няма пострадали хора, също така това не представлява сериозна спънка за проекта“, пише в изявление на компанията.</blockquote>
      <p>Наблюдатели се появиха с въпроси навсякъде дали този инцидент ще забави Mk1 и Starship проекта като цяло, може би дори да се изпусне крайният срок. Илън Мъск отговори в <a href="https://www.kaldata.com/tag/twitter">Twitter</a>, че няма да се поправя дизайна на Mk1, а ще се премине към Mk3.</p>
      <h3>Starship прототипите</h3>
      <p>Mk1 беше показан през миналия септември. Състои се от две части – управляемия модул <a href="https://www.kaldata.com/it-%d0%bd%d0%be%d0%b2%d0%b8%d0%bd%d0%b8/%d0%bc%d1%8a%d1%81%d0%ba-%d0%b7%d0%b0-%d0%b3%d1%80%d0%b0%d0%b4%d0%b0-%d0%bd%d0%b0-%d0%bc%d0%b0%d1%80%d1%81-%d0%bd%d0%b5%d0%be%d0%b1%d1%85%d0%be%d0%b4%d0%b8%d0%bc%d0%b8-%d1%81%d0%b0-20-%d0%b3%d0%be-322228.html">Starship</a> и ракетата Super Heavy. И двете са проектирани за многократна употреба с цел намаляване на разходите и по-често пускане.</p>
      <p>Трябваше да се провеждат тестови излитания на височина до 20 километра. Заради споменатия провал обаче плановете се променят. Подобен прототип, Mk2, вече се конструира във Флорида и скоро ще е готов за тестове. И двата прототипа са оборудвани с три броя SpaceX Raptor двигатели. Ракетата Super Heavy разполага с 37 от тях.</p>
      <p>В изявление преди случката, SpaceX заяви намерение да се отложат или задраскат тестовите излитания на първия прототип и екипа да се фокусира върху Mk3, който е проектиран за орбита. Не става ясно дали Mk2 също ще бъде тестван само на земя.</p>
    </article>
  </body>
</html>