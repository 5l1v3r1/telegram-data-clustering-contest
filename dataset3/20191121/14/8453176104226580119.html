<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hakolhayehudi.co.il/item/%D7%A8%D7%99%D7%9B%D7%95%D7%96_%D7%97%D7%93%D7%A9%D7%95%D7%AA_%D7%94%D7%99%D7%95%D7%9D/%D7%A8%D7%99%D7%9B%D7%95%D7%96_%D7%97%D7%93%D7%A9%D7%95%D7%AA_%D7%94%D7%99%D7%95%D7%9D__%D7%97%D7%9E%D7%99%D7%A9%D7%99__%D7%9B_%D7%92_%D7%97%D7%A9%D7%95%D7%95%D7%9F_%D7%AA%D7%A9_%D7%A4__21_11_2019_"/>
    <meta property="og:site_name" content="הקול היהודי"/>
    <meta property="article:published_time" content="2019-11-21T14:00:00+00:00"/>
    <meta property="og:title" content="ריכוז חדשות היום: חמישי, כ&quot;ג חשוון תש&quot;פ (21/11/2019)"/>
    <meta property="og:description" content="דרוזים הציתו רכב של יהודי בפקיעין / זארוג ממשיך לסרב לחתום על הצו המנהלי / המנדט הוחזר לנשיא / פעיל מדרום ת&quot;א נעצר בחשד שצילם כתובות נגד האיחוד האירופי ועוד..."/>
  </head>
  <body>
    <article>
      <h1>ריכוז חדשות היום: חמישי, כ"ג חשוון תש"פ (21/11/2019)</h1>
      <h2>דרוזים הציתו רכב של יהודי בפקיעין / זארוג ממשיך לסרב לחתום על הצו המנהלי / המנדט הוחזר לנשיא / פעיל מדרום ת"א נעצר בחשד שצילם כתובות נגד האיחוד האירופי ועוד...</h2>
      <address>
        <time datetime="2019-11-21T14:00:00+00:00">21 Nov 2019, 14:00</time>
      </address>
      <p>
        <b>
          <u>כותרות היום בקול היהודי בשעה 14:00:</u>
        </b>
      </p>
      <ul>
        <li>חשד: דרוזים הציתו רכב של מנהל בית כנסת בפקיעין</li>
        <li>נריה זארוג מסרב לחתום על הצו נגדו – הצו יפקע בשבוע הבא</li>
        <li>19 שנות מאסר לערבי שרצח את בת זוגו היהודיה</li>
        <li>המנדט הוחזר לנשיא: 21 ימים להרכבת ממשלה בידי חברי הכנסת</li>
        <li>פעיל מדרום תל אביב נעצר בחשד שצילם כתובות נגד האיחוד האירופי</li>
        <li>אישום: שוטרים שהוזעקו לטפל בריב משפחתי בכפר נחף הותקפו בבלוקים</li>
        <li>תושבים פנו לשר בנט: מנע את בניית העיר הערבית בבנימין</li>
        <li>האינתיפאדה המושתקת: ערבים יידו אבנים בשומרון, הר חברון וגוש עציון. נזק נגרם</li>
        <li>מזג האוויר: ירידה קלה בטמפרטורות.</li>
      </ul>
      <p>
        <b>
          <u>חדשות היום בהרחבה:</u>
        </b>
      </p>
      <p>
        <b>
          <u>חשד: דרוזים הציתו רכב של מנהל בית כנסת בפקיעין</u>
        </b>
      </p>
      <p>רכבו של מנהל אתר המורשת בית זינאתי ובית הכנסת העתיק בפקיעין הוצת הלילה, על פי החשד בידי דרוזים. לאחרונה דווח על מספר מקרים בהם דרוזים תקפו יהודים בפקיעין.</p>
      <p>
        <b>
          <u>נריה זארוג מסרב לחתום על הצו נגדו – הצו יפקע בשבוע הבא</u>
        </b>
      </p>
      <p>בשעות הבוקר נערך היום דיון בעניינו של המורחק המנהלי נריה זארוג בבית משפט השלום בפתח תקווה. זארוג המשיך בסירובו לחתום על צו ההרחקה כנגדו. הצו המנהלי עומד לפקוע בתחילת השבוע הבא.</p>
      <p>מיד לאחר פקיעת הצו, ייערך דיון נוסף בעיינו של זארוג. "לא אסכים לחתום על צו מנהלי דרקוני שקובע שבדף ניתן להרחיק אותי מארץ ישראל ומביתי", אמר זארוג.</p>
      <p>
        <b>
          <u>19 שנות מאסר לערבי שרצח את בת זוגו היהודיה</u>
        </b>
      </p>
      <p>בית המשפט המחוזי בנצרת גזר 19 שנות מאסר ופיצוי כספי בסך כרבע מיליון ₪ על ראאד רושרוש, ערבי שרצח באכזריות את בת זוגו היהודיה תהילה נגר הי"ד. רושרוש תקף והכה מספר פעמים את נגר בתקופה שלפני הרצח.</p>
      <p>
        <b>
          <u>המנדט הוחזר לנשיא: 21 ימים להרכבת ממשלה בידי חברי הכנסת</u>
        </b>
      </p>
      <p>אמש החזיר יו"ר מפלגת כחול לבן בני גנץ את המנדט להרכבת הממשלה, לנשיא המדינה. כעת, עומדים 21 ימים בהם כל אחד כנסת שייבחר בידי 61 ח"כים, יוכל להרכיב ממשלה. באם לא תורכב ממשלה בזמן זה, ייערכו בחירות נוספות תוך 90 יום.</p>
      <p>בתוך כך, מפלגת יש עתיד, שכעת הייתה אמורה לקיים פריימריז, החליטה להאריך את כהונתו של יאיר לפיד כראש המפלגה, עד לסיומה של הכנסת ה-25. כמו כן, גדעון סער קורה לערוך פריימריז נוסף בליכוד.</p>
      <p>
        <b>
          <u>פעיל מדרום תל אביב נעצר בחשד שצילם כתובות נגד האיחוד האירופי</u>
        </b>
      </p>
      <p>דורון אברהמי, פעיל חברתי המתגורר בדרום תל אביב, נעצר בידי המשטרה בחשד שצילם את ריסוס כתובות הגרפיטי במשרדי האיחוד האירופאי ברמת גן לפני כחודשיים. יחד עם אברהמי נעצרה גם רעייתו החשודה בתקיפת שוטרים והפרעה לשוטר.</p>
      <p>
        <b>
          <u>אישום: שוטרים שהוזעקו לטפל בריב משפחתי בכפר נחף הותקפו בבלוקים</u>
        </b>
      </p>
      <p>כתב אישום הוגש נגד שני ערבים, אב ובנו, מהכפר נחף שבצפון, בגין חבלה בכוונה תחילה, תקיפה,  איומים והפרעה לשוטר. בעובדות כתב האישום נכתב כי האב, בן 59, כעס על בנו בן ה-33 על כך שהוא מעשן נרגילה. אמו של הילד וגרושתו של האב, העירה לאב שניסה לתקוף  אותה אך נעצר בידי הבן. הבן הותקף בידי האב ונחבל. למקום הגיעו שוטרים עליהם איים האב כשהוא מחזיק בסכין. בזמן שהשוטרים השתלטו עליו, השליך הבן בלוקים מהגן ואחד השוטרים נפצע.</p>
      <p>
        <b>
          <u>תושבים פנו לשר בנט: מנע את בניית העיר הערבית בבנימין</u>
        </b>
      </p>
      <p>כ-100 תושבים מיישובי גוש שילה שבבנימין, חתמו על מכתב ששוגר לשר הבטחון נפתלי בנט בו הם דורשים כי ימנע את בניית העיר הערבית החדשה בין הישובים עדי עד לעמיחי. במכתב, הזכירו התושבים לבנט את דבריו בהם הזהיר מפני תכנית טראמפ. "תכנית טראמפ תאפשר בנייה ערבית מאסיבית".</p>
      <p>
        <b>
          <u>האינתיפאדה המושתקת: ערבים יידו אבנים בשומרון, הר חברון וגוש עציון. נזק נגרם</u>
        </b>
      </p>
      <p>ילדים ערבים יידו הבוקר אבנים לעבר כלי רכב סמוך לבית הספר בכפר לובאן א-שרקייה שבבנימין. אמש, ערבים יידו אבנים לעבר כלי רכב סמוך למעלה שומרון בשומרון, סמוך לכרמי צור שבגוש עציון וסמוך לקרית ארבע בהר חברון. בכל האירועים, נזק נגרם לכלי הרכב.</p>
      <p>
        <b>
          <u>מזג האוויר: ירידה קלה בטמפרטורות.</u>
        </b>
      </p>
      <p>מזג האוויר היום מעונן חלקית ותחול ירידה בטמפרטורות. כמו כן, יינשבו רוחות מזרחיות ערבות.</p>
    </article>
  </body>
</html>