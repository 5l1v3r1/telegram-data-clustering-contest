<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/apple-chysta-prosincovou-konferenci-vyhlasi-nejlepsi-aplikace/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-21T14:30:41+00:00"/>
    <meta property="og:title" content="Apple chystá prosincovou konferenci, vyhlásí nejlepší aplikace"/>
    <meta property="og:description" content="Společnost Apple nás nepřestává bavit. Před několika týdny tiše představila nová bezdrátová sluchátka AirPods Pro a před pár dny také nový 16palcový MacBook Pro, který vrací MacBookům výkonnost.  Apple vyhlásí nejlepší aplikace za rok 2019 Tak nějak se čekalo, že všechny hardwarové produkty, které byly výše uvedeny, Apple představí na speciální Keynote. Říjnová konference se […]"/>
  </head>
  <body>
    <article>
      <h1>Apple chystá prosincovou konferenci, vyhlásí nejlepší aplikace</h1>
      <address><time datetime="2019-11-21T14:30:41+00:00">21 Nov 2019, 14:30</time> by <a rel="author" href="https://dotekomanie.cz/author/zdenekkoutsky/" target="_blank">Zdeněk Koutský</a></address>
      <p>Společnost Apple nás nepřestává bavit. Před několika týdny tiše představila nová bezdrátová sluchátka AirPods Pro a před pár dny také nový 16palcový MacBook Pro, který vrací MacBookům výkonnost. </p>
      <h3>Apple vyhlásí nejlepší aplikace za rok 2019</h3>
      <p>Tak nějak se čekalo, že všechny hardwarové produkty, které byly výše uvedeny, Apple představí na speciální Keynote. Říjnová konference se však neodehrála a veškeré představení proběhlo v tichosti, tedy společnost pouze produkty zařadila do svého webového katalogu. </p>
      <p>Apple ale nyní rozeslal pozvánky na prosincovou konferenci, o které doposud nepadlo jediné slovo. Dalo by se tedy říci, že je tato konference spíše překvapením než tradicí. Nicméně, Keynote by měla proběhnout 2. prosince 2019 od 10:00 našeho času v New Yorku. Co od této příležitosti lze očekávat?</p>
      <figure>
        <img src="https://dotekomanie.cz/wp-content/uploads/2019/11/apple-event-invite-1200x1038x.jpeg"/>
      </figure>
      <p>V praxi vlastně vůbec nic, pokud tedy nepatříte mezi nadšence aplikací. Apple totiž již pěknou řadu let vyhlašuje nejlepší aplikace za uplynulý rok a letos tomu nebude jinak. Nutno podotknout, že v tomto ohledu nastala drobná změna, neboť veškeré aplikace Apple vyhlašoval pouze prostřednictvím tiskové zprávy. Nyní tomu věnuje celou konferenci. </p>
      <p>Přímo na pozvánce stojí „Loved by millions. Created by the best“. Bohužel pro nás zřejmě nebude tato prezentace k dispozici v podobě online přenosu. Tak či onak se můžeme těšit na vyhlášení těch nejlepších aplikací za rok 2019. </p>
      <footer>Zdroj: <a href="https://pocketnow.com/new-apple-media-event-will-honor-favorite-apps-and-games-of-2019#735b9/">pocketnow.com</a></footer>
    </article>
  </body>
</html>