<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/21/pidozryuvanym-u-vbyvstvi-veterana-ato-zagrozhuye-dovichne-uv-yaznennya/"/>
    <meta property="og:site_name" content="Рубрика"/>
    <meta property="article:published_time" content="2019-11-21T14:03:24+00:00"/>
    <meta property="og:title" content="Підозрюваним у вбивстві ветерана АТО загрожує довічне ув’язнення"/>
    <meta property="og:description" content="Після смерті ветерана АТО Ігоря Панова справу перекваліфікували на умисне вбивство. Про це повідомляє пресслужба прокуратури Києва. За погодження Київської місцевої прокуратури №8 слідчими поліції повідомлено про зміну двом особам, які, за версією слідства, причетні до жорсткого побиття сімейної пари Панових 9 листопада У зв’язку з тим, що Панов 20 листопада 2019 року помер у […]"/>
  </head>
  <body>
    <article>
      <h1>Підозрюваним у вбивстві ветерана АТО загрожує довічне ув’язнення</h1>
      <address><time datetime="2019-11-21T14:03:24+00:00">21 Nov 2019, 14:03</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/veterana-ATO-Igorya-Panova-860x580-c-1.jpg"/>
      </figure>
      <p>
        <b>
          <b>Після смерті ветерана АТО Ігоря Панова справу перекваліфікували на умисне вбивство.</b>
        </b>
      </p>
      <p>Про це повідомляє пресслужба прокуратури Києва.</p>
      <p>За погодження Київської місцевої прокуратури №8 слідчими поліції повідомлено про зміну двом особам, які, за версією слідства, причетні до жорсткого побиття сімейної пари Панових 9 листопада</p>
      <p>У зв’язку з тим, що Панов 20 листопада 2019 року помер у лікарні від спричинених тілесних ушкоджень, дії підозрюваних кваліфіковано як умисне вбивство, вчинене за попередньою змовою групою осіб.</p>
      <p>У четвер, 21 листопада 2019 року, підозрюваним у присутності захисників повідомлено про зміну повідомленої підозри.</p>
      <p>Обидва підозрюваних за рішенням суду перебувають під вартою без права на заставу.</p>
      <p>Санкція статті передбачає від десяти до п’ятнадцяти років позбавлення волі або довічне позбавленням волі. Досудове розслідування триває.</p>
      <p>Нагадаємо, що <a href="https://rubryka.com/2019/11/20/pomer-veteran-ato-yakogo-pobyly-u-kyyevi/">жорстоко побитий в ніч на 10 листопада ветеран АТО Ігор Панов у середу помер у лікарні.</a></p>
    </article>
  </body>
</html>