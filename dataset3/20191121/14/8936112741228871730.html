<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/zlatan-ibrahimovic-otrzymal-oferte-z-ac-milan-wloskie-media,987151.html"/>
    <meta property="og:site_name" content="TVN24"/>
    <meta property="article:published_time" content="2019-11-21T14:51:00+00:00"/>
    <meta property="og:title" content="Ibrahimović może zagrać u boku Piątka"/>
    <meta property="og:description" content="Zlatan Ibrahimović i Krzysztof Piątek w jednym klubie? To możliwe. Włoskie media informują, że słynny szwedzki piłkarz, który zakończył niedawno występy w Los Angeles Galaxy, otrzymał propozycję pó..."/>
  </head>
  <body>
    <article>
      <h1>Ibrahimović może zagrać u boku Piątka</h1>
      <address>
        <time datetime="2019-11-21T14:51:00+00:00">21 Nov 2019, 14:51</time>
      </address>
      <slideshow>
        <figure>
          <img src="https://r-scale-c0.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/58c0e93d-9310-476c-9267-2db301337e9a.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=1/1&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/cdf395a2-4481-472d-873c-9b6b252152bf-480p.mp4" autoplay="" loop=""/>
          <figcaption>Ibrahimović pożegnał się z LA Galaxy</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ff1418e8cc993fe8abcfe3ce2003e5c5/ca7d82cd-534f-4b2e-baa1-f95c53868266-480p.mp4"/>
          <figcaption>Kosmiczny mecz w LA, hat trick Zlatana</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ff1418e8cc993fe8abcfe3ce2003e5c5/83df1a83-0143-467d-837d-83ee562932c5-480p.mp4"/>
          <figcaption>Wszedł, zobaczył, zdobył! Zlatan zamiótł Los Angeles FC</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ff1418e8cc993fe8abcfe3ce2003e5c5/81fa24e8-92bf-4911-89e4-7da1c6e9141f-480p.mp4"/>
          <figcaption>ZLATAN! Boski gol na dzień dobry</figcaption>
        </figure>
        <figcaption>Zlatan opuścił MLS. Który kierunek teraz? Foto: Claudio Villa/Getty Images | Video: Eurosport</figcaption>
      </slideshow>
      <h3>Zlatan Ibrahimović i Krzysztof Piątek w jednym klubie? To możliwe. Włoskie media informują, że słynny szwedzki piłkarz, który zakończył niedawno występy w Los Angeles Galaxy, otrzymał propozycję półrocznego kontraktu w AC Milan.</h3>
      <p>Według "La Gazzetta dello Sport" i Sky Sports Italia włoski klub rozpoczął negocjacje z agentem szwedzkiej gwiazdy Mino Raiolą. Podobno piłkarz, który występował w Milanie w latach 2010-2012, odbył już rozmowę z dyrektorem działu sportowego Rossonerich Zvonimirem Bobanem.</p>
      <p>"Ibra rozmawiał przez telefon ze Bobanem i obiecał, że zdecyduje o swojej przyszłości w ciągu kilku tygodni" - czytamy w artykule najpopularniejszego włoskiego dziennika sportowego.</p>
      <related>
        <a href="https://eurosport.tvn24.pl/pilka-nozna,105/przybylem-zobaczylem-zwyciezylem-zlatan-pozegnal-sie-z-ameryka-w-swoim-stylu,985381.html"/>
      </related>
      <h3>"Kusząca, ale ryzykowna perspektywa"</h3>
      <p>Tydzień temu ogłoszono, że słynny zawodnik<b><a href="https://eurosport.tvn24.pl/pilka-nozna,105/zlatan-ibrahimovic-odchodzi-z-mls-szwed-pozegnal-sie-z-los-angeles-galaxy,985381.html">odchodzi z Los Angeles Galaxy</a></b>, gdzie występował od marca 2018 roku. Jak informował wówczas klub północnoamerykańskiej ligi MLS, upływający z końcem roku kontrakt nie został przedłużony.<br/><br/>Piłkarz przyszedł do Galaxy z Manchesteru United. Ponadto występował w Malmoe FF, Ajaksie Amsterdam, Juventusie Turyn, Interze Mediolan, Barcelonie i Paris Saint-Germain. W latach 2001-2016 rozegrał w reprezentacji Szwecji 116 meczów, w których zdobył 62 bramki. Zrezygnował definitywnie z gry w drużynie narodowej po mistrzostwach Europy w 2016 roku.<br/><br/>AC Milan spisuje się ostatnio poniżej oczekiwań. Po dwunastu kolejkach Serie A zajmuje 14. miejsce z dorobkiem 13 punktów. Czy zostanie kolegą Piątka? Polak strzelił w obecnym sezonie ligowym trzy gole, w tym dwa z rzutów karnych.<br/><br/>"Perspektywa powrotu do Mediolanu na sześć miesięcy (umowa może być przedłużona o kolejny sezon) jest kusząca, ale ryzykowna. W wieku 38 lat powrót do Serie A może być dla niego męczący" - pisze "La Gazzetta".</p>
      <h3>Już nie do Bolonii?</h3>
      <p>Na początku listopada ten sam dziennik informował, że Zlatan <b><a href="https://eurosport.tvn24.pl/pilka-nozna,105/zlatan-ibrahimovic-opusci-la-galaxy-chce-go-fc-bologna-serie-a,982729.html">może trafić do północnych Włoch, ale do Bolonii</a></b>. Pisano, że Szweda z trenerem tego klubu, Sinisą Mihajloviciem, łączy bardzo serdeczna relacja, która może sprawić, że napastnik już w styczniu stanie się zawodnikiem drużyny ze Stadio Renato Dall'Ara. - Zlatan chce do nas dołączyć ze względu na stosunek do Mihajlovicia - już wcześniej informował dyrektor sportowy Bolonii Walter Sabatini.</p>
      <p>Autor: lukl/łup / Źródło: eurosport.pl, gazzetta.it</p>
    </article>
  </body>
</html>