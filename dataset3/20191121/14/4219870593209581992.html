<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/hronika/aktuelno.291.html:831547-Uhapsen-jos-jedan-osumnjiceni-za-napad-na-mladog-fudbalera-Aleksu-Terzica-Policija-pronasla-audi-koji-su-koristili-razbojnici"/>
    <meta property="og:site_name" content="Вечерње новости"/>
    <meta property="article:published_time" content="2019-11-21T14:17:00+00:00"/>
    <meta property="og:title" content="Uhapšen još jedan osumnjičeni za napad na mladog fudbalera Aleksu Terzića: Policija pronašla “audi” koji su koristili razbojnici"/>
    <meta property="og:description" content="Sumnja se da je M. J, zajedno sa tri osobe koje je policija juče uhapsila, na raskrsnici ulica Jurija Gagarina i Omladinskih brigada, oduzeo vozilo marke „BMV“"/>
  </head>
  <body>
    <article>
      <h1>Uhapšen još jedan osumnjičeni za napad na mladog fudbalera Aleksu Terzića: Policija pronašla “audi” koji su koristili razbojnici</h1>
      <address><time datetime="2019-11-21T14:17:00+00:00">21 Nov 2019, 14:17</time> by <a rel="author">Novosti Online</a></address>
      <p>
        <b>Sumnja se da je M. J, zajedno sa tri osobe koje je policija juče uhapsila, na raskrsnici ulica Jurija Gagarina i Omladinskih brigada, oduzeo vozilo marke „BMV“</b>
      </p>
      <p>POLICIJA u Beogradu uhapsila je M. J. (1997) koji se sumnjiči da je učestvovao u jučerašnjem događaju u Novom Beogradu kada je od dvadesetogodišnjeg mladića oduzet automobil, saopštio je MUP.<br/><br/>Sumnja se da je M. J, zajedno sa tri osobe koje je policija juče uhapsila, na raskrsnici ulica Jurija Gagarina i Omladinskih brigada, oduzeo vozilo marke „BMV“ kojim je upravljao Aleksa Terzić. <br/><br/><i><b>Pročitajte još: <a href="https://www.novosti.rs/vesti/naslovna/hronika/aktuelno.291.html:831294-Detalji-pokusaja-otmice-mladog-fudbalera-Srbije-Jurili-ga-po-auto-putu-trazili-mu-novac-naneli-telesne-povrede-spasio-ga-taksista">Detalji pokušaja otmice mladog fudbalera Srbije: Jurili ga po auto-putu, tražili mu novac, naneli telesne povrede, spasio ga taksista</a></b></i><br/><br/>Kako se sumnja, oni su vozilom marke „audi“ preprečili put automobilu kojim je upravljao oštećeni i uz upotrebu fizičke sile oduzeli njegovo vozilo. Potom su, kako se sumnja, oštećenom zadali više udaraca, a oteli su mu i novčanik sa novcem i ličnim dokumentima. <br/><br/>Prilikom hapšenja policija je kod jednog osumnjičenog pronašla vozilo „audi“ koje su koristili prilikom izvršenja krivičnog dela, kao i novčanik sa dokumentima oštećenog.<br/><br/>Takođe, policija je pronašla i oduzeto vozilo marke „BMV“.<br/><br/>Osumnjičenom M. J. je određeno zadržavanje do 48 časova i on će, zbog postojanja osnova sumnje da je izvršio krivično delo razbojništvo, biti priveden Trećem osnovnom javnom tužilaštvu u Beogradu.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/hronika/aktuelno.291.html:820100-POTRAGA-ZA-RAZBOJNIKOM-Ukoliko-ga-prepoznate-odmah-obavestite-policiju-FOTO-VIDEO"/>
        <a href="http://www.novosti.rs/vesti/naslovna/hronika/aktuelno.291.html:810762-Divljao-sa-macetom-i-krao-po-Pecincima"/>
        <a href="http://www.novosti.rs/vesti/beograd.74.html:810943-Na-Vidikovcu-lopov-zeni-otrgao-lancic-sa-vrata"/>
        <a href="http://www.novosti.rs/vesti/naslovna/hronika/aktuelno.291.html:804484-BRUTALNA-PLjACKA-U-VRCINU-Dragoslava-u-sopstvenoj-kuci-vezao-i-pretukao-razbojnik"/>
      </related>
    </article>
  </body>
</html>