<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641197/%DA%A9%D8%B4%D9%81-%D8%AC%D8%A7%D8%B3%D9%88%D8%B3-%D8%A7%D9%88%D8%B1%D8%A7%D9%88%D8%A7-%D8%AF%D8%B1-%D8%AA%D9%85%D8%B1%DB%8C%D9%86-%D8%A8%D8%B3%D8%AA%D9%87-%D8%A7%D9%84%D9%87%D9%84%D8%A7%D9%84"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-21T14:50:00+00:00"/>
    <meta property="og:title" content="کشف جاسوس اوراوا در تمرین بسته الهلال"/>
    <meta property="og:description" content="یک خبرنگار عربستانی با انتشار یک عکس مشخص کرد که یک ژاپنی تمرینات الهلال را زیر نظر گرفته است؛ آن هم در حالی که تمرین الهلال پشت ..."/>
  </head>
  <body>
    <article>
      <h1>
        <a href="https://www.bultannews.com/fa/news/641197/%DA%A9%D8%B4%D9%81-%D8%AC%D8%A7%D8%B3%D9%88%D8%B3-%D8%A7%D9%88%D8%B1%D8%A7%D9%88%D8%A7-%D8%AF%D8%B1-%D8%AA%D9%85%D8%B1%DB%8C%D9%86-%D8%A8%D8%B3%D8%AA%D9%87-%D8%A7%D9%84%D9%87%D9%84%D8%A7%D9%84">کشف جاسوس اوراوا در تمرین بسته الهلال</a>
      </h1>
      <h2>یک خبرنگار عربستانی با انتشار یک عکس مشخص کرد که یک ژاپنی تمرینات الهلال را زیر نظر گرفته است؛ آن هم در حالی که تمرین الهلال پشت ...</h2>
      <address><time datetime="2019-11-21T14:50:00+00:00">21 Nov 2019, 14:50</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، در فاصله سه روز مانده به بازی دور برگشت فینال لیگ قهرمانان آسیا ، الهلال تمریناتش را برای موفقیت برابر اوراواردز در توکیو انجام می دهد. رزوان لوچسکو در آستانه این بازی حساس تمرینات تیمش را پشت درهای بسته برگزار می کند تا برنامه هایش برای بازی فینال از چشم تیم رقیب دور بماند اما مشخص شد که ژاپنی ها با زرنگی توانسته اند یک جاسوس را به تمرین این تیم بفرستند.</p>
      <p>سعد السبیعی خبرنگار عربستانی عکسی را منتشر کرد که در آن یک مرد ژاپنی را نشان می دهد که تمرینات الهلال که پشت درهای بسته برگزار می شود را زیر نظر گرفته است</p>
      <p>این موضوع با واکنش های زیادی در رسانه های عربستانی همراه بوده است؛ به طوری که اکنون این بحث وجود دارد که ای اف سی باید به این مورد رسیدگی کند؛ چراکه این کار خلاف فیرپلی بوده و ژاپنی ها می توانند از تاکتیک های مدنظر حریف باخبر شوند.</p>
      <p>تیم های اوراواردز و الهلال روز یکشنبه، سوم آذر، دیدار فینال لیگ قهرمانان آسیا را برگزار می کنند.</p>
    </article>
  </body>
</html>