<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/o-romanca-este-cea-mai-temuta-femeie-interlop-din-spania-spaima-madridului-controla-o-retea-uriasa-de-prostitutie-18602401"/>
    <meta property="og:site_name" content="Gândul"/>
    <meta property="article:published_time" content="2019-11-21T14:13:37+00:00"/>
    <meta property="og:title" content="O româncă este cea mai temută femeie-interlop din Spania. „Spaima Madridului” controla o reţea uriaşă de prostituţie"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>O româncă este cea mai temută femeie-interlop din Spania. „Spaima Madridului” controla o reţea uriaşă de prostituţie</h1>
      <h2>Alina Stoica, supranumită „spaima Madridului”, a fost trimisă în judecată încă din luna martie. Cunoscută pentru că şi-a clădit un adevărat imperiu în capitala Spaniei, femeia controla o reţea uriaşă de prostituţie, având în subordine sute de interlopi.</h2>
      <address><time datetime="2019-11-21T14:13:37+00:00">21 Nov 2019, 14:13</time> by <a rel="author" href="https://www.gandul.info/autor/gandul" target="_blank">Gandul</a></address>
      <p>Alina Stoica, „Regina de la Madrid”, a fost condamnată definitiv la opt ani de închisoare, de un tribunal din Madrid, scrie <a href="https://adevarul.ro/locale/cluj-napoca/cea-mai-temuta-femeie-interlop-spania-e-romanca-ani-inchisoare-primit-spaima-madridului-1_5dd67bba5163ec427141162e/index.html">adevărul.ro</a>. Potrivit presei spaniole, procurorii au cerut o pedeapsă de 11 ani şi 10 luni de puşcărie pentru Alina, dar judecătorii au fost mai permisivi.<br/><br/>Femeia este văduva unui cunoscut interlop pe nume Dorel Hanea, care a fost aghiotantul lui Clămparu.</p>
      <p>Stoica le ameninţa pe prostituate că le va tortura până la moarte, dacă nu plătesc o taxă de protecţie.<br/><br/>Două românce au depus plângere împotriva Alinei Stoica la Poliţie. Prostituatele au spus că „Regina Madridului” le cerea o taxă de 100 de euro în fiecare săptămână pentru a le permite să stea pe străzile controlate de ea.<br/><br/>„Eu sunt legea, iar dacă nu plătiţi, voi trimite să fiţi torturate până veţi muri!”, le-ar fi spus Alina fetelor.<br/><br/>Una dintre victimele sale a spus că a fost sechestrată, bătută şi ameninţată cu un cuţit şi obligată să urce într-o maşină.</p>
      <p>foto: adevărul.ro</p>
      <related>
        <h4>Citeşte şi</h4>
        <a href="https://www.gandul.info/stiri/un-ofiter-de-la-ipj-suceava-este-anchetat-dupa-ce-a-fost-fotografiat-ciocnind-o-halba-de-bere-cu-un-interlop-18433753?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/magazin/cui-i-ar-apartine-maimuta-fugara-din-capitala-presupusul-proprietar-un-cunoscut-interlop-a-avut-si-lei-18394261?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/veste-teribila-pentru-o-vedeta-autohtona-iubitul-ei-cel-mai-cunoscut-interlop-din-romania-rapus-de-cancer-ai-fost-si-vei-ramane-o-valoare-17952152.html?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>