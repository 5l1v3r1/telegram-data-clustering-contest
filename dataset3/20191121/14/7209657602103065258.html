<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/rimini/cronaca/metromare-1.4898506"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-21T14:39:11+00:00"/>
    <meta property="og:title" content="Metromare Rimini, ecco il primo viaggio"/>
    <meta property="og:description" content="Anteprima della nuova linea di metropolitana di costa: in 25 minuti si arriva a Riccione. Sabato l'inaugurazione. Quanto costa il biglietto"/>
  </head>
  <body>
    <article>
      <h1>Metromare Rimini, ecco il primo viaggio</h1>
      <h2>Anteprima della nuova linea di metropolitana di costa: in 25 minuti si arriva a Riccione. Sabato l'inaugurazione. Quanto costa il biglietto</h2>
      <address><time datetime="2019-11-21T14:39:11+00:00">21 Nov 2019, 14:39</time> by <a rel="author">il Resto del Carlino</a></address>
      <p>Rimini - 21 novembre 2019 - In viaggio su <a href="https://www.ilrestodelcarlino.it/rimini/cronaca/foto/metromare-1.4898863"><b>Metromare (foto)</b></a>. Primo assaggio giovedì mattina riservato a stampa e agli studenti delle scuole, la 5A di Villaggio nuovo a <b>Rivazzurra</b> di <b>Rimini</b> e la 3C della media Cenci di <b>Riccione.</b> Partenza alle 10,15 dalla stazione di Rimini e arrivo 25 minuti più tardi a quella di <b>Riccione</b> dopo 15 fermate intermedie lungo i 9,6 chilometri del percorso in corsia protetta, solo in parte a doppia corsia.</p>
      <p>A fare da Cicerone il presidente della Provincia <b>Riziero Santi</b>. A vigilare sui mezzi e sulle persone a bordo e quelle in attesa alle fermate ci sono gli operatori in cabina di regia, una stanza di controllo che ospita il sistema che governa la tratta e il movimento dei mezzi gestendo segnali attraverso i semafori disposti lungo il percorso e dando informazioni agli stessi autisti.</p>
      <p>Sabato alle 13.30 ci sarà il taglio del nastro ufficiale con il ministro alle infrastrutture <b>Paola De Micheli </b>e il presidente della Regione Emilia Romagna <b>Stefano Bonaccini.</b></p>
      <p><b>Metromare</b> è di fatto una linea in 'trincea' isolata dal resto della viabilità con la quale mantiene quattro punti di possibile interscambio, ad entrambe le stazioni e all'altezza di Miramare zona aeroporto e via Chiabrera a Rimini. I tempi di percorrenza sono garantiti trattandosi di corsia protetta. <b>Il costo del biglietto sarà di 2,10 euro</b> per andare da stazione a stazione. Altrimenti rimanendo nel territorio riminese si pagheranno <b>1,50 euro</b>, mentre stando a Riccione <b>1,30.</b></p>
      <p>Per trovare parcheggi scambiatori a supporto dell'opera bisogna trovarsi alle due stazioni, in via Chiabrera a Rimini, anche se sono allo studio altre due zone entrambe a Rimini, in zona Miramare aeroporto e in via Poerio. Sabato il servizio partirà ufficialmente dalle 15,30 e <b>per tutta la giornata e la domenica seguente non si pagherà per salire a bordo.</b></p>
      <slideshow>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4898846.1574349369%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=441&amp;fmt=jpg"/>
          <figcaption>Partenza del giro inaugurale del TRC Metromare (Photo Petrangeli)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4898847.1574349369%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=451&amp;fmt=jpg"/>
          <figcaption>La partenza dalla stazione di Rimini (Photo Petrangeli)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4898848.1574349370%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=446&amp;fmt=jpg"/>
          <figcaption>Metromare è di fatto una linea in 'trincea' isolata dal resto della viabilità (Photo Petrangeli)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4898849.1574349370%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=401&amp;fmt=jpg"/>
          <figcaption>Sono quattro i punti di possibile interscambio, ad entrambe le stazioni e all'altezza di Miramare zona aeroporto e via Chiabrera a Rimini (Photo Petrangeli)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4898850.1574349370%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=456&amp;fmt=jpg"/>
          <figcaption>Trc Metromare parte dalla stazione di Rimini e arriva a quella di Riccione in 15 fermate (Photo Petrangeli)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4898851.1574349370%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=434&amp;fmt=jpg"/>
          <figcaption>9,6 chilometri del percorso in corsia protetta, solo in parte a doppia corsia (Photo Petrngeli)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4898852.1574349370%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=467&amp;fmt=jpg"/>
          <figcaption>Il costo del biglietto sarà di 2,10 euro per andare da stazione a stazione (Photo Petrangeli)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4898853.1574349370%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=473&amp;fmt=jpg"/>
          <figcaption>Il personale della centrale operativa di controllo (Photo Petrangeli)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4898854.1574349371%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=461&amp;fmt=jpg"/>
          <figcaption>Il personale della centrale operativa di controllo (Photo Petrangeli)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4898855.1574349371%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=448&amp;fmt=jpg"/>
          <figcaption>Il personale della centrale operativa di controllo (Photo Petrangeli)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4898856.1574349371%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=444&amp;fmt=jpg"/>
          <figcaption>Rimanendo nel territorio riminese si pagheranno 1,50 euro, mentre stando a Riccione 1,30 (Photo Petrangeli)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4898859.1574349371%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=434&amp;fmt=jpg"/>
          <figcaption>(Photo Petrangeli)</figcaption>
        </figure>
        <figure>
          <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4898860.1574349371%21%2FhttpImage%2Fimage.JPG_gen%2Fderivatives%2Ffullsize%2Fimage.JPG&amp;w=660&amp;h=442&amp;fmt=jpg"/>
          <figcaption>Alcuni passeggeri (Photo Petrangeli)</figcaption>
        </figure>
        <figcaption>
          <a href="https://www.ilrestodelcarlino.it/rimini/cronaca/foto/metromare-rimini-ecco-il-primo-viaggio-1.4898863">Metromare Rimini, le foto del primo viaggio</a>
        </figcaption>
      </slideshow>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/rimini/cronaca/foto/metromare-1.4898863"/>
      </related>
    </article>
  </body>
</html>