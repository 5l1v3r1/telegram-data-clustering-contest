<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://totalcar.hu/belsoseg/2019/11/21/terepjaroversenyen_indulunk_antival/"/>
    <meta property="og:site_name" content="totalcar"/>
    <meta property="article:published_time" content="2019-11-21T14:44:00+00:00"/>
    <meta property="og:title" content="Terepjáróversenyen indulunk Antival"/>
    <meta property="og:description" content="Két férfi, egy Landcruiser és sok szívás."/>
  </head>
  <body>
    <article>
      <h1>Terepjáróversenyen indulunk Antival</h1>
      <address><time datetime="2019-11-21T14:44:00+00:00">21 Nov 2019, 14:44</time> by <a rel="author">Pere László</a></address>
      <p>Anti és Laci. Ezt a két nevet kell megjegyezni, ha a hétvégi Legend Rally zárófutamot figyelemmel kísérik és a Totalcar csapatának drukkolnak. A Legend Rally nem esztelen száguldozás, itt feladatokat kell megoldani, útvonalat tervezni, taktikát kialakítani. Állítólag nem a leggyorsabb autó győz, de az én ereimben gázolaj, Antiéban benzin folyik: nyerni megyünk, nem téblábolni.</p>
      <figure>
        <img src="https://kep.index.hu/1/0/3045/30452/304524/30452497_db798c3487f5521729c7cd850d7b5d98_wm.jpg"/>
        <figcaption>
          <a href="https://galeria.totalcar.hu/blogok/2019/11/21/terepjaroversenyen_indulunk_antival/?currpic=30452495">Galéria: Terepjáróversenyen indulunk Antival [4 kép]</a>
        </figcaption>
      </figure>
      <p>Alaposan felkészített célszerszámmal indulunk a kétnapos megmérettetésen, a Toyota Landcruiser kapott egy decens emelést, mindkét végére csörlőt, egy sznorkelt, hogy akkor is kapjon tiszta levegőt, ha bugyivonal fölé ér a baj. Három diffizárnak magyaráz a 4.2-es turbódízel, elégnek kell lennie mindenhová. Nyolcvanöt autós csapat és tíz motoros áll rajthoz a szombati napon, reális esélyünk van az első százba bekerülni.</p>
      <figure>
        <img src="https://kep.index.hu/1/0/3045/30452/304524/30452499_c1a9c79988552aad15ceac9a27ebb3b4_wm.jpg"/>
        <figcaption>
          <a href="https://galeria.totalcar.hu/blogok/2019/11/21/terepjaroversenyen_indulunk_antival/?currpic=30452489">Galéria: Terepjáróversenyen indulunk Antival [4 kép]</a>
        </figcaption>
      </figure>
      <p>Kövessenek bennünket a közösségi oldalakon is, rendszeresen bejelentkezünk majd, hogy éppen boldogok vagyunk, vagy nyakig a sárban hibáztatjuk egymást valamiért.</p>
    </article>
  </body>
</html>