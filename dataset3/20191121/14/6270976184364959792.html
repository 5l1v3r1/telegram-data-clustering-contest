<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/21/zagorodnyuk-nazvav-spravzhnyu-prychynu-rozvedennya-syl-na-donbasi/"/>
    <meta property="og:site_name" content="Рубрика"/>
    <meta property="article:published_time" content="2019-11-21T14:17:03+00:00"/>
    <meta property="og:title" content="Загороднюк назвав справжню причину розведення сил на Донбасі"/>
    <meta property="og:description" content="Міністр оборони Андрій Загороднюк вважає, що розведення сил на Донбасі потрібне для того, щоб висунути Росії свої вимоги. Про це Загороднюк заявив в інтерв’ю виданню “Лівий берег”. “Розведення – частина Мінського формату. Якщо ми виконали свої зобов’язання, то зможемо висунути вимоги Росії”, – сказав він. За словами міністра оборони, сьогодні ситуація в районі ділянок розведення […]"/>
  </head>
  <body>
    <article>
      <h1>Загороднюк назвав справжню причину розведення сил на Донбасі</h1>
      <address><time datetime="2019-11-21T14:17:03+00:00">21 Nov 2019, 14:17</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/zagorodnyuk-860x580-c-1.jpg"/>
      </figure>
      <p>
        <b>
          <b>Міністр оборони Андрій Загороднюк вважає, що розведення сил на Донбасі потрібне для того, щоб висунути Росії свої вимоги.</b>
        </b>
      </p>
      <p>Про це Загороднюк заявив в інтерв’ю виданню <a href="https://lb.ua/news/2019/11/21/442840_andrey_zagorodnyuk_esli_imeem.html">“Лівий берег”.</a></p>
      <p>“Розведення – частина Мінського формату. Якщо ми виконали свої зобов’язання, то зможемо висунути вимоги Росії”, – сказав він.</p>
      <p>За словами міністра оборони, сьогодні ситуація в районі ділянок розведення сил на Донбасі спокійна.</p>
      <p>“Там ситуація – абсолютно контрольована і спокійна. Бувають обстріли по всій лінії розмежування. Саме в зонах розведення ситуація дійсно спокійна. Ці точки визначені мінськими угодами 2016 року, які ми виконуємо”, – розповів він.</p>
      <p>Також Загороднюк розповів, що в разі зриву домовленостей існує прописаний план для повернення військ назад на старі позиції. Міністр оборони нагадав, що саме так події вже розвивалися в 2016 році.</p>
      <p>Нагадаємо, що <a href="https://rubryka.com/2019/11/21/minoborony-na-donbasi-bojovyky-peremishhuyut-na-novi-pozytsiyi-ozbroyennya/">на Донбасі бойовики переміщують на нові позиції озброєння.</a></p>
    </article>
  </body>
</html>