<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttoudinese.it/notizie/il-calendario-dell-udinese-contro-la-samp-urge-fare-punti-poi-un-dicembre-di-fuoco-72115"/>
    <meta property="og:site_name" content="TuttoUdinese.it"/>
    <meta property="article:published_time" content="2019-11-21T14:05:21+00:00"/>
    <meta property="og:title" content="Il calendario dell'Udinese: contro la Samp urge fare punti, poi un dicembre di fuoco"/>
    <meta property="og:description" content="La sosta per le Nazionali è oramai agli sgoccioli, con anche i giocatori sudamericani che sono attesi dai rispettivi club entro il pomeriggio di oggi. I tecnici di Serie A potranno così iniziare a preparare nel dettaglio la tredicesima giornata di campionato e più in generale la prossima striscia, densa di partite, fino alla sosta di Natale."/>
  </head>
  <body>
    <article>
      <h1>Il calendario dell'Udinese: contro la Samp urge fare punti, poi un dicembre di fuoco</h1>
      <address><time datetime="2019-11-21T14:05:21+00:00">21 Nov 2019, 14:05</time> by <a rel="author">Redazione TuttoUdinese</a></address>
      <figure>
        <img src="https://net-storage.tccstatic.com/storage/tuttoudinese.it/img_notizie/thumb1/f5/f5ba9e9160104884244bc7c269654d99-21321-a7599909aa49205035fa839e49832f31.jpg"/>
      </figure>
      <p>La sosta per le Nazionali è oramai agli sgoccioli, con anche i giocatori sudamericani che sono attesi dai rispettivi club entro il pomeriggio di oggi. I tecnici di Serie A potranno così iniziare a preparare nel dettaglio la tredicesima giornata di campionato e più in generale la prossima striscia, densa di partite, fino alla sosta di Natale.</p>
      <p>Prima due trasferte - Incomincia in maniera complicata il calendario dell'Udinese da qui a Natale. Perché c'è una sfida dove è necessario fare punti, quella contro la Sampdoria di Claudio Ranieri, in una vera e propria sfida salvezza. I bianconeri devono prendere i tre punti anche perché la settimana successiva c'è la sfida contro la Lazio, in formissima, all'Olimpico, prima dell'infrasettimanale di Coppa Italia con il Bologna.</p>
      <p>Tris da paura - Il problema dell'Udinese è che non dovrà fronteggiare solo i biancocelesti, ma un trittico di partite alquanto complicate. Il Napoli in casa è forse la più semplice, allo stato attuale, perché quelle successive, cioè Juventus e Cagliari, sono degli scogli complicati da superare. Molto dipenderà dalla forma in cui arriveranno i bianconeri, così come gli isolani che stanno vivendo un momento magico.</p>
      <p>Il calendario dell'Udinese fino a Natale:<br/>- domenica 24/11 ore 18, Sampdoria-Udinese<br/>- domenica 1/12 ore 15, Lazio-Udinese<br/>- mercoledì 4/12, Udinese-Bologna (Coppa Italia)<br/>- sabato 7/12 ore 18, Udinese-Napoli<br/>- domenica 15/12 ore 15, Juventus-Udinese<br/>- sabato 21/12 ore 15, Udinese-Cagliari</p>
    </article>
  </body>
</html>