<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/body_love/2019/11/21/sztarok-grammy-dij-nelkul-meglepo/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-21T14:11:00+00:00"/>
    <meta property="og:title" content="Sztárok, akik meglepő módon még nem nyertek Grammy-díjat"/>
    <meta property="og:description" content="Pedig sokakat közülük már többször is jelölték!"/>
  </head>
  <body>
    <article>
      <h1>Sztárok, akik meglepő módon még nem nyertek Grammy-díjat</h1>
      <h2>Pedig sokakat közülük már többször is jelölték!</h2>
      <address><time datetime="2019-11-21T14:11:00+00:00">21 Nov 2019, 14:11</time> by <a rel="author">Rakita Vivi</a></address>
      <p>A hét elején ugyebár<b> <a href="https://cosmopolitan.hu/te_te_te/2019/11/20/tenyleg-kiszivarogtak-a-grammy-jelolesek/">kiszivárgott a jövő évi Grammy-díj jelöltjeinek</a></b> listája, majd szerda este <b><a href="https://cosmopolitan.hu/te_te_te/2019/11/21/o-a-legfiatalabb-eloado-akit-grammy-dijra-jeloltek/">hivatalosan is bejelentették</a></b> a névsort. Ezután pedig talán megfordult a fejedben, hogy hányadjára látsz már bizonyos neveket felbukkanni a felsorolásban, akik még<b> sosem váltották díjra a jelölésüket.</b> Mos összeszedtük a <b>legmeglepőbb sztárokat</b>, akik legyenek bármennyire is szuper zenészek, eddig még <b>egy Grammy-díjat sem kaptak.</b> <b>Lapozd végig a galériát</b>, aztán írd meg kommentben, szerinted <b>ki érdemelné meg</b> közülük végre az elismerést!</p>
      <slideshow>
        <figure>
          <img src="https://cosmopolitan.hu/app/uploads/2019/11/zeneszek-grammy-nelkul-cosmo.jpg"/>
        </figure>
        <figure>
          <img src="https://cosmopolitan.hu/app/uploads/2017/05/nicki-minaj-met-gala-2017-cosmopolitan-e1493889482135.jpg"/>
          <figcaption>Nicki Minajt eddig 11-szer jelölték Grammy-díjra. Egyszer sem vitt haza aranygramofont.</figcaption>
        </figure>
        <figure>
          <img src="https://cosmopolitan.hu/app/uploads/2017/05/katy-perry-cosmopolitan3-e1496057835887.jpg"/>
          <figcaption>Képzeld, Katy Perry-t egyszer még az Év albuma-díjra is jelölték, plusz ezen kívül 12 másik kategóriában, de sajnos még mindig nem győzött.</figcaption>
        </figure>
        <figure>
          <img src="https://cosmopolitan.hu/app/uploads/2019/11/diana-ross-grammy-cosmo.jpg"/>
          <figcaption>Bár Diana Ross 2012-ben életműdíjat kapott, rendes versenyben egyszer sem nyert. Pedig a legendás énekesnőt 12-szer is jelölték.</figcaption>
        </figure>
        <figure>
          <img src="https://cosmopolitan.hu/app/uploads/2019/11/sia-grammy-cosmo.jpg"/>
          <figcaption>Sia kilenc jelöléséből nullát vitt haza.</figcaption>
        </figure>
        <figure>
          <img src="https://cosmopolitan.hu/app/uploads/2019/11/kiss-egyuttes-grammy-cosmo.jpg"/>
          <figcaption>A Kissnek eddig csak egyszer volt esélye a Grammyre, de nem jött össze nekik.</figcaption>
        </figure>
        <figure>
          <img src="https://cosmopolitan.hu/app/uploads/2019/11/snoop-dogg-cosmo.jpg"/>
          <figcaption>Snoop Dogg már elég régóta rappel, a sok év alatt pedig akár be is csusszanhatott volna egy-két aranygramofon, de a 17 alkalom közül egyiken sem sikerült megszereznie.</figcaption>
        </figure>
        <figure>
          <img src="https://cosmopolitan.hu/app/uploads/2019/11/spice-girls-cosmo.jpg"/>
          <figcaption>Bár a Spice Girls egy elképesztően legendás lánybanda, képzeld, még csak soha nem is kaptak jelölést sem!</figcaption>
        </figure>
        <figure>
          <img src="https://cosmopolitan.hu/app/uploads/2019/11/queen-freddie-mercury-cosmo.jpg"/>
          <figcaption>Azt gondolnád, ha másnak nem, hát a Queennek tutira van Grammy-díja, igaz? Hát sajnos nem, egyszer sem győzedelmeskedtek. De legalább van egy életműdíjuk.</figcaption>
        </figure>
        <figure>
          <img src="https://cosmopolitan.hu/app/uploads/2019/01/backstreet-boys-koncert-cosmopolitan.jpg"/>
          <figcaption>Bár a Backstreet Boysnak már 7-szer is lett volna alkalma nyernie, eddig még egyszer sem sikerült. 2020-ban is esélyesek, hátha a pech-szériájuknak ezúttal vége lesz.</figcaption>
        </figure>
        <figure>
          <img src="https://cosmopolitan.hu/app/uploads/2019/11/nsync.jpg"/>
          <figcaption>És ha már fiúbandák: az NSYNC sem sikeressebb Grammy-téren, pedig őket is 8-szor jelölték. (Justinnak azért szólóénekesnként már van jó pár aranygramofonja...)</figcaption>
        </figure>
        <figure>
          <img src="https://cosmopolitan.hu/app/uploads/2018/06/mileycyrus_getty_cosmo-980.jpg"/>
          <figcaption>Miley Cyrust eddig össz-vissz egyszer jelölték, de nem ő győzött.</figcaption>
        </figure>
        <figcaption>Sztárok, akik meglepő módon még nem nyertek Grammy-díjat</figcaption>
      </slideshow>
      <p>Fotók: US Getty Images</p>
    </article>
  </body>
</html>