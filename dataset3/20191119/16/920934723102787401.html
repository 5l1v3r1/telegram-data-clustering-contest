<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svetandroida.cz/xiaomi-vzplanuti-telefonu/"/>
    <meta property="og:site_name" content="Svět Androida"/>
    <meta property="article:published_time" content="2019-11-19T16:26:30+00:00"/>
    <meta property="og:title" content="Telefon Xiaomi začal z ničeho nic hořet. Reklamace zákazníkovi neprošla"/>
    <meta property="og:description" content="S bateriemi byl u telefonů problém v podstatě od jakživa. Alespoň jednou za rok se objevila zpráva o samovolném vzplanutí telefonů, což zapříčinila právě"/>
  </head>
  <body>
    <article>
      <h1>Telefon Xiaomi začal z ničeho nic hořet. Reklamace zákazníkovi neprošla</h1>
      <address><time datetime="2019-11-19T16:26:30+00:00">19 Nov 2019, 16:26</time> by <a rel="author" href="https://www.svetandroida.cz/muj-profil/carny10/?profiletab=posts" target="_blank">Jakub Kárník</a></address>
      <p>S bateriemi byl u telefonů problém v podstatě od jakživa. Alespoň jednou za rok se objevila zpráva o samovolném vzplanutí telefonů, což zapříčinila právě <b>baterie</b>. Jedna z největších kauz se týkala <b>Samsungu a jeho Galaxy Note 7</b> z roku 2016, přičemž některé <b>soudy jsou stále v procesu</b>. Zatímco u Galaxy Note 7 je problém zapříčiněn špatnou výrobou, objevují se i problémy, které jsou <b>ojedinělé</b>. A tento případ se týká právě <a href="https://svetandroida.cz/tag/redmi-note-7">Xiaomi Redmi Note 7s</a>.</p>
      <p>Chavhan Ishwar, uživatel Xiaomi Redmi Note 7s si telefon koupil 1. října 2019 a přibližně měsíc ho bez sebemenších potíží spokojeně používal. Jenže 2. listopadu 2019 mu začal telefon <b>samovolně hořet</b>. Dle jeho slov jej v osudný den položil na stůl, když pracoval na svém notebooku. Po chvíli začal <b>cítit zápach</b> a chvíli na to zjistil, že jeho telefon hoří. Průhledný plastový kryt se mu už <b>roztékal</b> a telefon byl <b>velmi horký</b>. Telefon mu dle jeho slov nikdy nespadnul na zem, nebyl v době vzplanutí na nabíječce ani na něm nepracoval.</p>
      <slideshow>
        <figure>
          <img src="https://www.svetandroida.cz/media/2019/11/xiaomi-vzplanuti-horet-horeni.jpg"/>
        </figure>
        <figure>
          <img src="https://www.svetandroida.cz/media/2019/11/xiaomi-zacalo-horet.jpg"/>
        </figure>
      </slideshow>
      <p>Po několika dnech, kdy byl telefon převzat samotným Xiaomi se zjistilo, že se zde nacházejí neobvyklé známky spálení a poškození displeje <b>v oblasti baterie</b>. <a href="https://www.svetandroida.cz/tag/xiaomi/">Xiaomi</a> tímto verdiktem zároveň <b>zamítlo žádost o reklamaci</b>, jelikož se na baterii záruka nevztahuje. Jenže server Gizchina neotálel a tento případ sepsal na svůj web. Na něj společnost dnes zareagovala s podobnými slovy, že se na baterii záruka nevztahuje a že byla škoda <b>způsobena zákazníkem</b>.</p>
      <h3>Co říkáte na to, jak se Xiaomi k situaci postavilo?</h3>
      <p>Zdroj: <a href="https://www.gizchina.com/2019/11/19/redmi-note-7s-burns-spontaneously-xiaomis-response-is-hilarious/">gizchina.com</a></p>
      <related>
        <h4>Mohlo by vás zajímat</h4>
        <a href="https://www.mp.cz/mobilni-telefon-samsung-galaxy-note10-n970fz-256gb-dual-sim-aura-black-p-102406?utm_source=svetandroida&amp;utm_medium=banner-note10-a&amp;utm_campaign=Samsung-listopad"/>
      </related>
      <related>
        <a href="https://www.mp.cz/mobilni-telefon-samsung-galaxy-a40-a405f-dual-sim-white-p-99321?utm_source=svetandroida&amp;utm_medium=banner-a40-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/xiaomi-hrnek-ohrev-nabijeni/?utm_source=svetandroida&amp;utm_medium=mohlobyvaszajimat&amp;utm_campaign=1"/>
      </related>
      <related>
        <a href="https://www.svetandroida.cz/ctecka-elektronickych-knih-xiaomi/?utm_source=svetandroida&amp;utm_medium=mohlobyvaszajimat&amp;utm_campaign=2"/>
      </related>
      <related>
        <a href="https://www.svetandroida.cz/xiaomi-chytry-domaci-teplomer/?utm_source=svetandroida&amp;utm_medium=mohlobyvaszajimat&amp;utm_campaign=3"/>
      </related>
      <related>
        <a href="https://www.mp.cz/chytre-hodinky-samsung-galaxy-watch-active-sm-r500n-stribrna-p-97269?utm_source=svetandroida&amp;utm_medium=banner-active-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/xiaomi-5-vysunovacich-fotoaparatu/?utm_source=svetandroida&amp;utm_medium=mohlobyvaszajimat&amp;utm_campaign=5"/>
      </related>
      <related>
        <a href="https://www.svetandroida.cz/xiaomi-redmi-note-8t-zaciname/?utm_source=svetandroida&amp;utm_medium=mohlobyvaszajimat&amp;utm_campaign=6"/>
      </related>
      <related>
        <a href="https://www.svetandroida.cz/5-tipu-na-zajimave-zbozi-z-cinskych-obchodu-230-chytre-hodinky-amazfit-gts/?utm_source=svetandroida&amp;utm_medium=mohlobyvaszajimat&amp;utm_campaign=7"/>
      </related>
      <related>
        <a href="https://www.svetandroida.cz/xiaomi-mi-note-10-cena/?utm_source=svetandroida&amp;utm_medium=mohlobyvaszajimat&amp;utm_campaign=8"/>
      </related>
      <related>
        <a href="https://www.svetandroida.cz/redmi-note-8t-nfc/?utm_source=svetandroida&amp;utm_medium=mohlobyvaszajimat&amp;utm_campaign=9"/>
      </related>
      <related>
        <a href="https://www.svetandroida.cz/xiaomi-mi-watch-globalni-trh/?utm_source=svetandroida&amp;utm_medium=mohlobyvaszajimat&amp;utm_campaign=10"/>
      </related>
      <related>
        <a href="https://kryptomagazin.cz/poledni-zpravy-%e2%80%a2-bitcoin-nakonec-hranici-8-000-usd-neudrzel-%e2%80%a2-justin-sun-oznamil-giveaway-za-2-mil-usdt-%e2%80%a2-a-dalsi-novinky/?utm_source=svetandroida_cz&amp;utm_medium=vymena_navstevnosti&amp;utm_campaign=1_36309"/>
      </related>
      <related>
        <a href="https://kryptomagazin.cz/kriz-smrti-je-duvod-se-bat/?utm_source=svetandroida_cz&amp;utm_medium=vymena_navstevnosti&amp;utm_campaign=1_32979"/>
      </related>
      <related>
        <a href="https://kryptomagazin.cz/cryptomood-ceska-aplikace-dobyvajici-svet/?utm_source=svetandroida_cz&amp;utm_medium=vymena_navstevnosti&amp;utm_campaign=1_35256"/>
      </related>
      <related>
        <a href="https://kryptomagazin.cz/cestovatel-casem-zahadne-upravil-prepoved-bitoinu-stale-vsak-plati-100-tisic-v-roce-2019/?utm_source=svetandroida_cz&amp;utm_medium=vymena_navstevnosti&amp;utm_campaign=1_35157"/>
      </related>
      <related>
        <a href="https://kryptomagazin.cz/znamy-ekonomicky-komentator-tvrdi-ze-cina-spusti-kryptomenu-krytou-zlatem-ktera-znici-dolar/?utm_source=svetandroida_cz&amp;utm_medium=vymena_navstevnosti&amp;utm_campaign=1_34996"/>
      </related>
      <related>
        <a href="https://kryptomagazin.cz/pokud-usa-zakaze-libru-rusko-pravdepodobne-zakaze-facebook/?utm_source=svetandroida_cz&amp;utm_medium=vymena_navstevnosti&amp;utm_campaign=1_34286"/>
      </related>
      <related>
        <a href="https://kryptomagazin.cz/kolik-btc-je-potreba-na-odchod-do-duchodu-do-5-let/?utm_source=svetandroida_cz&amp;utm_medium=vymena_navstevnosti&amp;utm_campaign=1_36091"/>
      </related>
      <related>
        <a href="https://kryptomagazin.cz/pozor-na-podvodnou-stranku-trezoru/?utm_source=svetandroida_cz&amp;utm_medium=vymena_navstevnosti&amp;utm_campaign=1_33064"/>
      </related>
      <related>
        <a href="https://kryptomagazin.cz/na-bitcoinovem-trhu-panuje-strach/?utm_source=svetandroida_cz&amp;utm_medium=vymena_navstevnosti&amp;utm_campaign=1_32959"/>
      </related>
      <related>
        <a href="https://kryptomagazin.cz/nelegalni-tezba-bitcoinu-pokuta/?utm_source=svetandroida_cz&amp;utm_medium=vymena_navstevnosti&amp;utm_campaign=1_32555"/>
      </related>
    </article>
  </body>
</html>