<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanazione.it/firenze/politica/matteo-salvini-1.4895456"/>
    <meta property="og:site_name" content="La Nazione"/>
    <meta property="article:published_time" content="2019-11-19T16:05:00+00:00"/>
    <meta property="og:title" content="Salvini a Firenze, le sardine toscane si mobilitano per il 30 novembre"/>
    <meta property="og:description" content="A fine mese la Lega ha organizzato una serata al Tuscany Hall in vista delle regionali 2020"/>
  </head>
  <body>
    <article>
      <h1>Salvini a Firenze, le sardine toscane si mobilitano per il 30 novembre</h1>
      <h2>A fine mese la Lega ha organizzato una serata al Tuscany Hall in vista delle regionali 2020</h2>
      <address>
        <time datetime="2019-11-19T16:05:00+00:00">19 Nov 2019, 16:05</time>
      </address>
      <p>Firenze, 19 novembre 2019 - '<a href="https://www.lanazione.it/firenze/politica/matteo-salvini-1.4889391"><b>Sardine</b></a>' in piazza anche a <b>Firenze</b>, dopo <b><a href="https://www.lanazione.it/firenze/politica/matteo-salvini-1.4889391">Bologna</a></b>: è la proposta via Facebook in occasione della cena in programma a <b><a href="https://www.lanazione.it/firenze/politica/salvini-lega-1.4875407">Firenze il 30 novembre</a></b> per dare avvio alla campagna della <b>Lega</b> per le <b>amministrative in Toscana</b> e a cui è annunciato <b><a href="https://www.lanazione.it/firenze/politica/salvini-lega-1.4875407">Matteo Salvini.</a></b> A lanciare in chiave fiorentina l'iniziativa di <b>Mattia Santori, Roberto Morotti, Giulia Trappoloni e Andrea Garreffa</b>, organizzatori della piazza di Bologna di giovedì scorso, è <a href="https://www.lanazione.it/firenze/politica/salvini-lega-1.4875407"><b>Bernard Dika</b></a>, 21 anni, ex millennial della direzione Pd quando alla guida dei Dem c'era Renzi, oggi promotore delle sardine a Firenze in veste privata.</p>
      <p>Dalle <b>18.30 alle 20 </b>l'orario indicato della manifestazione. Ancora il luogo esatto della manifestazione non è stato scelto, anche si ipotizza <b>piazza della Repubblica,</b> nel centro storico. Al motto di 'La Toscana non si lega' spiega su Facebook: «Perché Salvini può dire che prenderà la Toscana e tutti noi stiamo zitti? Incontriamoci in piazza, decidiamo quale e arriviamo da tutta la Toscana. Per incontrarci, stare insieme come comunità oltre bandiere e partiti. <b>Senza violenza e odio</b>, senza fumogeni o sassi. Nel segno del BeneComune, della Solidarietà e del Futuro della nostra Toscana. <b>Uniamoci come un banco di sardine</b>. E' l'immagine scelta dagli straordinari organizzatori della Piazza di Bologna che speriamo di avere il 30 Novembre».</p>
      <p>«La Toscana non abbocca e non scende in piazza contro qualcuno ma per un'idea opposta, scendiamo in piazza non per un Capo ma per una Comunità. Questa è un'idea, per diventare realtà ha bisogno di tutti. Chi si unisce?».</p>
      <p>Sono oltre 6.800 le persone che si dichiarano pronte a partecipare, 24.00 quelle interessate. "Stiamo lavorando con prefettura e Comune per avere una piazza in centro, alle 18.30", spiega alla Bernard Dica che con altri due giovani fiorentini ha organizzato il raduno fiorentino: Danilo Maglio, studente a Prato di 20 anni, e Matilde Sparacino, coetanea di Dika e studentessa di psicologia. Quella del 30 "non sara' la piazza della sinistra, ma della comunità", aggiunge.</p>
      <p>© Riproduzione riservata</p>
      <related>
        <a href="https://www.lanazione.it/cronaca/sardine-chi-sono-1.4895528"/>
        <a href="https://www.lanazione.it/firenze/politica/salvini-lega-1.4875407"/>
        <a href="https://www.lanazione.it/arezzo/cronaca/giulia-l-anti-salvini-che-ha-organizzato-la-piazza-di-bologna-1.4888373"/>
      </related>
    </article>
  </body>
</html>