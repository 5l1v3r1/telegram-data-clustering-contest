<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/19/hatalmas-a-botrany-ii-erzsebet-kiralyno-fia-korul/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-19T16:11:00+00:00"/>
    <meta property="og:title" content="Hatalmas a botrány II. Erzsébet királynő fia körül"/>
    <meta property="og:description" content="Ilyen még nem volt a royal családban!"/>
  </head>
  <body>
    <article>
      <h1>Hatalmas a botrány II. Erzsébet királynő fia körül</h1>
      <h2>Ilyen még nem volt a royal családban!</h2>
      <address><time datetime="2019-11-19T16:11:00+00:00">19 Nov 2019, 16:11</time> by <a rel="author">Cosmopolitan.hu</a></address>
      <p>A #MeToo sajnos elérte a Buckingham-palotát is – ugyanis <b>András yorki herceget azzal vádolták meg, hogy szexuális kapcsolatra kényszerített egy fiatalkorú lányt.</b> <a href="https://cosmopolitan.hu/te_te_te/2019/11/15/erzsebet-kiralynonek-viszonya-volt-a-lovaszfiuval/">Erzsébet királynő</a> fia tulajdonképpen az egyik régi barátja, Jeffrey Epstein botrányába keveredett bele, aki többször is börtönbe került fiatalkorú lányok ellen elkövetett szexuális bántalmazások miatt.</p>
      <p>Jeffrey Epstein egy nagyon befolyásos amerikai üzletember volt, akinek az ügyét idén nyáron újra elővették, ugyanis <b>egy most 35 éves nő, Virginia Roberts-Giuffre feljelentette őt a floridai bíróságán</b>, mégpedig azért, mert 2001-2002 között a férfi állítólag többször is szexuális kapcsolatra kényszerítette őt András herceggel együtt, amikor még csak 17 éves lány volt.<b> Bár Jeffrey ismét börtönbe került, de még azelőtt öngyilkos lett, mielőtt még ítéletet hirdethettek volna.</b> A botrány azonban ezután sem csillapodott András herceg körül, ugyanis előkerült egy régi közös kép, amin éppen átkarolta Virginia derekát. <a href="https://cosmopolitan.hu/sztarhirek/2019/07/30/soha-nem-latott-foto-kerult-elo-erzsebet-kiralynorol/">A királynő</a> fia egyébként minden vádat tagad, <b>sőt még egy interjút is adott a BBC-nek, amiben megpróbálta tisztázni magát.</b></p>
      <p>A nyilatkozata azonban sajnos inkább PR katasztrófa lett, ugyanis <b>a kijelentéseivel csak még több találgatásra adott okot.</b> Sokan a legbotrányosabb royal interjúnak tartják, ráadásul a nézettsége egyre csak nő: a cikkünk írásakor már több mint 2,5 millió ember látta. A családhoz közel álló források szerint azonban minden rokon András oldalán áll és támogatják őt ebben a nehéz időszakban is.<i> „Hisznek neki, és nagyra tartják az erejét, amiért beismerte a hibáit és őszintén elmondta a teljes sztorit.”</i> Azonban a királynő (érthető okokból) hivatalosan nem kívánja kommentálni az egész esetet.</p>
      <h3>Te mit gondolsz erről az ügyről?</h3>
    </article>
  </body>
</html>