<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/tiktok-ma-15-miliardy-stazeni-a-dal-nezadrzitelne-roste-39472"/>
    <meta property="og:site_name" content="mobilenet.cz"/>
    <meta property="article:published_time" content="2019-11-19T16:00:00+00:00"/>
    <meta property="og:title" content="TikTok má 1,5 miliardy stažení a dál nezadržitelně roste"/>
    <meta property="og:description" content="Růst neustále zrychluje, miliardu prolomil letos v únoru Nejvíce uživatelů je z Indie"/>
  </head>
  <body>
    <article>
      <h1>TikTok má 1,5 miliardy stažení a dál nezadržitelně roste</h1>
      <address><time datetime="2019-11-19T16:00:00+00:00">19 Nov 2019, 16:00</time> by <a rel="author" href="https://mobilenet.cz/uzivatele/pohl" target="_blank">Ondřej Pohl</a></address>
      <p>
        <b>   •  Růst neustále zrychluje, miliardu prolomil letos v únoru <br/>   •  Nejvíce uživatelů je z Indie</b>
      </p>
      <p>Když v roce 2016 TikTok startoval, vypadalo to na jednu z mnoha sociálních sítí, které rostou jako houby po dešti a stejně tak i mizí. Původní koncept se sdílením krátkých videí s tanečky dětí navíc nevypadal příliš perspektivně, stejně tak vzbuzuje otázky čínský původ aplikace a s tím spojené nejasné nakládání s osobními údaji.</p>
      <slideshow>
        <figure>
          <img src="https://cdn.24net.cz/1/obrazek/tiktok-309048/79w"/>
        </figure>
        <figure>
          <img src="https://cdn.24net.cz/1/obrazek/tiktok-309049/79w"/>
        </figure>
        <figure>
          <img src="https://cdn.24net.cz/1/obrazek/tiktok-309050/79w"/>
        </figure>
        <figure>
          <img src="https://cdn.24net.cz/1/obrazek/tiktok-309051/79w"/>
        </figure>
      </slideshow>
      <p>Nicméně síť i její aplikace slaví úspěch, protože podle zprávy na <a href="https://sensortower.com/blog/tiktok-downloads-1-5-billion">sensortower.com</a> dosáhla celkového počtu stažení 1,5 miliardy. Za rok 2019 je to třetí nejúspěšnější aplikace vůbec, pokud vynecháme hry. Růst uživatelské základny se přitom zrychluje. Miliardu stažení dosáhla aplikace letos v únoru. Popularity TikToku si všimly i zavedené sociální sítě, které se <a href="https://mobilenet.cz/clanky/instagram-vytahl-do-boje-proti-tiktoku-39446">snaží napodobit jeho funkce</a>.</p>
      <related>
        <h4>Přečtěte si také</h4>
        <a href="https://mobilenet.cz/clanky/potrebujete-dalsiho-kecalka-jsou-tu-threads-od-instagramu-39091"/>
      </related>
      <p>Mezi uživateli najdeme nejvíce těch z Indie (477 milionů), pak z Číny (173 milionů) a USA (124 milionů).</p>
      <h3>Stáhnout TikTok</h3>
      <p>   •  <a href="https://play.google.com/store/apps/details?id=com.zhiliaoapp.musically">Google Play (zdarma)<br/></a>   •  <a href="https://itunes.apple.com/cz/app/tiktok-make-your-day/id835599320?mt=8">App Store (zdarma)</a></p>
      <related>
        <h4>Související články</h4>
        <a href="https://mobilenet.cz/clanky/potrebujete-dalsiho-kecalka-jsou-tu-threads-od-instagramu-39091"/>
        <a href="https://mobilenet.cz/clanky/instagram-testuje-aplikaci-threads-pro-intimni-sdileni-s-blizkymi-38729"/>
        <a href="https://mobilenet.cz/clanky/teste-se-instagram-bude-nove-zobrazovat-igtv-videa-rovnou-na-vasi-casove-ose-37135"/>
        <a href="https://mobilenet.cz/clanky/spoluzakladatel-wikipedie-chce-vytvorit-ferovou-socialni-sit-bez-reklam-39465"/>
        <a href="https://mobilenet.cz/clanky/site-5g-pod-palbou-kritiky-i-fake-news-39067"/>
        <a href="https://mobilenet.cz/clanky/vyherci-fitness-naramku-xiaomi-mi-band-4-se-stavaji-38550"/>
      </related>
    </article>
  </body>
</html>