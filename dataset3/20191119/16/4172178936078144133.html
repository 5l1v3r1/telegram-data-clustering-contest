<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/basket/euroleague/article/73873/karol-ego-kai-o-soyarez-stelname-filakia-kai-o-olympiakos-pire-to-tropaio"/>
    <meta property="og:site_name" content="ΦΩΣ"/>
    <meta property="article:published_time" content="2019-11-19T16:09:27+00:00"/>
    <meta property="og:title" content="Κάρολ: «Εγώ και ο Σουάρεζ στέλναμε φιλάκια και ο Ολυμπιακός πήρε το τρόπαιο»"/>
    <meta property="og:description" content="Τον τελικό της EuroLeague του 2013 κόντρα στον Ολυμπιακό σχολίασε μεταξύ άλλων ο Τζέισι Κάρολ, ως φιλοξενούμενος στην επετειακή έκδοση του &quot;Crossover&quot; της..."/>
  </head>
  <body>
    <article>
      <h1>Κάρολ: «Εγώ και ο Σουάρεζ στέλναμε φιλάκια και ο Ολυμπιακός πήρε το τρόπαιο»</h1>
      <h2>Τον τελικό της EuroLeague του 2013 κόντρα στον Ολυμπιακό σχολίασε μεταξύ άλλων ο Τζέισι Κάρολ, ως φιλοξενούμενος στην επετειακή έκδοση του "Crossover" της EuroLeague.</h2>
      <address><time datetime="2019-11-19T16:09:27+00:00">19 Nov 2019, 16:09</time> by <a rel="author">ΦΩΣ TEAM</a></address>
      <p>Ο Τζέισι Κάρολ φιλοξενήθηκε στην επετειακή έκδοση του "Crossover" της EuroLeague και αναφέρθηκε στην καριέρα του, αλλά και τον τελικό του 2013 όταν η Ρεάλ Μαδρίτης έχασε το τρόπαιο από τον Ολυμπιακό.</p>
      <p>
        <b>Αναλυτικά όσα είπε:</b>
      </p>
      <p><b>Για το ΝΒΑ:</b> <i>«Είμαι ένας γκαρντ ύψους 1.88, που προσπάθησε να πάει στο ΝΒΑ και να είναι σούτινγκ γκαρντ. Ο Στεφ Κάρι έχει αλλάξει την ιστορία του παιχνιδιού. Έκανα workouts και έπαιζα πόιντ γκαρντ, κάτι που δεν είμαι».</i></p>
      <p><b>Για την Ιταλία:</b> <i>«Ήμουν ήδη ένα χρόνο παντρεμένος και η κόρη μου γεννήθηκε στην Ιταλία. Ήταν μια ωραία περιπέτεια για εμάς. Περάσαμε πολύ όμορφα. Η γυναίκα μου ακόμα θυμάται στιγμές από εκεί και μιλάμε πολύ για εκείνο το μέρος. Λέμε μόλις γίνει η κόρη μας 16 να πάμε ξανά στο Τέραμο και να τα δούμε όλα ξανά».</i></p>
      <p>
        <b>Για την δίψα του για διάκριση: </b>
        <i>«Τον πρώτο μου χρόνο στο EuroCup έβλεπα παίκτες στην Euroleague που έπαιζαν στη θέση μου κι έλεγα "είμαι καλύτερος από εκείνον". Ήμουν... πεινασμένος. Πίστευα ότι τα κάνω καλύτερα και κυνηγούσα τους αριθμούς, για να φτάσω στην Euroleague».</i>
      </p>
      <p><b>Για τη Ρεάλ:</b> <i>«Τον δεύτερο - τρίτο χρόνο μου στη Μαδρίτη δεν υπήρχε πια η αίσθηση ότι είμαστε διακοπές. Νιώθαμε λες και ήταν σπίτι μας. Περάσαμε πολύ ωραία. Είμαι τυχερός που έχω συνέχεια δίπλα μου την οικογένειά μου. Υπάρχουν παίκτες που τους λείπουν οι φίλοι, η οικογένεια, που θυσιάζουν πολλά για το όνειρό τους, πρέπει να μάθουν άλλες γλώσσες. Είμαι πολύ ευγνώμων που η γυναίκα μου ήταν πάντα μαζί μου».</i></p>
      <p><b>Για τον πρώτο χρόνο του ΤΟΡ 16, που η Ρεάλ δεν έφτασε στα playoffs:</b> <i>«Ναι, όντως. Εκείνη η ομάδα ήταν πολύ νέα. Μόλις είχαμε και τον Λάσο κι υπήρχαν πολλά που έπρεπε να μάθουμε».</i></p>
      <p><b>Για το κίνητρο που είχε στη Ρεάλ:</b> «<i>Όλοι, μόλις πάνε στη Ρεάλ και στην Μπαρτσελόνα, λένε "ήρθα εδώ, για να πάρω τίτλους". Εγώ, μόλις έφτασα στη Ρεάλ, είπα "θέλω να παίζω και να κάνω νίκες, θέλω να δείξω πως ανήκω σε αυτό το επίπεδο". Μια μέρα μίλαγα με τον Γιουλ στα αποδυτήρια και μου έλεγε "είμαι εδώ 3-4 χρόνια και δεν έχω κατακτήσει τίποτα, το έχω βαρεθεί αυτό". Τότε σκέφτηκα πως δεν βάζουμε στον τοίχο ή στο ράφι τις συμμετοχές από Final 4, αλλά τα τρόπαια. Κατακτάς πράγματα. Τότε κατάλαβα ότι αυτό πρέπει να κάνουμε».</i></p>
      <p><b>Για την αλλαγή του συστήματος διεξαγωγής της διοργάνωσης:</b> <i>«Λιγότερες προπονήσεις, περισσότερα παιχνίδια, πολύ μπάσκετ. Έχουμε όντως πολλά ματς και για εμένα αυτό είναι περισσότερες ευκαιρίες για παιχνίδια».</i></p>
      <p>
        <b>Για το ματς με τον Ολυμπιακό στο Final 4 του Λονδίνου:</b>
        <i> «Εγώ και ο Κάρλος Σουάρεζ στέλναμε φιλάκια στο κοινό, μετά τα σουτ ματς (γέλια). Ήμασταν πολύ νέοι! Νιώθαμε καλά, είχαμε μεγάλο προβάδισμα, παίζαμε πολύ καλά. Σκεφτόμουν μόνο να μην τα κάνουμε χάλια. Αλλά ο Ολυμπιακός είχε εμπειρία, είχε ξαναβρεθεί σε τέτοια θέση! Περιμέναμε πως θα νικήσουμε, αλλά ο Ολυμπιακός είχε περάσει ξανά από τέτοιο τεστ. Προτιμώ πάντως να παίζω σε τελικό κι ας χάσω».</i>
      </p>
      <p><b>Για το Final 4 του 2015 στη Μαδρίτη:</b> <i>«Το συζητούσαμε μεταξύ μας συνέχεια. Λέγαμε πως είναι η πόλη μας, το Final 4 είναι εδώ, άρα το τρόπαιο είναι δικό μας φέτος. Μάθαμε από τα λάθη που κάναμε τα προηγούμενα χρόνια. Δεν ήμασταν πια νέοι, αλλά έμπειροι. Δεν υπήρχε καμία δικαιολογία. Είχαμε περάσει από μεγάλα ματς, άρα έπρεπε να νικήσουμε».</i></p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/podosfairo/diethni/article/73855/azar-gia-mpenzema-o-kalyteros-epithetikos-ston-kosmo"/>
        <a href="https://www.fosonline.gr/podosfairo/superleague/article/73870/h-anakoyfisi-toy-martins-me-el-arampi"/>
        <a href="https://www.fosonline.gr/volleyball/article/73869/olympiakos-sfragizei-tin-prokrisi-sto-challenge-cup"/>
        <a href="https://www.fosonline.gr/volleyball/a-andron/article/73850/olympiakos-xekinise-i-proetoimasia-gia-to-mats-me-paok"/>
        <a href="https://www.fosonline.gr/volleyball/a-gynaikon/article/73862/dyo-agonistikes-kekleismenon-ton-thyron-kai-prostimo-ston-panathinaiko-gia-ta-epeisodia-me-olympiako"/>
        <a href="https://www.fosonline.gr/basket/nva/article/73842/tzeims-gia-ntonsits-sas-to-eipa-einai-skliros-k-is-pic"/>
      </related>
    </article>
  </body>
</html>