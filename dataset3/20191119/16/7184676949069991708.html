<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/19/shho-bude-z-tsinami-na-gaz-u-2020-rotsi-u-kabmini-poyasnili/"/>
    <meta property="og:site_name" content="Народна Правда"/>
    <meta property="article:published_time" content="2019-11-19T16:00:20+00:00"/>
    <meta property="og:title" content="Що буде з цінами на газ у 2020 році: у Кабміні пояснили"/>
    <meta property="og:description" content="В першому кварталі 2020 року ціна на газ для населення і теплокомуненерго  буде нижчою, ніж в тому ж періоді поточного року."/>
  </head>
  <body>
    <article>
      <h1>Що буде з цінами на газ у 2020 році: у Кабміні пояснили</h1>
      <h2>За словами міністра енергетики та захисту навколишнього середовища Олексія Оржеля, уряд зможе забезпечити стабільні ціни на газ навіть в разі припинення транзиту газу з Росії</h2>
      <address>
        <time datetime="2019-11-19T16:00:20+00:00">19 Nov 2019, 16:00</time>
      </address>
      <p>Міністр енергетики та захисту навколишнього середовища Олексій Оржель заявив, що в першому кварталі 2020 року ціна на газ для населення і теплокомуненерго  буде нижчою, ніж в тому ж періоді поточного року, навіть за умови <a href="https://narodna-pravda.ua/2019/11/05/u-putina-vlashtuvaly-isteryku-cherez-zupynku-tranzytu-gazu-z-rf/">припинення транзиту російського газу через територію України з наступного року.</a></p>
      <p>Як передає НАРОДНА ПРАВДА, таку заяву політик зробив  в ефірі одного з телеканалів заявив.</p>
      <p>Loading...</p>
      <p>Оржель прокоментував підвищення ціни на газ для населення з листопада на 14,7%. і заявив, що до цього часу ціна на газ в Україні була значно нижчою, ніж в минулих роках.</p>
      <p><i>“Перед тим, як підвищити ціну на газ в листопаді, ми зменшували ці ціни. Починаючи з липня місяця, зменшення ціни на газ становить більше 30%. Газ – товар сезонний, і споживання сезонне… Але скажу вам навіть більше: український уряд забезпечить меншу ціну, ніж була в першому кварталі поточного року. Тобто на перший квартал 2020 року ціна буде меншою, ніж в першому кварталі 2019 року. І це дуже важливо, враховуючи, що у нас може бути і зовсім зупинено транзит газу”, </i>– сказав він .</p>
      <p>За словами Оржеля, можливе припинення транзиту російського газу через Україну з січня 2020 року створить надзвичайну ситуацію на європейському ринку газу, що неминуче призведе до зростання цін.</p>
      <p><i>“Що таке припинення транзиту? Це безперечно надзвичайна ситуація на ринку. А надзвичайна ситуація – це екстремальне зростання цін”</i>, – сказав він.</p>
      <p>Міністр запевнив, що уряд зараз активно готується до того, щоб забезпечити українців газом на випадок припинення транзиту і не допустити стрибка цін на блакитне паливо.</p>
      <p><i>“Що робить український уряд разом з НАК “Нафтогаз України”? Ми забезпечуємо великі запаси газу в сховищах. Більш того, з огляду на великі запаси в сховищах, які були куплені за ринковою ціною влітку і на початку осені, ми зможемо забезпечити стабільні ціни для наших українських споживачів і теплопостачальних компаній”,</i> – зазначив міністр.</p>
      <p>Нагадаємо, <a href="https://narodna-pravda.ua/2019/10/14/na-ukrayintsiv-z-novogo-roku-chekayut-rynkovi-tsiny-na-gaz-yak-vybyvatymut-borgy/">з січня 2020 року Україна повністю перейде на ринкові ціни на природний газ</a>. Такі умови закладені в меморандумі, який підписали Україна та Міжнародний валютний фонд, і саме вони забезпечать стабільність роботи Нафтогазу.</p>
      <p>Додамо, що Україна знайшла 5 альтернативних варіантів видобутку блакитного палива, які зможуть забезпечити повну <a href="https://narodna-pravda.ua/2019/07/25/ukrayina-znajshla-alternatyvu-rosijskomu-gazu-shho-vidomo/">відмову від російського газу</a>.</p>
      <p>До слова, <a href="https://narodna-pravda.ua/2019/11/08/na-tysyachu-bilshe-skilky-zaplatyat-za-gaz-ukrayintsi-u-2020-rotsi/">голова Федерації металургів України Сергій Біленький повідомив про чергове підвищення тарифів на газ</a>, яке відчутно вдарить по карману пересічного громадянина та коштуватиме в середньому на тисячу гривень більше.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>