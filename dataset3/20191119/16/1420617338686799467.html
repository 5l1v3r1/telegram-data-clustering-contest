<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/annuncia-il-suicidio-su-facebook-e-poi-si-lancia-dal-ponte-chi-era-berardo-rampa-il-19enne-di-roseto-degli-abruzzi.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-19T16:31:47+00:00"/>
    <meta property="og:title" content="Annuncia il suicidio su Facebook e poi si lancia dal ponte: chi era Berardo Rampa, il 19enne di Roseto degli Abruzzi"/>
    <meta property="og:description" content="Berardo Rampa, si chiamava così il giovane di appena 19 anni che ieri pomeriggio si è lanciato dal viadotto dell'autostrada A14 togliendosi la vita..."/>
  </head>
  <body>
    <article>
      <h1>Annuncia il suicidio su Facebook e poi si lancia dal ponte: chi era Berardo Rampa, il 19enne di Roseto degli Abruzzi</h1>
      <address><time datetime="2019-11-19T16:31:47+00:00">19 Nov 2019, 16:31</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/full_suicidiorampa.png"/>
        <figcaption>Un frame del video pubblicato su Facebook</figcaption>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p><b>Berardo Rampa,</b> si chiamava così il giovane di appena 19 anni che <a href="https://www.ilcorrieredellacitta.com/news/annuncia-il-suo-suicidio-su-facebook-poi-si-lancia-dal-viadotto-dellautostrada-a-19-anni-il-video-choc.html">ieri pomeriggio si è lanciato dal viadotto dell’autostrada A14 togliendosi la vita</a>. Una vicenda che ha sconvolto <b>l’Abruzzo</b>, con una morte annunciata in diretta social e poi messa in atto senza che nessuno potesse intervenire. Il ragazzo infatti, tre giorni prima di compiere l’estremo gesto nella giornata di ieri, 18 novembre, aveva registrato un lungo video d’addio spiegando il perché della sua decisione. </p>
      <p>Un filmato lungo oltre venti minuti, di una lucidità spaventosa anche nel comunicare <b>luogo e data della sua morte</b>. Adesso entrambi i collegamenti, sia dalla sua pagina <b>Facebook</b> che dal sito <b>You Tube</b>, sono scomparsi.</p>
      <slideshow>
        <figure>
          <img src="https://www.ilcorrieredellacitta.com/wp-content/uploads/2019/11/ponte-salinello-690x420-1.jpg"/>
          <figcaption>Il Ponte del Salinello, sulla A14</figcaption>
        </figure>
        <figure>
          <img src="https://www.ilcorrieredellacitta.com/wp-content/uploads/2019/11/berardo-rampa.jpg"/>
          <figcaption>Berardo Rampa, aveva 19anni</figcaption>
        </figure>
        <figure>
          <img src="https://www.ilcorrieredellacitta.com/wp-content/ewww/lazy/placeholder-748x420.png"/>
          <figcaption>Un frame del video pubblicato su Facebook</figcaption>
        </figure>
      </slideshow>
      <h3>Chi era Berardo Rampa, morto dopo uno spaventoso volo dal Ponte del Salinello</h3>
      <p><b>Berardo Rampa</b> aveva 19 anni ed era originario di <b>Roseto degli Abruzzi</b>. Nell’ultimo video postato raccontava di avere una vita come quella di tanti giovani: un lavoro,<i> «anzi un Tirocinio, in pratica lavoro pure gratis»</i> raccontava nel video, degli amici con i quali divertirsi nel fine settimana. Una vita che però gli stava stretta, non gli piaceva più. </p>
      <p><i>«Mi manca solo andare a vivere con una compagna, forse avere dei figli</i>», racconta al telefonino usato per riprendersi. Berardo confessa tutto quello che ha dentro prima di interrompere la trasmissione. Poi, alle 13.00 di ieri, poco dopo la pubblicazione del video, ha deciso di uccidersi saltando giù dal ponte tristemente noto per i suicidi, la struttura detta del “<b>Salinello”</b>. </p>
      <p>Un viadotto dove in passato si sono verificate altre tragedie simili e dove sono presenti alcune barriere di protezione che però, in questo caso, sono servite a poco. Il <b>19enne</b> si è così lanciato nel vuoto precipitando per oltre 90 metri prima del tremendo impatto a terra. Su <b>Facebook</b> è ancora presente il post dal titolo: <i>«Non guardatelo, non mettete mi piace, non commentatelo, non condividetelo». </i></p>
    </article>
  </body>
</html>