<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/dit-miljardenmerk-zit-achter-grappige-meme-creatie-app-33177"/>
    <meta property="og:site_name" content="Apparata"/>
    <meta property="article:published_time" content="2019-11-19T16:06:00+00:00"/>
    <meta property="og:title" content="Dit miljardenmerk zit achter grappige meme creatie-app"/>
    <meta property="og:description" content="Memes maken en direct delen is zo behoorlijk eenvoudig."/>
  </head>
  <body>
    <article>
      <h1>Dit miljardenmerk zit achter grappige meme creatie-app</h1>
      <h2>Memes maken en direct delen is zo behoorlijk eenvoudig.</h2>
      <address><time datetime="2019-11-19T16:06:00+00:00">19 Nov 2019, 16:06</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Aah meme’s, de hiërogliefen van de internetgeneratie. De tijd dat je de prachtige kunstwerkjes moest opzoeken op obscure fora en sites is voorbij, want met de app Whale maak je memes nu gemakkelijk zelf. Het enige jammere is dat je er een virtuele nier voor moet betalen, want de app is van social medium Facebook.</p>
      <p>Het is niet gek dat Facebook een vinger in de meme-pap wil; het platform van <a href="https://www.apparata.nl/nieuws/mark-zuckerburg-koopt-luxe-jacht-a-150-miljoen-25694">rijke stinkerd Mark Zuckerberg</a> is namelijk een broedplaats voor grappige memes. En waar men eerst nog van het platform af moest om de origine van bijvoorbeeld een 9gag-meme te checken, kan dat nu dus een soort van direct via Facebook.</p>
      <p>Whale werd stilletjes aan uitgebracht door Facebook op de <a href="https://apps.apple.com/ca/app/whale-meme-creator/id1482865335">Canadese App Store</a>. Zoals je kan verwachten kun je foto’s uploaden naar de app om er vervolgens een hilarische meme van de maken. Er zijn ook zat standaard formats om gebruik van te maken zodat je voor iedere situatie een bijdehand millennial-antwoord hebt in de vorm van een meme. De plaatjes zijn vervolgens extra gemakkelijk te delen via onder andere Facebook, Instagram en Messenger.</p>
      <p>Vooralsnog lijkt de app alleen in Canada beschikbaar te zijn en het is dan ook niet zeker dat Facebook het speeltje wereldwijd uitrolt. Het sociale platform test wel vaker op verschillende schalen apps en functies die al dan niet later volledig uitgerold worden.</p>
      <p>Via: <a href="https://www.theinformation.com/briefings/12ecc6">TheInformation</a></p>
      <p>Lees ook: <a href="https://www.apparata.nl/nieuws/whatsapp-en-instagram-gaan-van-naam-veranderen-31975">WhatsApp en Instagram gaan van naam veranderen?!</a></p>
    </article>
  </body>
</html>