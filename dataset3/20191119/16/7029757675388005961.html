<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/crime/pnevmoniya-prichinila-smartta-na-3-godishnoto-dete-ot-sofiya.html"/>
    <meta property="og:site_name" content="News.bg"/>
    <meta property="article:published_time" content="2019-11-19T16:40:00+00:00"/>
    <meta property="og:title" content="Пневмония причинила смъртта на 3-годишното дете от София"/>
    <meta property="og:description" content="Това показват резултатите от аутопсията на детето"/>
  </head>
  <body>
    <article>
      <h1>Пневмония причинила смъртта на 3-годишното дете от София</h1>
      <address>
        <time datetime="2019-11-19T16:40:00+00:00">19 Nov 2019, 16:40</time>
      </address>
      <p><b>Двустранна хеморагична пневмония е заболяването, открито у починалото 3-годишно момченце.</b> Това показват<b> резултатите от аутопсията</b> на детето, съобщи bTV, позовавайки се на свои източници.</p>
      <p>Според родителите, <b>повече от два часа лекарите на педиатричната болница отказват лечение на 3-годишното им момченце</b>, след като търсят помощ в три столични лечебни заведения.</p>
      <p>Думите им се потвърждават и от баща на 2-годишно дете, което по същото време е <b>чакало три часа за преглед в педиатрията.</b></p>
      <p>Според бащата, причината за това е, че <b>в приемния кабинет има недостиг на дежурни лекари, които да преглеждат децата.</b></p>
      <p><b>Дежурният лекар отрича да има забавяне</b> и уточни, че детето е прието в интензивното отделение 30 минути, след като е прегледано.</p>
      <p>Припомняме, че здравният министър Кирил <a href="https://news.bg/crime/proveryavat-tri-stolichni-bolnitsi-zaradi-pochinalo-3-godishno-dete.html"><b>Ананиев назначи проверка в три столични болници</b></a> заради починалото 3-годишно дете. <b>Първите официални резултати се очакват утре.</b></p>
    </article>
  </body>
</html>