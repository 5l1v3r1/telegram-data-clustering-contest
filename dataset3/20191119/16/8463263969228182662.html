<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-nozna/855197/sparing-brazylia-korea-poludniowa-wyczekiwana-wygrana-canarinhos"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-19T16:27:45+00:00"/>
    <meta property="og:title" content="Sparing: Brazylia - Korea Południowa. Wyczekiwana wygrana Canarinhos"/>
    <meta property="og:description" content="Reprezentacja Brazylii wygrała pierwszy mecz od czasu finału Copa America. Pokonała 3:0 Koreę Południową, a na jej golach warto było zawiesić oko."/>
  </head>
  <body>
    <article>
      <h1>Sparing: Brazylia - Korea Południowa. Wyczekiwana wygrana Canarinhos</h1>
      <address><time datetime="2019-11-19T16:27:45+00:00">19 Nov 2019, 16:27</time> by <a rel="author" href="https://sportowefakty.wp.pl/autor/sebastian-szczytkowski" target="_blank">Sebastian Szczytkowski</a></address>
      <h4>Reprezentacja Brazylii wygrała pierwszy mecz od czasu finału Copa America. Pokonała 3:0 Koreę Południową, a na jej golach warto było zawiesić oko.</h4>
      <related>
        <a href="https://sportowefakty.wp.pl/pilka-nozna/855178/sparing-japonia-wenezuela-azjaci-dostali-lanie-jose-solomon-rondon-srubuje-rekor"/>
      </related>
      <p>Drużyna  po udanych dla siebie mistrzostwach kontynentu zremisowała z Kolumbią, Senegalem oraz Nigerią, a także poniosła porażki z Peru i z Argentyną. Nie był to duży powód do niepokoju, ale Brazylia, jak to Brazylia, ma zdaniem jej kibiców zwyciężać, a nie pozwalać przeciwnikom na podbudowywanie się jej kosztem. Tym bardziej, że zbliżają się wyniszczające eliminacje do mistrzostw świata w strefie CONMEBOL.</p>
      <p>Brazylia miała w Abu Zabi przewagę umiejętności i nawet jeżeli jej przeciwnik grał ambitnie i dynamicznie, to Canarinhos byli wyraźnie konkretniejsi.</p>
      <p>
        <a href="https://sportowefakty.wp.pl/pilka-nozna/854542/sparing-brazylia-argentyna-udany-powrot-lionela-messiego-klasyk-dla-albicelestes">Czytaj także: Udany powrót Lionela Messiego. Klasyk Brazylia - Argentyna dla Albicelestes</a>
      </p>
      <p>Po 45 minutach Brazylia prowadziła 2:0. W 9. minucie <a href="https://sportowefakty.wp.pl/pilka-nozna/paqueta">Lucas Paqueta</a> zakończył strzałem "szczupakiem" akcję przeprowadzoną przez <a href="https://sportowefakty.wp.pl/pilka-nozna/philippe-coutinho">Philippe'a Coutinho</a> oraz <a href="https://sportowefakty.wp.pl/pilka-nozna/renan-lodi">Renana Lodiego</a> na lewym skrzydle. Defensor popisał się precyzyjnym dośrodkowaniem, a kompan Krzysztofa Piątka z Milanu nie zmarnował go. W 36. minucie Philippe Coutinho perfekcyjnie uderzył z rzutu wolnego na 2:0. To był pierwszy gol Brazylii bezpośrednio z rzutu wolnego od 2014 roku, kiedy to Neymar pokonał golkipera Kolumbii.</p>
      <p>
        <b>Zobacz wideo: kosmiczna passa Lewandowskiego</b>
      </p>
      <p>Była też niecodzienna sytuacja po rzucie wolnym Korei Południowej. W zamieszaniu Philippe Coutinho kopnął piłkę w słupek własnej bramki. Lepsza drużyna nie mogła się rozluźniać, jeżeli nie chciała denerwować się o wynik.</p>
      <p>Spotkanie było już w drugiej połowie pod kontrolą zespołu z Ameryki Południowej, a solowe szarże Heunga-Mina Sona nie robiły na nim wrażenia. Z czasem Brazylia zaczęła niszczyć i ośmieszać Koreę Południową. Drużyna Tite zdobyła ogromną przewagę w posiadaniu piłki.</p>
      <p>Trzecia akcja bramkowa była bardzo długa. Trwała ponad dwie minuty. Brazylia wymieniała podania na połowie przeciwnika, a Koreańczycy przyglądali się. Na koniec zobaczyli futbolówkę w sieci po strzale <a href="https://sportowefakty.wp.pl/pilka-nozna/danilo">Danilo</a> z okolic linii pola karnego. Renan Lodi asystował po raz drugi w tym meczu, a obrońca Juventusu cieszył się z premierowego gola w zespole narodowym. To jednocześnie 100. trafienie Canarinhos pod wodzą Tite.</p>
      <p>
        <a href="https://sportowefakty.wp.pl/pilka-nozna/854416/sparing-rekord-ennera-valencii-w-wygranym-meczu-ekwadoru">Czytaj także: Rekord Ennera Valencii w wygranym meczu Ekwadoru</a>
      </p>
      <p><b><a href="https://sportowefakty.wp.pl/pilka-nozna/reprezentacja-brazylii">Brazylia</a> - <a href="https://sportowefakty.wp.pl/pilka-nozna/korea-pld">Korea Południowa</a> 3:0 (2:0)</b><br/>1:0 - Lucas Paqueta 9'<br/>2:0 - Philippe Coutinho 36'<br/>3:0 - Danilo 60'</p>
      <p>
        <b>Składy:</b>
      </p>
      <p><b>Brazylia:</b> Alisson - Danilo, Marquinhos, Eder Militao, Renan Lodi (88' Emerson) - Fabinho, Arthur Melo (80' Douglas Luis) - Gabriel Jesus (88' Rodrygo), Lucas Paqueta (84' Roberto Firmino), Philippe Coutinho - Richarlison</p>
      <p><b>Korea:</b> Hyeon-Woo Jo - Moon-Hwan Kim, Young-Gwon Kim, Min-Jae Kim, Jin-Su Kim - Se-Jong Ju (88' In-Beom Hwang), Woo-Young Jung - Hee-Chan Hwang (65' Sang-Ho Na), Jae-Sung Lee (76' Chang-Hoon Kwon), Heung-Min Son - Ui-Jo Hwang</p>
      <p><b>Żółta kartka: </b>H.Ch. Hwang (Korea)</p>
      <p><b>Sędzia:</b> Ammar Ali Abdulla Jumaa Al Junaibi (Zjednoczone Emiraty Arabskie)</p>
      <p>WP SportoweFakty</p>
    </article>
  </body>
</html>