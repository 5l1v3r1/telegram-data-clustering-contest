<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/na-bukovini-sbushnik-vidayuchi-sebe-za-spivrobitnika-dbr-vimaniv-5-tisyach-dolariv-ssha-380541"/>
    <meta property="og:site_name" content="Погляд"/>
    <meta property="article:published_time" content="2019-11-19T16:41:00+00:00"/>
    <meta property="og:title" content="На Буковині СБУшник видаючи себе за співробітника ДБР виманив 5 тисяч доларів"/>
    <meta property="og:description" content="Оперуповноважений СБУ та його спільник видаючи себе за співробітників ДБР отримали 5 тисяч доларів США"/>
  </head>
  <body>
    <article>
      <h1>На Буковині СБУшник видаючи себе за співробітника ДБР виманив 5 тисяч доларів</h1>
      <h2>Справу скерували до суду</h2>
      <address>
        <time datetime="2019-11-19T16:41:00+00:00">19 Nov 2019, 16:41</time>
      </address>
      <p>Скеровано до суду обвинувальний акт щодо старшого оперуповноваженого відділу Управління Служби безпеки України в Чернівецькій області та його спільника - цивільної особи, обвинувачених у заволодінні 5 тисячами доларів США через шахрайські дії.</p>
      <p>Досудове розслідування у кримінальному провадженні здійснювали слідчі теруправління Державного бюро розслідувань, розташованого у місті Хмельницькому.</p>
      <p><b>Досудовим розслідуванням встановлено:</b> правоохоронець разом із спільником видавали себе за співробітників Державного бюро розслідувань. Шляхом обману вони отримали від потерпілого 5 000 доларів США за, нібито, вирішення питання про непритягнення його до кримінальної відповідальності за операції з криптовалютою.</p>
      <p>Примітка у разі відмови від сплати коштів, обвинувачені обіцяли припинити підприємницьку діяльність особи, оскільки, за їх словами, Державне бюро розслідувань має можливості відслідковувати усі операції з криптовалютами.</p>
      <p>Процесуальне керівництво у кримінальному провадженні здійснювала Генеральна прокуратура України.  Оперативний супровід – Головне управління  Національної поліції в Чернівецькій області.</p>
      <p><b>Кваліфікація:</b> заволодіння чужим майном шляхом обману та зловживання довірою (шахрайство), вчиненому за попередньою змовою групою осіб, що завдало значної шкоди потерпілому (ч. 2 ст. 190 Кримінального кодексу України).</p>
      <p><b>Санкція статті:</b> у разі доведення вини, правоохоронцю і його спільнику загрожує покарання у вигляді штрафу від п'ятдесяти до ста неоподатковуваних мінімумів доходів громадян або виправні роботи на строк від одного до двох років, або обмеження волі на строк до п'яти років, або позбавлення волі на строк до трьох років.</p>
      <related>
        <h4>Схожі записи</h4>
        <a href="https://pogliad.ua/news/crime/bukovinec-predstavivshis-uchasnikom-boyovih-diy-viduriv-u-zhinki-groshi-376943"/>
        <a href="https://pogliad.ua/news/chernivtsi/suditimut-chernivchanku-yaka-vidurila-u-turistiv-mayzhe-300-tisyach-griven-378244"/>
        <a href="https://pogliad.ua/news/bukovina/na-bukovini-suditimut-listonoshu-yakiy-prisvoyiv-chuzhi-pensiyi-ta-socialni-viplati-377810"/>
        <a href="https://pogliad.ua/news/crime/na-bukovini-suditimut-zlochinciv-yaki-vikrali-pidpriemcya-i-vimagali-10-tisyach-dolariv-377509"/>
      </related>
    </article>
  </body>
</html>