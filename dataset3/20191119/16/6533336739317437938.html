<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-30/sport/cosa-39-dietro-dimissioni-micciche-lega-219469.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-19T16:44:00+00:00"/>
    <meta property="og:title" content="Cosa c'"/>
    <meta property="og:description" content="     Riceviamo da Antonello Valentini, ex direttore generale della Figc:           antonello valentini     Nel pranzo a 2 che hanno avuto oggi a Milano, con una mossa abile e disperata allo stesso tempo, Malago’ è riuscito a convincere Micciche’ al passo d’addio"/>
  </head>
  <body>
    <article>
      <h1>Cosa c'</h1>
      <address>
        <time datetime="2019-11-19T16:44:00+00:00">19 Nov 2019, 16:44</time>
      </address>
      <hr/>
      <p>
        <b>Riceviamo da Antonello Valentini, ex direttore generale della Figc:</b>
      </p>
      <figure>
        <a href="https://www.dagospia.com/mediagallery/Dago_fotogallery-255894/959118.htm">
          <img src="https://cdn-static.dagospia.com/img/foto/11-2017/antonello-valentini-959118.jpg"/>
        </a>
        <figcaption>antonello valentini</figcaption>
      </figure>
      <p>Nel pranzo a 2 che hanno avuto oggi a Milano, con una mossa abile e disperata allo stesso tempo, Malago’ è riuscito a convincere Micciche’ al passo d’addio per salvare se stesso. La speranza del n.1 del CONI è che venendo meno il motivo del contendere, l’inchiesta della Figc sulle presunte irregolarità nell’elezione di Micciche’ (da lui gestita come Commissario straordinario) esaurisca i suoi effetti e in sostanza si fermi senza individuare eventuali responsabilità.</p>
      <p>Com’è noto e come risulta dai verbali, le schede della votazione per il presidente della Serie A non furono mai scrutinate per decisione di Malago’ che le fece sigillare in un plico custodito nella cassaforte della Lega. E proclamo’ Micciche’ eletto per acclamazione.</p>
      <figure>
        <a href="https://www.dagospia.com/mediagallery/Dago_fotogallery-255894/1222013.htm">
          <img src="https://cdn-static.dagospia.com/img/foto/10-2019/malago-micciche-1222013.png"/>
        </a>
        <figcaption>malagò miccichè</figcaption>
      </figure>
      <p>Per essere eletto, secondo lo Statuto modificato qualche settimana prima, a Micciche’ serviva l’unanimita’ dei consensi, condizione indispensabile per superare l’incompatibilità con il ruolo di Consigliere di amministrazione di RCS, l’azienda editoriale (Corsera-Gazzetta dello sport) di Urbano Cairo, anche presidente del Torino.</p>
      <figure>
        <a href="https://www.dagospia.com/mediagallery/Dago_fotogallery-255894/625646.htm">
          <img src="https://cdn-static.dagospia.com/img/foto/12-2014/giuseppe-pecoraro-625646.jpg"/>
        </a>
        <figcaption>giuseppe pecoraro</figcaption>
      </figure>
      <p>Toccherà ora al presidente del Collegio dei Revisori Simonelli indire nuove elezioni in Lega. In caso di flop, la Federcalcio sarà chiamata a nominare un Commissario straordinario per la Confindustria del pallone.</p>
      <p>Resta da vedere cosa deciderà ora il procuratore federale Pecoraro che ha già chiuso l’inchiesta e dovrà comunque esprimersi tra due sole alternative, di sua esclusiva competenza: archiviare o deferire eventuali responsabili del brutto pasticcio di Milano.</p>
      <p>Con le dimissioni, in ogni caso, Micciche’ tutela anche la propria posizione di n.1 di Banca IMI e prende le distanze da una brutta storia nella quale è rimasto coinvolto suo malgrado.</p>
      <figure>
        <a href="https://www.dagospia.com/mediagallery/Dago_fotogallery-255894/757761.htm">
          <img src="https://cdn-static.dagospia.com/img/foto/01-2016/giancarlo-abete-con-antonello-valentini-757761.jpg"/>
        </a>
        <figcaption>giancarlo abete con antonello valentini</figcaption>
      </figure>
    </article>
  </body>
</html>