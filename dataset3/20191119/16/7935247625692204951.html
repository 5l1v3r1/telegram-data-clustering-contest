<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/abd-isgali-mesrulastirdi-215604h.htm"/>
    <meta property="og:site_name" content="OLAY"/>
    <meta property="article:published_time" content="2019-11-19T16:40:50+00:00"/>
    <meta property="og:title" content="ABD, işgali ‘meşru'laştırdı"/>
    <meta property="og:description" content="ABD, İsrail işgali altındaki Batı Şeria'da kurulan yasa dışı yerleşim yerlerini uluslararası hukuka aykırı bulmadıklarını açıkladı. "/>
  </head>
  <body>
    <article>
      <h1>ABD, işgali ‘meşru'laştırdı</h1>
      <h2>ABD, İsrail işgali altındaki Batı Şeria'da kurulan yasa dışı yerleşim yerlerini uluslararası hukuka aykırı bulmadıklarını açıkladı. </h2>
      <address>
        <time datetime="2019-11-19T16:40:50+00:00">19 Nov 2019, 16:40</time>
      </address>
      <p>Başta Trükiye olmak üzere dünyadan tepkiler peş peşe geldi ABD hükümeti, Filistin'in Batı Şeria bölgesinde İsrail tarafından işgal edilen topraklarda kurulan Yahudi yerleşim yerleriyle ilgili tutumunu değiştirdi ve artık bu yerleşimlerin uluslararası hukuka aykırı olduğunu düşünmediklerini açıkladı.</p>
      <p>ABD Dışişleri Bakanlığı'nın 1978 tarihli Hansell Mutabakatı olarak bilinen resmi görüşü Batı Şeria'daki İsrail yerleşimlerinin uluslararası hukukla uyumlu olmadığını savunuyordu. Trump yönetimi ise Batı Şeria'daki İsrail yerleşimlerinin genişletilmesine yönelik ABD'nin itirazına temel oluşturan bu görüşün çözüme katkı sağlamadığını savunuyordu.</p>
      <p>
        <b>HUKUKA UYGUNSUZ DEĞİL</b>
      </p>
      <p>Amerikan Dışişleri Bakanı Mike Pompeo, Batı Şeria'nın statüsünün, İsrailliler ve Filistinlilerin müzakere etmesi gereken bir konu olduğunu söyledi. Pompeo, “Batı Şeria'da İsrail'in sivil yerleşimler kurması, aslında uluslararası hukukla uyumsuz değil” dedi.</p>
      <p>Pompeo, Trump yönetiminin tartışmanın tüm taraflarını gözden geçirdiğini ve eski ABD Başkanı Ronald Reagan'a katıldığını dile getirdi.</p>
      <p>
        <b>İSRAİL MEMNUN</b>
      </p>
      <p>İİsrail Dışişleri Bakanlığı, ABD'nin kararını memnuniyetle karşıladıklarını belirten bir açıklama yaparken İsrail Başbakanı Netanyahu da ABD'nin bu adımıyla tarihsel bir hatanın düzeltildiğini savundu, diğer ülkeleri de benzer bir yaklaşık benimsemeye çağırdı.</p>
      <p>
        <b>TEPKİ YAĞIYOR</b>
      </p>
      <p>ABD'nin açıklamasına Tükiye'den tepki gecikmedi. Dışişleri Bakanı Mevlüt Çavuşoğlu, kişisel Twitter hesabından verdiği mesajda, 'Hiçbir ülke uluslararası hukukun üstünde değildir. Ben yaptım oldu anlayışıyla yapılan açıklamaların da uluslararası hukuk bakımından hiçbir geçerliliği olmayacaktır' ifadesini kullandı.</p>
      <p>Rusya Dışişleri Bakanlığı da politika değişikliği nedeniyle ABD'yi kınadı.</p>
      <p>Bakanlıktan yapılan açıklamada, ABD'nin kararının, İsrail-Filistin sorunun çözümü için gereki yasal temeli zayıflattığı belirtildi.Açıklamada, kararın bölgede gerginliği artıracağı uyarısı yapıldı.</p>
      <p>Filistin lideri Mahmud Abbas'ın sözcüsü ise ABD'nin bu kararının uluslararası hukuka tamamen aykırı olduğunu söyledi. </p>
      <p>Ürdün'den de ABD'nin kararına tepki geldi. Ürdün Dışişleri Bakanı Ayman Safadi kararın Ortadoğu'da barış sürecini yeniden canlandırma olasılığı konusunda tehlikeli sonuçları olacağını belirtti. Ürdünlü bakan Twitter'dan paylaştığı mesajda bu bölgedeki Yahudi yerleşimlerinin hukuk dışı olduğunu ve iki devletli çözüme zarar verdiğini savundu.</p>
    </article>
  </body>
</html>