<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/eks-nardep-pobiv-nacionalniy-rekord-u-paverliftingu-640994.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T16:11:45+00:00"/>
    <meta property="og:title" content="Екс-нардеп побив національний рекорд у паверліфтингу"/>
    <meta property="og:description" content="Ігор Побер тепер має більше часу на заняття спортом"/>
  </head>
  <body>
    <article>
      <h1>Екс-нардеп побив національний рекорд у паверліфтингу</h1>
      <address>
        <time datetime="2019-11-19T16:11:45+00:00">19 Nov 2019, 16:11</time>
      </address>
      <h4>Ігор Побер тепер має більше часу на заняття спортом</h4>
      <p>Багаторазовий чемпіон України, Європи та світу з бодибілдингу і пауерліфтингу, колишній народний депутат Ігор Побер здобув дві медалі Кубку Євразії-2019, який днями відбувався в Києві.</p>
      <p>Зокрема 50-річному спортсмену з Тернополя вдалося побити національний рекорд у паверліфтингу в категорії «Масетрс», піднявши на біцепс штангу, вагою 94 кг.</p>
      <p>У коментарі виданню «Тернополяни» Ігор Побер сказав, що завдяки Кубку Євразії поповнив свою скарбницю спортивних досягнень, в якій вже є понад сотня нагород.</p>
      <p>«Починав із 88 кілограм на біцепс – було легко. Потім 90 – теж вдалося. Після цього підняв 94 кілограми, встановивши рекорд України. Також спробував свої сили у піднятті на біцепс штанги 100 кілограмів. Правда, поки невдало, хоча вага – зовсім не злякала. Ще трохи старань і думаю, що на наступних змаганнях мені вдасться подолати цю планку», – поділився очікуваннями Ігор Побер.</p>
      <p>Нагадаємо, що могутній спортсмен був народним депутатом від Блоку Петра Порошенка по квоті «Удару» Віталія Кличка.</p>
      <blockquote>
        <b>Читайте також: <a href="https://glavcom.ua/sport/publications/doping-za-byudzhetni-koshti-spovid-golovnogo-figuranta-korupciynoji-spravi-u-minmolodsporti-640772.html">Допінг за бюджетні кошти? Сповідь головного фігуранта корупційної справи у Мінмолодьспорті</a></b>
      </blockquote>
      <related>
        <a href="https://glavcom.ua/sport/scotchsport/krasunya-z-tatu-na-stegni-druzhina-nardepa-vid-bpp-stala-chempionkoyu-svitu-v-nominaciji-fitnes-bikinifoto-581784.html"/>
      </related>
    </article>
  </body>
</html>