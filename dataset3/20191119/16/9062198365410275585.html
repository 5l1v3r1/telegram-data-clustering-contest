<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380475/cerablusta-bombali-teror-saldirisi-1-olu-4-yarali"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T16:56:00+00:00"/>
    <meta property="og:title" content="Cerablus'ta bombalı terör saldırısı: 1 ölü, 4 yaralı"/>
    <meta property="og:description" content="Suriye'nin kuzeyinde Fırat Kalkanı Harekatı bölgesinde yer alan Cerablus merkezinde, motosiklete yerleştirilen bomba infilak etti."/>
  </head>
  <body>
    <article>
      <h1>Cerablus'ta bombalı terör saldırısı: 1 ölü, 4 yaralı</h1>
      <h2>Suriye'nin Türkiye sınırındaki Cerablus ilçesinde, bomba yüklü motosikletle düzenlenen terör saldırısında bir sivil yaşamını yitirdi, 4 sivil yaralandı.</h2>
      <address>
        <time datetime="2019-11-19T16:56:00+00:00">19 Nov 2019, 16:56</time>
      </address>
      <p>Suriye'nin kuzeyinde Fırat Kalkanı Harekatı bölgesinde yer alan Cerablus merkezinde, motosiklete yerleştirilen bomba infilak etti.</p>
      <p>Terör saldırısı sonucu ilk belirlemelere göre, bir sivil hayatını kaybetti, 4 sivil yaralandı.</p>
      <p>Olay yerinde incelemelerde bulunan yerel güvenlik güçleri, saldırının terör örgütü YPG/PKK tarafından düzenlendiği ihtimali üzerinde duruyor.</p>
      <h3>İkinci bomba etkisiz hale getirildi</h3>
      <p>Öte yandan güvenlik güçleri, ilçe merkezinde bomba yüklü bir motosiklet daha tespit ederek, olası bir saldırının önüne geçti.</p>
      <p>Motosiklete yerleştirilen bomba düzeneği, bomba imha uzmanlarınca güvenli şekilde etkisiz hale getirildi.</p>
    </article>
  </body>
</html>