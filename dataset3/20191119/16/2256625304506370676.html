<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158856_1.html"/>
    <meta property="og:site_name" content="Novsport"/>
    <meta property="article:published_time" content="2019-11-19T16:53:00+00:00"/>
    <meta property="og:title" content="ПОТВЪРДЕНО: Бонучи в Ювентус до 2024 година"/>
    <meta property="og:description" content="Киелини се завръща в игра през февруари или март"/>
  </head>
  <body>
    <article>
      <h1>ПОТВЪРДЕНО: Бонучи в Ювентус до 2024 година</h1>
      <address><time datetime="2019-11-19T16:53:00+00:00">19 Nov 2019, 16:53</time> by <a rel="author">Велизар Антов</a></address>
      <p>Ръководството на италианския шампион Ювентус се споразумя със защитника Леонардо Бонучи за нов договор до лятото на 2024 година, обявиха официално от Торино.<br/><br/>32-годишният Бонучи играе девети сезон с екипа на торинския гранд, с който спечели седем пъти титлата на Италия, три пъти националната купа и четири пъти Суперкупата на страната. <br/><br/>Италианският национал има 376 мача с екипа на "бяло-черните" с 25 гола и 10 асистенции, а от началото на настоящата кампания той вече записа 16 срещи с 1 попадение.<br/><br/>Междувременно стана ясно, че неговият партньор в центъра на защитата Джорджо Киелини ще се завърне на терена през февруари или март догодина. <br/><br/>35-годишният бранител скъса кръстни връзки на коляното в началото на сезона и задълго е извън игра.<br/><br/>"Мисля, че ще съм готов през февруари-март. За съжаление това е дълъг период. Изкарах няколко дни в чужбина и се завърнах да продължа рехабилитацията. Нужно е търпение", каза Киелини пред италианските медии.</p>
    </article>
  </body>
</html>