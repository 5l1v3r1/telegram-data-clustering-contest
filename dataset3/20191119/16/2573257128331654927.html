<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/19/phishing-prosciugare-carte-e-conti-626509"/>
    <meta property="og:site_name" content="tecnoandroid"/>
    <meta property="article:published_time" content="2019-11-19T16:00:04+00:00"/>
    <meta property="og:title" content="Phishing: la truffa arriva via email e può prosciugare carte e conti"/>
    <meta property="og:description" content="Il phishing è la truffa online che circola soprattutto tramite email riguardanti comunicazioni fittizie, provenienti da aziende e istituti bancari il cui nome è utilizzato in maniera illecita dai cyber-criminali. E' importante conoscere e saper identificare questi messaggi poiché possono causare la perdita di dati e denaro."/>
  </head>
  <body>
    <article>
      <h1>Phishing: la truffa arriva via email e può prosciugare carte e conti</h1>
      <address><time datetime="2019-11-19T16:00:04+00:00">19 Nov 2019, 16:00</time> by <a rel="author">Giorgia Leanza</a></address>
      <p>
        <i>Il phishing è la truffa online che circola soprattutto tramite email riguardanti comunicazioni fittizie, provenienti da aziende e istituti bancari il cui nome è utilizzato in maniera illecita dai cyber-criminali. E' importante conoscere e saper identificare questi messaggi poiché possono causare la perdita di dati e denaro.</i>
      </p>
      <figure>
        <img src="https://t4m7p5j6.stackpathcdn.com/wp-content/uploads/2019/11/phishing2-2.png"/>
      </figure>
      <p>Le <b>truffe tramite email ed SMS</b> sono sempre più conosciute data l’intensa attività dei cyber-criminali che periodicamente creano nuove<a href="https://www.tecnoandroid.it/2019/11/18/postepay-utenti-in-pericolo-tanti-nuovi-tentativi-di-truffa-624732"> comunicazioni fraudolente</a> e nuovi espedienti per diffondere il noto tentativo di frode denominato <i>phishing.</i> Una truffa, questa, che mira a colpire tutti gli utenti per ottenere i loro dati personali; e qualunque informazione sensibile da poter utilizzare in maniera illecita. Non sono pochi i casi di phishing che hanno causato la <b>perdita di denaro</b> riuscendo ad accedere alle carte ai conti degli utenti tramite i dati carpiti.</p>
      <h3>Email phishing: attenzione alle carte e ai conti!</h3>
      <p><b>Carte e conti correnti</b> possono essere prosciugati in pochi istanti a causa dei tentativi di phishing che circolano attraverso email o SMS fittizi. I malfattori, infatti, in alcuni casi richiedono ai clienti di fornire proprio i dati che permettono di <b>accedere ai risparmi</b>. Il tutto tramite una comunicazione in grado di velare la reale richiesta; e quindi convincere le potenziali vittime.</p>
      <p>Il phishing, infatti, è uno dei <a href="https://www.tecnoandroid.it/2019/11/18/phishing-tentativo-di-frode-625865">tentativi di frode</a> online più infimi in quanto inganna psicologicamente la vittima facendo sì che lo stesso utente colpito autorizzi la truffa, offrendo quanto necessario per portarla a termine senza esserne consapevole. A tal fine si rivela fondamentale porre la giusta attenzione ai messaggi ricevuti e agli annunci che potrebbero apparire online; qualunque comunicazione esorti a cliccare su<b> link o file</b> per <b>inserire dati o codici</b> importanti può rappresentare un possibile tentativo di phishing. In tal caso è opportuno procedere con l’eliminazione del messaggio, qualunque sia la comunicazione riportata.</p>
    </article>
  </body>
</html>