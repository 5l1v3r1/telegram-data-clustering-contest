<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082818585/%D9%88%D8%B2%DB%8C%D8%B1-%D8%AE%D8%A7%D8%B1%D8%AC%D9%87-%D8%A8%D8%AD%D8%B1%DB%8C%D9%86-%D9%81%D8%B1%D8%AF%D8%A7-%D8%A8%D9%87-%D9%85%D8%B3%DA%A9%D9%88-%D9%85%DB%8C-%D8%B1%D9%88%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-19T16:30:26+00:00"/>
    <meta property="og:title" content="وزیر خارجه بحرین فردا به مسکو می‌رود"/>
    <meta property="og:description" content="سفیر بحرین در روسیه تاکید کرد که وزیر خارجه این کشور با همتای روس خود در مسکو به بررسی روابط دوجانبه و راه‌های توسعه آن و همچنین وضعیت سیاسی و تحولات منطقه رایزنی خواهد کرد."/>
  </head>
  <body>
    <article>
      <h1>وزیر خارجه بحرین فردا به مسکو می‌رود</h1>
      <address><time datetime="2019-11-19T16:30:26+00:00">19 Nov 2019, 16:30</time> by <a rel="author">پریسا فیضی</a></address>
      <p>سفیر بحرین در روسیه تاکید کرد که وزیر خارجه این کشور با همتای روس خود در مسکو به بررسی روابط دوجانبه و راه‌های توسعه آن و همچنین وضعیت سیاسی و تحولات منطقه رایزنی خواهد کرد.</p>
      <p>به گزارش ایسنا، به نقل از خبرگزاری اسپوتنیک، احمد عبدالرحمان الساعاتی، سفیر بحرین در روسیه اعلام کرد، خالد بن احمد بن محمد آل خلیفه، وزیر خارجه این کشور در سفری رسمی و به دعوت سرگئی لاوروف، وزیر خارجه روسیه به مسکو سفر خواهد کرد و فردا (چهارشنبه) با همتای روس خود به بررسی روابط دوجانبه، راه‌های توسعه آن، وضعیت سیاسی منطقه و تحولات آن، روابط میان دو کشور و توسعه چشمگیر آن طی سال‌های اخیر بنا به دستورالعمل‌های حمد بن عیسی آل خلیفه، پادشاه بحرین و ولادیمیر پوتین، رئیس جمهور روسیه خواهد پرداخت.</p>
      <p>الساعاتی در ادامه افزود: وزیر خارجه بحرین همچنین در همایش روسیه و جهان اسلامی در ۲۷ نوامبر شرکت خواهد کرد و در آن رئیس شورای عالی امور اسلامی بحرین حضور خواهد داشت و طی این همایش در مورد روابط میان روسیه و بحرین و نیز جهان اسلامی رایزنی خواهیم کرد. طرح‌های مشترکی نیز میان دو کشور در حال حاضر در زمینه‌های تجاری و اقتصادی وجود دارد.</p>
      <p>وزارت خارجه روسیه پیشتر اعلام کرد که لاوروف در مسکو با همتای بحرینی خود به بررسی مسائل مربوط به توسعه روابط دوجانبه خواهد پرداخت.</p>
      <p>انتهای پیام</p>
    </article>
  </body>
</html>