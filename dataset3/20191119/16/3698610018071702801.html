<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/rozkoli-v-suspilstvi-stvoryuyut-psevdoreformi-ekspert-330191_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T16:05:00+00:00"/>
    <meta property="og:title" content="Розколи в суспільстві створюють псевдореформи — експерт"/>
    <meta property="og:description" content="Слуга народу втратила хороший шанс стати партією середнього класу."/>
  </head>
  <body>
    <article>
      <h1>Розколи в суспільстві створюють псевдореформи — експерт</h1>
      <h2>"Слуга народу" втратила хороший шанс стати партією середнього класу.</h2>
      <address>
        <time datetime="2019-11-19T16:05:00+00:00">19 Nov 2019, 16:05</time>
      </address>
      <p>Ще один виклик перед президентом Зеленським:реформи проти інклюзивності. Втім, наразі розколи в суспільстві створюють псевдореформи. Зокрема, "Слуга народу" втратила гарний шанс стати партією середнього класу, коли повелася на вмовляння лобістів і податківців і почала з детінізації, а її, зі свого боку, — із ФОПів. </p>
      <p>Про це у своїй статті для <a href="https://dt.ua/">DT.UA</a> пише Володимир Дубровський, старший економіст CASE Україна, член Несторівської групи. За словами автора, це є економічно невиправданим, неефективним для досягнення проголошених цілей, убивчим для чесних підприємців, а також для справжньої реформи податкової тощо.</p>
      <p>"У даному контексті важливо, що одним розчерком пера під законопроєктами №1053 і 1073, який перетворив їх на закони №128 і 129, Володимир Олександрович налаштував проти себе щонайменше півтора мільйона людей — самих ФОПів, членів їхніх сімей, найманих працівників і співчуваючих", — зазначає експерт.</p>
      <p>Автор вказує, що при цьому ні сам Зеленський, ні Україна не отримали нічого, ні тепер, ні в майбутньому. А попереду ще анонсована земельна реформа, яка також розколює суспільство. І якщо справді хотіти щось змінити, то незадоволених не бракуватиме.</p>
      <p>Кабінет міністрів <a href="https://dt.ua/UKRAINE/uryad-obicyaye-krediti-pid-3-5-na-pridbannya-zemli-milovanov-329906_.html">обіцяє кредити під 3-5% річних</a> для тих, хто захоче придбати землю, щоб потім на ній працювати, заявив міністр розвитку економіки, торгівлі і сільського господарства України Тимофій Милованов.</p>
      <p>Детальніше про виклики перед Зеленським читайте у матеріалі Володимира Дубровського "<a href="https://dt.ua/internal/za-praporci-329855_.html"><b>"За прапорці!"</b></a>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>