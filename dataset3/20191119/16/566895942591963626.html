<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2578340/advokat-prosiv-pro-domasnij-arest-so-novogo-u-spravi-pro-motorosne-vbivstvo-ternopilskoi-tatu-majstrini-video"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-19T16:21:00+00:00"/>
    <meta property="og:title" content="Адвокат просив про домашній арешт: що нового у справі про моторошне вбивство тернопільської тату-майстрині (ВІДЕО)"/>
    <meta property="og:description" content="Обвинуваченого залишать під вартою"/>
  </head>
  <body>
    <article>
      <h1>Адвокат просив про домашній арешт: що нового у справі про моторошне вбивство тернопільської тату-майстрині (ВІДЕО)</h1>
      <address><time datetime="2019-11-19T16:21:00+00:00">19 Nov 2019, 16:21</time> by <a rel="author">Андрій Вацик</a></address>
      <p>
        <i>Обвинуваченого у вбивстві </i>
        <i>Тетяни Подвашецької </i>
        <i>Андрія Горбатюка триматимуть під вартою до 17 січня 2020 року без права внесення застави.</i>
      </p>
      <p>Таке рішення сьогодні виніс суддя міськрайонного суду Петро Гуменний на підготовчому слуханні. Він відхилив прохання захисників обвинуваченого Петра Гроди та Тараса Боднарчука про цілодобовий домашній арешт, повідомляє UA: Тернопіль.</p>
      <p>Нагадаємо, обвинуваченого у вбивстві 25-річного тернополянина Андрія Горбатюка визнали осудним. Такі результати стаціонарної психолого-психіатричної експертизи, - повідомив речник Нацполіції Сергій Крета. За його словами, хлопця можуть засудити від 10 до 15 років або ув’язнити довічно. Андрію Горбатюку інкримінують пункт чотири частини 2-ї статті 115-ої – це умисне вбивство, вчинене з особливою жорстокістю.</p>
      <p>27-річну Тетяну Подвашецьку вбили в ніч з 15 на 16 квітня. На тілі загиблої судово-медичний експерт виявив понад п’ятдесят колото-ріжучих ран. Вона померла від втрати крові. Після вбивства хлопець втік. Затримали його 17 квітня, а наступного дня суд обрав йому запобіжний захід - тримання під вартою.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fsuspilne.ternopil%2Fvideos%2F1189624481426866%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
    </article>
  </body>
</html>