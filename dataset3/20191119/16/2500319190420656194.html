<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/574285/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-19T16:06:22+00:00"/>
    <meta property="og:title" content="הפגישה המכריעה בין גנץ לנתניהו; ליברמן נוטה לממשלת אחדות"/>
    <meta property="og:description" content="לאחר התרגיל המבריק של נתניהו בכינוס החירום: בכחול לבן מתרשמים כי פניו של ליברמן לממשלת אחדות יחד עם גוש הימין, ולא להסתכן בממשלת מיעוט בתמיכת הערבים, אם יענו דרישותיו בנושאי דת ומדינה | ב-22:00 הפגישה בין גנץ לנתניהו בלשכתו בירושלים. כאוס בכחול לבן בנוגע לדרישות מנתניהו"/>
  </head>
  <body>
    <article>
      <h1>הפגישה המכריעה בין גנץ לנתניהו; ליברמן נוטה לממשלת אחדות</h1>
      <address><time datetime="2019-11-19T16:06:22+00:00">19 Nov 2019, 16:06</time> by <a rel="author">איתי גדסי</a></address>
      <p>
        <b>לאחר התרגיל המבריק של נתניהו בכינוס החירום: בכחול לבן מתרשמים כי פניו של ליברמן לממשלת אחדות יחד עם גוש הימין, ולא להסתכן בממשלת מיעוט בתמיכת הערבים, אם יענו דרישותיו בנושאי דת ומדינה | ב-22:00 הפגישה בין גנץ לנתניהו בלשכתו בירושלים. כאוס בכחול לבן בנוגע לדרישות מנתניהו</b>
      </p>
      <figure>
        <img src="http://www.93fm.co.il/wp-content/uploads/2019/11/F191110YS531.jpg"/>
        <figcaption>
          <cite>צילום: Yonatan Sindel/Flash90</cite>
        </figcaption>
      </figure>
      <p>הפגישה המכריעה לקראת הקמת ממשלה או בחירות: הערב (שלישי) ראש הממשלה בנימין נתניהו יפגש בשעה 22:00 בלשכתו בירושלים עם יו"ר כחול לבן ח"כ בני גנץ. הגורמים המקורבים למו״מ אומרים כי לראשונה זה חודשיים – יש מגעים של ממש בין הליכוד וכחול לבן.</p>
      <p>אביגדור ליברמן עדכן את בני גנץ על הפגישה שקיים עם נתניהו אתמול בערב. בכחול לבן מתרשמים שליברמן מוכן להיכנס לממשלת אחדות עם גוש ה-55, בתמורה להיענות לדרישותיו בנושא דת ומדינה, כך מדווח בכאן.</p>
      <p>היום בערב בשעה 20:00 ייפגש אביגדור ליברמן עם בני גנץ במשרדי כחול לבן בתל אביב. ענן גדול של אי בהירות יש סביב המשא ומתן פתאום כולם רצים לדבר עם כולם. ראה"מ שוחח עם ראשי המפלגות החרדיות בכדי לדון אתם על דרישות ליברמן להקמת ממשלה. לאף אחד מהשחקנים הפוליטיים אין באמת כנראה את הידיעה מה ליברמן יחליט ברגע האמת או שנתניהו יטרוף את הקלפים ויקים עם גנץ ממשלת אחדות.</p>
      <p>בינתיים בכחול לבן – כאוס. הכתב הפוליטי של ווינט יובל קרני דיווח, כי גורמים בכחול לבן הבהירו כי על אף הפגישה שנקבעה להערב בין ראש הממשלה בנימין נתניהו ליו"ר כחול לבן בני גנץ, הם עומדים מאחורי דרישתם מהליכוד לוותר על בלוק הימין. הגורמים הוסיפו כי הם קוראים לנתניהו לנהל מו"מ ישיר מול גנץ.</p>
      <p>מנגד מוקדם יותר אמרו הגורמים בסיעה כי הם מוכנים לקבל את מתווה הנשיא להקמת ממשלת אחדות. לא ברור מה קורה במפלגה ואיך בתוך שעות מקבלים את מתווה הנשיא ופתאום דורשים מנתניהו לוותר על בלוק הימין. כנראה שארבעת הקודקודים טרם קיבלו החלטה מסודרת.</p>
      <p>בינתיים, ראש הממשלה בנימין הנחה את שרי הממשלה שלא להתייחס לפגישות ולהתקדמות במשא ומתן.</p>
      <related>
        <a href="http://www.93fm.co.il/radio/574367/"/>
        <a href="http://www.93fm.co.il/radio/574344/"/>
        <a href="http://www.93fm.co.il/radio/574335/"/>
      </related>
    </article>
  </body>
</html>