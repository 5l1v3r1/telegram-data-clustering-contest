<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/historia/473703-radykalowie-solidarnosci-promocja-ksiazki-wilczok"/>
    <meta property="og:site_name" content="wPolityce.pl"/>
    <meta property="article:published_time" content="2019-11-19T16:31:26+00:00"/>
    <meta property="og:title" content="&quot;Radykałowie Solidarności&quot; - promocja książki Katarzyny Wilczok w Centrum Edukacyjnym Przystanek Historia"/>
    <meta property="og:description" content="W spotkaniu udział wzięli: dr hab. Sławomir Cenckiewicz, Andrzej Rozpłochowski i dr Katarzyna Wilczok – autorka. Dyskusje prowadził dr Jędrzej Lipski."/>
  </head>
  <body>
    <article>
      <h1>"Radykałowie Solidarności" - promocja książki Katarzyny Wilczok w Centrum Edukacyjnym Przystanek Historia</h1>
      <address><time datetime="2019-11-19T16:31:26+00:00">19 Nov 2019, 16:31</time> by <a rel="author" href="https://wpolityce.pl/autorzy/410-blogpresspl-portal-dyskusyjny" target="_blank">Blogpress.pl Portal dyskusyjny</a></address>
      <p>
        <b>25 września w Centrum Edukacyjnym Przystanek Historia odbyła się promocja książki Katarzyny Wilczok „Radykałowie Solidarności.</b>
      </p>
      <p>Kierownictwo MKZ Katowice w sporze o program i taktykę działania NSZZ „Solidarność” w latach 1980–1981.” W spotkaniu udział wzięli: dr hab. Sławomir Cenckiewicz, Andrzej Rozpłochowski i dr Katarzyna Wilczok – autorka. Dyskusje prowadził dr Jędrzej Lipski.</p>
      <p>MKZ Katowice NSZZ „Solidarność” powstał w wyniku strajku w Hucie Katowice we wrześniu 1980 r. Jego działacze doprowadzili do podpisania z komisją rządową porozumienia społecznego, czwartego po szczecińskim, gdańskim i jastrzębskim. Wkrótce MKZ Katowice stał się jednym z największych w kraju ośrodków regionalnych Związku. Jego przewodniczący Andrzej Rozpłochowski brał udział w pracach Krajowej Komisji Porozumiewawczej, której był współzałożycielem, a następnie został wybrany na członka Komisji Krajowej NSZZ „Solidarność.</p>
      <p>Autorka prezentuje koncepcje programowe i taktykę działania MKZ Katowice, ukazując zakres wpływu regionalnej struktury na przyjęte przez Związek rozwiązania. Podejmuje też analizę kwestii radykalizacji ośrodka katowickiego w perspektywie SB i władz PRL, w której jego działaczy zaliczono do tzw. ekstremy „Solidarności”, wyjaśniając, czym była twarda linia Katowic.</p>
      <p>Jak zauważył prezes IPN Jarosław Szarek, porozumienie Katowickie (dąbrowskie) 1980 roku jest najbardziej zapomnianym porozumieniem, tymczasem było porozumieniem najdalej idącym, antykomunistycznym i antysowieckim. Porozumienie Katowickie z 11 września 1980 roku umożliwiło tworzenie niezależnego i scalonego ruchu związkowego w całej Polsce.</p>
      <p>
        <a href="https://ipn.gov.pl/pl/publikacje/ksiazki/71623,Radykalowie-Solidarnosci-Kierownictwo-MKZ-Katowice-w-sporze-o-program-i-taktyke-.html">https://ipn.gov.pl/pl/publikacje/ksiazki/71623,Radykalowie-Solidarnosci-Kierownictwo-MKZ-Katowice-w-sporze-o-program-i-taktyke-.html</a>
      </p>
      <figure>
        <iframe src="https://www.youtube.com/embed/ib4WUbw4riQ" width="650" height="350" data-service="Youtube" scrolling="no"/>
      </figure>
    </article>
  </body>
</html>