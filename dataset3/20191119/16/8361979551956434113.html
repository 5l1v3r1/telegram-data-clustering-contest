<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/lyashko-vzyali-na-poruki-syumar-i-volinec-novini-ukrajini-50054477.html"/>
    <meta property="og:site_name" content="НВ"/>
    <meta property="article:published_time" content="2019-11-19T16:29:00+00:00"/>
    <meta property="og:title" content="Суд вирішив відпустити Ляшка на поруки"/>
    <meta property="og:description" content="Бориспільський міськрайонний суд вирішив відпустити екснардепа Олега Ляшка на поруки народних депутатів Вікторії Сюмар та Михайла Волинця."/>
  </head>
  <body>
    <article>
      <h1>Суд вирішив відпустити Ляшка на поруки</h1>
      <h2>Бориспільський міськрайонний суд вирішив відпустити екснардепа Олега Ляшка на поруки народних депутатів Вікторії Сюмар та Михайла Волинця.</h2>
      <address>
        <time datetime="2019-11-19T16:29:00+00:00">19 Nov 2019, 16:29</time>
      </address>
      <p>Про це повідомляє <a href="https://hromadske.ua/posts/sud-vidpustiv-lyashka-na-poruki">Громадське</a>.</p>
      <p>Прокурор клопотав про утримання екснардепа під вартою без можливості внесення застави, оскільки, за його словами, є ризик, що Ляшко може уникати викликів суду, ховатися, впливати на потерпілого і свідків, тиснути на суд.</p>
      <p>Сам Ляшко назвав озвучені ризики «смішними», а прокурора - «ідіотом».</p>
      <p>Читайте також:<br/><a href="https://nv.ua/ukr/ukraine/politics/biyka-lyashka-z-gerusom-nardep-rozpoviv-yake-hoche-pokarannya-dlya-lidera-radikalnoji-partiji-50054469.html">&amp;nbspГерус про Ляшка: Випробувального терміну з умовним покаранням буде достатньо</a></p>
      <p>«Всі ті обґрунтування, які наводить цей тіп на підтвердження того, що я можу кудись зникати, ухилятися чи впливати, — все це не варто виїденого яйця. Все це вигадки й все це смішно й принизливо, коли народні гроші витрачаються на таких ідіотів», - сказав він.</p>
      <p>Суддя зробив зауваження, попросивши поважати один одного.</p>
      <p>Адвокат Ляшко заявив, що зняття побоїв з Геруса сталося через п'ять діб після бійки, тому "відсутні будь-які докази причинно-наслідкового зв'язку, що саме Олег Валерійович завдав будь-які тілесні ушкодження".</p>
      <figure>
        <iframe src="https://www.youtube.com/embed/W6-wtobVkAw" width="702" height="395" data-service="Youtube" scrolling="no"/>
      </figure>
      <p>Нагадаємо, 6 листопада в міжнародному аеропорту Бориспіль <a href="https://nv.ua/ukr/ukraine/politics/lyashko-i-gerus-pobilisya-v-aeroportu-brispol-video-novini-ukrajini-50052040.html">Олег Ляшко влаштував бійку з главою комітету Верховної Ради з питань енергетики та житлово-комунальних послуг Андрієм Герусом</a>.</p>
      <p>Як заявив лідер Радикальної партії, її причиною стало те, що його опонент організував закупівлі електроенергії у РФ. За фактом бійки в аеропорту <a href="https://nv.ua/ukr/ukraine/events/biyka-lyashka-i-gerusa-policiya-vidkrila-spravu-novini-ukrajini-50052112.html">поліція почала кримінальне провадження</a>.</p>
      <p>При цьому ні Ляшко, ні Герус у правоохоронні органи з цього приводу не зверталися. Пізніше лідеру Радикальної партії <a href="https://nv.ua/ukr/ukraine/politics/biyka-z-gerus-lyashkovi-ogolosili-pro-pidozru-novini-ukrajini-50054131.html">повідомили про підозру</a> в зв'язку з інцидентом.</p>
    </article>
  </body>
</html>