<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/scontri-inter-napoli-morte-di-belardinelli-il-tribunale-del-riesame-conferma-i-domiciliari-per-l-arrestato-323483"/>
    <meta property="og:site_name" content="FcInterNews.it"/>
    <meta property="article:published_time" content="2019-11-19T16:31:05+00:00"/>
    <meta property="og:title" content="Scontri Inter-Napoli, morte di Belardinelli: il Tribunale del Riesame conferma i domiciliari per l'arrestato"/>
    <meta property="og:description" content="Il Tribunale del Riesame di Milano ha confermato la misura degli arresti domiciliari per Fabio Manduca, l’ultrà napoletano di 39 anni arrestato il 18 ottobre..."/>
  </head>
  <body>
    <article>
      <h1>Scontri Inter-Napoli, morte di Belardinelli: il Tribunale del Riesame conferma i domiciliari per l'arrestato</h1>
      <address><time datetime="2019-11-19T16:31:05+00:00">19 Nov 2019, 16:31</time> by <a rel="author">Stefano Bertocchi</a></address>
      <p>Il Tribunale del Riesame di Milano ha confermato la misura degli arresti domiciliari per <b>Fabio Manduca</b>, l’ultrà napoletano di 39 anni arrestato il 18 ottobre scorso per omicidio volontario dopo aver travolto e ucciso - a bordo del suo suv - <b>Daniele Belardinelli </b>all’inizio degli scontri del 26 dicembre 2018 in via Novara, a Milano, prima del fischio d'inzio di Inter-Napoli. Lo riporta sul suo sito il <i>Corriere della Sera.</i></p>
      <p>Lo scorso 9 novembre, su decisione del gip <b>Guido Salvini, </b>Manduca era passato dal carcere ai domiciliari perché gli stessi inquirenti avevano ascoltato nei giorni scorsi di nuovo «tutte le persone, facenti parte della colonna napoletana, che si trovavano sulla autovettura di Manduca» e anche «altri testimoni cosicché tale segmento dell’indagine risulta sostanzialmente completato». Da quanto si è saputo, i giudici del Riesame hanno confermato la misura cautelare ma non c’è stato ancora il deposito delle motivazioni.</p>
      <p>
        <a href="https://www.videointer.it/watch.php?vid=efdd313ec">
          <b>VIDEO - GODIN-DYBALA, CHE CONTRASTO IN URUGUAY-ARGENTINA</b>
        </a>
      </p>
    </article>
  </body>
</html>