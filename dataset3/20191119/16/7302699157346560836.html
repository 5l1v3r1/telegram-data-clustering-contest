<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/entertainment/detail/9620000111180"/>
    <meta property="og:site_name" content="MGR Online"/>
    <meta property="article:published_time" content="2019-11-19T16:01:00+00:00"/>
    <meta property="og:title" content="แอดมิดด่วน! &quot;ใบเตย&quot; ท้องร่วงรุนแรง หัวใจเต้นผิดปกติ"/>
    <meta property="og:description" content="เมื่อเวลา 20.00น. วันนี้ 19 พ.ย 62 ศิลปินสาวชื่งดัง ใบเตย อาร์สยาม สุธีวัน ทวีสิน ถูกหามเข้าโรงพยาบาล พญาไท นวมินทร์ เป็นการด่วน ซึ่งตลอดทั้งวันที่ 19 พ.ย"/>
  </head>
  <body>
    <article>
      <h1>แอดมิดด่วน! "ใบเตย" ท้องร่วงรุนแรง หัวใจเต้นผิดปกติ</h1>
      <address><time datetime="2019-11-19T16:01:00+00:00">19 Nov 2019, 16:01</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011503301.JPEG"/>
      </figure>
      <p>เมื่อเวลา 20.00น. วันนี้ 19 พ.ย ศิลปินสาวชื่งดัง <b>"ใบเตย อาร์สยาม" สุธีวัน ทวีสิน </b>ถูกหามเข้าโรงพยาบาล พญาไท นวมินทร์ เป็นการด่วน ซึ่งตลอดทั้งวันที่ 19 พ.ย ใบเตย และ สามี <b>"ดีเจแมน พัฒนพล กุญชร ณ อยุธยา"</b> เข้าให้ข้อมูลกับทางกรมสอบสวนคดีพิเศษ ดีเอสไอ ตั้งแต่เวลาช่วงบ่าย จนถึงเวลา 19.00น. <br/><br/>ซึ่งตลอดทั้งวัน นักร้องสาว มีอาการอ่อนเพลีย และท้องเสียอย่างรุนแรง เวียนหัว อาเจียน และ ไม่สามารถทานอาหารได้ แต่พยายามฝืนร่างกายเพื่อให้ข้อมูลที่เป็นประโยชน์ต่อเจ้าหน้าที่ บวกกับกำลังถ่ายซีรีส์เรื่องรักลวงหลอน ตอน หลอนหลอก ทางช่อง 8 ตลอดทั้งคืน ทำให้เจ้าตัวไม่ได้นอน และมีอาการปวดเมื่อยตามตัวอย่างหนัก<br/><br/>เวลาต่อมา 19.00 น. ใบเตย อาร์สยาม มีอาการอ่อนเพลียอย่างเห็นได้ชัด ไม่มีแรง ด้านดีเจแมนคอยประคองขึ้นรถ และบอกกับทางทีมงานว่าต้องพาไปหาหมอ จนเวลา 20.00 น. ดีเจแมนได้โพสต์ภาพผ่านอินสตาแกรม ใบเตย นอนแอดมิดในสภาพร่างกายที่อ่อนเพลีย <br/><br/>ทั้งนี้ แพทย์วินิจฉัยเบื้องต้นว่าเกิดจากอาการพักผ่อนน้อย อาหารเป็นพิษ ท้องร่วง หัวใจเต้นแรงผิดปกติ เนื่องจากไม่ได้รับสารอาหารตลอดทั้งวัน หวั่นติดเชื้อ แพทย์จึงให้นอนแอดมิดเพื่อรอดูอาการ ให้น้ำเกลือ และ เจาะเลือดตรวจ เพื่อรอดูผลและติดตามรักษาอาการตลอด 24 ชั่วโมง</p>
      <figure>
        <img src="https://mpics.mgronline.com/pics/Images/562000011503302.JPEG"/>
      </figure>
      <figure>
        <img src="https://mpics.mgronline.com/pics/Images/562000011503303.JPEG"/>
      </figure>
      <figure>
        <img src="https://mpics.mgronline.com/pics/Images/562000011503304.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/entertainment/photo-gallery/9620000111180"/>
      </related>
    </article>
  </body>
</html>