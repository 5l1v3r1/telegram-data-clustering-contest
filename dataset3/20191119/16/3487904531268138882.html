<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/dthessalonikis-odigies-enopsi-tis-triimeris-kakokerias"/>
    <meta property="og:site_name" content="Metrosport.gr"/>
    <meta property="article:published_time" content="2019-11-19T16:00:00+00:00"/>
    <meta property="og:title" content="Δ.Θεσσαλονίκης: Οδηγίες ενόψει της τριήμερης κακοκαιρίας"/>
    <meta property="og:description" content="Ανακοίνωση του Αυτοτελούς Τμήματος Πολιτικής Προστασίας του Δήμου Θεσσαλονίκης σχετικά με το έκτακτο δελτίο επιδείνωσης καιρού"/>
  </head>
  <body>
    <article>
      <h1>Δ.Θεσσαλονίκης: Οδηγίες ενόψει της τριήμερης κακοκαιρίας</h1>
      <h2>Ανακοίνωση του Αυτοτελούς Τμήματος Πολιτικής Προστασίας του Δήμου Θεσσαλονίκης σχετικά με το έκτακτο δελτίο επιδείνωσης καιρού</h2>
      <address><time datetime="2019-11-19T16:00:00+00:00">19 Nov 2019, 16:00</time> by <a rel="author">Metrosport.gr Team</a></address>
      <p>Οδηγίες στους πολίτες ενόψει της κακοκαιρίας για το τριήμερο 19-21 Νοεμβρίου έδωσε ο Δήμος Θεσσαλονίκης.</p>
      <p>Το Αυτοτελές Τμήμα Πολιτικής Προστασίας του Δήμου εξέδωσε σχετική ανακοίνωση με το έκτακτο δελτίο επιδείνωσης καιρού.</p>
      <p>
        <b>Αναλυτικά όσα αναφέρει η ανακοίνωση:</b>
      </p>
      <p>Λόγω του έκτακτου δελτίου επιδείνωσης καιρού της Ε.Μ.Υ.,που ισχύει από το μεσημέρι της Τρίτης 19-11-2019 μέχρι και την Πέμπτη 21-11-2019, εφιστούμε την προσοχή των πολιτών για τα ακόλουθα:</p>
      <p>- Βεβαιωθείτε ότι οι υδρορροές και τα φρεάτια έξω από το σπίτι σας δεν είναι φραγμένα και λειτουργούν κανονικά.</p>
      <p>- Ασφαλίστε αντικείμενα τα οποία μπορεί να παρασυρθούν από τον άνεμο, τη ραγδαία βροχόπτωση ή χαλαζόπτωση και ενδέχεται να προκαλέσουν τραυματισμούς ή ζημιές.</p>
      <p>- Ακολουθήστε πιστά τις οδηγίες των αρμοδίων φορέων, όπως Τροχαία, Πυροσβεστική Υπηρεσία κλπ και ενημερωθείτε από την ιστοσελίδα του Δήμου Θεσσαλονίκης.</p>
      <p>- Αποφύγετε τις εργασίες υπαίθρου και δραστηριότητες σε θαλάσσιες και παράκτιες περιοχές κατά τη διάρκεια εκδήλωσης των επικίνδυνων καιρικών φαινομένων.</p>
      <p>- Μεταβάλλετε το πρόγραμμα των μετακινήσεών σας, ώστε να αποφύγετε την αιχμή των καιρικών φαινομένων.</p>
      <p>- Αν πρόκειται να μετακινηθείτε, ενημερωθείτε για τον καιρό και την κατάσταση του οδικού δικτύου.</p>
      <p>- Αποφύγετε τις άσκοπες μετακινήσεις κατά την διάρκεια αιχμής των φαινομένων.</p>
      <p>- Προτιμήστε τα μέσα μαζικής μεταφοράς.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/anaplasi-platias-eleftherias-den-echi-gini-oute-to-120"/>
        <a href="http://www.metrosport.gr/article/filakisi-10-minon-ston-nearo-pou-ekspermatose-se-fititria-sto-apth"/>
        <a href="http://www.metrosport.gr/article/emi-ektakto-deltio-epidinosis-kerou-gia-to-triimero-19-21-noemvriou"/>
        <a href="http://www.metrosport.gr/article/oristiko-se-litourgia-apo-avrio-ta-diodia-sto-oreokastro"/>
        <a href="http://www.metrosport.gr/article/elpe-apoklistikos-chorigos-sto-mitef-greece-startup-competition-2020"/>
        <a href="http://www.metrosport.gr/article/katerini-kideftikan-mana-ke-kori-pou-skotothikan-se-charadra"/>
      </related>
    </article>
  </body>
</html>