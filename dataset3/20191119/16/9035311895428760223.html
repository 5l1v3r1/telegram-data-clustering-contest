<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/19/isvecli-savci-julian-assange-hakkinda-acilan-tecavuz-sorusturmasini-10-yil-sonra-durdurdu"/>
    <meta property="og:site_name" content="euronews"/>
    <meta property="article:published_time" content="2019-11-19T16:04:59+00:00"/>
    <meta property="og:title" content="İsveçli savcı Julian Assangea yönelik tecavüz soruşturmasını düşürdü"/>
    <meta property="og:description" content="Wikileaks sızıntılarıyla dünya kamuoyunda tanınan Avustralyalı Julian Assange hakkında İsveç'te açılan tecavüz soruşturması, zaman aşımına sekiz ay kala durduruldu"/>
  </head>
  <body>
    <article>
      <h1>İsveçli savcı Julian Assangea yönelik tecavüz soruşturmasını düşürdü</h1>
      <address><time datetime="2019-11-19T16:04:59+00:00">19 Nov 2019, 16:04</time> by <a rel="author">Euronews </a></address>
      <p>Wikileaks sızıntılarıyla dünya kamuoyunda tanınan Avustralyalı Julian Assange hakkında İsveç'te açılan tecavüz soruşturması zaman aşımına sekiz ay kala durduruldu. İsveçli başsavcı, karar için şikayetçilerin sunduğu kanıtların geçerli ve güvenilir olduğunu; ancak şahitlerin hafızalarının aradan geçen 10 yıl içinde zayıfladığını gerekçe gösterdi.</p>
      <p>İsveçli başsavcı Eva-Marie Persson yaptığı basın açıklamasında soruşturmaya ilişkin kapsamlı bir ön değerlendirme yaptığını ve elde bulunan kanıtların iddianame hazırlamak için yeterince güçlü bulmadığını duyurdu. Karar için itiraz yolu açık bulunuyor.</p>
      <p>İsveç, Julian Assange hakkında 2010 yılında iki kadına tecavüz ettiği gerekçesiyle süren <a href="https://tr.euronews.com/2019/05/13/wikileaks-assange-in-yeniden-yargilanmasi-adini-temize-cikarmasi-icin-bir-firsat">soruşturma</a> kapsamında İngiltere'den iadesini talep etmişti. Assange iade edilmemek için İngiltere'nin Ekvator Büyükelçiliği'ne sığınmıştı.</p>
      <h3>Assange'ın ABD'ye iadesi kolaylaşıyor mu?</h3>
      <p>İngiltere'de şubat ayında hakim karşısına çıkacak olan Wikileaks'in kurucusu için İsveç'in yanı sıra Amerika Birleşik Devletleri (ABD) de iade talebinde bulunuyor.</p>
      <p>ABD, Assange'ın aralarında hükümet bilgisayarlarına izinsiz girmek ve casusluk yasasına karşı gelmek gibi suçların da bulunduğu 18 dosyadan yargılanması amacıyla iadesini istiyor.</p>
      <p>İsveçli başsavcının bu kararı, İngiliz mahkemelerinde bu açıdan yaşanabilecek bir ikilemi önlemeye yönelik olarak yorumlanıyor.</p>
      <p>Yedi yıl boyunca sığındığı Ekvator Büyükelçiliği'nden Nisan ayında çıkarılan Assange kefalet ödemediğinden dolayı İngiltere'de hapis tutuluyor.</p>
      <p>İngiltere İçişleri Bakanı Sajid Javid, Assange'ın ABD'ye iade kararını onayladığını <a href="https://tr.euronews.com/2019/06/13/ingiltere-icisleri-bakani-assangein-abd-ye-iade-kararini-onayladim">duyurmuştu</a>.</p>
      <ul>
        <li>
          <a href="https://tr.euronews.com/2019/06/03/isvec-mahkemesi-wikileaks-in-kurucusu-assange-icin-giyabi-tutuklama-talebini-reddetti">İsveç mahkemesi Wikileaks'in kurucusu Assange için gıyabi tutuklama talebini reddetti</a>
        </li>
        <li>
          <a href="https://tr.euronews.com/2019/04/16/assange-n-dokunulmazligini-kaldiran-ekvador-a-40-milyon-siber-saldiri-yapildi">Assange'ın dokunulmazlığını kaldıran Ekvador'a 40 milyon siber saldırı yapıldı</a>
        </li>
        <li>
          <a href="https://tr.euronews.com/2019/04/15/trump-in-wikileaks-i-sevdigini-soyledigi-sozler-sakaymis">Trump'ın Wikileaks'i sevdiğini söylediği sözler şakaymış</a>
        </li>
      </ul>
    </article>
  </body>
</html>