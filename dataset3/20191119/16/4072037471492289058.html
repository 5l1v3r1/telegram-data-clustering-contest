<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/justitie/exclusiv-verdict-final-in-dosarul-beirut-george-karam-fostul-patron-al-restaurantului-condamnat-definitiv-705536.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-19T16:00:00+00:00"/>
    <meta property="og:title" content="Verdict final în dosarul Beirut! George Karam, fostul patron al restaurantului, condamnat definitiv"/>
    <meta property="og:description" content="ZIUA de Constanta este in masura sa anunte in exclusivitate decizia finala luata azi de Curtea de Apel Constanta in dosarul restaurantului Beirut. George Karam, fostul patron al restaurantului ..."/>
  </head>
  <body>
    <article>
      <h6 class="kicker">Exclusiv!</h6>
      <h1>Verdict final în dosarul Beirut! George Karam, fostul patron al restaurantului, condamnat definitiv </h1>
      <address><time datetime="2019-11-19T16:00:00+00:00">19 Nov 2019, 16:00</time> by <a rel="author">Ionuț ZAGONEANU</a></address>
      <p>
        <a href="https://www.ziuaconstanta.ro/stiri/justitie/exclusiv-verdict-final-in-dosarul-beirut-george-karam-fostul-patron-al-restaurantului-condamnat-definitiv-705536.html?imagini=1#scroll">🖼️ Galerie foto (1)</a>
      </p>
      <p>ZIUA de Constanța este în măsură să anunțe în exclusivitate decizia finală luată azi de Curtea de Apel Constanţa în dosarul restaurantului Beirut.<br/> <br/><b>George Karam</b>, fostul patron al restaurantului Beirut din Constanţa, a fost condamnat, la opt ani, o lună şi zece zile de închisoare cu executare.<br/> <br/>De menționat că în primă instanţă, <b>George Karam</b>, fostul patron al restaurantului Beirut din Constanţa, a fost condamnat la zece ani de detenţie.<br/><br/>Revenind la decizia de azi, în continuare, Curtea de Apel a mai decis:<br/> <br/>SC <b>Middle East Parteners</b> SRL – amendă penală în valoare de 840.000 de lei.<br/> <br/><b>Pavel Constantin</b> - condamnare 7 ani şi 9 luni şi 20 zile închisoare cu executare.<br/> <br/><b>Jurcă Dumitru</b> - condamnare 5 ani şi 6 luni închisoare cu executare.<br/> <br/>SC <b>Tinel Cristi </b>SRL – amendă penală în valoare de 653.333,33 de lei.<br/> <br/><b>Zdru Mihaela</b> - condamnare doi ani şi patru luni de închisoare<br/><br/><b>Nirlu Sultana</b> - amenda administrativă în cuantum de 1000 de lei.<br/> <br/><b>Nirlu Gheorghe</b> - un an de închisoare.<br/> <br/><b>Coroianu Florentina Gica</b> – un an şi o lună de închisoare.<br/> <br/><b>Curtea de Apel Constanța a mai dispus acordarea sumei de aproximativ un milion de euro cu titlul de daune morale și materiale.</b><br/> <br/>Decizia Curții de Apel Constanța este definitivă.<br/><br/>Amintim că restaurantul a fost distrus de un incendiu, în data de 5 aprilie 2014. Atunci şi-au pierdut viaţa<b> Ioana Nicoleta Cengher</b>, <b>Mihaela Tucă</b> şi <b>Nicoleta Vasiliţeanu</b>. În ceea ce priveşte partea civilă, Judecătoria Constanţa a acordat în primă instanţă despăgubiri de aproape opt milioane de euro, ceea ce reprezintă o premieră în Justiţia din Constanţa, având în vedere că infracţiunile sunt din culpă. Așa cum menționam și mai sus, azi, Curtea de Apel Constanța a micșorat daunele de la opt la un milion de euro.<br/><br/>Dosarul a fost soluționat definitiv de judecătorii <b>Valentina Boc</b> și <b>Marius Ungureanu</b>, de Curtea de Apel Constanța.<br/><br/><br/>Reamintim că, la data de 5 aprilie 2014, la ora 22.40, Inspectoratul pentru Situaţii de Urgenţă (ISU) „Dobrogea“ a fost anunţat prin Sistemul Unic pentru Apeluri de Urgenţă 112 de izbucnirea incendiului la restaurantul Beirut, aflat pe bulevardul Tomis, din municipiul Constanţa.<br/><br/>Patru minute mai târziu (22.44), la faţa locului au ajuns trei autospeciale de stins incendii de la Detaşamentul Constanţa Oraş. Deoarece la sosirea forţelor de intervenţie incendiul era generalizat, au fost chemate în sprijin autospeciale din alte subunităţi ale ISU „Dobrogea“, însumând un număr de nouă autospeciale de intervenţie şi trei ambulanţe SMURD.<br/><br/><br/>Reprezentanţii ISU au arătat că „misiunea pompierilor s-a dovedit a fi îngreunată de vizibilitatea redusă cauzată de fumul dens, de condiţiile meteorologice nefavorabile (vânt extrem de puternic), precum şi de existenţa unei cantităţi mari de materiale combustibile la interior. Din nefericire, în urma incendiului s-au înregistrat şapte victime, dintre care trei au decedat şi patru au fost intoxicate cu fum. Cele patru persoane intoxicate au primit îngrijiri medicale de specialitate, una dintre ele fiind transportată la Bucureşti cu un elicopter al Inspectoratului General de Aviaţie“.<br/><br/><br/>Pompierii au fost obligaţi să ocolească zona restaurantului Beirut, pe bulevardul Mamaia, pentru că strada Tudor Vladimirescu era blocată de maşini. Acestea au fost parcate „după ureche“ de cei care participau la un concert susţinut în Legendary Pub, local distrus, de asemenea, de incendiul mai sus precizat.<br/><br/><br/>Rudele tinerelor moarte în incendiul de la restaurantul Beirut au criticat intervenţia la faţa locului a pompierilor Inspectoratului pentru Situaţii de Urgenţă „Dobrogea“ al Judeţului Constanţa. Magistraţii din Bucureşti au menţinut decizia procurorilor militari, care au dispus clasarea dosarului, după ce au ajuns la concluzia că nu există probe din care să reiasă cele reclamate de către rudele îndoliate.<br/><br/><b>Citește și:</b><br/><br/><a href="https://www.ziuaconstanta.ro/stiri/justitie/dosarul-beirut-tragedia-care-a-cutremurat-constanta-s-au-schimbat-incadrarile-juridice-701075.html">Dosarul Beirut, tragedia care a cutremurat Constanţa! S-au schimbat încadrările juridice</a><br/><br/><a href="https://www.ziuaconstanta.ro/stiri/justitie/dosarul-restaurantului-beirut-ar-putea-ajunge-la-curtea-de-justitie-a-uniunii-europene-700111.html">Dosarul restaurantului Beirut ar putea ajunge la Curtea de Justiţie a Uniunii Europene</a><br/><br/><a href="https://www.ziuaconstanta.ro/diverse/stiri-calde/slujba-de-pomenire-in-fata-fostului-restaurant-beirut-au-trecutt-cinci-ani-de-la-moartea-celor-trei-fete-in-incendiu-688328.html">Slujbă de pomenire în faţa fostului restaurant Beirut. Au trecut cinci ani de la moartea celor trei fete în incendiu</a><br/><br/> </p>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/justitie/5-aprilie-2014-trei-tinere-au-murit-intr-un-teribil-incendiu-judecatorii-anunta-azi-solutia-finala-in-dosarul-beirut-705486.html"/>
        <a href="https://www.ziuaconstanta.ro/stiri/actualitate/pronuntarea-in-dosarul-beirut-amanata-704586.html"/>
        <a href="https://www.ziuaconstanta.ro/stiri/imobiliare/decizie-definitiva-in-dosarul-beirut-703475.html"/>
        <a href="https://www.ziuaconstanta.ro/stiri/justitie/pronuntarea-in-dosarul-beirut-amanata-703356.html"/>
        <a href="https://www.ziuaconstanta.ro/stiri/justitie/astazi-se-asteapta-pronuntarea-in-dosarul-beirut-pompierii-incurcati-de-cei-care-si-au-parcat-masinile-dupa-ureche-703314.html"/>
        <a href="https://www.ziuaconstanta.ro/stiri/justitie/pronuntarea-in-dosarul-beirut-amanata-702140.html"/>
        <a href="https://www.ziuaconstanta.ro/stiri/justitie/pompierii-care-au-intervenit-la-incendiu-au-primit-nup-dosarul-beirut-a-ajuns-la-final-judecatorii-anunta-azi-solutia-definitiva-702092.html"/>
        <a href="https://www.ziuaconstanta.ro/stiri/justitie/dosarul-restaurantului-beirut-ar-putea-ajunge-la-curtea-de-justitie-a-uniunii-europene-700111.html"/>
        <a href="https://www.ziuaconstanta.ro/stiri/justitie/dosarul-restaurantului-beirut-redeschis-azi-de-judecatori-699944.html"/>
        <a href="https://www.ziuaconstanta.ro/stiri/justitie/decizie-importanta-in-dosarul-privind-incendiul-de-la-beirut-ce-au-decis-magistratii-691880.html"/>
        <a href="https://www.ziuaconstanta.ro/stiri/justitie/trei-tinere-moarte-intr-un-teribil-incendiu-ce-a-cerut-george-karam-patronul-clubului-beirut-decizia-magistratilor-689729.html"/>
        <a href="https://www.ziuaconstanta.ro/stiri/justitie/o-noua-amanare-in-dosarul-beirut-cand-va-avea-loc-pronuntarea-688138.html"/>
        <a href="https://www.ziuaconstanta.ro/stiri/justitie/trei-fete-au-murit-in-aprilie-2014-decizie-de-ultim-moment-in-dosarul-beirut-iata-ce-au-decis-magistratii-685771.html"/>
        <a href="https://www.ziuaconstanta.ro/stiri/justitie/hotarare-definitiva-in-dosarul-restaurantului-beirut-trei-fete-au-murit-in-aprilie-2014-682712.html"/>
        <a href="https://www.ziuaconstanta.ro/stiri/justitie/trei-tinere-au-murit-dosarul-restaurantului-beirut-a-primit-un-nou-termen-in-instanta-681719.html"/>
      </related>
    </article>
  </body>
</html>