<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/sports/685311/i-synentefxi-tou-tsitsipa-sto-bbc-ti-eipe-gia-ton-titlo-sto-atp-f"/>
    <meta property="og:site_name" content="enikos.gr"/>
    <meta property="article:published_time" content="2019-11-19T16:23:00+00:00"/>
    <meta property="og:title" content="Η συνέντευξη του Τσιτσιπά στο BBC: Τι είπε για τον τίτλο στο ATP Finals, τους μελλοντικούς αντιπάλους του και τη συμβουλή του Τζόκοβιτς – ΒΙΝΤΕΟ"/>
    <meta property="og:description" content="Ο Στέφανος Τσιτσιπάς παραχώρησε συνέντευξη στο BBC και αναφέρθηκε τόσο στη μεγάλη επιτυχία του στο ATP Finals..."/>
  </head>
  <body>
    <article>
      <h1>Η συνέντευξη του Τσιτσιπά στο BBC: Τι είπε για τον τίτλο στο ATP Finals, τους μελλοντικούς αντιπάλους του και τη συμβουλή του Τζόκοβιτς – ΒΙΝΤΕΟ</h1>
      <address>
        <time datetime="2019-11-19T16:23:00+00:00">19 Nov 2019, 16:23</time>
      </address>
      <p><a href="http://www.enikos.gr/sports/685157/o-stefanos-tsitsipas-ston-ant1-oneiro-zois-kai-anatrichila-gia-to">Ο Στέφανος Τσιτσιπάς </a>παραχώρησε συνέντευξη στο BBC και αναφέρθηκε τόσο στη μεγάλη επιτυχία του στο ATP Finals, όσο και στο μέλλον του τένις και τους αντιπάλους με τους οποίους θα μονομαχήσει τα επόμενα χρόνια για τους τίτλους.</p>
      <p>«Είμαι ευγνώμων και χαρούμενος για τη στήριξη που είχα αυτήν την εβδομάδα στο Λονδίνο», ανέφερε αρχικά ο... tsitsifast. Και πρόσθεσε: «Ήταν φανταστική εμπειρία. Ήρθαν πολλοί άνθρωποι από την πατρίδα μου για να με δουν. Πήρα θετική ενέργεια, τη μετέτρεψα σε μαχητικό πνεύμα και είμαι περήφανος για τον εαυτό μου».</p>
      <p>Αναφορικά με τα μεγάλα ονόματα του τένις με τα οποία συνυπήρξε στο Λονδίνο κατά τη διάρκεια του ATP Finals, ο Τσιτσιπάς υπογράμμισε: «Προσπαθούσα να πάρω όσο το δυνατόν περισσότερες συμβουλές γίνεται. Θυμάμαι τι μου είπε ο Τζόκοβιτς: να μείνω χαμογελαστός, να μείνω θετικός και τα πράγματα θα έρθουν όπως θέλεις. Για εμένα και μόνο η συμμετοχή στη διοργάνωση ήταν ένα όνειρο. Το γεγονός ότι κατέκτησα το τρόπαιο είναι πολύ ξεχωριστό».</p>
      <p>Κληθείς να μιλήσει για τον αντίπαλό του στον τελικό του ATP Finals, τον Ντόμινικ Τιμ, ο Τσιτσιπάς είχε μόνο καλά λόγια να πει. «Έχουμε μία πολύ καλή σχέση εκτός γηπέδου. Εντός γηπέδου, βέβαια, είμαστε αντίπαλοι. Έχει μία πολύ όμορφη προσωπικότητα και είναι ένας εξαιρετικός παίκτης. Είμαι σίγουρος πως θα μονομαχήσουμε πολλές φορές στο μέλλον και με κάνει να θέλω να γίνω καλύτερος παίκτης. Ελπίζω να νιώθει το ίδιο. Παίζει με μεγάλη ένταση και είναι ένας από τους πιο χαρισματικούς παίκτες».</p>
      <p>Αναφορικά με τους αντιπάλους που θα κληθεί να μονομαχήσει στο μέλλον: «Υπάρχουν πολλοί παίκτες από τη νέα γενιά με τους οποίους έχω παίξει ήδη πολλές φορές. Έχω παίξει με τον Ζβέρεφ, τον Σαποβάλοφ, τον Φίλιξ, τον Τιμ. Είναι λίγο μεγαλύτερος από εμένα, αλλά νιώθω ότι θα παίξουμε πολλές φορές. Ο Ντε Μινόρ, ο Κετσμάνοβιτς, όλα αυτά τα παιδιά. Είναι συναρπαστικό το άθλημά μας, διότι υπάρχουν όλοι αυτοί οι παίκτες που έχουν διαφορετικά στιλ παιχνιδιού, διαφορετικές προσωπικότητες. Το άθλημά μας θα έχει ενδιαφέρον τουλάχιστον για τα επόμενα 10-15 χρόνια».</p>
      <figure>
        <iframe src="https://www.youtube.com/embed/14NIHjUuzFI" width="640" height="360" data-service="Youtube" scrolling="no"/>
      </figure>
      <related>
        <h4>σχετικά άρθρα</h4>
        <a href="http://www.enikos.gr/sports/685118/to-vlog-tou-tsitsipa-tha-apokalypsei-to-mystiko-tis-epitychias-to%0A%20%20%20%20%0A"/>
        <a href="http://www.enikos.gr/sports/685103/stefane-echeis-talento-to-tragoudi-tou-tsitsipa-sta-apodytiria-ti%0A%20%20%20%20%0A"/>
        <a href="http://www.enikos.gr/sports/683619/espase-tin-katara-o-tsitsipas-epivlithike-me-2-0-tou-mentventef-t%0A%20%20%20%20%0A"/>
        <a href="http://www.enikos.gr/sports/685157/o-stefanos-tsitsipas-ston-ant1-oneiro-zois-kai-anatrichila-gia-to%0A%20%20%20%20%0A"/>
        <a href="http://www.enikos.gr/sports/685203/afta-einai-ta-chrimata-pou-echei-kerdisei-apo-to-tenis-o-tsitsipa%0A%20%20%20%20%0A"/>
        <a href="http://www.enikos.gr/sports/685107/afta-einai-ta-chrimata-pou-kerdise-o-tsitsipas-apo-ton-thriamvo-s%0A%20%20%20%20%0A"/>
        <a href="http://www.enikos.gr/sports/685051/pos-antedrase-i-sakkari-otan-o-tsitsipas-sikose-tin-koupa-photo%0A%20%20%20%20%0A"/>
        <a href="http://www.enikos.gr/sports/685022/to-minyma-tou-antetokounmpo-ston-tsitsipa-gia-ton-thriamvo-sto-lo%0A%20%20%20%20%0A"/>
        <a href="http://www.enikos.gr/sports/684959/live-echase-to-proto-set-sto-tai-breik-o-tsitsipas-tora%0A%20%20%20%20%0A"/>
      </related>
    </article>
  </body>
</html>