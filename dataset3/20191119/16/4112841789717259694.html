<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76757-Slovak-ktory-v-Ziline-hajloval-pred-Korejcankou-pojde-do-basy-Za-extremisticke-prejavy-dostal-4-mesiace"/>
    <meta property="og:site_name" content="REFRESHER"/>
    <meta property="article:published_time" content="2019-11-19T16:07:00+00:00"/>
    <meta property="og:title" content="Slovák, ktorý v Žiline hajloval pred Kórejčankou, pôjde do basy. Za extrémistické prejavy dostal 4 mesiace"/>
    <meta property="og:description" content="Sudca Špecializovaného trestného súdu schválil dohodu o vine a treste."/>
  </head>
  <body>
    <article>
      <h1>Slovák, ktorý v Žiline hajloval pred Kórejčankou, pôjde do basy. Za extrémistické prejavy dostal 4 mesiace</h1>
      <address><time datetime="2019-11-19T16:07:00+00:00">19 Nov 2019, 16:07</time> by <a rel="author">Timea Krauszová</a></address>
      <p>
        <b>Sudca Špecializovaného trestného súdu schválil dohodu o vine a treste.</b>
      </p>
      <p>Presne pred mesiacom sme ťa <a href="https://refresher.sk/70389-Slovak-hajloval-pred-Korejcankou-v-Ziline-vulgarne-nadaval-a-krical-Toto-je-nas-stat-ciste-biele-a-slovenske-chapes"><b>informovali</b> </a>o prípade Jána C., ktorý bol obvinený z prejavu sympatie k hnutiu smerujúcemu k potlačeniu základných práv a slobôd. Za podobné prejavy už bol v minulosti právoplatne odsúdený. Tentokrát ho odsúdili na bezpodmienečný trest odňatia slobody na 4 mesiace.</p>
      <related>
        <a href="https://refresher.sk/70389-Slovak-hajloval-pred-Korejcankou-v-Ziline-vulgarne-nadaval-a-krical-Toto-je-nas-stat-ciste-biele-a-slovenske-chapes"/>
      </related>
      <h3>Dohodol sa s prokurátorom</h3>
      <p><a href="https://www.cas.sk/clanok/911355/za-hajlovanie-a-rasisticke-urazky-pojde-do-vazenia-zilincan-vyhanal-korejcanku-z-bieleho-slovenska/"><b>Nový Čas</b> </a>píše o dohode medzi extrémistom a prokuratúrou, súčasťou dohody o vine a treste je aj podmienka, že sa voči rozhodnutiu súdu neodvolá. <b>31-ročný Žilinčan tak vo väzení strávi 4 mesiace</b>. Nepodmienečný trest si odsedí v ústave s minimálnym stupňom stráženia.</p>
      <h3>Hajloval a nadával</h3>
      <p>Pripomeňme si, čo sa stalo. Ján C.<b> verbálne zaútočil na ženu kórejskej národnosti.</b><i> „Pristavil sa k nej a začal ju slovne obťažovať. Snažil sa hovoriť lámanou angličtinou, ale veľmi mu to nešlo. Počas tohto slovného útoku ,,zahajloval" pravou, vztýčenou rukou,“</i>  informovala polícia na svojom facebookovom profile. Okrem hajlovania sa Ján C. vyjadril, že Slovensko je „biele“, slečna je „žltá“ a preto by mala ísť späť domov.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76725-Do-Oravskej-priehrady-spadlo-auto-z-mosta-jeden-clovek-zahynul"/>
        <a href="https://refresher.sk/76263-22rocneho-utocnika-s-nozom-obvineneho-z-pokusu-o-vrazdu-zadrzala-policia"/>
        <a href="https://refresher.sk/76436-Na-niektorych-miestach-Slovenska-uz-snezi-Orava-a-Kysuce-sa-tesia-z-prvej-bielej-pokryvky"/>
        <a href="https://refresher.sk/70333-Na-tychto-43-poziciach-zarobia-na-Slovensku-lepsie-zeny-ako-muzi-Najdes-medzi-nimi-maserku-recepcnu-alebo-pokladnicku"/>
        <a href="https://refresher.sk/76135-Vykradli-zlatnictvo-v-nakupnom-centre-v-Lamaci-Lupeznici-si-zobrali-sperky-v-celkovej-hodnote-pol-miliona-eur"/>
        <a href="https://refresher.sk/76365-Slovak-dostal-pokutu-za-nerozvazne-spravanie-na-Instagrame-Za-jazdy-si-odfotil-pokutove-blocky-a-oznacil-profil-policie"/>
        <a href="https://refresher.sk/76537-Slovensko-patri-ku-krajinam-s-najnizsou-minimalnou-mzdou-za-hodinu-v-Europe-Zo-susednych-statov-nas-predbehlo-Cesko"/>
        <a href="https://refresher.sk/76731-Slovenska-republika-ti-na-elektromobil-prispeje-sumou-8tisic-eur-podmienkou-je-nalepka-ministerstva-hospodarstva"/>
      </related>
    </article>
  </body>
</html>