<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/tibbi-aromatik-bitkilerden-katma-deger-elde-edilecek-215606h.htm"/>
    <meta property="og:site_name" content="OLAY"/>
    <meta property="article:published_time" content="2019-11-19T16:54:16+00:00"/>
    <meta property="og:title" content="Tıbbi aromatik bitkilerden katma değer elde edilecek"/>
    <meta property="og:description" content="AK Parti Bursa Milletvekili Refik Özen, tıbbi aromatik bitkilerden daha fazla katma değer elde edileceğini söyledi."/>
  </head>
  <body>
    <article>
      <h1>Tıbbi aromatik bitkilerden katma değer elde edilecek</h1>
      <h2>AK Parti Bursa Milletvekili Refik Özen, tıbbi aromatik bitkilerden daha fazla katma değer elde edileceğini söyledi.</h2>
      <address>
        <time datetime="2019-11-19T16:54:16+00:00">19 Nov 2019, 16:54</time>
      </address>
      <p>İl Tarım ve Orman Müdürlüğü'nde önceki gün düzenlenen tıbbi aromatik bitkiler toplantısına katılan AK Partili Özen ve CHP Bursa Milletvekili Erkan Aydın, tarımsal gündeme ilişkin değerlendirmelerde bulundu. Burada konuşma yapan Özen, ‘‘Tıbbi aromatik bitkiler dünyada geniş bir pazar payı olan, yaklaşık 115 milyar dolarlık ciroya sahip bir alandır. İlaç, kozmetik, boya, gıda sanayinde yaygın şekilde kullanılıyor. Türkiye olarak maalesef oldukça önemli bir potansiyele sahip olmamıza rağmen istediğimiz payı alabilmiş değiliz'' dedi.</p>
      <p>
        <b>ÖZEN: KATMA DEĞER YARATACAK...</b>
      </p>
      <p>TBMM ve bakanlıklarda konularında uzman 69 kişiyi dinlediklerini anlatan Özen, şunları kaydetti: ‘‘Çorum, Balıkesir, Konya, Karaman, Trabzon, Rize, Artvin, Giresin, Ordu, Samsun, Hatay, Kilis, Gaziantep ve Şanlıurfa'da sahada çalışmalarımızı gerçekleştirdik. Yaklaşık 250'den fazla üretici ile konuştuk. Türkiye florasına sahip olduğu 12 binin üzerinde bitki çeşitliliği ile Avrupa kıtasının tamamına yakın zenginliğine sahip. Doğan toplanan, iç ve dış ticareti yapılan 347 tür bulunuyor. Bunlardan yüzde 30'u dış ticaret yapılıyor. Pazarlanabildiğinde söz konusu ürünlerden daha fazla katma değer elde edelim arzumuz var.''</p>
      <p>
        <b>AYDIN: İHRACAT ARTABİLİR...</b>
      </p>
      <p>CHP Bursa Milletvekili Erkan Aydın ise, şunları ifade etti: ‘‘Konu Türkiye için mühim. Bu öneminin yanında 4 ayda verimli çalışmalar yapıldı. Önemli olan bundan sonrası. Tıbbi aromatik bitkilerle uğraşanların katma değer sağlayabileceği, ülke ihracatının arttırılabileceği, iyi tarım uygulamalarıyla AB standartlarında ürün yetiştirilmesi ve pazarlanabilmesi çok önemli. İyi tarım olmazsa bir standart olmuyor. Sürekli ürün temininde ihracat olarak sıkıntılar oluşabiliyor.''</p>
    </article>
  </body>
</html>