<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/19/asus-rog-phone-2-due-nuovi-modelli-pronti-al-gaming-626962"/>
    <meta property="og:site_name" content="tecnoandroid"/>
    <meta property="article:published_time" content="2019-11-19T16:30:12+00:00"/>
    <meta property="og:title" content="Asus ROG Phone 2: due nuovi modelli pronti al gaming"/>
    <meta property="og:description" content="Asus presenta due nuove varianti del suo perfetto smartphone da gaming. Ancora più immersivi nella sfera audio-video e una fascia di prezzo che rimane certamente elevata, ma che permette di portare a casa un magnifico device super performante."/>
  </head>
  <body>
    <article>
      <h1>Asus ROG Phone 2: due nuovi modelli pronti al gaming</h1>
      <address><time datetime="2019-11-19T16:30:12+00:00">19 Nov 2019, 16:30</time> by <a rel="author">Cindy Stanganini</a></address>
      <p>
        <i>Asus presenta due nuove varianti del suo perfetto smartphone da gaming. Ancora più immersivi nella sfera audio-video e una fascia di prezzo che rimane certamente elevata, ma che permette di portare a casa un magnifico device super performante.</i>
      </p>
      <figure>
        <img src="https://t4m7p5j6.stackpathcdn.com/wp-content/uploads/2019/11/Progetto-senza-titolo-6-1.jpg"/>
      </figure>
      <p><b>Asus</b> introduce importanti cambiamenti per tutti gli utenti con il lancio del ROG Phone 2 nelle <b>inedite versioni “Ultimate Edition”</b> e <b>“Strix Edition” <i>. </i></b>Entrambi sono già disponibili per il pre-ordine.</p>
      <h3>Asus ROG Phone 2: novità per gli amanti del videogioco in tasca</h3>
      <p><b>Asus</b> ha ottenuto un grande successo con i suoi smartphone dedicati al mondo del <b>gaming</b>, che come ben sappiamo punta le sue attenzioni sulla creazione di dispositivi in grado di offrire soluzioni software e hardware dedicate anche ai più esigenti utenti.</p>
      <p>Le <b>due nuove versioni inedite dell’azienda taiwanese</b> mirano ad <b>offrire una migliore esperienza di gioco grazie alle ottimizzazioni create appositamente per la potenza e velocità dei device</b>.</p>
      <p>Non dimentichiamo che <b>il <a href="https://www.tecnoandroid.it/2019/10/24/recensione-asus-rog-phone-ii-il-gaming-phone-da-battere-609053">ROG Phone 2</a></b> si presenta con il primo <b>display AMOLED da 6,59’’</b> con refresh a <b>120 Hz/1ms</b> e  tecnologia <b>HDR a 10 bit</b>. La presenza del processore <b>Snapdragon 855+</b> non può che regalare ottime performance anche grazie alla presenza del nuovo sistema di <b>raffreddamento 3D <i>“GameCool II”</i></b>.</p>
      <p>Il tutto, sostenuto dalla batteria da <b>6000 mAh</b>. Inoltre, l’esperienza di gioco viene ulteriormente migliorata grazie al sistema di vibrazione <b>Dual Surround</b> e ai nuovi microfoni che creano <b>performance totalmente perfette.</b></p>
      <p><b>ROG Phone 2 Ultimate Edition</b><i>, </i>già svelato in anteprima mondiale dall’azienda, <i><b>e Strix Edition</b></i> offrono specifiche da top di gamma: il primo regala infatti <b>12 GB di RAM e ben 1 TB di storage interno</b>, mentre <b>Strix Edition</b> si identifica con un inferiore spazio di archiviazione ma comunque vanta di ben <b>8 GB di RAM e 128 di storage</b>.</p>
      <p>Dal punto di vista dell’esperienza di gioco, sarà inoltre possibile ampliare questo aspetto con alcuni accessori e con supporto al <b>Mobile Desktop Dock, TwinView Dock II e Lighitin Armor Case e il nuovo gamepad ROG Kunai.</b></p>
      <p><b>Il ROG Phone 2 Strix Edition è su Asus eShop.</b> Inoltre, sarà a breve disponibile anche presso gli store <b>Unieuro a 699 Euro.</b> La versione <b>Ultimate Edition</b> sarà invece disponibile unicamente su <b>Asus eShop</b> a<b> 999 Euro</b>.</p>
    </article>
  </body>
</html>