<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58457-na-zakarpatt-sin-pobiv-vlasnu-matr-polcyanti-provodyat-sldstvo.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-19T16:43:00+00:00"/>
    <meta property="og:title" content="На Закарпатті син побив власну матір: поліціянти проводять слідство"/>
    <meta property="og:description" content="Про це повідомляє відділ комунікації поліції Закарпатської області.Наприкінці вересня до поліції надійшло повідомлення про госпіталізацію до лікарні жінки з травмами голови та обличчя. Від написання заяви потерпіла відмовилась. В результаті, слідчі Іршавського відділення поліції розпочали слідство за ст.128 (Необережне тяжке або середньої тяжкості тілесне ушкодження) Кримінального кодексу України.В подальшому, після дообстеження травмованої у обласній клінічній лікарні, у жінки діагностовано забої обличчя та голови, отримані в результаті побиття.В ході слідства правоохоронці з’ясували, що вночі 22 вересня за місцем проживання потерпілої, у жінки виник конфлікт з її сином. У ході сварки, що виникла раптово, чоловік спричинив своїй матері тілесні ушкодження. Щоб уникнути відповідальності, обоє намагались приховати факт злочину.Однак, завдяки злагодженій роботі працівників слідчого відділу, кримінальної поліції, експертів, встановлено обставини інциденту. За висновками експертизи - ступінь заподіяних тілесних ушкоджень…"/>
  </head>
  <body>
    <article>
      <h1>На Закарпатті син побив власну матір: поліціянти проводять слідство</h1>
      <address>
        <time datetime="2019-11-19T16:43:00+00:00">19 Nov 2019, 16:43</time>
      </address>
      <p><b>Про це повідомляє відділ комунікації поліції Закарпатської області.</b><br/><br/>Наприкінці вересня до поліції надійшло повідомлення про госпіталізацію до лікарні жінки з травмами голови та обличчя. Від написання заяви потерпіла відмовилась. <br/><br/>В результаті, слідчі Іршавського відділення поліції розпочали слідство за ст.128 (Необережне тяжке або середньої тяжкості тілесне ушкодження) Кримінального кодексу України.<br/><br/>В подальшому, після дообстеження травмованої у обласній клінічній лікарні, у жінки діагностовано забої обличчя та голови, отримані в результаті побиття.<br/><br/>В ході слідства правоохоронці з’ясували, що вночі 22 вересня за місцем проживання потерпілої, у жінки виник конфлікт з її сином. У ході сварки, що виникла раптово, чоловік спричинив своїй матері тілесні ушкодження. Щоб уникнути відповідальності, обоє намагались приховати факт злочину.<br/><br/>Однак, завдяки злагодженій роботі працівників слідчого відділу, кримінальної поліції, експертів, встановлено обставини інциденту. <br/><br/>За висновками експертизи - ступінь заподіяних тілесних ушкоджень підпадає під кваліфікацію статті 125 Кримінального кодексу України, тобто умисне легке тілесне ушкодження. Наразі у справі триває досудове розслідування. <br/><br/><br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>