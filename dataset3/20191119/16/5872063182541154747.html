<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/podosfairo/1560765/sok-me-koke-sunelifthi-gia-summetohi-se-kukloma-narkotikon/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-19T16:19:00+00:00"/>
    <meta property="og:title" content="Σοκ με Κόκε: Συνελήφθη για συμμετοχή σε κύκλωμα ναρκωτικών"/>
    <meta property="og:description" content="Στα χέρια της Αστυνομίας ο πρώην επιθετικός του Άρη"/>
  </head>
  <body>
    <article>
      <h1>Σοκ με Κόκε: Συνελήφθη για συμμετοχή σε κύκλωμα ναρκωτικών</h1>
      <address><time datetime="2019-11-19T16:19:00+00:00">19 Nov 2019, 16:19</time> by <a rel="author">Καλιακάκης Γιάννης</a></address>
      <p>
        <b>Στα χέρια της Αστυνομίας ο πρώην επιθετικός του Άρη</b>
      </p>
      <p>
        <b>Η είδηση της σύλληψης του Κόκε για συμμετοχή σε κύκλωμα ναρκωτικών, έχει προκαλέσει σοκ στην Ισπανία, αλλά και την Ελλάδα.</b>
      </p>
      <p>Σύμφωνα με την ισπανική εφημερίδα «elespanol.com», ο πρώην επιθετικός του Άρη συνελήφθη για διακίνηση που έγινε στη Σεβίλλη, τη Μάλαγα και τη Γρανάδα.</p>
      <p>Το δημοσίευμα, επικαλείται πηγές του Ισπανικού Πρακτορείου Ειδήσεων, αναφέρει πως η αστυνομία εντόπισε έναν τόνο χασίς και όπλα στη διάρκεια επιχείρησης με κωδικό Maskoke, που έγινε ταυτόχρονα σε έντεκα διαφορετικά σημεία με τη συμμετοχή 150 ανδρών και είχε ως αποτέλεσμα τη σύλληψη 20 μελών της σπείρας.</p>
      <p>O Kόκε, όπως αναφέρει το ρεπορτάζ, συνελήφθη σήμερα το πρωί στο σπίτι του στην Εστεπόνα. Αξίζει να σημειωθεί πως ο 36χρονος παλαίμαχος στράικερ αποσύρθηκε από τη δράση το καλοκαίρι του 2017, ενώ κατά το παρελθόν είχε φορέσει τη φανέλα των Μάλαγα, Μαρσέιγ, Σπόρτινγκ, Άρη, Χιούστον, Μπακού, Ρέζενμπουργκ, Μπλούμινγκ, Νόρθιστ Γιουνάιτεντ και Βέροια.</p>
    </article>
  </body>
</html>