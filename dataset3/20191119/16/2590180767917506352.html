<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/184398/%E0%A6%AC%E0%A7%87%E0%A6%B6%E0%A6%BF-%E0%A6%A6%E0%A6%BE%E0%A6%AE%E0%A7%87-%E0%A6%B2%E0%A6%AC%E0%A6%A3-%E0%A6%AC%E0%A6%BF%E0%A6%95%E0%A7%8D%E0%A6%B0%E0%A6%BF%E0%A6%B0-%E0%A6%A6%E0%A6%BE%E0%A7%9F%E0%A7%87-%E0%A6%A8%E0%A6%BE%E0%A6%9F%E0%A7%8B%E0%A6%B0%E0%A7%87-%E0%A6%A6%E0%A7%81%E0%A6%87-%E0%A6%A6%E0%A7%8B%E0%A6%95%E0%A6%BE%E0%A6%A8%E0%A6%BF%E0%A6%95%E0%A7%87-%E0%A6%9C%E0%A6%B0%E0%A6%BF%E0%A6%AE%E0%A6%BE%E0%A6%A8%E0%A6%BE"/>
    <meta property="og:site_name" content="somoynews.tv"/>
    <meta property="article:published_time" content="2019-11-19T16:08:00+00:00"/>
    <meta property="og:title" content="বেশি দামে লবণ বিক্রির দায়ে নাটোরে দুই দোকানিকে জরিমানা"/>
    <meta property="og:description" content="নাটোরের সিংড়ায় লবণ নিয়ে গুজব ছড়িয়ে বেশি দামে বিক্রির দায়ে দু’জনকে জরিমান"/>
  </head>
  <body>
    <article>
      <h1>বেশি দামে লবণ বিক্রির দায়ে নাটোরে দুই দোকানিকে জরিমানা</h1>
      <address><time datetime="2019-11-19T16:08:00+00:00">19 Nov 2019, 16:08</time> by <a rel="author">সময় সংবাদ</a></address>
      <p><b>নাটোরের সিংড়ায় লবণ নিয়ে গুজব ছড়িয়ে বেশি দামে বিক্রির দায়ে দু’জনকে জরিমানা করেছে ভ্রাম্যমাণ আদালত। মঙ্গলবার (১৯ নভেম্বর) দুপুরে উপজেলা নির্বাহী অফিসার সুশান্ত কুমার মাহাতো বিভিন্ন বাজারে অভিয়ান চালিয়ে দুই ব্যবসায়ীকে মোট ৮ হাজার টাকা জরিমানা করেন।<br/> <br/>লবণের কেজি ২শ’ টাকা হবে এমন গুজব হঠাৎ করেই ছড়িয়ে পড়ে নাটোরের সিংড়ার বিভিন্ন হাটে-বাজারে। এসময় লবণ কিনতে ভিড় করে সাধারণ মানুষ। মুহূর্তের মধ্যে ৩০টাকা কেজির লবণ ১০০ টাকায় বিক্রি শুরু করে ব্যবসায়ীরা। </b><br/><br/>পরে খবর পেয়ে উপজেলা নির্বাহী অফিসার সুশান্ত কুমার মাহাতো সিংড়া শহর বাজারে অভিযান পরিচালনা করে সুশিল সাহাকে ৫ হাজার টাকা এবং বামিহালের দূর্গাপুরে মানিক হোসেন নামে এক ব্যবসায়ীকে ৩ হাজার টাকা জরিমানা করে। এসময় সবাইকে গুজবে কান না দেওয়ার জন্য বিভিন্ন বাজারে পথসভা করেন ইউএনও।</p>
    </article>
  </body>
</html>