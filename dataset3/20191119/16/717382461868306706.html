<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/cava-de-tirreni-abbazia-unesco-parla-sindaco/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-11-19T16:46:27+00:00"/>
    <meta property="og:title" content="Cava de’ Tirreni, Abbazia Verso Unesco: Parla il Sindaco Servalli"/>
    <meta property="og:description" content="A Cava de' Tirreni si torna a Parlare della Candidatura dell'Abbazia Benedettina a Patrimonio Unesco. A proposito, è intervenuto il Sindaco Servalli."/>
  </head>
  <body>
    <article>
      <h1>Cava de’ Tirreni, Abbazia Verso Unesco: Parla il Sindaco Servalli</h1>
      <address><time datetime="2019-11-19T16:46:27+00:00">19 Nov 2019, 16:46</time> by <a rel="author" href="https://amalfinotizie.it/author/giovanna-salvio/" target="_blank">Giovanna Salvio</a></address>
      <p>E’ da qualche tempo che, a furor di popolo, che l’amministrazione del comune di <b>Cava de’ Tirreni</b> ha messo in campo diverse azioni affinchè il complesso dell’<b>abbazia benedettina</b> rientrasse nell’elenco dei <b>siti patrimonio Unesco</b>.</p>
      <p>Vi sono stati alcuni tentativi finora, purtroppo non riusciti.</p>
      <p>Ma la città metelliana non molla.</p>
      <p>Infatti si sta cercando di prendere provvedimenti per caldeggiare in maniera efficace una nuova candidatura.</p>
      <h3>Cava de’ Tirreni: il Sindaco Servalli Parla di una Nuova Candidatura dell’Abbazia per l’Unesco</h3>
      <p>Da come riferisce Radio Alfa in <b>un’intervista</b> fatta oggi in diretta proprio al <b>primo cittadino</b> di <a href="https://amalfinotizie.it/cava-de-tirreni-le-stagioni-cavote-mostra/">Cava</a> de’ Tirreni, <b>Vincenzo Servalli</b>, sembra che il <b>Mibact</b> sia pronto a <b>rivalutare</b> la <b>candidatura</b> del <b>complesso abbaziale</b>.</p>
      <p>Dopo l’ultima esclusione, l’attuale amministrazione infatti ha profuso i suoi sforzi per “convincere” il Ministero preposto a rivalutare il dossier inerente all’abbazia della SS. Trinità.</p>
      <p>I primi 5 mila euro che il Comune ha speso sono serviti per ottenere l’attenzione del Mibact sulla pratica in questione.</p>
      <p>Quindi, il Mibact riesaminerà sicuramente i documenti relativi alla millenaria Badia.</p>
      <p>La disponibilità del Ministero dei Beni, delle Attività Culturali e del Turismo, però non basta.</p>
      <p>Diventare un sito patrimonio dell’Umanità Unesco non è facilissimo, ci vuole davvero un lavoro minuzioso ed impegnativo per riuscire.</p>
      <p>Difatti, si dovrà <b>redarre una documentazione approfondita e adeguata</b> a riguardo.</p>
      <p>Ci sarà bisogno di <b>professionisti</b> che possano effettuare ricerche puntuali e quindi produrre le carte necessarie per far sì che l’Abbazia cavese diventi Patrimonio dell’Umanità Unesco.</p>
      <p>Il lavoro di questi professionisti andrà ovviamente pagato, e, di conseguenza servono <b>fondi</b> ulteriori.</p>
      <p>A proposito, Servalli ha affermato ai microfoni di Radio Alfa di aver chiesto alla <b>Regione Campania</b>, in particolare al Presidente Vincenzo De Luca, 90 mila euro per realizzare il tutto.</p>
      <p>Addirittura, lui e il suo staff hanno pensato anche a un convegno internazionale da tenere la primavera prossima sul tema.</p>
      <p>Di certo, anche per un evento del genere ci vorranno soldi.</p>
      <p>Insomma, si sta attendendo una risposta dalla Regione.</p>
      <p>Speriamo che arrivi quanto prima, e che i fondi necessari arrivino nelle casse comunali.</p>
      <p>Il millenario complesso abbaziale benedettino di Cava de’ Tirreni è un sito di importanza storico-artistica fondamentale, sarebbe davvero un peccato non riuscire a farlo riconoscere dall’Unesco.</p>
    </article>
  </body>
</html>