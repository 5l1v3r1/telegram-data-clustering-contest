<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-ato/2821406-blizko-20-tisac-ditej-u-nebezpeci-cerez-agresiu-rosii-na-donbasi.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T16:31:00+00:00"/>
    <meta property="og:title" content="Близько 20 тисяч дітей - у небезпеці через агресію Росії на Донбасі"/>
    <meta property="og:description" content="Через російську агресію на територіях Донецької та Луганської областей майже 20 тисяч дітей, котрі навчаються у школах в зоні досягання обстрілів та на лінії зіткнення, піддаються ризику."/>
  </head>
  <body>
    <article>
      <h1>Близько 20 тисяч дітей - у небезпеці через агресію Росії на Донбасі</h1>
      <h2>Через російську агресію на територіях Донецької та Луганської областей майже 20 тисяч дітей, котрі навчаються у школах в зоні досягання обстрілів та на лінії зіткнення, піддаються ризику.</h2>
      <address>
        <time datetime="2019-11-19T16:31:00+00:00">19 Nov 2019, 16:31</time>
      </address>
      <p>Про це зазначила представник Уповноваженого Верховної Ради України з дотримання прав дитини та сім’ї Аксана Філіпішина під час пресконференції на тему "30-річчя Конвенції ООН про права дитини: сучасні виклики в Україні" в Укрінформі.</p>
      <p>"Якщо говорити про певні цифри і <a href="https://www.ukrinform.ua/tag-diti">дітей</a>, які піддаються ризику, то станом на 2019 рік, наприклад, говоримо про небезпеку в освітньому процесі, за нашими даними, за тією інформацією, яку надали нам цивільні військові адміністрації у Донецькій та Луганській області, у Донецькій області в зоні досягнення обстрілів було розташовано 119 навчальних закладів, у яких навчається понад 12 тисяч дітей. У Луганській області на лінії зіткнення знаходиться 66 закладів освіти, у яких навчається понад 8 тисяч дітей. Я говорю про сторону, яка підконтрольна урядові України", - сказала Філіпішина.</p>
      <blockquote>
        <b>Читайте також: </b>
        <a href="https://www.ukrinform.ua/rubric-society/2630167-cerez-vijnu-na-donbasi-pivmiljona-ditej-potrebuut-terminovoi-dopomogi-unisef.html">Через війну на Донбасі півмільйона дітей потребують термінової допомоги — ЮНІСЕФ</a>
      </blockquote>
      <p>Також вона повідомила про відсутність інформації щодо кількості подібних навчальних закладів, розташованих по інший бік лінії розмежування, та дітей, які в них навчаються.</p>
    </article>
  </body>
</html>