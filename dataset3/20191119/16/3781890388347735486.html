<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/742557"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T16:43:00+00:00"/>
    <meta property="og:title" content="พร้อมจัดงาน &quot;เทศกาลต้นคริสต์มาสภูเรือ ครั้งที่ 8"/>
    <meta property="og:description" content="อ.ภูเรือ จ.เลย พร้อมจัดงาน “เทศกาลต้นคริสต์มาสภูเรือ ครั้งที่ 8"/>
  </head>
  <body>
    <article>
      <h1>พร้อมจัดงาน "เทศกาลต้นคริสต์มาสภูเรือ ครั้งที่ 8</h1>
      <address>
        <time datetime="2019-11-19T16:43:00+00:00">19 Nov 2019, 16:43</time>
      </address>
      <p>
        <b>อ.ภูเรือ จ.เลย พร้อมจัดงาน “เทศกาลต้นคริสต์มาสภูเรือ ครั้งที่ 8</b>
      </p>
      <p>ที่ห้องประชุมคริสต์มาส ที่ว่าการอำเภอภูเรือ ชั้น 2 จ.เลย นายโสภณ สุวรรณรัตน์ รองผู้ว่าราชการจังหวัดเลย เป็นประธานการประชุมเพื่อเตรียมการจัดงาน “เทศกาลต้นคริสต์มาสภูเรือ ครั้งที่ 8 ประจำปี 2562” มีนายปิยะชาย ศรีบุรินทร์ ปลัดอำเภอ(เจ้าพนักงานปกครองชำนาญการพิเศษ) รักษาราชการแทนนายอำเภอภูเรือ นายภูวไนย วิจิตรปัญญา นายกเทศมนตรีตำบลภูเรือ หัวหน้าส่วนราชการ ผู้บริหารองค์กรปกครองส่วนท้องถิ่น กำนัน ผู้ใหญ่บ้าน ผู้ประกอบการ ร่วมประชุมฯ เพื่อประชาสัมพันธ์การท่องเที่ยว เป็นการส่งเสริมอาชีพสร้างรายได้ในการปลูกไม้ดอกไม้ประดับเมืองหน้า โดยเฉพาะคริสต์มาส ส่งเสริมและอนุรักษ์ทรัพยากรธรรมชาติและสิ่งแวดล้อมในพื้นที่<br/> <br/>นายปิยะชาย ศรีบุรินทร์ ปลัดอำเภอ(เจ้าพนักงานปกครองชำนาญการพิเศษ) รักษาราชการแทนนายอำเภอภูเรือ กล่าวว่าอำเภอภูเรือ เป็นเมืองท่องเที่ยว ที่เหมาะแก่การพักผ่อน เป็นอำเภอที่มีความโดดเด่น ทางภูมิศาสตร์ อากาศดี และมีดอกไม้ ไม้ประดับที่สวยงามตลอดปี ดังคำขวัญที่ว่า "เมืองแห่งทะเลภูเขา สุดหนาวในสยาม ดอกไม้งามสามฤดู" จึงทำให้เกิดกิจกรรมการท่องเที่ยวที่หลากหลาย ทั้งการท่องเที่ยวเชิงนิเวศน์ การท่องเที่ยวทางวัฒนธรรม การท่องเที่ยวเชิงสร้างสรรค์ การท่องเที่ยวโดยชุมชน และอำเภอภูเรือเป็นแหล่งปลูกต้นคริสต์มาสที่ใหญ่ที่สุดในประเทศไทย จึงเกิดงานเทศกาลคริสต์มาสภูเรือขึ้น เริ่มจัดมาตั้งแต่ปี 2555 เป็นต้นมา การจัดงานเทศกาลคริสต์มาสภูเรือ ครั้งนี้ จัดเป็นครั้งที่ 8 ระหว่างเดือนพฤศจิกายน 2562 – มกราคม 2563 โดยกำหนดพิธีเปิดงานในวันเสาร์ที่ 30 พฤศจิกายน 2562 ณ ลานคริสต์มาสอำเภอภูเรือ<br/> </p>
      <figure>
        <img src="https://www.dailynews.co.th/admin/upload/20191119/news_qnYWuGrteh235340_533.jpg?v=201911200111?v=7313"/>
      </figure>
      <p>นายโสภณ สุวรรณรัตน์ รองผู้ว่าราชการจังหวัดเลย กล่าวว่า เพื่อเป็นการส่งเสริมการท่องเที่ยวของอำเภอภูเรือและจังหวัดเลย จึงได้เตรียมความพร้อมในการต้อนรับนักท่องเที่ยวไว้เป็นอย่างดี โดยได้เตรียมต้นคริสต์มาสที่บานสีแดงสดใส ตกแต่งบริเวณลานคริสต์มาสอำเภอภูเรือ ให้สวยงาม อลังการ ประทับใจแก่นักท่องเที่ยวที่มาเยือน เน้นที่การส่งเสริมรายให้ได้กับชุมชน กลุ่มผู้ผลิตไม้ดอกไม้ประดับ สินค้า OTOP ของฝากของที่ระลึก ในพื้นที่เพื่อให้เกิดรายได้แก่คนในท้องที่กระจายรายได้ลงสู่ทุกกลุ่มอาชีพ ให้บริการที่พัก อาหาร ที่สะอาดปลอดภัย ราคายุติธรรม ไม่ฉวยโอกาสเอาเปรียบนักท่องเที่ยว พร้อมจัดเตรียมงานและพิธีเปิดที่ยิ่งใหญ่ตระการตา การแสดงบนเวทีชุดต่างๆ สนุกสนาน ไว้ตอนรับนักท่องเที่ยวให้เกิดความประทับใจด้วย<br/><br/>-----------------------------<br/><br/>ดำรงค์ รักษ์จรรยาวงศ์ ผู้สื่อข่าวเว็บไซต์เดลินิวส์ จ.เลย</p>
    </article>
  </body>
</html>