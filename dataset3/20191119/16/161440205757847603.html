<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/medio-campidano/2019/11/19/oristano-o-sud-sardegna-ad-arbus-un-referendum-per-decidere-in-qu-136-954519.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-19T16:21:54+00:00"/>
    <meta property="og:title" content="Oristano o Sud Sardegna? Ad Arbus un referendum per decidere in quale provincia stare"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">la parola ai cittadini</h6>
      <h1>Oristano o Sud Sardegna? Ad Arbus un referendum per decidere in quale provincia stare</h1>
      <h2>L'amministrazione Ecca organizzerà anche una consultazione sul senso di marcia della strada principale del paese</h2>
      <address><time datetime="2019-11-19T16:21:54+00:00">19 Nov 2019, 16:21</time> by <a rel="author" href="https://www.unionesarda.it/autore/santina_rav_/10450" target="_blank">Santina Ravì</a></address>
      <p>L'opinione pubblica ad Arbus è divisa e il sindaco Antonello Ecca sceglie la strada più democratica per prendere certe decisioni molto importanti per la Comunità: ci sarà un doppio referendum. Entro la fine dell'anno (la data non è stata ancora stabilita) si chiederà ai cittadini se preferiscono restare nella provincia del Sud Sardegna o traslocare in quella di Oristano, dopo l'abolizione dell'ente intermedio Medio Campidano. Inoltre si andrà alle urne anche per decidere se ripristinare o meno il doppio senso di marcia nelle strada principale del paese, per metà via Repubblica e per l'altra via Libertà.</p>
      <p>La decisione di bandire il doppio referendum è stata decisa in Consiglio Comunale, dove per una volta maggioranza, minoranza e il gruppo autonomo si sono ritrovati concordi. Anche se esistono altri aspetti di cui tenere conto: per esempio, quel che pensa l'Anas sul senso unico in una strada che taglia in centro di paese ma che è pur sempre una statale.</p>
      <p>Sul fronte più strettamente politico, era stata l'associazione Arbus Civica nel 2017 a proporre il passaggio dal Sud Sardegna ad Oristano. Quasi mille firme raccolte per indire un referendum che adesso avrà finalmente luogo.</p>
    </article>
  </body>
</html>