<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622353/%D8%A7%D9%81%D8%B2%D9%88%D8%AF%D9%86-%D8%A7%DB%8C%D8%B3%D8%AA%DA%AF%D8%A7%D9%87%E2%80%8C%D9%87%D8%A7%DB%8C-%D8%B4%D9%86-%D9%85%D8%AE%D8%B5%D9%88%D8%B5-%D8%AF%D8%B1-%D8%B4%D9%85%D8%A7%D9%84-%D8%AA%D9%87%D8%B1%D8%A7%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-19T16:18:00+00:00"/>
    <meta property="og:title" content="افزودن ایستگاه‌های شن مخصوص در شمال تهران"/>
    <meta property="og:description" content="شهردار منطقه یک خبر داد: ایستگاه‌های عرضه کیسه‌های شن مخصوص علاوه بر مخازن زرد رنگ، در مقابل ساختمان‌های اصلی منطقه و نواحی ده گانه راه‌اندازی می‌شود."/>
  </head>
  <body>
    <article>
      <h1>افزودن ایستگاه‌های شن مخصوص در شمال تهران</h1>
      <h2>شهردار منطقه یک عنوان کرد</h2>
      <address>
        <time datetime="2019-11-19T16:18:00+00:00">19 Nov 2019, 16:18</time>
      </address>
      <p>
        <i>شهردار منطقه یک خبر داد: ایستگاه‌های عرضه کیسه‌های شن مخصوص علاوه بر مخازن زرد رنگ، در مقابل ساختمان‌های اصلی منطقه و نواحی ده گانه راه‌اندازی می‌شود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سید حمید موسوی، با بیان خبر فوق اظهار داشت: با توجه به موقعیت جغرافیایی منطقه یک و پیش بینی هواشناسی مبنی بر پاییز و زمستان پر بارش ستاد برف روبی این منطقه از ابتدای پاییز تشکیل و نسبت به تجهیز ملزومات برف روبی از جمله ماشین آلات سبک، سنگین، مکانیزه، نیروی انسانی، دپوی شن مخصوص، شارژ مخازن سطح منطقه و... اقدامات لازم انجام شده بود و اقدامات اجرا شده در برف روبی اخیر نیز بالاتر از میانگین سال های گذشته بود.</p>
      <p>وی اظهارکرد: با انجام عملیات برف روبی در بارش اخیر، بار دیگر 400 مخزن زردرنگ در سطح معابر با کیسه های شن مخصوص شارژ مجدد شد و همچنین ایستگاه های عرضه این کیسه ها نیز در مقابل ساختمان‌های اصلی منطقه از جمله ساختمان مرکزی، معاونت ها، نواحی در حال راه اندازی است و نسبت به دپوی فله‌ای کیسه‌های شن مخصوص در نقاط پر اهمیت، پرتردد و برف گیر منطقه اقدام می شود.</p>
      <p>موسوی افزود: پس از هر بار بارش و انجام عملیات برف روبی تمهیدات لازم به منظور ذخیره سازی و شارژ مجدد شن مخصوص در معابر انجام و ماشین آلات برف روب رصد و معاینه می شوند.</p>
      <p>وی گفت: جهت انجام عملیات برف روبی در فصل پاییز و زمستان معاونین و مدیران ارشد شهرداری منطقه یک نیز به عنوان معین در نواحی حضور و بر عملیات خدمات رسانی نظارت مستمر خواهند داشت.</p>
      <p>بنا براعلام روابط عمومی شهرداری منطقه یک، وی در خصوص تغییر در مدیریت نواحی 4و5 این منطقه افزود: هدف مدیریت شهری این منطقه جلب رضایت شهروندان است و بالطبع هر گونه اقدامی که این رضایت را ارتقاء دهد مورد توجه مدیریت شهری خواهد بود و برهمین اساس، با تغییرات انجام شده سعی شد سازمان پویا و تاثیر گذارتر شود.</p>
    </article>
  </body>
</html>