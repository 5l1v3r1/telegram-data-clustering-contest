<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hakolhayehudi.co.il/item/Jewish_life/%D7%9E%D7%90%D7%94_%D7%A9%D7%A0%D7%94_%D7%9C%D7%A4%D7%98%D7%99%D7%A8%D7%AA_%D7%94%D7%A8%D7%A9_%D7%91__%D7%94%D7%AA%D7%95%D7%95%D7%A2%D7%93%D7%95%D7%AA_%D7%97%D7%A1%D7%99%D7%93%D7%99%D7%AA_%D7%91%D7%A8%D7%95%D7%A1%D7%98%D7%95%D7%91"/>
    <meta property="og:site_name" content="הקול היהודי"/>
    <meta property="article:published_time" content="2019-11-19T16:46:00+00:00"/>
    <meta property="og:title" content="מאה שנה לפטירת הרש&quot;ב: התוועדות חסידית ברוסטוב"/>
    <meta property="og:description" content="יחד עם משלחת מישראל, עלה הרב יצחק גינזבורג לציונו של הרבי הרש&quot;ב מליובאוויוש בעיר רוסטוב שברוסיה לרגל ציון יום הולדתו. הרב גינזבורג ערך התוועדות לקהילה היהודית בעיר."/>
  </head>
  <body>
    <article>
      <h1>מאה שנה לפטירת הרש"ב: התוועדות חסידית ברוסטוב</h1>
      <h2>יחד עם משלחת מישראל, עלה הרב יצחק גינזבורג לציונו של הרבי הרש"ב מליובאוויוש בעיר רוסטוב שברוסיה לרגל ציון יום הולדתו. הרב גינזבורג ערך התוועדות לקהילה היהודית בעיר.</h2>
      <address><time datetime="2019-11-19T16:46:00+00:00">19 Nov 2019, 16:46</time> by <a rel="author">יח"צ</a></address>
      <p>לרגל ציון יום הולדתו של הרבי החמישי של חסידות חב"ד, רבי שלום בער שניאורסון זי"ע, ולציון שנת המאה לפטירתו (תר"פ-תש"פ), הגיעה משלחת מישראל לעיר רוסטוב שברוסיה, בה נפטר הרש"ב.</p>
      <p>המשלחת שבראשה עומד הרב יצחק גינזבורג, הגיעה ביום ראשון לעיר רוסטוב במטרה לפקוד את קברו ולערוך במקום התוועדות חסידית עם בני הקהילה היהודית.</p>
      <figure>
        <img src="https://hakolhayehudi.co.il/Uploads/2019/11/Q3ejhkc063V2xD.jpg"/>
        <figcaption>ההתוועדות ברוסטוב, רוסיה עם הרב גינזבורג (יוסף פריסמן)</figcaption>
      </figure>
      <p>בערב, נערכה בביתו של הרש"ב ממנו פעל בשנות מגוריו בעיר, התוועדות חסידית יחד עם כמאה יהודים מבני הקהילה ובהשתתפות הרב חיים דנציגר שליח חב"ד ורבה של רוסטוב. </p>
      <p>הרבי הרש"ב היה זה שייסד את ישיבת תומכי תמימים המיתולוגית אשר תלמידה חונכו למסירות נפש על שמירת הגחלת היהודית ברוסיה הסובייטית אל מול חוקי השלטון הקומוניסטי. </p>
      <figure>
        <img src="https://hakolhayehudi.co.il/Uploads/2019/11/Zeu9KYY9gfwNYE.jpg"/>
        <figcaption>מנגנים בהתוועדות חסידית עם הרב גינזבזבורג ברוסטוב, רוסיה (יוסף פריסמן)</figcaption>
      </figure>
      <p>אתמול כ' בחשוון, יום הולדתו של הרש"ב, עלה הרב גינזבורג ועשרות נוספים לאוהל הרש"ב, שם ערכו תפילה ואמירת תהילים.</p>
      <p>מרוסטוב תמשיך המשלחת הישראלית אל מוסקבה שם יערכו מספר שיעורים והתוועדויות נוספים עם הרב גינזבורג בהשתתפות בכירים בהנהגת יהדות רוסיה.</p>
      <figure>
        <img src="https://hakolhayehudi.co.il/Uploads/2019/11/9dty5bLG6te727.jpg"/>
        <figcaption>הרב גינזזבורג ברוסטוב, רוסיה (יוסף פריסמן)</figcaption>
      </figure>
    </article>
  </body>
</html>