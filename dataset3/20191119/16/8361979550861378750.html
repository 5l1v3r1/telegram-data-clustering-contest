<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/u-kiyevi-zapustitsya-servis-prokatu-elektrosamokativ-de-i-koli-novini-kiyeva-50054478.html"/>
    <meta property="og:site_name" content="НВ"/>
    <meta property="article:published_time" content="2019-11-19T16:59:00+00:00"/>
    <meta property="og:title" content="Bolt запустить в Києві сервіс прокату електросамокатів"/>
    <meta property="og:description" content="У Bolt розповіли про терміни запуску в Києві послуги прокату електросамокатів."/>
  </head>
  <body>
    <article>
      <h1>Bolt запустить в Києві сервіс прокату електросамокатів</h1>
      <h2>У Bolt розповіли про терміни запуску в Києві послуги прокату електросамокатів.</h2>
      <address>
        <time datetime="2019-11-19T16:59:00+00:00">19 Nov 2019, 16:59</time>
      </address>
      <p>Компанія <a href="https://nv.ua/tags/bolt.html">Bolt</a> запускає в Києві сервіс прокату електросамокатів, повідомляє <a href="https://tech.liga.net/gadgets/novosti/bolt-zapuskaet-v-kieve-uslugu-prokata-elektrosamokatov">Liga.net</a> із посиланням на представника компанії.</p>
      <p>Перша точка оренди самокатів відкриється у четвер, 21 листопада. Локація відкриється недалеко від представництва компанії - в UNIT.City.</p>
      <p>Надалі компанія планує масштабувати сервіс і в інших районах Києва.</p>
      <p>У недавньому інтерв'ю «<a href="https://www.epravda.com.ua/publications/2019/07/9/649477/">Економічній правді</a>» регіональний менеджер Bolt в Україні Тарас Потічний відзначив, що одним з головних ризиків запуску сервісу самокатів залишається вандалізм.</p>
      <p>«Ви купили 500 самокатів, поставили їх в Києві. Один коштує 300-500 євро, а окупити його до знищення вкрай складно. Ми пробуємо домовитися, щоб певним чином ці ризики забезпечити або застрахувати», - розповів Потічний.</p>
      <p>Також він додав, що компанія шукає модель роботи, в якій сервіс б окупався. Серед варіантів розглядають співпрацю з локальними партнерами, які можуть більше управляти цим процесом.</p>
      <p>Сервіс оренди самокатів від Bolt вже працює в Парижі, Мадриді, Ризі та Естонії.</p>
      <p>Нагадаємо, що недавно Bolt заявив про плани запустити <a href="https://nv.ua/ukr/biz/markets/bolt-pochne-dostavlyati-jizhu-v-ukrajini-novini-ukrajini-50038534.html">сервіс доставки їжі</a> .</p>
    </article>
  </body>
</html>