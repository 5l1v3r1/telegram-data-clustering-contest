<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/tennis/haase-en-rojer-verliezen-van-kazachstan/"/>
    <meta property="og:site_name" content="Sportnieuws"/>
    <meta property="article:published_time" content="2019-11-19T16:11:38+00:00"/>
    <meta property="og:title" content="Haase en Rojer verliezen van Kazachstan"/>
    <meta property="og:description" content="Robin Haase en Jean-Julien Rojer hebben de 1-1 gelijke stand niet kunnen omzetten in een overwinning. Nederlands beste tennisser won eerder op de dag van zijn Kazachse tegenstander op de Davis Cup Finals, maar later verloor hij met Rojer in de dubbels: 6-4 en 7-6. De Nederlanders speelden bepaald niet tegen slechte tennissers uit Kazachstan.…"/>
  </head>
  <body>
    <article>
      <h1>Haase en Rojer verliezen van Kazachstan</h1>
      <address>
        <time datetime="2019-11-19T16:11:38+00:00">19 Nov 2019, 16:11</time>
      </address>
      <p>
        <b>Robin Haase en Jean-Julien Rojer hebben de 1-1 gelijke stand niet kunnen omzetten in een overwinning. Nederlands beste tennisser won eerder op de dag van zijn Kazachse tegenstander op de Davis Cup Finals, maar later verloor hij met Rojer in de dubbels: 6-4 en 7-6.</b>
      </p>
      <p>De Nederlanders speelden bepaald niet tegen slechte tennissers uit Kazachstan. Mikhail Kukushkin is 67e op de wereldranglijst, Alexander Bublik 57e. In de 1e gebeurde niet veel bijzonders en werden de meeste servicegames 'gewoon' na 5 of 6 punten gewonnen. Helaas voor Nederland verloren Haase en Rojer 1 keer hun opslag, waardoor ze de set met 6-4 verloren.<br/><br/><b>Tiebreak<br/></b>In de 2e werd het spannend. Wederom werd er goed geserveerd, er werden helemaal geen servicegames afgestaan. Daardoor liep het uit op een tiebreak, waarin Kukushkin en Bublik net even beter waren.<br/><br/>Nederland zit ook nog in de groep met Groot-Brittannië, waar Andy Murray misschien meedoet. De groepswinnaars en de 2 beste nummers 2 gaan door naar de kwartfinales.</p>
    </article>
  </body>
</html>