<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/lvivshchyna_vklyuchylas_v_peregony_z_vprovadzhennya_ekvytka_331142.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-19T16:55:00+00:00"/>
    <meta property="og:title" content="Львівщина включилась в перегони з впровадження е-квитка"/>
    <meta property="og:description" content="Електронний квиток запустять для громадського транспорту Львівщини. Це дозволить облікувати всіх пільговиків на зробить заробіток водіїв прозорим. Сервіс на стадії розробки, але фахівці кажуть, що реально запустити квиток вже за два-три роки."/>
  </head>
  <body>
    <article>
      <h1>Львівщина включилась в перегони з впровадження е-квитка</h1>
      <h2>Електронний квиток запустять для громадського транспорту Львівщини. Це дозволить облікувати всіх пільговиків на зробить заробіток водіїв прозорим. Сервіс на стадії розробки, але фахівці кажуть, що реально запустити квиток вже за два-три роки.</h2>
      <address>
        <time datetime="2019-11-19T16:55:00+00:00">19 Nov 2019, 16:55</time>
      </address>
      <figure>
        <img src="https://galinfo.com.ua/media/gallery/intxt/e/l/elektronniy-kvitok.jpeg"/>
        <figcaption>Ілюстративне фото.</figcaption>
      </figure>
      <p>25 мільйонів гривень буде коштувати електронний квиток Львівщині. Ще цього року в обласній раді планують створити окрему профільну програму. Розповів голова адміністрації Львівщини Маркіян Мальський.</p>
      <p>"Та аналітика, яку можна буде збирати завдяки електронному квитку і та зручність, яка надається громадянам вони цього вартують. І якщо все буде впорядку, то вже наступного року ми зможемо профінансувати дану програму і впевноно рухатись у напрямку створення електронного квитка", - зазначив Мальський.</p>
      <p>Такий квиток міг би бути єдиним і для Львова і для області, але це ще потрібно пропрацювати. Найперше – це нарешті вирішать проблему з пільговиками. Каже засновник громадської організації «За якісний транспорт» Святослав Товстига.</p>
      <p>"Швидше в першому етапі впровадження електронного квитка в області, я бачу це як форма оплати і обліку пільгових категорій населення. А вже в подальшому в залежності від формування ОТГ, вони як місцеві органи самоврядування зможуть дотувати за пільгові категорії", - зазначив Товстига.</p>
      <p>В перспективі, такий електронний квиток може стати єдиним і для залізниці. Це дозволить оптимізувати перевезення і в цій сфері. В ідеалі, від розробки до втілення потрібно орієнтовно три роки.</p>
      <p>
        <b>Нагадаємо, у Львові вже понад 3 роки триває епопея з впровадження системи <a href="https://galinfo.com.ua/news/ekvytok_u_lvovi_vidterminovuyut_na_dogodu_kompanii_yaka_spivpratsyuie_z_rosiyskym_bankom_329358.html">електронного квитка</a>.</b>
      </p>
    </article>
  </body>
</html>