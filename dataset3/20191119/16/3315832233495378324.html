<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/de56dbca4314bb16/ar-putea-fi-cea-mai-buna-reclama-anti-fumat-din-toate-timpurile-imagini-socante-publicate-de-medici-video.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-19T16:13:08+00:00"/>
    <meta property="og:title" content="Ar putea fi cea mai bună reclamă anti-fumat din toate timpurile: Imagini şocante publicate de medici // VIDEO"/>
    <meta property="og:description" content="Imaginile şocante publicate de medicii dintr-un spital din China dezvăluie cum arată plămânii unui fumător înrăit, care nu a putut să scape de cumplitul obicei timp de 30 de ani, transmite Daily Mail."/>
  </head>
  <body>
    <article>
      <h1>Ar putea fi cea mai bună reclamă anti-fumat din toate timpurile: Imagini şocante publicate de medici // VIDEO</h1>
      <address><time datetime="2019-11-19T16:13:08+00:00">19 Nov 2019, 16:13</time> by <a rel="author">Jurnal.md</a></address>
      <p>
        <b>Imaginile şocante publicate de medicii dintr-un spital din China dezvăluie cum arată plămânii unui fumător înrăit, care nu a putut să scape de cumplitul obicei timp de 30 de ani, transmite Daily Mail.</b>
      </p>
      <p>În loc să aibă nuanţa sănătoasă de roz, plămânii sunt de culoarea cărbunelui, aceştia fiind extrem de inflamaţi în urma deceniilor de fumat.</p>
      <p>Medicii de la Spitalul Wuxi din Jiangsu, China, au extras organele de la un bărbat în vârstă de 52 de ani, care în urma mai multor boli pulmonare a murit.</p>
      <p>Filmarea realizată de către chirurgi a fost vizionată de peste 25 de milioane de internauţi pe reţelele de socializare, unii utilizatori spunând că este „cea mai bună reclama anti-fumat din toate timpurile”.</p>
      <p>Imaginile au fost publicate de către spital, alături de întrebarea „încă mai ai curajul să fumezi?”.</p>
      <p>Pacientul dorea să-şi doneze organele după moarte, dar medicii au realizat rapid că acestea nu pot fi folosite.</p>
      <p>Doctorul Chen, un chirurg specializat în transplanturi şi vicepreşedintele instituţiei, a condus operaţia.</p>
      <p>„Pacientul nu a fost supus unei tomografii înainte de deces. Bărbatul a fost declarat în moarte cerebrală, iar plămânii săi au fost extraşi la scurt timp după aceea”, a spus medicul.</p>
      <p>
        <b>ATENȚIE, URMEAZĂ IMAGINI CARE VĂ POT AFECTA EMOȚIONAL:</b>
      </p>
      <figure>
        <iframe src="https://www.youtube.com/embed/kTq_QzTQ1Cs" width="560" height="315" data-service="Youtube" scrolling="no"/>
      </figure>
    </article>
  </body>
</html>