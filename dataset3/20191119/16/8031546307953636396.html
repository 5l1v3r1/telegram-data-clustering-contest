<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109164-GERB-i-OP-predlodziha-Cacarov-za-shef-na-antikorupcionnata-komisiya"/>
    <meta property="og:site_name" content="Канал 3"/>
    <meta property="article:published_time" content="2019-11-19T16:08:00+00:00"/>
    <meta property="og:title" content="ГЕРБ и ОП предложиха Цацаров за шеф на антикорупционната комисия"/>
    <meta property="og:description" content="Срокът за внасянето на кандидатури изтича утре – 20 ноември"/>
  </head>
  <body>
    <article>
      <h1>ГЕРБ и ОП предложиха Цацаров за шеф на антикорупционната комисия</h1>
      <h2>Срокът за внасянето на кандидатури изтича утре – 20 ноември</h2>
      <address>
        <time datetime="2019-11-19T16:08:00+00:00">19 Nov 2019, 16:08</time>
      </address>
      <p><b>ГЕРБ и "Обединени патриоти" предлагат номинацията на Сотир Цацаров за председател на КПКОНПИ. Това съобщи председателят на ПГ на ГЕРБ Даниела Дариткова след среща с главния прокурор в Народното събрание.<br/></b> <br/> </p>
      <p>"За нас е важно борбата с корупцията да бъде успешна, защото това касае както интересите на българските граждани, така и интереса на страната, защото смятаме, че създаването на икономическа стабилност и среда, която е лишена и освободена от корупция, привлича инвеститори, днес фактите говорят в тази посока", каза Дариткова.</p>
      <p> </p>
      <p>Срокът за внасянето на кандидатури изтича утре – 20 ноември.</p>
      <p> </p>
      <p>Преговорите с настоящия главен прокурор за номинацията са водени от депутата от ОП Емил Димитров-Ревизоро. Според него Сотир Цацаров е най-подходящ за този пост и кандидатурата му не е политическа.</p>
      <p> </p>
      <p>"Цацаров искаше да остане в системата, в която е сега. Искаше да бъде сред семейството си. Намерихме аргументи, чрез които успяхме да го убедим, че имаме нужда от него", добави Емил Димитров.</p>
      <p> </p>
      <p>Засега единственият друг официално обявен кандидат е от партия ВОЛЯ на Веселин Марешки. Те предлагат за поста депутата Симеон Найденов.</p>
      <p> <br/><b>Очаквайте подробности!<br/></b> </p>
      <related>
        <h4>Още по темата</h4>
        <a href="http://kanal3.bg/news/bulgaria/zakonired/109138-Karakachanov-podade-signal-do-Cacarov-za-opiti-za-sazdavane-na-makedonsko-malcinstvo-u-nas"/>
        <a href="http://kanal3.bg/news/bulgaria/zakonired/109086-Cacarov-se-sreshtna-sas-savetnika-na-Beliya-dom-po-vaprosite-za-zashtita-na-intelektualnata-sobstvenost"/>
      </related>
    </article>
  </body>
</html>