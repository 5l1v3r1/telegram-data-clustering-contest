<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotbollskanalen.se/allsvenskan/avslojar-han-kan-bli-mjallbys-forsta-varvning-infor-allsvenska-comebacken/"/>
    <meta property="og:site_name" content="fotbollskanalen"/>
    <meta property="article:published_time" content="2019-11-19T16:01:00+00:00"/>
    <meta property="og:title" content="Avslöjar: Han kan bli Mjällbys första värvning inför allsvenska comebacken"/>
    <meta property="og:description" content="Mjällby rustar för allsvenskt spel 2020.Enligt uppgifter till Fotbollskanalen är Jasin Khayat högaktuell för en övergång till klubben.- De pratar med Norrby, bekräftar han."/>
  </head>
  <body>
    <article>
      <h1>Avslöjar: Han kan bli Mjällbys första värvning inför allsvenska comebacken</h1>
      <address><time datetime="2019-11-19T16:01:00+00:00">19 Nov 2019, 16:01</time> by <a rel="author">Martin Petersson, Ludwig Billengren</a></address>
      <p>
        <b>Mjällby rustar för allsvenskt spel 2020.<br/>Enligt uppgifter till Fotbollskanalen är Jasin Khayat högaktuell för en övergång till klubben.<br/>- De pratar med Norrby, bekräftar han.</b>
      </p>
      <p>I år gjorde Jasin Khayat ett mål och sex assist för Norrby i superettan. Nu kan den danske vänsterbacken ta klivet upp i allsvenskan. Enligt uppgifter till Fotbollskanalen är nämligen av nykomlingarna till nästa år, Mjällby AIF, intresserat av 26-åringen.</p>
      <p>En affär är högaktuell och Khayat bekräftar att klubbarna just nu förhandlar om en eventuell deal.</p>
      <p>- Det är någonting som inte är hundra procent än. Jag kan bekräfta att det finns intresse från Mjällby och att de pratar med Norrby. Men jag har inte skrivit på någonting än, så jag är fortfarande Norrby-spelare, säger han till Fotbollskanalen.</p>
      <p><b>Vad känner du själv? Vill du gå till Mjällby för att spela i allsvenskan?<br/></b>- Självklart. Jag tror att det är varje spelares ambition är att spela i den högsta ligan. Mjällby är inget litet lag i Sverige och jag vet att de har spelat flera säsonger i allsvenskan. När man hör att det finns intresse från en klubb som Mjällby blir man självklart glad. Att de ska spela i allsvenskan är en bonus för mig som spelare eftersom jag då kan få spela på den högsta nivån i Sverige.</p>
      <p><b>Har du pratat någonting med Mjällby?<br/></b>- Inte så specifikt. Det är fortfarande tidigt, så det kan ta lite tid. Det är så det är.</p>
      <p>Khayat har tidigare spelat både i Danmark och Tyskland. Hans avtal med Norrby löper över 2020.</p>
      <p>Mjällby har tagit klivet upp från division 1 till allsvenskan på två år. Senast klubben var i högsta serien var 2014.</p>
    </article>
  </body>
</html>