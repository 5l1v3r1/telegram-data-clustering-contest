<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/gigi-becali-declaratii-dupa-ce-a-fost-acuzat-de-spalare-de-bani-mi-au-pus-sechestru-pe-avere-20096100"/>
    <meta property="og:site_name" content="Cancan.ro"/>
    <meta property="article:published_time" content="2019-11-19T16:50:37+00:00"/>
    <meta property="og:title" content="Gigi Becali, declarații după ce a fost acuzat de spălare de bani: ”Mi-au pus sechestru pe avere”"/>
    <meta property="og:description" content="Finanțatorul clubului FCSB, Gigi Becali, și nepotul său, sunt urmăriți penal pentru spălare de bani, fapte săvârșite în perioada 2014-2019, potrivit"/>
  </head>
  <body>
    <article>
      <h1>Gigi Becali, declarații după ce a fost acuzat de spălare de bani: ”Mi-au pus sechestru pe avere”</h1>
      <address><time datetime="2019-11-19T16:50:37+00:00">19 Nov 2019, 16:50</time> by <a rel="author">A.N.</a></address>
      <p>
        <b>Finanțatorul clubului FCSB, Gigi Becali, și nepotul său, sunt urmăriți penal pentru spălare de bani, fapte săvârșite în perioada 2014-2019, potrivit anunțului oficial al DNA. Aceștia ar fi beneficiat de un teren supraevaluat, iar banii obținuți au fost ascunși prin operațiuni bancare.</b>
      </p>
      <p>În urma acestor probleme cu legea, Direcția Națională Anticorupție i-a pus sechestru pe avere lui Becali.</p>
      <p><i><b>„Mi-au pus sechestru pe avere. O să mă duc să-i dau în judecată. Mi-au pus sechestru pe conturile mele, personale, nu au treabă societățile. Mă distrează acțiunile lor, dar în același timp mă si întristează. Într-o săptămână, două o să vedeți că se rezolvă totul”</b></i>, a anunțat Gigi Becali la Digi Sport.</p>
      <p>DNA susține că este vorba de 50 de milioane de euro. Finanțatorul FCSB susține că acești bani i-a dat cadou lui Vasi Geambazi și a vorbit despre actele de caritate pe care le-a făcut.</p>
      <p>
        <i>
          <b>„Da, tată, da.. mă acuză de spălare de bani. Zic ei că am spălat bani cu Vasi. Că el mi-a dat mie 50 de milioane de euro, de la el din cont, și eu i-am dat înapoi, i-am dat 50 de milioane, i-am dat și mai mult. Ce spălare de bani să fie, eu i-am dat cadou, i-am dat cadou. Eu ajut oameni. Ce afaceri are Vasi să-mi dea mie să-i spăl banii? Ce eu sunt nebun să ajut oamenii și să fac pușcărie. Eu am ajutat oameni bolnavi de cancer.</b>
        </i>
      </p>
      <p><i><b>Am salvat oameni. Eu fac donații, fac cadou. Sunt bani curați. Ce sunt nebun să spăl bani ca să ajut oameni, să fac eu pușcărie. Eu fac o grămadă de acte de caritate. Ce aflați voi e doar 3% din actele pe care le fac eu. DNA-ul nu mai are ce să facă, nu mai e corupție și trebuie să scoată oameni publici în evidență ca să își justifice existența”</b></i>, a mai declarat finanțatorul FCSB pentru sursa citată.</p>
      <p>George Becali s-a prezentat marți, 19 noiembrie, în fața procurorilor DNA alături de avocatul Alice Drăghici.</p>
    </article>
  </body>
</html>