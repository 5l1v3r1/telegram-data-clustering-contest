<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/minister-ak-saseendran-on-helmet-checking"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-19T16:54:00+00:00"/>
    <meta property="og:title" content="പിൻസീറ്റ് യാത്രക്കാരുടേയും ഹെല്‍മറ്റ് പരിശോധന നിര്‍ബന്ധമാക്കും,നിയമം ലംഘിക്കുന്നവര്‍ക്കെതിരെ കര്‍ശന നടപടി; എ.കെ.ശശീന്ദ്രന്‍"/>
    <meta property="og:description" content="കോഴിക്കോട്: പിൻസീറ്റ് യാത്രക്കാരുടേയും ഹെല്‍മറ്റ് പരിശോധന നിര്‍ബന്ധമാക്കുമെന്ന് ഗതാഗതമന്ത്രി എ.കെ.ശശീന്ദ്രന്‍. നിയമം ലംഘിക്കുന്നവര്‍ക്കെതിരെ കര്‍ശന നടപടിയുണ്ടാകും. ഹൈക്കോടതി ഉത്തരവ് നടപ്പാക്കേണ്ട ബാധ്യത സര്‍ക്കാരിനുണ്ടെന്നും ശശീന്ദ്രന്‍ കോഴിക്കോട് മാധ്യമങ്ങളോട് പറഞ്ഞു. അതേസമയം, സംസ്ഥാനത്ത് ഇരുചക്രവാഹനങ്ങളുടെ പിന്‍സീറ്റിലിരിക്കുന്നവര്‍ക്കും..."/>
  </head>
  <body>
    <article>
      <h1>പിൻസീറ്റ് യാത്രക്കാരുടേയും ഹെല്‍മറ്റ് പരിശോധന നിര്‍ബന്ധമാക്കും,നിയമം ലംഘിക്കുന്നവര്‍ക്കെതിരെ കര്‍ശന നടപടി; എ.കെ.ശശീന്ദ്രന്‍</h1>
      <address><time datetime="2019-11-19T16:54:00+00:00">19 Nov 2019, 16:54</time> by <a rel="author" href="http://anweshanam.com/author/Ruhasina%20J%20R" target="_blank">Ruhasina J R</a></address>
      <p>കോഴിക്കോട്: പിൻസീറ്റ് യാത്രക്കാരുടേയും ഹെല്‍മറ്റ് പരിശോധന നിര്‍ബന്ധമാക്കുമെന്ന് ഗതാഗതമന്ത്രി എ.കെ.ശശീന്ദ്രന്‍. നിയമം ലംഘിക്കുന്നവര്‍ക്കെതിരെ കര്‍ശന നടപടിയുണ്ടാകും. ഹൈക്കോടതി ഉത്തരവ് നടപ്പാക്കേണ്ട ബാധ്യത സര്‍ക്കാരിനുണ്ടെന്നും ശശീന്ദ്രന്‍ കോഴിക്കോട് മാധ്യമങ്ങളോട് പറഞ്ഞു. അതേസമയം, സംസ്ഥാനത്ത് ഇരുചക്രവാഹനങ്ങളുടെ പിന്‍സീറ്റിലിരിക്കുന്നവര്‍ക്കും ഇനി ഹെല്‍മറ്റ് നിര്‍ബന്ധം . ഇതു സംബന്ധിച്ച കേന്ദ്രനിയമം ഡിസംബര്‍ ഒന്നുമുതല്‍ നടപ്പാക്കുമെന്ന് സംസ്ഥാന സര്‍ക്കാര്‍ ഹൈക്കോടതിയെ അറിയിച്ചു. </p>
      <p>ഹെല്‍മറ്റ് നിര്‍ബന്ധമാക്കിയുള്ള സിംഗിള്‍ ബെഞ്ച് ഉത്തരവ് ചോദ്യം ചെയ്തുള്ള അപ്പീല്‍ സര്‍ക്കാര്‍ പിന്‍വലിച്ചു. നാലുവയസിനുമേല്‍ പ്രായമുള്ള എല്ലാവരും ഹെല്‍മറ്റ് ധരിക്കണം . കേന്ദ്രനിയമമുള്ളപ്പോള്‍ കേരളത്തിന് മാത്രമായി എന്ത് ഇളവെന്നാണ് കഴിഞ്ഞദിവസം ഹൈക്കോടതി ചോദിച്ചത് . ഇളവൊന്നും വേണ്ടെന്നും കേന്ദ്രനിയമത്തിന് അനുസൃതമായി ഉടന്‍ വിജ്ഞാപനം ഇറക്കുമെന്നും സംസ്ഥാന സര്‍ക്കാര്‍ വ്യക്തമാക്കി . മാത്രമല്ല നിയമം നടപ്പാക്കുന്നതിന് മുന്നോടിയായുള്ള പരസ്യപ്രചാരണത്തിനും ഉടന്‍ തുടക്കമിടും. മാധ്യമങ്ങള്‍ക്കൊപ്പം സിനിമാശാലകളിലും പരസ്യങ്ങള്‍ നല്‍കും.</p>
    </article>
  </body>
</html>