<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/intel_i_amd_dobijaju_cpu_konkurenciju_megacore_kx7000-82132"/>
    <meta property="og:site_name" content="Benchmark"/>
    <meta property="article:published_time" content="2019-11-19T16:40:00+00:00"/>
    <meta property="og:title" content="Intel i AMD dobijaju CPU konkurenciju – Megacore KX7000"/>
    <meta property="og:description" content="Obrisi strašnog kineskog zmaja se ocrtavaju na horizontu CPU tržišta. Hoće li AMD i Intel biti ugroženi?"/>
  </head>
  <body>
    <article>
      <h1>Intel i AMD dobijaju CPU konkurenciju – Megacore KX7000</h1>
      <address>
        <time datetime="2019-11-19T16:40:00+00:00">19 Nov 2019, 16:40</time>
      </address>
      <figure>
        <img src="https://www.benchmark.rs/assets/img/news/main/2d46f905723c4b943a8925f042ed864f.jpg"/>
      </figure>
      <p>X86 arhitektura je <a href="https://www.benchmark.rs/tag/intel-128"><b>Intelova</b></a> intelektualna svojina, pravo na koje polaže i na kome je stekao svetsku reputaciju vodećeg proizvođača centralnih procesora. Licencu i pravo na korišćenje x86 instrukcijskog seta, nije ni malo lako dobiti niti kupiti jer time praktično dobijate direktan pristup najvećem tržištu desktop računara na bazi Windows OS paltforme i odgovarajućih aplikacija. Na taj način su vodeće američke kompanije kontrolisale ovaj deo IT tržišta.</p>
      <p>Ipak, Shanghai Zhaoxin je uspeo da se domogne prava za korišćenje x86 arhitekture tako što je sa kompanijom VIA ušao u “joint venture” partnerstvo i mogućnost da najrasprostranjeniju procesorsku arhitekturu, implementira u svoju dosadašnju seriju procesora. Postojeći modeli ovog kineskog proizvođača poput KX5000 ne mogu pokretati Windows jer nisu x86 kompatibilni. Nedavno lanisrani KX6000 procesor raspolaže sa 8 jezgara i radnom frekvenicjom na 3 GHz. Predstavnici kineske kompanije tvrde da su mu performanse na nivou 7. Generacije Intel Core i5-7400 modela.</p>
      <p>Shanghai Zhaoxin je dobio novi podsticaj pravom da koristi x86 set instrukcija. Već se spominje Megacore KX-7000 model koji će biti prema tvrdnjama proizvođača, baziran na potpuno drugačijoj arhitekturi nego dosadašnji modeli. Koristiće 7nm tranzistore i dobiće podršku za DDR5 memoriju. PCIe magistrala će biti unapređena na v4.0 specifikacije, a što u praksi znači dvostruko veću propusnu moć procesora u direktnoj komunikaciji sa grafičkom kartom i čipsetom. Cilj je da se u pogledu performansi izjednače sa poslednjom generacijom AMD Ryzen procesora – prilično ambiciozno!</p>
      <p>Međutim, prvi pokušaji i test verzije ne pokazuju takvo stanje stvari jer su još uvek u ranoj fazi razvoja, pa je i zaostatak za vodećim <a href="https://www.benchmark.rs/tag/amd-92"><b>AMD</b></a> Ryzen i Intel Core modelima dosta veliki. Nije baš tako lako implementirati x86 arhitekturu na postojeće rešenje i preko noći sustići konkurenciju. Ovaj kineski proizvođač ima još uvek dug put do momenta kada će postati ozbiljna alternativa vodećim proizvođačima na ovom delu tržišta, ako to uopšte i postane u slučaju da se ispreči neka administrativna zabrana na korišćenje tehnologije itd.</p>
      <h3>Pogledajte još:<a href="https://www.benchmark.rs/vesti/nestasica_intel_procesora_proizvodjace_sve_vise_okrece_ka_amd-u-82120"> Nestašica Intel procesora proizvođače sve više okreće ka AMD-u</a></h3>
      <p>Uglavnom rani prototip <b>Megacore KX7000</b> modela radi na frekvenciji od svega 2 GHz i rezultat koji postiže u Geekbench-u iznosi 489 poena, dok u multicore testu njegovih 8 jezgara beleže 3264 poena. U poređenju sa Intel Core i7 9700K i Ryzen 7 3700X procesorima, kineski model vidno zaostaje obzirom da Intelov model u singlecore testu postiže 1316 poena, dok Ryzen 7 3700X beleži 1266 poena. Razlika je više nego uočljiva, ali treba imati u vidu jaz koji sa sobom nosi niža radna frekvencija. Ukoliko bi spustili radnu frekvenciju Intel i AMD modela to bi značilo da KX-7000 dostiže 80-90% performansi konkurencije. Stoga ono obećanje sa početka teksta o dostizanju aktuelnih rivala, možda i nije neostvarivo.</p>
      <p>Inače, Zhaoxin je izuzetno zadovoljan postignutim i prepun je samopouzdanja, obzirom da u potpunosti koristi rešenja i tehnologiju čiji je 100% vlasnik (IP). To se odnosi kako na CPU, tako i na čipset odnosno ugrađeni GPU. Najavili su intezivni dalji razvoj na polju CPU tehnologije visokih performansi u cilju daljeg smanjenja tehnološkog zaostatka i dostizanje performansi postojećih Intel i AMD proizvoda.</p>
      <p>
        <i>Izvor: <a href="http://en.zhaoxin.com/solution.aspx?id=3">Zhaoxin</a></i>
      </p>
      <p>
        <i> </i>
      </p>
      <figure>
        <iframe src="https://www.youtube.com/embed/cYZ4FjVGWAc" width="600" height="450" data-service="Youtube" scrolling="no"/>
      </figure>
    </article>
  </body>
</html>