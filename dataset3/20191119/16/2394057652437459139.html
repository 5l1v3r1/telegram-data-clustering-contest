<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/19/amy-hennig-zostala-zatrudniona-przez-wytwornie-filmowa-skydance-media.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-19T16:35:00+00:00"/>
    <meta property="og:title" content="Amy Hennig została zatrudniona przez wytwórnię filmową Skydance Media"/>
    <meta property="og:description" content="Autorka zyskała rozgłos dzięki pracy nad serią Legacy of Kain. Później tworzyła również między innymi scenariusze do cyklu Uncharted."/>
  </head>
  <body>
    <article>
      <h1>Amy Hennig została zatrudniona przez wytwórnię filmową Skydance Media</h1>
      <h2>Autorka zyskała rozgłos dzięki pracy nad serią Legacy of Kain. Później tworzyła również między innymi scenariusze do cyklu Uncharted.</h2>
      <address><time datetime="2019-11-19T16:35:00+00:00">19 Nov 2019, 16:35</time> by <a rel="author">Maria Wawrzyniak</a></address>
      <p><b>Jeżeli należycie do grona fanów trzecioosobowych gier akcji, to na pewno kojarzycie Amy Hennig.</b> Jej kariera rozkwitła już w latach 90., kiedy <b>zajmowała się serią <i>Legacy of Kain</i></b>, aczkolwiek i tak najbardziej słynie z tego, że <b>była jedną z ważniejszych osób przy produkcji trzech pierwszych odsłon kultowego cyklu <i>Uncharted</i> od studia Naughty Dog</b>. Niestety, w ubiegłym roku <b>Electronic Arts zamknęło Visceral Games, gdzie Hennig miała wyreżyserować nową grę z uniwersum <i>Gwiezdnych wojen</i></b>, która ostatecznie została anulowana. Oczywiście, nie potrzeba było dużo czasu, aby twórczyni <b>znalazła dla siebie nowe miejsce</b> – co ciekawe jednak, tym razem <b>kobieta została zatrudniona przez wytwórnię filmową</b>.</p>
      <figure>
        <img src="https://img6.gram.pl/rzux20191119162456266tquc.jpg"/>
      </figure>
      <p>Mowa o <b>Skydance Media</b>, które wyprodukowało chociażby ostatnie odsłony <i>Terminatora</i> oraz <i>Mission Impossible</i>. Dowiedzieliśmy się, że Hennig dołączy do innego byłego członka Electronic Arts, Juliana Beaka. Razem mają utworzyć zupełnie <b>nowy, specjalny zespół, którego zadaniem będzie <i>kształtowanie przyszłości mediów interaktywnych</i></b>. Firma opublikowała również <a href="https://skydance.com/press-release/skydance-media-hires-amy-hennig-and-julian-beak/">oficjalne oświadczenie</a>, gdzie czytamy, że <b>projekty ekipy będą przeznaczone na platformy streamingowe i mają przypaść do gustu zarówno graczom, jak i totalnym laikom</b>:</p>
      <blockquote>Julian i ja jesteśmy niezwykle podeskcytowani faktem, że możemy wspólnie z innymi tworzyć Skydance. Bardzo cieszymy się na tę współpracę, mając nadzieję na odkrycie nowych granic w świecie rozrywki i zapoczątkowanie nowych sposobów na opowiedzenie immersyjnych historii poprzez technologię. Naszym celem jest tworzenie zachęcających i innowacyjnych doświadczeń, które będą odznaczać się bardzo wysoką wartością produkcyjną oraz jakością wizualną, wyznaczając standardy, jeśli chodzi o nowe media.</blockquote>
      <p>
        <a href="https://www.sferis.pl/gry-komputerowe-2263">Pełna oferta gier komputerowych w sklepie Sferis</a>
      </p>
    </article>
  </body>
</html>