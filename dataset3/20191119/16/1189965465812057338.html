<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/259851/i-toyrkia-tha-exei-epanapatrisei-toys-perissoteroys-tzixantistes-mexri-to-telos-toy-etoys-leei-o-soiloy"/>
    <meta property="og:site_name" content="LiFO"/>
    <meta property="article:published_time" content="2019-11-19T16:10:00+00:00"/>
    <meta property="og:title" content="Η Τουρκία θα έχει επαναπατρίσει τους περισσότερους τζιχαντιστές μέχρι το τέλος του έτους, λέει ο Σοϊλού"/>
    <meta property="og:description" content="Μέχρι το τέλος του έτους θα έχει επαναπατρίσει η Τουρκία το μεγαλύτερο μέρος τον κρατούμενων στη χώρα τζιχαντιστών"/>
  </head>
  <body>
    <article>
      <h1>Η Τουρκία θα έχει επαναπατρίσει τους περισσότερους τζιχαντιστές μέχρι το τέλος του έτους, λέει ο Σοϊλού</h1>
      <h2>Μέχρι το τέλος του έτους θα έχει επαναπατρίσει η Τουρκία το μεγαλύτερο μέρος τον κρατούμενων στη χώρα τζιχαντιστών</h2>
      <address><time datetime="2019-11-19T16:10:00+00:00">19 Nov 2019, 16:10</time> by <a rel="author">NEWSROOM</a></address>
      <p>
        <b>Ότι η <a href="https://www.lifo.gr/tags/%CE%A4%CE%BF%CF%85%CF%81%CE%BA%CE%AF%CE%B1">Τουρκία</a> θα έχει επαναπατρίσει έως το τέλος του έτους τους περισσότερους <a href="https://www.lifo.gr/tags/%CE%A4%CE%B6%CE%B9%CF%87%CE%B1%CE%BD%CF%84%CE%B9%CF%83%CF%84%CE%AD%CF%82">τζιχαντιστές</a> δήλωσε ο <a href="https://www.lifo.gr/tags/%CE%A3%CE%BF%CF%85%CE%BB%CE%B5%CF%8A%CE%BC%CE%AC%CE%BD+%CE%A3%CE%BF%CF%8A%CE%BB%CE%BF%CF%8D">υπουργός Εσωτερικών</a> της χώρας.</b>
      </p>
      <p>Ειδικότερα, ο Τούρκος υπουργός Εσωτερικών Σουλεϊμάν Σοϊλού σε δηλώσεις του στο Reuters είπε ότι η Άγκυρα θα έχει επαναπατρίσει έως το τέλος του έτους το μεγαλύτερο μέρος των κρατουμένων του Ισλαμικού Κράτους που βρίσκονται στη χώρα προς τους τόπους καταγωγής τους.</p>
      <p>Οι τουρκικές Αρχές άρχισαν να επαναπατρίζουν τζιχαντιστές στις 11 Νοεμβρίου. Η Άγκυρα δηλώνει ότι συνέλαβε 287 μαχητές στη βορειοανατολική Συρία, όπου οι τουρκικές δυνάμεις εξαπέλυσαν τον περασμένο μήνα επίθεση κατά της κουρδικής πολιτοφυλακής Μονάδες Προστασίας του Λαού (YPG), και ότι έχει θέσει υπό κράτηση εκατοντάδες άλλους υπόπτους.</p>
      <p>«Ο αριθμός των κρατουμένων που θα επαναπατριστεί έως το τέλος του έτους εξαρτάται από το πόσο καιρό θα πάρει η διαδικασία, αλλά ειδικά για την Ευρώπη, η διαδικασία βρίσκεται σε εξέλιξη», δήλωσε στο Reuters στην Άγκυρα ο Σοϊλού.</p>
      <p>«Νομίζω ότι θα έχουμε στείλει ένα μεγάλο μέρος από αυτούς στις χώρες τους έως το τέλος του έτους», πρόσθεσε.</p>
      <p>Με πληροφορίες από ΑΠΕ-ΜΠΕ /Reuters</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/world/258793/toyrkia-ksekinise-tin-diadikasia-epanapatrismoy-syllifthenton-tzixantiston"/>
      </related>
    </article>
  </body>
</html>