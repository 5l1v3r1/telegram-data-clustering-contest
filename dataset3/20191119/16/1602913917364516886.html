<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/dancila-despre-iohannis-un-presedinte-cu-abordare-extremista-guvernul-meu-parlamentul-meu-18595760"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-19T16:36:07+00:00"/>
    <meta property="og:title" content="Dăncilă, despre Iohannis: Un preşedinte cu abordare extremistă. Guvernul meu, Parlamentul meu."/>
    <meta property="og:description" content="Viorica Dăncilă a declarat despre contracandidatul ei, Klaus Iohannis, că acesta este un preşedinte care vrea să acapareze toată puterea în statul român şi respinge un dialog deschis cu presa, dorindu-şi doar &quot;guvernul meu şi parlamentul meu&quot;."/>
  </head>
  <body>
    <article>
      <h1>Dăncilă, despre Iohannis: Un preşedinte cu abordare extremistă. Guvernul meu, Parlamentul meu.</h1>
      <address>
        <time datetime="2019-11-19T16:36:07+00:00">19 Nov 2019, 16:36</time>
      </address>
      <p>Viorica Dăncilă a declarat despre contracandidatul ei, Klaus Iohannis, că acesta este un preşedinte care vrea să acapareze toată puterea în statul român şi respinge un dialog deschis cu presa, dorindu-şi doar "guvernul meu şi parlamentul meu".</p>
      <p>" Ce a făcut (n..r.: Iohannis) pentru români, ca să îi aducă acasă? Pentru că românii s-au săturat de lozinci, vor lucruri concrete.Ce a făcut Guvernul? Am implementat Guvernul Start Up Diaspora. Am implementat programe în agricultură şi 1.600 de români s-au implicat în programul pentru tomate. Am facilitat votul pentru românii din Diaspora, şi astfel poate vota timp de 3 zile. Am acordat manuale şcolare, de burse. Ce a făcut Klaus Iohannis? Nu a avut nici măcar o deplasare dedicat românilor din Diaspora. Chiar dacă s-a deplasat în State, unde avem cei mai mulţi români, nu s-a întâlnit cu ăştia, nu a vorbit despre ce o să facă pentru ca ei să vină în ţară", a declarat Viorica Dăncilă.</p>
      <p>"Sunt foarte multe lucruri de spus despre modul în care s-a raportat la România şi români, despre ură, dezbinare, despre &lt;&lt;Guvernul meu, Parlamentul meu, comisatul meu&gt;&gt; despre un preşedinte care vrea să acapareze toată puterea în statul român. Despre un preşedinte care nu a avut un dialog deschis cu presa, sau care nu a acordat nici măcar un interviu. Vedem un preşedinte cu abordare extremistă, care nu înţelege că preşedintele nu este al unui partid politic, e preşedinte al tuturor românilor", a mai spus Dăncilă.</p>
    </article>
  </body>
</html>