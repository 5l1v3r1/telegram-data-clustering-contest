<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904370/oranje-sollicitatie-uit-duitsland-ik-denk-dat-ik-wel-een-kans-krijg-op-het-ek-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-19T16:14:00+00:00"/>
    <meta property="og:title" content="Oranje-sollicitatie uit Duitsland: 'Ik denk dat ik wel een kans krijg op het EK'"/>
    <meta property="og:description" content="Javairo Dilrosun debuteerde een jaar geleden in het Nederlands elftal. Daarna werd het echter stil rond de 21-jarige Amsterdammer van Hertha BSC. Stiekem heeft hij nog hoop op deelname aan het EK. Dilrosun maakte na een sensationele seizoenstart zijn Oranje-debuut, maar een langdurige blessure wierp hem ver terug. Op dit moment is hij 'slechts' international van Jong Oranje, terwijl het Nederlands elftal zich plaatste voor het EK. &quot;Voor mezelf kijk ik daar ook naar uit&quot;, zegt Dilrosun over het EK tegen het Algemeen Dagblad. &quot;Als ik zo door blijf gaan, of het nog beter doe, denk ik dat ik wel een kans krijg om het te laten zien op het EK.&quot; 'Dan behoor ik in mijn ogen tot de beteren bij Oranje en krijg ik wel een kans'"/>
  </head>
  <body>
    <article>
      <h1>Oranje-sollicitatie uit Duitsland: 'Ik denk dat ik wel een kans krijg op het EK'</h1>
      <address>
        <time datetime="2019-11-19T16:14:00+00:00">19 Nov 2019, 16:14</time>
      </address>
      <p>
        <b>Javairo Dilrosun debuteerde een jaar geleden in het Nederlands elftal. Daarna werd het echter stil rond de 21-jarige Amsterdammer van Hertha BSC. Stiekem heeft hij nog hoop op deelname aan het EK.</b>
      </p>
      <p>Dilrosun maakte na een sensationele seizoenstart zijn Oranje-debuut, maar een langdurige blessure wierp hem ver terug. Op dit moment is hij 'slechts' international van Jong Oranje, terwijl het Nederlands elftal zich plaatste voor het EK. "Voor mezelf kijk ik daar ook naar uit", zegt Dilrosun over het EK tegen het <i>Algemeen Dagblad</i>. "Als ik zo door blijf gaan, of het nog beter doe, denk ik dat ik wel een kans krijg om het te laten zien op het EK."</p>
      <p>Dilrosun maakte in 2014 de overstap van Ajax naar Manchester City, waardoor hij nooit in de Eredivisie speelde. Ook bij Hertha BSC zien veel Nederlanders hem niet in actie, denkt de aanvaller. "Ik denk dat veel mensen in Nederland nooit echt van me hebben gehoord. Er wordt in Nederland niet veel naar de Bundesliga en dus naar Hertha gekeken. Dus dan praten ze ook niet over je."</p>
      <p>Veel maakt hem dat niet uit. "Als ik steeds op het scoreformulier sta met goals en assists, spreekt dat voor mij voor zich", aldus Dilrosun. "Het is ook niet dat ik w√≠l dat mensen over me praten, of zo. Ik wil presteren en als ik dat doe, gaan ze misschien vanzelf over me praten."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904244/dilrosun-mikt-op-nieuwe-kans-in-oranje-dan-behoor-ik-tot-n-van-de-beteren-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>