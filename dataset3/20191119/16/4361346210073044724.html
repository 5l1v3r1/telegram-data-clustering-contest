<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/fizettek-a-hajlektalannak-hogy-megverhessek-video/186928"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-19T16:30:00+00:00"/>
    <meta property="og:title" content="Fizettek a hajléktalannak, hogy megverhessék – videó"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Fizettek a hajléktalannak, hogy megverhessék – videó</mark>
      </h1>
      <address><time datetime="2019-11-19T16:30:00+00:00">19 Nov 2019, 16:30</time> by <a rel="author">Bors</a></address>
      <p>Eszméletlenül terült el a földön egy spanyol hajléktalan férfi, akinek azt ígérte egy csoport, hogy fizetnek neki, ha megüthetik.</p>
      <p>A 35 éves Pedro néven ismert férfinak öt eurót (1600 Ft) ajánlottak fel azért, hogy behúzzanak neki egyet. Az incidensről egy videófelvétel is felkerült az internetre, amit először egy canarioenjaula nevű felhasználó tett közzé a Twitteren.</p>
      <figure>
        <iframe data-src="https://twitter.com/canarioenjaula/status/1195738227799396352?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>– Tud valaki segíteni, hogy megtaláljuk ennek a felelősét? – írta felháborodva a videóhoz. Szerinte ugyanis elfogadhatatlan, hogy valaki egy nehéz helyzetben lévő emberrel ilyet megtehet. Mivel a hajléktalan férfinak nagy szüksége volt arra az öt euróra is, ezért még azt is megengedte, hogy megverjék, csak pénzhez jusson.</p>
      <p>A rendőrségnek sikerült megtalálnia Pedrot, aki nem szeretett volna eljárásit indítani az ügyben.</p>
      <p>– Felajánlották a pénzt, ha megüthetnek, én pedig belementem. Valóban elájultam, de megkaptam a pénzemet, így minden rendben van – nyilatkozta a hajléktalan.</p>
      <p>Sokak szerint ez azonban egyáltalán nincs rendben és követelik a rendőrségtől, hogy vonják felelősségre a tetteseket az alap emberi jogok sárba tiprásáért.</p>
      <p>(<a href="https://www.mirror.co.uk/news/world-news/homeless-man-knocked-unconscious-after-20910676">via</a>)</p>
    </article>
  </body>
</html>