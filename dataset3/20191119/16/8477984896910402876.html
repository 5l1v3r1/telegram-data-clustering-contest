<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bhaskar.com/national/news/sonia-expresses-concern-over-delhi-air-pollution-01690873.html"/>
    <meta property="og:site_name" content="Dainik Bhaskar"/>
    <meta property="article:published_time" content="2019-11-19T16:23:34+00:00"/>
    <meta property="og:title" content="दिल्ली / सोनिया गांधी ने प्रदूषण पर चिंता जताई, कहा- कांग्रेस सरकार सही वक्त पर सीएनजी लाई"/>
    <meta property="og:description" content="निरस्त्रीकरण और विकास के लिए दिया जाने वाला इंदिरा गांधी पुरस्कार इस बार सेंटर फॉर साइंस एंड एनवायरमेंट को दिया गया कांग्रेस अध्यक्ष ने कहा- इंदिरा गांधी दृढ़ राजनेता थीं, लेकिन उनकी कई अलग-अलग विषयों में रुचि थीं सोनिया गांधी ने कहा- आज हम सीएनजी का इस्तेमाल शुरू करने के बाद हवा की गुणवत्ता में आए फर्क को याद कर सकते हैं | Congress President Sonia Gandhi on Tuesday expressed concern over the deteriorating air quality in the national capital and cited the introduction of CNG-powered public transport by the Congress government to tackle the issue."/>
  </head>
  <body>
    <article>
      <h1>दिल्ली / सोनिया गांधी ने प्रदूषण पर चिंता जताई, कहा- कांग्रेस सरकार सही वक्त पर सीएनजी लाई</h1>
      <address><time datetime="2019-11-19T16:23:34+00:00">19 Nov 2019, 16:23</time> by <a rel="author">Dainik Bhaskar</a></address>
      <figure>
        <img src="https://i10.dainikbhaskar.com/thumbnails/730x548/web2images/www.bhaskar.com/2019/11/19/0521_sonia_gandhi111111.jpg"/>
        <figcaption>इंदिरा गांधी पुरस्कार कार्यक्रम में सोनिया गांधी।</figcaption>
      </figure>
      <ul>
        <li>निरस्त्रीकरण और विकास के लिए दिया जाने वाला इंदिरा गांधी पुरस्कार इस बार सेंटर फॉर साइंस एंड एनवायरमेंट को दिया गया</li>
        <li>कांग्रेस अध्यक्ष ने कहा- इंदिरा गांधी दृढ़ राजनेता थीं, लेकिन उनकी कई अलग-अलग विषयों में रुचि थीं</li>
        <li>सोनिया गांधी ने कहा- आज हम सीएनजी का इस्तेमाल शुरू करने के बाद हवा की गुणवत्ता में आए फर्क को याद कर सकते हैं</li>
      </ul>
      <h3>Dainik Bhaskar</h3>
      <p>Nov 19, 2019, 09:53 PM IST</p>
      <p><b>नई दिल्ली.</b> कांग्रेस अध्यक्ष सोनिया गांधी ने मंगलवार को इंदिरा गांधी पुरस्कार कार्यक्रम को संबोधित किया। उन्होंने कहा- हम सब जो दिल्ली में रहते हैं, अब दुनिया के सबसे प्रदूषित शहर के निवासी के तौर पर पहचाने जाते हैं। आज हम सार्वजनिक वाहनों में सीएनजी का इस्तेमाल शुरू करने के बाद हवा की गुणवत्ता में आए फर्क को याद कर सकते हैं। यह परिवर्तन, सेंटर फॉर साइंस एंड एनवायरमेंट की विशेषज्ञता और कांग्रेस सरकार की कोशिशों से ही आया था।</p>
      <p>इस बार<b> </b>शांति, निरस्त्रीकरण और विकास के लिए दिया जाने वाला इंदिरा गांधी पुरस्कार सेंटर फॉर साइंस एंड एनवायरमेंट (सीएसई) को दिया गया। सीएसई की महानिदेशक सुनीता नारायण ने यह पुरस्कार ग्रहण किया। कांग्रेस अध्यक्ष ने कहा- इंदिरा गांधी दृढ़ राजनेता थीं, लेकिन उनकी कई अलग-अलग विषयों में रूचि थीं। राष्ट्र निर्माण में उनका योगदान भुलाया नहीं जा सकता।</p>
      <p><b>कांग्रेस ने संसद में उठाया प्रदूषण का मु्द्दा</b><br/>शीतकालीन सत्र के दूसरे दिन संसद में दिल्ली के प्रदूषण पर चर्चा हुई। कांग्रेस नेता मनीष तिवारी ने कहा- जब हर साल दिल्ली में प्रदूषण का मुद्दा उठता है तो फिर सरकार या सदन की ओर से इस मामले पर कोई आवाज क्यों नहीं उठती? आखिर क्यों हर साल लोगों को इस मामले पर सुप्रीम कोर्ट का दरवाजा खटखटाना पड़ता है?</p>
      <p>
        <b>दिल्ली-एनसीआर में एक्यूआई 600 के पार पहुंचा था</b>
      </p>
      <ul>
        <li>दिल्ली-एनसीआर में दिवाली के बाद से हवा की गुणवत्ता कई दिनों तक गंभीर स्थिति में रही थी। यहां एक्यूआई 600 के पार पहुंच गया था। इसे लेकर सुप्रीम कोर्ट दिल्ली और केंद्र सरकार को फटकार लगाई थी। कोर्ट ने दिल्ली में 13 जगहों पर चीन की तर्ज पर एयर प्यूरीफायर टॉवर लगाने के निर्देश दिए हैं। केजरीवाल सरकार दिल्ली में वायु प्रदूषण के लिए हरियाणा और पंजाब को जिम्मेदार ठहराती रही है। </li>
        <li>दिल्ली में मंगलवार सुबह हवा की गुणवत्ता (एक्यूआई) में थोड़ा सुधार देखा गया। प्रदूषण नियंत्रण बोर्ड के मुताबिक, जवाहर लाल नेहरू स्टेडियम के पास एक्यूआई 212 (खराब स्थिति) रिकॉर्ड हुआ। मौसम विशेषज्ञों ने बताया कि दिल्ली-एनसीआर के ऊपर विंड स्पीड तेज होने से प्रदूषक कण काफी हद तक हट गए हैं, इससे एयर क्वालिटी पहले से बेहतर हुई।</li>
      </ul>
      <figure>
        <img src="https://visuals.dbnewshub.com/bhaskar/cms-assets/news/images/2019-08/Rashifal_strip3.png"/>
      </figure>
    </article>
  </body>
</html>