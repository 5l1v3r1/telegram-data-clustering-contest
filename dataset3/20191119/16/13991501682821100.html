<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dynamomania.com/news/501585-u-19-yunosheskaya-sbornaya-ukrainy-s-pervogo-mesta-vyshla-v-elit-raund-evro-2020"/>
    <meta property="og:site_name" content="Dynamomania.com"/>
    <meta property="article:published_time" content="2019-11-19T16:22:00+00:00"/>
    <meta property="og:title" content="U-19: юношеская сборная Украины с первого места вышла в элит-раунд ЕВРО-2020!"/>
    <meta property="og:description" content="В останьому поєдинку кваліфікаційного раунду чемпіонату Європи підопічні Олега Кузнецова перемогли збірну Швеції."/>
  </head>
  <body>
    <article>
      <h1>U-19: юношеская сборная Украины с первого места вышла в элит-раунд ЕВРО-2020!</h1>
      <address>
        <time datetime="2019-11-19T16:22:00+00:00">19 Nov 2019, 16:22</time>
      </address>
      <p>В останьому поєдинку кваліфікаційного раунду чемпіонату Європи підопічні Олега Кузнецова перемогли збірну Швеції.</p>
      <p>Аби ні від кого не залежати та завоювати право виступати в еліт-раунді, в останньому поєдинку кваліфікаційного етапу Євро-2020 (U-19) юнацькій збірній України потрібно було просто перемогти господарів змагань, команду Швеції.<br/><br/>І перший тайм підопічні Олега Кузнецова відіграли просто блискуче. Гра була рівною, а ось в реалізації моментів синьо-жовті повністю перевершили свого суперника, дозволивши тому лише раз влучити в рамку. Зате в самих українців всі чотири удари по воротах шведів прийшлися в ствір, а два з них виявилися результативними. На 6-й і 43-й хвилинах відзначився Данило Сікан. 0:2.<br/><br/>Мабуть, ці два голи зіграли зі збірною України злий жарт, оскільки дебют другого тайму залишився повністю за шведами, які з 46-ї по 57-у хвилину завдали по воротах Трубіна сім ударів, один з яких на 52-й хвилині досяг мети. І в подальшому шведи були активнішими на чужій половині поля, але самовіддана гра наших хлопців в обороні призвела до перемоги й виходу до еліт-раунду чемпіонату Европи. З чим ми й вітаємо українську збірну.</p>
      <p>
        <b>Кваліфікаційний раунд Євро-2020 (U-19). Група 9</b>
      </p>
      <p><b>13.11.2019<br/></b><br/>Україна — Естонія — 4:0<br/><br/>Словенія — Швеція — 2:2<br/><b><br/></b><b>16.11.2019<br/></b><br/>Швеція — Естонія — 4:0<br/><br/>Україна — Словенія — 1:1<br/><b><br/></b><b>19.11.2019<br/></b><br/>Естонія — Словенія — 0:7<br/><br/><b>Швеція — Україна — 1:2 (0:2)<br/></b><b><br/></b><b>Голи:</b> Нюгрен (52) — Сікан (6, 43).<br/><b><br/></b><b>Швеція: </b>С.Андерссон, Бергстрем, Свенссон, Х.Андерссон, Ульссон (Ларссон, 88), Кусу, Муянич, Альстранд (Хаяль, 70), Тімоссі-Андерссон, Нюгрен, Лане.<br/><b><br/></b><b>Україна:</b> Трубін, В.Мудрик, Ауссі, Біловар, Ярош, Батагов (Хондак, 79), Бодня, Шулянський (Надольський, 66), М.Мудрик, Волошин (Драмбаєв, 79), Сікан (Якуба, 90+3).<br/><b><br/></b><b>Попереджені</b>: Нюгрен (71), Боргстрем (87) — Ярош (37).<br/><b><br/></b><b>Вилучені:</b> Муянич (90+1) — М.Мудрик (90+1).</p>
      <figure>
        <img src="http://www.dynamomania.com/images/store/post_attachments/5dd3faab6ba71.jpg"/>
      </figure>
      <p>Нагадаємо, що до еліт-раунду (жеребкування — 3 грудня) виходять дві найсильніші команди з кожної групи й краща серед збірних, що посядуть треті місця (за результатами зустрічей із двома лідерами своєї групи). Матчі цієї стадії відбудуться навесні 2020 року.<br/><br/>Переможці семи груп елітного раунду проб'ються до фінальної стадії, яка проходитиме в липні 2020 року в Північній Ірландії.</p>
      <footer>Источник: <a href="http://www.ffu.org.ua/">Официальный сайт УАФ</a></footer>
    </article>
  </body>
</html>