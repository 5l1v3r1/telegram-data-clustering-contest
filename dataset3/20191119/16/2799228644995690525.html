<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inkhabar.com/job-and-education/up-board-2020-pre-board-exam-time-table-up-boar-2020-pre-board-exam-time-table-released-next-week-pre-board-exam-in-december-candiadate-download-at-upmsp-edu-in"/>
    <meta property="og:site_name" content="inkhabar"/>
    <meta property="article:published_time" content="2019-11-19T16:13:00+00:00"/>
    <meta property="og:title" content="UP Board 2020 Pre Board Exam Time Table: यूपी बोर्ड 2020 प्री बोर्ड एग्जाम का टाइम टेबल अगले हफ्ते होगा जारी, दिसंबर में होगी परीक्षा, upmsp.edu.in"/>
    <meta property="og:description" content="UP Board 2020 Pre Board Exam Time Table: उत्तर प्रदेश माध्यमिक शिक्षा परिषद (UPSMP) ने शैक्षणिक सत्र 2019-20 में आयोजित होने वाले यूपी बोर्ड प्री बोर्ड एग्जाम की तैयारी पूरी कर ली है. मीडिया रिपोर्ट के मुताबिक प्री बोर्ड एग्जाम का आयोजन दिसंबर महीने में किया जा सकता हैं. वहीं उत्तर प्रदेश माध्यमिक शिक्षा परिषद (UPSMP) की तरफ से प्री बोर्ड एग्जाम का टाइम टेबल अगले हफ्ते जारी किया जा सकता है. टाइम टेबल जारी होने के बाद 10वीं-12वीं के छात्र उसे यूपी बोर्ड की आधिकारिक वेबसाइट upmsp.edu.in पर जाकर डाउनलोड कर सकेंगे."/>
  </head>
  <body>
    <article>
      <h1>UP Board 2020 Pre Board Exam Time Table: यूपी बोर्ड 2020 प्री बोर्ड एग्जाम का टाइम टेबल अगले हफ्ते होगा जारी, दिसंबर में होगी परीक्षा, upmsp.edu.in</h1>
      <h2>UP Board 2020 Pre Board Exam Time Table: उत्तर प्रदेश माध्यमिक शिक्षा परिषद (UPSMP) ने शैक्षणिक सत्र 2019-20 में आयोजित होने वाले यूपी बोर्ड प्री बोर्ड एग्जाम की तैयारी पूरी कर ली है. मीडिया रिपोर्ट के मुताबिक प्री बोर्ड एग्जाम का आयोजन दिसंबर महीने में किया जा सकता हैं. वहीं उत्तर प्रदेश माध्यमिक शिक्षा परिषद (UPSMP) की तरफ से प्री बोर्ड एग्जाम का टाइम टेबल अगले हफ्ते जारी किया जा सकता है. टाइम टेबल जारी होने के बाद 10वीं-12वीं के छात्र उसे यूपी बोर्ड की आधिकारिक वेबसाइट upmsp.edu.in पर जाकर डाउनलोड कर सकेंगे.</h2>
      <address><time datetime="2019-11-19T16:13:00+00:00">19 Nov 2019, 16:13</time> by <a rel="author">इनखबर टीम</a></address>
      <p><b>उत्तर प्रदेश. UP Board 2020 Pre Board Exam Time Table:</b> उत्तर प्रदेश माध्यमिक शिक्षा परिषद (UPSMP) ने शैक्षणिक सत्र 2019-20 में आयोजित होने वाले यूपी बोर्ड प्री बोर्ड एग्जाम की तैयारी पूरी कर ली है. मीडिया रिपोर्ट के मुताबिक प्री बोर्ड एग्जाम का आयोजन दिसंबर महीने में किया जा सकता हैं. वहीं उत्तर प्रदेश माध्यमिक शिक्षा परिषद (UPSMP) की तरफ से प्री बोर्ड एग्जाम का टाइम टेबल अगले हफ्ते जारी किया जा सकता है. टाइम टेबल जारी होने के बाद 10वीं-12वीं के छात्र उसे यूपी बोर्ड की आधिकारिक वेबसाइट <a href="https://upmsp.edu.in/">upmsp.edu.in</a> पर जाकर डाउनलोड कर सकेंगे. हर वर्ष यूपी बोर्ड से संबंद्ध कॉलेजों में 10वीं-12वीं छात्रों के लिए प्री बोर्ड एग्जाम का आयोजन किया जाता है.<br/><br/>उत्तर प्रदेश माध्यमिक शिक्षा परिषद की तरफ से राज्य स्तर पर 10वीं और 12वीं कक्षा के छात्रों के लिए प्री बोर्ड एग्जाम का आयोजन किया जाएगा. यूपी बोर्ड ने सभी स्कूलों और शिक्षकों को सख्ती के साथ प्री बोर्ड एग्जाम की उत्तर पुस्तिकाओं की जांच करने का निर्देश दिया है. बोर्ड का मानना है कि ऐसा करने से 10वीं और 12वीं के छात्रो जो वर्ष 2020 में होने वाली बोर्ड परीक्षा में बैठने वाले हैं उन्हें अपनी गलतियों को सुधारने का मौका मिलेगा. प्री बोर्ड एग्जाम के चलते 10वीं और 12वीं के छात्र फरवरी 2020 से शुरू हो रही बोर्ड परीक्षा में अच्छे अंक हासिल करने में सफल होंगे.<br/><br/>बता दें कि उत्तर प्रदेश माध्यमिक शिक्षा परिषद की तरफ से हाल ही में यूपी बोर्ड 2020 एग्जाम कक्षा 10वीं और 12वीं का पूरा शेड्यूल जारी किया गया है. साथ ही बोर्ड ने परीक्षा केंद्रों की लिस्ट भी जारी की है. यूपी बोर्ड द्वारा जारी डेटशीट के मुताबिक कक्षा 10वीं की बोर्ड परीक्षा 18 फरवरी से शुरू होगी और 3 मार्च 2020 तक चलेगी. वहीं कक्षा 12वीं की बोर्ड परीक्षा 18 फरवरी से शुरू होकर 6 मार्च 2020 तक चलेगी. यूपी बोर्ड ने छात्रों को तैयारी के लिए अधिक समय देने के लिए जल्दी ही यूपी बोर्ड 10वीं और 12वीं परीक्षा की डेटशीट जारी कर दी है. यूपी बोर्ड की तरफ से प्री बोर्ड परीक्षा का आयोजन बोर्ड परीक्षा से पहले छात्रों में आत्मविश्वास को बढ़ाने और अच्छी तैयारी के लिए किया जा रहा है.</p>
      <figure>
        <iframe src="https://www.youtube.com/embed/-3iTmgW5uyM" width="500" height="281" data-service="Youtube" scrolling="no"/>
      </figure>
      <p>प्री बोर्ड एग्जाम पूरी तरह से बोर्ड एग्जाम की तरह होंगे. बोर्ड एग्जाम की तरह ही इसे पेपर जारी किए जाएंगे और परीक्षा केंद्र बनाए जाएंगे. प्री बोर्ड एग्जाम सेंटर की देखरेख के लिए डिवीजन और डिस्ट्रिक्ट लेवल पर एक मॉनिटरी सेल बनाई जो यह सुनिश्चित करेगी कि परीक्षा के दौरान किसी भी प्रकार की गड़बडी न हो. बोर्ड की तरफ से स्कूल के प्रधानाचार्य और प्रबंधकों को भी इस संबंध में निर्देश जारी किए गए हैं.<br/><br/>इसके साथ ही यूपी बोर्ड ने सभी स्कूलों के प्रिंसिपल और प्रबंधकों को सुझाव दिया है कि परीक्षा की अच्छी तैयारी के लिए वह 10वीं और 12वीं के छात्रों के लिए अतिरिक्त क्लास का आयोजन करें. इससे उन छात्रों को मदद मिलेगी जो जिनकी संबंधित विषय पर पकड़ कमजोर है. अतिरिक्त क्लास के आयोजन से छात्रों की तैयारी अच्छे प्रकार से हो सकेगी वह बोर्ड एग्जाम में अच्छा प्रदर्शन करने में सफल रहेंगे. यूपी बोर्ड की तरफ से इस बार नकल पर लगाम लगाने के लिए बड़े पैमाने पर टेक्नोलॉजी का इस्तेमाल किया जाएगा. पिछली बार बोर्ड ने सभी परीक्षा केंद्रों पर सीसीटीवी कैमरे की व्यवस्था की थी. जिसके चलते नकल पर लगाम लगाने में काफी मदद मिली थी. यूपी बोर्ड के इस सख्त रवैय्ये का असर इस छात्रों के रजिस्ट्रेशन पर भी दिख रहे हैं. पिछले वर्ष से 1 लाख कम छात्रों ने इस बार 10वीं और 12वीं बोर्ड एग्जाम के लिए रजिस्ट्रेशन कराया है.</p>
      <figure>
        <iframe src="https://www.youtube.com/embed/fmsD0ddk_qM" width="500" height="281" data-service="Youtube" scrolling="no"/>
      </figure>
      <p><a href="https://www.inkhabar.com/national/uptet-2019-registration-upbeb-upet-2019-oniline-registration-process-close-november-20-candidates-apply-at-updeled-gov-in">UPTET 2019 Registration: उत्तर प्रदेश शिक्षक पात्रता परीक्षा यूपीटीईटी 2019 के लिए आवेदन का अंतिम मौका कल, updeled.gov.in पर जल्द करें अप्लाई</a><br/><br/><a href="https://www.inkhabar.com/national/upsc-ias-interview-2019-tips-upsc-civil-service-interview-2019-know-all-5-tips-to-crack-upsc-interview">UPSC IAS Interview 2019 Tips: इन 5 तरीकों को अपनाकर आसानी से क्रैक कर सकते हैं यूपीएससी आईएएस इंटरव्यू 2019</a><br/><br/> </p>
    </article>
  </body>
</html>