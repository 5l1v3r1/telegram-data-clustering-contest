<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/sport/ancelotti-rizzoli-video-youtube-3119053/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-19T16:51:21+00:00"/>
    <meta property="og:title" content="Ancelotti attacca Rizzoli: “Devono decidere gli arbitri, non il VAR” VIDEO"/>
    <meta property="og:description" content="ROMA – Duro botta e risposta tra Carlo Ancelotti, allenatore del Napoli, e Nicola Rizzoli, designatore degli arbitri, nell’incontro che si è tenuto a Roma per instaurare un dialogo tra allenatori, capitani, dirigenti ed arbitri. L’incontro è servito per fare chiarezza sull’applicazione di alcune regole, tra queste i falli di mano, che avevano fatto molto discutere nelle ultime settimane. Ancelotti ha attaccato Rizzoli dicendogli: “Devono decidere gli arbitri in campo e non quelli nella stanza del var che impongono la loro personalità sui direttori di gara più giovani”. Pronta la risposta di Rizzoli: “Decidono sempre gli arbitri in campo. Quelli nella stanza del var forniscono solo un parere. Sottovalutate la personalità dei nostri giovani talenti”. Tottenham, ufficiale: licenziato Pochettino. Arriva… José MourinhoRamsey trascina il Galles ad Euro 2020, doppietta per il calciatore della Juve Ancelotti ha preso la parola e ha esordito con una domanda secca: “In Napoli-Atalanta avete sbagliato?”. Rizzoli ammette…"/>
  </head>
  <body>
    <article>
      <h1>Ancelotti attacca Rizzoli: “Devono decidere gli arbitri, non il VAR” VIDEO</h1>
      <address>
        <time datetime="2019-11-19T16:51:21+00:00">19 Nov 2019, 16:51</time>
      </address>
      <figure>
        <img src="https://static.blitzquotidiano.it/wp/wp-content/uploads/2019/11/rizzoli-ansa.jpg"/>
        <figcaption>Rizzoli ha avuto un duro confronto con Ancelotti (foto Ansa)</figcaption>
      </figure>
      <p>ROMA – Duro botta e risposta tra<b> Carlo Ancelotti,</b> allenatore del <a href="https://www.blitzquotidiano.it/sport/ancelotti-insultato-tifosi-fiorentina-video-youtube-3083121/">Napoli</a>, e <b>Nicola Rizzoli,</b> designatore degli arbitri, nell’incontro che si è tenuto a Roma per instaurare un dialogo tra allenatori, capitani, dirigenti ed arbitri. L’incontro è servito per fare chiarezza sull’applicazione di alcune regole, tra queste i falli di mano, che avevano fatto molto discutere nelle ultime settimane.</p>
      <p><b>Ancelotti ha attaccato Rizzoli</b> dicendogli: “Devono decidere gli arbitri in campo e non quelli nella stanza del var che impongono la loro personalità sui direttori di gara più giovani”. Pronta la risposta di Rizzoli: “Decidono sempre gli arbitri in campo. Quelli nella stanza del var forniscono solo un parere. Sottovalutate la personalità dei nostri giovani talenti”. </p>
      <figure>
        <a href="https://www.blitzquotidiano.it/sport/tottenham-ufficiale-pochettino-mourinho-3119214/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/tottenham-ufficiale-pochettino-mourinho-3119214/">
          <img src="https://static.blitzquotidiano.it/wp/wp-content/uploads/2019/11/mourinho_ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/tottenham-ufficiale-pochettino-mourinho-3119214/">Tottenham, ufficiale: licenziato Pochettino. Arriva… José Mourinho</a>
      </h3>
      <figure>
        <a href="https://www.blitzquotidiano.it/sport/ramsey-galles-euro-2020-3119184/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/ramsey-galles-euro-2020-3119184/">
          <img src="https://static.blitzquotidiano.it/wp/wp-content/uploads/2019/11/ramsey-galles-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/ramsey-galles-euro-2020-3119184/">Ramsey trascina il Galles ad Euro 2020, doppietta per il calciatore della Juve</a>
      </h3>
      <p><b>Ancelotti ha preso la parola</b> e ha esordito con una domanda secca: “In Napoli-Atalanta avete sbagliato?”. <b>Rizzoli ammette l’errore</b>: “Si il gioco andava interrotto”. A quel punto Ancelotti ha replicato: “Bene, finalmente avete ammesso che avete sbagliato. Potrei anche lasciare la stanza ed andarmene”. </p>
      <p>In realtà <b>Ancelotti è restato e ha continuato il suo intervento</b> dicendo: “Il regolamento è chiaro è l’interpretazione ad essere difforme. Il problema principale è ‘chi arbitra le partite?’. Chi arbitra le partite? A volte l’impressione mia è che le partite non vengano arbitrate dall’arbitro ma dal var. Invece è l’arbitro che deve decidere le partite. Quando guardo le designazioni, e vedo che arbitri del calibro di Orsato e Rocchi sono al var, sono convinto che sono loro ad arbitrare le partite.</p>
      <p>Gli arbitri giovani sono condizionati dal var. Un assistente var con esperienza decide lui la partita e non l’arbitro che è in campo. Così gli arbitri non crescono. Io voglio essere sicuro al 100% che è l’arbitro in campo a decidere le partite. Il fallo in attacco è sempre mano? In quel caso va bene la segnalazione del var. Se invece c’è un episodio controverso, è l’arbitro che deve decidere e non l’assistente al var, altrimenti è lui ad arbitrare la partita. L’errore lo deve fare l’arbitro sul campo, non quello che è davanti al monitor del var”. </p>
      <p><b>Nicola Rizzoli ha incassato in parte il colpo:</b> “Alcune cose che hai detto sono vere ma non deve dubitare sul fatto che sia l’arbitro a decidere. Il var fornisce il suo parere ma poi è l’arbitro che è in campo a prendere una decisione. Anche i ragazzi giovani di cui hai appena parlato. Perché sono dei talenti. Come i giovani campioni che avete nelle vostre squadre di calcio. Poi per carità ogni arbitro ha la sua personalità ma tutti gli arbitri che arrivano in Serie A hanno l’autorevolezza per scegliere” (video YouTube, canale Radio Radio TV). </p>
      <figure>
        <iframe src="https://www.youtube.com/embed/VUGiQIWIAK8" width="640" height="360" data-service="Youtube" scrolling="no"/>
      </figure>
    </article>
  </body>
</html>