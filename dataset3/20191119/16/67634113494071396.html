<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151137/"/>
    <meta property="og:site_name" content="AgroNews"/>
    <meta property="article:published_time" content="2019-11-19T16:51:00+00:00"/>
    <meta property="og:title" content="В Україні продовжують зростати обсяги переробки сої"/>
    <meta property="og:description" content="За прогнозами науковців ННЦ «Інститут аграрної економіки», у 2019 році обсяги переробки сої можуть майже вдвічі перевищити відповідний показник 2017 року, що становив 1 млн тонн. Про це повідомив завідувач відділу фінансово-кредитної політики інституту Леонід Тулуш. За його словами, за дев’ять..."/>
  </head>
  <body>
    <article>
      <h1>В Україні продовжують зростати обсяги переробки сої</h1>
      <address><time datetime="2019-11-19T16:51:00+00:00">19 Nov 2019, 16:51</time> by <a rel="author">agronews.uaode/author</a></address>
      <p>
        <b>За прогнозами науковців ННЦ «Інститут аграрної економіки», у 2019 році обсяги переробки сої можуть майже вдвічі перевищити відповідний показник 2017 року, що становив 1 млн тонн. Про це повідомив завідувач відділу фінансово-кредитної політики інституту Леонід Тулуш.</b>
      </p>
      <p>За його словами, за дев’ять місяців 2019 року обсяги виробництва соєвої олії склали 221,2 тис. тонн, тобто перевищили показник січня-вересня минулого року в 1,5 раза. Практично на стільки ж, у 1,45 раза, зросли обсяги виробництва соєвого шроту (макухи): за дев’ять місяців цього року його вироблено 924,1 тис. тонн.</p>
      <p>«На фоні рекордного урожаю 2018 року, який майже на 15 % перевищив попередній показник, збільшилися й обсяги експорту сої. Втім, темпи зростання експорту продуктів переробки сої значно випереджають збільшення поставок сировини на зарубіжні ринки», – з уважив експерт.</p>
      <p>Він також повідомив, що обсяги експорту соєвого шроту (макухи) за дев’ять місяців 2019 року зросли проти показників відповідного періоду минулого року у 2,4 раза, олії – в 1,8 раза. Натомість, обсяги експорту соєвих бобів у не переробленому вигляді зросли лише в 1,6 раза.</p>
      <p>За словами науковця, характерною ознакою 2019/2020 маркетингового року є суттєве зниження обсягів виробництва сої – майже на 18% проти рівня 2018/2019 МР. Наявний обсяг виробництва – 3,7 млн тонн – відкриває привабливі цінові перспективи для виробників: як з огляду на обсяги переробки сої у 2018/2019 МР, які складають майже половину поточного обсягу виробництва, так і з огляду на обсяги експорту соєвих бобів у попередньому періоді у понад 2,5 млн тонн.</p>
      <p>Крім того, негативний ціновий тренд на світовому ринку сої вже себе вичерпав. У жовтні 2019 року рівень світових цін на соєві боби збільшився на 5-6 % проти показника серпня-вересня цього року, який був найнижчим за останні декілька років. Світові ціни на соєвий шрот (макуху) також розпочали плавне зростання.</p>
      <p>«Отже, вже найближчим часом можна очікувати підвищення рівня закупівельних цін на сою і в Україні. А це, в свою чергу, позитивно позначиться на фінансових результатах діяльності із вирощування сої, які до цього часу прогнозувались гіршими, ніж торік», – зазначив Леонід Тулуш.спрогнозував Леонід Тулуш.</p>
    </article>
  </body>
</html>