<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/dunya/135197/wikileaks-kurucusu-julian-assange-hakkinda-flas-karar"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-19T16:17:00+00:00"/>
    <meta property="og:title" content="WikiLeaks kurucusu Julian Assange hakkında flaş karar"/>
    <meta property="og:description" content="İsveç, WikiLeaks kurucusu Julian Assange'a tecavüz soruşturmasını kapattım"/>
  </head>
  <body>
    <article>
      <h1>WikiLeaks kurucusu Julian Assange hakkında flaş karar</h1>
      <h2>İsveç, WikiLeaks kurucusu Julian Assange'a tecavüz soruşturmasını kapattım</h2>
      <address>
        <time datetime="2019-11-19T16:17:00+00:00">19 Nov 2019, 16:17</time>
      </address>
      <p>Ömür boyu hapis yatabileceği ABD'ye iadesi talebiyle İngiltere'de tutuklu yargılanan WikiLeaks kurucusu Julian Assange hakkında İsveç'te yeniden açılan tecavüz soruşturması düşürüldü.<br/>ABD'nin yüz binlerce gizli belgesini WikiLeaks'te yayımlamasının ardından İsveç'te tecavüz suçlamalarından başlatılan yasal sürecin hedefi olan Julian Assange, bu süreç nedeniyle ABD'nin iade talebi eşliğinde İngiltere'de hapis yatarken, İsveç Başsavcılığı'ndan açıklama geldi. </p>
      <p>Açıklamaya göre Assange'a 2010'da yöneltilen tecavüz suçlamalarıyla ilgili bu yıl tutuklanıp hapse konulmasının ardından yeniden açılan soruşturma düşürüldü.</p>
      <p>Tecavüz suçlamalarıyla ilgili soruşturmayı devam ettirmeyeceğini, iddia edilen suçun işlendiğini kanıtlayacak yeterli delil bulunmadığını, Assange'dan ilaveten ifade almanın delil dengesinde önemli değişiklik yaratmayacağını duyuran İsveç Başsavcılığı, soruşturmanın kapatılması kararının temyize götürülebileceğini belirtti. </p>
      <p>Assange'ın İsveç'in başkenti Stockholm’de iki kadına tecavüz ettiği gerekçesiyle açılan davalar 2015 ve 2017 yıllarında zamanaşımı nedeniyle düşürülmüştü. Assange bu davalar nedeniyle İsveç’te yargılanmamak için 2012’de Ekvador Büyükelçiliği’ne sığınmıştı. Ancak Assange geçen ay, İsveç'in iade talebi sürecinde kefaletle bırakılma şartlarını ihlal ettiği ve yargı sürecinden kaçtığı gerekçesiyle tutuklanmıştı.</p>
    </article>
  </body>
</html>