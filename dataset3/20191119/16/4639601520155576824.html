<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/19/sports/olympiakos-kleidonei-tin-prokrisi-sto-challenge-cup/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-19T16:50:45+00:00"/>
    <meta property="og:title" content="Ολυμπιακός : «Κλειδώνει» την πρόκριση στο Challenge Cup"/>
    <meta property="og:description" content="Ο Ολυμπιακός υποδέχεται τον Πορφύρα στον Ρέντη την Τετάρτη, με σκοπό να πετύχει και δεύτερη νίκη στη σειρά και να σφραγίσει την πρόκριση."/>
  </head>
  <body>
    <article>
      <h1>Ολυμπιακός : «Κλειδώνει» την πρόκριση στο Challenge Cup</h1>
      <h2>Ο Ολυμπιακός υποδέχεται τον Πορφύρα στον Ρέντη την Τετάρτη, με σκοπό να πετύχει και δεύτερη νίκη στη σειρά και να σφραγίσει την πρόκριση.</h2>
      <address><time datetime="2019-11-19T16:50:45+00:00">19 Nov 2019, 16:50</time> by <a rel="author">ΤοΒΗΜΑ Team</a></address>
      <p>Με στόχο την εξασφάλιση του εισιτηρίου για την φάση των «32» του Challenge Cup, η ομάδα βόλεϊ Γυναικών του Ολυμπιακού, φιλοξενεί τον Πορφύρα την Τετάρτη (20/11) στις 19:00 (COSMOTE SPORT 7 HD) στο Κλειστό Γυμναστήριο Ρέντη «Μ. Μερκούρη».</p>
      <p>Oι ερυθρόλευκες έχουν αποκτήσει σημαντικό πλεονέκτημα πρόκρισης μετά τη νίκη με 3-0 σετ στο πρώτο παιχνίδι που επίσης διεξήχθη στο Ρέντη και την Τετάρτη θέλουν να ολοκληρώσουν την αποστολή τους διπλασιάζοντας τις νίκες τους κόντρα στον Πορφύρα.</p>
      <p>
        <a href="https://www.in.gr/2019/11/19/greece/4411335/">Προσφυγικό : Σοβαρά προβλήματα στην ένταξη των προσφύγων σε έξι χώρες της ΕΕ</a>
      </p>
      <p>Ο προπονητής του Ολυμπιακού Μπράνκο Κοβάτσεβιτς ενόψει της αναμέτρησης με τον Πορφύρα δήλωσε στο olympiacossfp.gr τα εξής: «Έχουμε μπροστά μας το δεύτερο ευρωπαϊκό παιχνίδι κόντρα στον Πορφύρα στο οποίο θέλουμε να επιβεβαιώσουμε και πάλι τον τίτλο του φαβορί για να προκριθούμε στην επόμενη φάση.</p>
      <p>Παιχνίδι με παιχνίδι θέλουμε να ανεβάζουμε το επίπεδο της απόδοσής μας ιδιαίτερα μόλις ξεπεράσουμε ορισμένα προβλήματα τραυματισμών θα φτάσουμε στο σημείο που θέλουμε».</p>
      <p>Η Αρέτα Κονόμη ενόψει της αναμέτρησης με τον Πορφύρα δήλωσε στο olympiacossfp.gr τα εξής: «Πρέπει να παίξουμε σοβαρά και να πάρουμε την πρόκριση. Από κει και πέρα αντιμετωπίζουμε όλα τα παιχνίδια το ίδιο αφού λόγω ευρωπαϊκού υπάρχει μεγαλύτερη κρισιμότητα.</p>
      <p>Για αυτό πρέπει να είμαστε σοβαρές για να πάρουμε το αποτέλεσμα που θέλουμε. Περιμένουμε τον κόσμο να έρθει να μας στηρίξει στο Ρέντη και να πανηγυρίσουμε μαζί την πρόκριση στην επόμενη φάση του Challenge Cup».</p>
      <p>Στην αναμέτρηση με τον Πορφύρα ισχύει το δικαίωμα της ελεύθερης εισόδου για τα ενεργά Μέλη του Ολυμπιακού με την επίδειξη της Κάρτας Μέλους &amp; Κάρτας Junior.</p>
      <p>
        <a href="https://www.tovima.gr/2019/11/18/politics/m-xrysoxoidis-sto-vima-oute-anomia-oute-astynomia-sta-panepistimia/">Μ. Χρυσοχοΐδης στο ΒΗΜΑ: Ούτε ανομία ούτε αστυνομία στα Πανεπιστήμια</a>
      </p>
    </article>
  </body>
</html>