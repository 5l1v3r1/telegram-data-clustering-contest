<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/moldovenii-se-imprumuta-tot-mai-mult-valoarea-datoriilor-in-trimestrul-trei-al-anului-este-aproape-dubla-fata-de-2018_3059554.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-19T16:18:27+00:00"/>
    <meta property="og:title" content="Moldovenii se împrumută tot mai mult. Valoarea datoriilor, în trimestrul trei al anului, este aproape dublă faţă de 2018"/>
    <meta property="og:description" content="Moldovenii au tot mai multe datorii la bănci şi firmele de micro-finanţare. Asta arată datele celei mai mari companii de colectare şi recuperare a datoriilor din Moldova. Suma restanţelor pentru creditele de consum luate pe parcursul întregului an ajunge"/>
  </head>
  <body>
    <article>
      <h1>Moldovenii se împrumută tot mai mult. Valoarea datoriilor, în trimestrul trei al anului, este aproape dublă faţă de 2018</h1>
      <address><time datetime="2019-11-19T16:18:27+00:00">19 Nov 2019, 16:18</time> by <a rel="author">PUBLIKA.MD</a></address>
      <p><b>Moldovenii au tot mai multe datorii la bănci şi firmele de micro-finanţare. Asta arată datele celei mai mari companii de colectare şi recuperare a datoriilor din Moldova.</b> Suma restanţelor pentru creditele de consum luate pe parcursul întregului an ajunge la aproape 1 miliard de lei. </p>
      <p>Potrivit INCASO, în trimestrul trei din 2017 datoriile au ajuns la 40 milioane de lei, un an mai târziu practic s-au triplat şi au depăşit 125 milioane de lei. În trimestrul trei din acest an, datoriile au ajuns la 265 de milioane de lei.</p>
      <p>
        <b>Cifra este dublă faţă de 2018 şi de şase ori mai mare în comparaţie cu acum doi ani. </b>
      </p>
      <p>75 la sută dintre rău-platnici au datorii la credite de consum. Ceilalţi sunt restanţieri la achitarea împrumuturilor bancare şi a facturilor pentru energie electrică, agent termic şi servicii de deservire a blocului.</p>
      <p>Cei mai mulţi datornici sunt din centrul ţării, peste 60 la sută. În jur de 30 de procente sunt din nord, iar restul - din partea de sud.   </p>
      <p>Datele INCASO arată că cei mai mulţi moldoveni cu restanţe au între 25 şi 45 de ani. </p>
      <figure>
        <img src="https://media.publika.md/md/image/201911/large/download-15_70943200.jpg"/>
      </figure>
    </article>
  </body>
</html>