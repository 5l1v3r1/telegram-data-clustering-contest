<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/sport/detail/9620000111182"/>
    <meta property="og:site_name" content="MGR Online"/>
    <meta property="article:published_time" content="2019-11-19T16:11:00+00:00"/>
    <meta property="og:title" content="เช็ค 11 ตัวจริงสุดคลั่ง &quot;ลีดส์&quot; ยุคกาตาร์ครองทีม &quot;เอ็มบัปเป้&quot; นำทัพ"/>
    <meta property="og:description" content="แฟนบอล ลีดส์ ยูไนเต็ด เวลานี้กำลังติดตามข่าวการเทคโอเวอร์ทีมอย่างใจจดใจจ่อหลังมีกลุ่มทุนจาก กาตาร์ พร้อมเข้ามารับช่วงดูแลต่อ และหากเกิดขึ้่นจริงนั่นหมายถึงพวกเขาจะมีทีมนักเตะระดับพระกาฬที่ไม่ว่าแพงแค่ไหนก็มีปัญญาซื้อมาร่วมทัพ"/>
  </head>
  <body>
    <article>
      <h1>เช็ค 11 ตัวจริงสุดคลั่ง "ลีดส์" ยุคกาตาร์ครองทีม "เอ็มบัปเป้" นำทัพ</h1>
      <address><time datetime="2019-11-19T16:11:00+00:00">19 Nov 2019, 16:11</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011503501.JPEG"/>
      </figure>
      <p>แฟนบอล ลีดส์ ยูไนเต็ด เวลานี้กำลังติดตามข่าวการเทคโอเวอร์ทีมอย่างใจจดใจจ่อหลังมีกลุ่มทุนจาก กาตาร์ พร้อมเข้ามารับช่วงดูแลต่อ และหากเกิดขึ้่นจริงนั่นหมายถึงพวกเขาจะมีทีมนักเตะระดับพระกาฬที่ไม่ว่าแพงแค่ไหนก็มีปัญญาซื้อมาร่วมทัพ<br/><br/>ลีดส์ ปัจจุบันกำลังโลดแล่นอยู่ใน เดอะ แชมเปียนชิป ใกล้จะตกเป็นของกลุ่ม กาตาร์ สปอร์ต อินเวสต์เมนต์ส (QSI) ที่มี นาสเซอร์ อัล-เคไลฟี ประธานของ ปารีส แซงต์-แชร์กแมง เป็นหัวเรือใหญ่ โดยคาดว่าการเทคโอเวอร์ครั้งนี้จะจบลงที่ตัวเลข 80 ล้านยูโร (ประมาณ 2,670 ล้านบาท)<br/><br/>การเข้ามาของ QSI หากทุกอย่างสำเร็จเสร็จสิ้น พลพรรค "ยูงทอง" จะแปลงร่างกลายเป็นทีมเงินถุงเงินถังแห่งใหม่ของวงการฟุตบอลอังกฤษ และ อัล-เคไลฟี ก็มีความตั้งใจยิ่งที่จะทำทีมขึ้นมาสู้กับสองทีมเศรษฐีแห่ง พรีเมียร์ ลีก อังกฤษ อย่าง เชลซี และ แมนเชสเตอร์ ซิตี ที่พร้อมทั้งขุมกำลังและเม็ดเงิน<br/><br/>มีการเปิดเผยว่าหาก ลีดส์ กลับขึ้นมาเล่น พรีเมียร์ ลีก อังกฤษ สำเร็จ กลุ่มทุนจากกาตาร์ พร้อมเต็มที่ในการทุ่มเงินดึงนักเตะระดับโลก มาสร้างเป็น ลีดส์ ยุคใหม่ และไลน์อัพสำคัญในแดนหน้าที่พวกเขาต้องการคือ คีเลียน เอ็มบัปเป้ ดาวยิงฟอร์มกระฉูดชาวฝรั่งเศส ดีกรีแชมป์โลกสมัยล่าสุด<br/><br/>นอกจาก เอ็มบัปเป้ ก็ยังมีนักเตะระดับอ๋องอีกหลายคนที่พวกเขาอยากได้ เมซุต โอซิล ที่ต้องการมาคุมเกมกลางสนาม รวมถึง เจดอน ซานโช ปีกตัวกระชากจาก โบรุสเซีย ดอร์ทมุนด์ ที่หลายทีมต่างจับจ้องอยากได้มาหลายฤดูกาล</p>
    </article>
  </body>
</html>