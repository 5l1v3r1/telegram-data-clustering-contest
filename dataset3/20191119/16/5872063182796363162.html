<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/1560764/get-hired-eukairies-epaggelmatikis-apokatastasis-gia-neous-18-30-eton/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-19T16:00:52+00:00"/>
    <meta property="og:title" content="Get Hired: Ευκαιρίες επαγγελματικής αποκατάστασης για νέους 18-30 ετών"/>
    <meta property="og:description" content="9-13 Δεκεμβρίου στο Ηράκλειο"/>
  </head>
  <body>
    <article>
      <h1>Get Hired: Ευκαιρίες επαγγελματικής αποκατάστασης για νέους 18-30 ετών</h1>
      <address>
        <time datetime="2019-11-19T16:00:52+00:00">19 Nov 2019, 16:00</time>
      </address>
      <p>
        <b>9-13 Δεκεμβρίου στο Ηράκλειο</b>
      </p>
      <p>Το «<a href="https://www.gethired.gr/">Get Hired</a>» έχει προσγειωθεί στην Κρήτη, εδώ και λίγους μήνες, και προσπαθεί να δώσει στους νέους τις ευκαιρίες που χρειάζονται για να αναπτυχθούν επαγγελματικά. Πρόκειται για ένα project που πραγματοποιείται από την «<a href="https://www.100mentors.com/">100mentors</a>» και το «<a href="https://www.bizrupt.gr/">Bizrupt</a>», έχοντας την υποστήριξη του «<a href="https://princestrustinternational.org/">Prince’s Trust International</a>».</p>
      <p>«To «Get Hired» περιλαμβάνει, μεταξύ άλλων, δωρεάν εκπαιδευτικά προγράμματα που προετοιμάζουν τους νέους για την αγορά εργασίας και πραγματοποιούνται είτε σε συνεργασία με επιχειρήσεις, είτε αυτόνομα. Περιλαμβάνει επίσης job fair days, όπου επιχειρήσεις παρουσιάζουν τις ανοιχτές θέσεις εργασίας τους και οι συμμετέχοντες επιλέγουν τις θέσεις για τις οποίες επιθυμούν να τους γίνει συνέντευξη. Σε όλες τις περιπτώσεις, σκοπός είναι οι συμμετέχοντες να μπουν επιτυχώς στον εργασιακό στίβο.</p>
      <p>Το πρώτο πρόγραμμα του Get Hired φέρει το όνομα “Get Into Online Freelance”, έρχεται στις 9-13 Δεκεμβρίου και πρόκειται για το μοναδικό στην Κρήτη ολοκληρωμένο training για online freelancers. Αφορά νέους από 18-30 ετών που θέλουν να εργαστούν ως ελεύθεροι επαγγελματίες με online προσανατολισμό. Μέσα από αυτό το πρόγραμμα, οι συμμετέχοντες θα έχουν την ευκαιρία να χτίσουν το brand τους και να αναπτύξουν την προσωπική τους επιχείρηση από το μηδέν.</p>
      <p>Η εκπαίδευση θα περιλαμβάνει ενότητες όπως το personal branding, η δημιουργία website και portfolio, η εύρεση και διαχείριση πελατών, τα λογιστικά, η διαχείριση των projects και του χρόνου, κα. Πρόκειται για μία ολόκληρη εβδομάδα με ολοήμερες εκπαιδεύσεις από έμπειρους εισηγητές, που θα πραγματοποιηθούν στον χώρο του Comeet (Λουκά Πετράκη 3) στο Ηράκλειο.</p>
      <p>Το «Get Into Online Freelance» αφορά όλους όσους θέλουν να απασχοληθούν ως ελεύθεροι επαγγελματίες στους τομείς: Web, Mobile ή Software Development, Design, Αrts ή Crafts, Engineering, αρχιτεκτονική εσωτερικών χώρων ή σχεδίαση προϊόντων, Δημιουργία περιεχομένου, Συγγραφή ή Μετάφραση, Πωλήσεις, Marketing, PR ή Διαχείριση Social Media, Virtual Assistance, Admin Support ή Εξυπηρέτηση Πελατών, Data Science ή Analytics, Λογιστική. Προϋπόθεση είναι οι συμμετέχοντες να έχουν επαφή (σπουδές ή/και προϋπηρεσία) με το αντικείμενο που τους ενδιαφέρει, καθώς το πρόγραμμα επικεντρώνεται αποκλειστικά στην ανάπτυξη των skills για online ελεύθερους επαγγελματίες.</p>
      <p>Η συμμετοχή είναι εντελώς δωρεάν για όλους και μπορείς να υποβάλλεις την αίτηση σου εδώ. Περισσότερες πληροφορίες θα βρεις στη σελίδα του προγράμματος. Τέλος, σημαντικό είναι να γνωρίζεις ότι για τη σωστή αξιολόγηση των αιτήσεων θα ακολουθήσει τηλεφωνική επικοινωνία από την ομάδα του «Get Hired».</p>
      <p>Το «Prince's Trust International» ιδρύθηκε το 2015 από τον Πρίγκιπα της Ουαλίας με έδρα το Ηνωμένο Βασίλειο. Ο οργανισμός αυτός δραστηριοποιείται σε όλο τον κόσμο (Καραϊβική, Ευρώπη, Μέση Ανατολή, Ασία, Αφρική και Αυστραλία) και αποστολή του είναι να μπορεί μέσα από συνεργασίες να υποστηρίζει νέους ανθρώπους ώστε να κερδίσουν την αυτοπεποίθηση και τις δεξιότητες που χρειάζονται για να ζουν, να μαθαίνουν και να ονειρεύονται».</p>
      <figure>
        <img src="https://www.neakriti.gr/files/2019-11-19/get_hired.jpg"/>
      </figure>
    </article>
  </body>
</html>