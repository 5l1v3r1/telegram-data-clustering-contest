<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/714296-h-tragikh-istoria-ths-syrias-poy-synelhfthh-sthn-patra-na-do-to-paidi-moy-ki-as-pethano.html"/>
    <meta property="og:site_name" content="madata.gr"/>
    <meta property="article:published_time" content="2019-11-19T16:04:00+00:00"/>
    <meta property="og:title" content="Η τραγική ιστορία της Σύριας που συνελήφθη στην Πάτρα: Να δω το παιδί μου κι ας πεθάνω"/>
    <meta property="og:description" content="Οι συλλήψεις αλλοδαπών στο λιμάνι της Πάτρας που επιχειρούν με πλαστά έγγραφα να φύγουν παράνομα στην Ιταλία,  είναι πολλές και καθημερινές. Πρόσφατο περιστατικό που προκάλεσε αίσθηση,"/>
  </head>
  <body>
    <article>
      <h1>Η τραγική ιστορία της Σύριας που συνελήφθη στην Πάτρα: Να δω το παιδί μου κι ας πεθάνω</h1>
      <address>
        <time datetime="2019-11-19T16:04:00+00:00">19 Nov 2019, 16:04</time>
      </address>
      <p>Οι συλλήψεις αλλοδαπών στο λιμάνι της Πάτρας που επιχειρούν με πλαστά έγγραφα να φύγουν παράνομα στην Ιταλία,  είναι πολλές και καθημερινές.</p>
      <p>Πρόσφατο περιστατικό που προκάλεσε αίσθηση, η σύλληψη μιας 81χρονης Σύριας στο λιμάνι της Πάτρας, η οποία επιχείρησε να ταξιδέψει για Ιταλία, με πλαστά έγγραφα. Όπως απεδείχθη, η ηλικιωμένη ήθελε να πάει στη Γερμανία για να δει το μοναδικό εν ζωή παιδί της. Συνελήφθη μαζί με έναν 34χρονο στο λιμάνι το Σάββατο 16 Νοεμβρίου σύμφωνα με την ανακοίνωση του Λιμεναρχείου.</p>
      <p>Η ηλικιωμένη ήταν σε κατάσταση σοκ. Όπως είπε έχει χάσει όλα της τα παιδιά στον πόλεμο και το μόνο που ήθελε ήταν να αγκαλιάσει το μοναδικό της πλεον παιδί που ζει στη Γερμανία κι ας άφηνε εκεί...την τελευταία της πνοή. </p>
      <p>Η Σύρια 81χρονη συνελήφθη και κρατήθηκε μέχρι χθες, οπότε η υπόθεσή της εκδικάστηκε και αφέθηκε ελεύθερη. </p>
      <p>Οι εντοπισμοί αλλοδαπών στο λιμάνι της Πάτρας με πλαστά έγγραφα, κατά καιρούς, αναδεικνύουν τραγικές καταστάσεις που βυθίζονται στον πόνο και την απόγνωση. Κατά διαστήματα έχουν εντοπιστεί αλλοδαποί μέσα σε πορτοκάλια, καρπούζια, σε φύλλα αλουμινίου, σε φάρμακα και πολλά άλλα είδη φορτίων, ενώ έχουν καταγραφεί και πιο απίθανες "κρυψώνες". </p>
      <p>
        <a href="https://tempo24.news/eidisi/264670/i-tragiki-istoria-tis-81hronis-syrias-poy-synelifthi-sto-limani-tis-patras-na-do-to">tempo24</a>
      </p>
    </article>
  </body>
</html>