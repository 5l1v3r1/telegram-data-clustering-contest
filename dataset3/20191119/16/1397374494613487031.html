<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/dileme-nije-ni-bilo-spanija-dobila-selektora-393181.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-19T16:13:00+00:00"/>
    <meta property="og:title" content="Dileme nije ni bilo, Španija dobila selektora!"/>
    <meta property="og:description" content="Očekivan potez tamošnje fudbalske federacije."/>
  </head>
  <body>
    <article>
      <h1>Dileme nije ni bilo, Španija dobila selektora!</h1>
      <h2>Očekivan potez tamošnje fudbalske federacije.</h2>
      <address><time datetime="2019-11-19T16:13:00+00:00">19 Nov 2019, 16:13</time> by <a rel="author">Beta</a></address>
      <p>Trener Luis Enrike vratio se danas na mesto selektora fudbalske reprezentacije Španije, pet meseci nakon što je napustio funkciju.<br/><br/>Enrike je iz privatnih razloga u junu napustio funkciju, a reprezentaciju je preuzeo njegov pomoćnik Roberto Moreno. Enrike je želeo da bude uz bolesnu ćerku, koja je umrla u septembru.<br/><br/>Pod Morenovim vođstvom Španija je neporažena i plasirala se na Evropsko prvenstvo.<br/><br/>Predsednik Fudbalskog saveza Španije Luis Rubijales rekao je na konferenciji za novinare da se Enrike vratio.<br/><i><br/>"Svi su znali da će, ako Luis Enrike želi da se vrati, vrata za njega uvek biti otvorena. On će nastaviti da radi i na Svetskom prvenstvu u Kataru 2022. godine"</i>, rekao je on. <br/><br/>Enrike je preuzeo reprezentaciju Španije posle eliminacije sa Svetskog prvenstva u Rusiji 2018. godine. <br/><br/>Predvodio je ekipu u Ligi nacija i počeo je kvalifikacije za Evropsko prvenstvo 2020. godine.</p>
      <figure>
        <iframe data-src="https://twitter.com/SeFutbol/status/1196785132461539343?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Izvor: Beta</p>
    </article>
  </body>
</html>