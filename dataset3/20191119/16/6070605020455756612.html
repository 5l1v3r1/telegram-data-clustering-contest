<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/especials/la-generalitat-informa/turisme-Muntanya-natura-familia_0_2346965403.html"/>
    <meta property="og:site_name" content="Ara.cat"/>
    <meta property="article:published_time" content="2019-11-19T16:24:15+00:00"/>
    <meta property="og:title" content="Viu la natura en família"/>
    <meta property="og:description" content="Les millors escapades de la temporada adaptades a les necessitats de grans i petits"/>
  </head>
  <body>
    <article>
      <h1>Viu la natura en família</h1>
      <h2>Les millors escapades de la temporada adaptades a les necessitats de grans i petits</h2>
      <address>
        <time datetime="2019-11-19T16:24:15+00:00">19 Nov 2019, 16:24</time>
      </address>
      <p>S’acosta el fred però, tot i això, als més menuts de la família els costa estar-se quiets. Tot i que sempre és un bon moment per fer les maletes i gaudir de la natura, la tardor és una època de l’any perfecta per explorar i descobrir activitats noves. Ha arribat el moment de sortir de casa per collir algun bolet de temporada i passejar-vos pels boscos de tons ocres i ataronjats que us faran sentir com els protagonistes d’un conte dels germans Grimm.<br/>En funció dels vostres gustos, hi ha diversos destins i activitats de muntanya a Catalunya que poden encaixar millor a l’agenda familiar. Indrets on veure animals en llibertat, rutes per conèixer la història dels vostres avantpassats, aplicacions per descobrir les llegendes que amaguen les muntanyes o paratges on aventurar-se a dormir en una tenda de campanya per primera vegada. Sigui quina sigui la vostra preferència, a Catalunya hi ha moltes destinacions que tenen com a principal recurs l’entorn natural, així com empreses turístiques amb una oferta d’allotjament i entreteniment adaptada a les necessitats de grans i petits.</p>
      <h3>Un paradís al costat de casa</h3>
      <p>Catalunya i diversitat són dos conceptes inseparables. Muntanyes, valls, boscos, ermites, castells... La sensacional varietat del territori ha creat un escenari amb paisatges sorprenents. Un espai en el qual conviuen espècies vegetals i animals, moltes d’elles protegides, molt difícils de trobar a la resta del planeta. Per tot això i molt més, per als petits més aventurers, les destinacions de natura i muntanya de Catalunya són el paradís.<br/>Ha arribat l’hora d’omplir les motxilles i preparar una escapada familiar. Us donem un cop de mà amb algunes destinacions certificades amb la marca Natura i Muntanya en Família de l’Agència Catalana de Turisme. No teniu excusa per recórrer Catalunya tots junts. <br/><br/>Que en gaudiu!<br/><br/><b>Més informació</b>: <a href="http://www.catalunya.com/"> www.catalunya.com</a></p>
      <figure>
        <a href="https://www.ara.cat/2019/11/19/especials/la-generalitat-informa/Viu-natura-familia_2346975424_67489711_1500x477.jpg">
          <img src="https://www.ara.cat/2019/11/19/especials/la-generalitat-informa/Viu-natura-familia_2346975424_67489711_1500x477.jpg"/>
        </a>
      </figure>
    </article>
  </body>
</html>