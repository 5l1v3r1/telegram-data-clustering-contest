<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/intrattenimento/spettacolo/2019/11/19/paul-mccartney-torna-italia-nel-ecco-date_yytY7eA940vO8Yhuk7lGTL.html"/>
    <meta property="og:site_name" content="Adnkronos"/>
    <meta property="article:published_time" content="2019-11-19T16:02:00+00:00"/>
    <meta property="og:title" content="Paul McCartney torna in Italia nel 2020, ecco le date"/>
    <meta property="og:description" content="Al termine di mesi di speculazioni, Paul McCartney annuncia oggi 2 concerti in Italia per il 2020, a sette anni di distanza dal suo ultimo concerto nel nostro paese. Il tour lo porterà a tornare a Napoli dopo 29 anni, il 10 giugno, ed a esibirsi a Lucca per la prima volta, il 13 giugno. Mercoledì 10 giugno sarà in Piazza Plebiscito a Napoli, e sabato 13 giugno sulle Mura Storiche di Lucca, per il Summer Festival."/>
  </head>
  <body>
    <article>
      <h1>Paul McCartney torna in Italia nel 2020, ecco le date</h1>
      <address>
        <time datetime="2019-11-19T16:02:00+00:00">19 Nov 2019, 16:02</time>
      </address>
      <p>Al termine di mesi di speculazioni, Paul McCartney annuncia oggi 2 concerti in Italia per il 2020, a sette anni di distanza dal suo ultimo concerto nel nostro paese. Il tour lo porterà a tornare a Napoli dopo 29 anni, il 10 giugno, ed a esibirsi a Lucca per la prima volta, il 13 giugno. Mercoledì 10 giugno sarà in Piazza Plebiscito a Napoli, e sabato 13 giugno sulle Mura Storiche di Lucca, per il Summer Festival.</p>
      <p>“Non posso credere che siano passati sette anni dal nostro ultimo concerto in Italia. Ci siamo divertiti tantissimo in quell’ultimo viaggio quindi siamo certi che queste saranno due serate memorabili per noi e non vediamo l’ora di tornare. Un ulteriore bonus per me è il fatto che questa sarà la mia prima volta di sempre a Lucca. Tieniti pronta a scatenarti, Italia!", annuncia lo stesso McCartney.</p>
      <p>L'artista si è già esibito in 39 spettacoli straordinari in 12 paesi diversi da quando ha annunciato il suo tour mondiale Freshen Up, la cui ultima tranche si è conclusa con un concerto sold-out al Los Angeles Dodger Stadium a luglio.</p>
    </article>
  </body>
</html>