<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/imagini-socante-au-fost-gasite-in-telefonul-unuia-dintre-tinerii-care-au-murit-intr-un-accident-groaznic-in-suceava-20096083"/>
    <meta property="og:site_name" content="Cancan.ro"/>
    <meta property="article:published_time" content="2019-11-19T16:32:35+00:00"/>
    <meta property="og:title" content="Imagini șocante au fost găsite în telefonul unuia dintre tinerii care au murit într-un accident groaznic în Suceava"/>
    <meta property="og:description" content="Imagini șocante au fost găsite în telefonul unuia dintre tinerii care au murit într-un accident groaznic în Suceava. În imagini este filmat chiar singurul"/>
  </head>
  <body>
    <article>
      <h1>Imagini șocante au fost găsite în telefonul unuia dintre tinerii care au murit într-un accident groaznic în Suceava</h1>
      <address><time datetime="2019-11-19T16:32:35+00:00">19 Nov 2019, 16:32</time> by <a rel="author">A.N.</a></address>
      <p>
        <b>Imagini șocante au fost găsite în telefonul unuia dintre tinerii care au murit într-un accident groaznic în Suceava.</b>
      </p>
      <p>În imagini este filmat chiar singurul supraviețuitor al accidentului, Marinel Andrei Pelinar, în vârstă de 31 de ani, din Vatra Moldoviţei, cel care conducea un BMW cu care a intrat violent într-un VW Pasat. Cel care a făcut filmarea, de pe scaunul din dreapta, este George Huţuleac, în vârstă de 24 de ani, din comuna Frumosu, care peste câteva minute a murit în accident. Pe imaginile video se aud manele la volum foarte puternic. . Cei care îi cunosc pe cei doi tineri cred că veselia acestora s-ar trage de la consum de alcool, potrivit monitoruldesv.ro. <a href="https://video.monitorulsv.ro/play/8217169C29F336520321"><b>(VEZI AICI IMAGINILE)</b></a></p>
      <p>Marinel Andrei Pelinar, în vârstă de 31 de ani, a fost găsit la aproximativ 12 ore de la accident. El nu avea însă permis de conducere şi a părăsit locul faptei, două infracțiuni concurente, grave, pentru care a fost arestat preventiv.</p>
      <p>Marinel Andrei Pelinar, cel care apare în filmare şi se află după gratii, a avut foarte multă şansă. Din cei cinci tineri implicaţi în acest accident extrem de violent, doi au murit, doi sunt răniţi grav, în timp ce el a fugit pe propriile picioare de la locul accidentului, fiind găsit a doua zi dimineață, la domiciliul surorii sale.</p>
      <p>Accidentul s-a petrecut în noaptea de 13 spre 14 noiembrie, în jurul orei 23.15, pe DN 17, la ieşire din Câmpulung Moldovenesc spre Prisaca Dornei, pe o porţiune în linie dreaptă unde acum câţiva ani a mai avut loc un accident cu patru morţi, în urma impactului dintre două microbuze.</p>
      <p> </p>
      <p> </p>
    </article>
  </body>
</html>