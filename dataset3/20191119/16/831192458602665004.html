<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/seismos-ston-kosmo-toy-podosfairoy-synelifthi-o-pr-paichtis-toy-ari-serchio-koke-os-egkefalos-speiras-narkotikon/"/>
    <meta property="og:site_name" content="europost.gr"/>
    <meta property="article:published_time" content="2019-11-19T16:20:22+00:00"/>
    <meta property="og:title" content="«Σεισμός» στον κόσμο του ποδοσφαίρου: Συνελήφθη ο πρ. παίχτης του Άρη, Σέρχιο Κόκε, ως εγκέφαλος σπείρας ναρκωτικών!"/>
    <meta property="og:description" content="Η ισπανική αστυνομία προχώρησε σήμερα στη σύλληψη 20 ατόμων για συμμετοχή σε κύκλωμα διακίνησης ναρκωτικών ουσιών, μεταξύ αυτών και ο πρώην ποδοσφαιριστής του Άρη, Σέρχιο Κόκε! Σύμφωνα με τα ισπανικά ΜΜΕ, ο Κόκε είναι μέλος εγκληματικής"/>
  </head>
  <body>
    <article>
      <h1>«Σεισμός» στον κόσμο του ποδοσφαίρου: Συνελήφθη ο πρ. παίχτης του Άρη, Σέρχιο Κόκε, ως εγκέφαλος σπείρας ναρκωτικών!</h1>
      <address>
        <time datetime="2019-11-19T16:20:22+00:00">19 Nov 2019, 16:20</time>
      </address>
      <p>Η ισπανική αστυνομία προχώρησε σήμερα στη σύλληψη 20 ατόμων για συμμετοχή σε κύκλωμα διακίνησης ναρκωτικών ουσιών, μεταξύ αυτών και ο πρώην ποδοσφαιριστής του Άρη, Σέρχιο Κόκε!</p>
      <p>Σύμφωνα με τα ισπανικά ΜΜΕ, ο Κόκε είναι μέλος εγκληματικής οργάνωσης και διακίνησης ναρκωτικών και συνελήφθη μαζί με ακόμη 20 άτομα, μεταξύ αυτών και ο αδερφός του!</p>
      <p>Σημειώνουν επίσης ότι ο πρώην ποδοσφαιριστής του Άρη έχει ηγετική θέση στο συγκεκριμένο κύκλωμα, γι’ αυτόν τον λόγο η επιχείρηση ονομάστηκε Maskoke.</p>
      <p>Η Αστυνομία προχώρησε στην κατάσχεση ενός τόνου χασίς αλλά και όπλων. Τονίζουν ότι πρόκειται για γιγαντιαία έρευνα της Αστυνομίας η οποία προχώρησε σε συλλήψεις σε Σεβίλλη, Μάλαγα και Γρανάδα.</p>
      <p>«Ο ποδοσφαιριστής συνελήφθη σε μια επιχείρηση της Αστυνομίας όπου βρέθηκε ένας τόνος χασίς και όπλα. Στην επιχείρηση της Αστυνομίας συμμετέχουν 150 αστυνομικοί» αναφέρεται σε ανακοίνωση.</p>
      <p>Η σύλληψη του Κόκε έγινε σήμερα το πρωί στο σπίτι του στην Εστεπόνα. Στο παρελθόν ο Κόκε έχει αγωνιστεί στη Μάλαγα, τη Μαρσέιγ, τη Σπόρτινγκ Λισαβόνας, τους Χιούστο Νταϊνάμο και την Μπλούμινγκ στη Βολιβία. Έγραψε ιστορία στη Superleague με τη φανέλα, αλλά και το περιβραχιόνιο του αρχηγού στον Άρη Θεσσαλονίκης.</p>
      <p>Πηγή Gazzetta</p>
    </article>
  </body>
</html>