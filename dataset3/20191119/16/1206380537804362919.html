<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/kabelka-od-chanelu-novy-iphone-a-dalsi-vanocni-prani-teprve-desetilete-divky-vam-vyrazi-dech"/>
    <meta property="og:site_name" content="eXtra.cz"/>
    <meta property="article:published_time" content="2019-11-19T16:53:00+00:00"/>
    <meta property="og:title" content="Desetiletá holčička poslala dopis Ježíškovi: Ze seznamu jejích přání jde hlava kolem"/>
    <meta property="og:description" content="Doba postupuje dopředu a zatímco v minulosti si děti k Vánocům přály kupříkladu společenské hry či plyšáky, dnes se na jejich seznamech nachází mnohem finančně nákladnější položky. Své o tom ví jistý pan Johnson, který na Twitteru zveřejnil seznam přání své teprve desetileté dcerky. Nad tím, co by chtěla najít pod stromečkem, se vám protočí panenky."/>
  </head>
  <body>
    <article>
      <h6 class="kicker">požadavky</h6>
      <h1>Desetiletá holčička poslala dopis Ježíškovi: Ze seznamu jejích přání jde hlava kolem</h1>
      <address><time datetime="2019-11-19T16:53:00+00:00">19 Nov 2019, 16:53</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/94/c1/94c1ab4-247200-caroline-hernandez-fzzb0sdd0qu-u-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>ilustrační foto<cite>unsplash.com</cite></figcaption>
        </figure>
        <figure>
          <img src="https://www.extra.cz/images/thumbs/e6/94/e694bc4-247199-ejrjozmu0aaspod-2560x0-shrink.jpg"/>
          <figcaption>Seznam přání malé dívenky je skutečně šokující.<cite>Twitter</cite></figcaption>
        </figure>
      </slideshow>
      <p>
        <b>Doba postupuje dopředu a zatímco v minulosti si děti k Vánocům přály kupříkladu společenské hry či plyšáky, dnes se na jejich seznamech nachází mnohem finančně nákladnější položky. Své o tom ví jistý pan Johnson, který na Twitteru zveřejnil seznam přání své teprve desetileté dcerky. Nad tím, co by chtěla najít pod stromečkem, se vám protočí panenky.</b>
      </p>
      <p><a href="https://www.extra.cz/tema/vanoce">Vánoce</a> nejsou dávno už jen obdobím, kdy je rodina pohromadě, ale především obdobím, kdy peněženky většiny lidí a hlavně rodičů téměř zejí prázdnotou. Děti si především v posledních letech přejí především vymoženosti dnešní doby a jedna taková nadílka se může pořádně prodražit. Požadavky některých ratolestí jsou skutečně až šokující.</p>
      <p>Jistý pan Johnson se na Twitteru pochlubil seznamem vánočních přání, který sepsala jeho teprve desetiletá dcera. Ta se evidentně skutečně vyzná v tom, co zrovna letí nejen ve světě technologií, ale i módy. Její seznam obsahuje položky, jakými jsou například iPhone 11, AirPods, MacBook Air, 4 tisíce dolarů, pantofle od Gucciho, kabelku značky Chanel, růžové tenisky Puma a další. <b>„S tímto seznamem se moje dcera asi musela zbláznit,“</b> napsal trefně otec ke snímku papíru s přáními.</p>
      <h3>26 přání</h3>
      <p>Teprve desetiletá dívenka na seznam napsala celkem 26 položek, z nichž jen 2 by stačily k tomu, aby se konto jejího otce téměř vyprázdnilo. Aby se ale neřeklo, napsala na papír i méně drahé věci. Dále si přeje například panenky, živého králíčka, nové povlečení a budík. Kompletní anglické znění seznamu naleznete v galerii.</p>
    </article>
  </body>
</html>