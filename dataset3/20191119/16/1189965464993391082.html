<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/sport/259852/synelifthi-o-proin-podosfairistis-serxio-koke-os-egkefalos-se-kykloma-narkotikon"/>
    <meta property="og:site_name" content="LiFO"/>
    <meta property="article:published_time" content="2019-11-19T16:04:00+00:00"/>
    <meta property="og:title" content="Συνελήφθη ο πρώην ποδοσφαιριστής του Άρη Σέρχιο Κόκε - Ως εγκέφαλος σε κύκλωμα ναρκωτικών"/>
    <meta property="og:description" content="Ο Σέρχιο Κόκε, πρώην παίκτης του Άρη και της Μάλαγα, συνελήφθη από τις ισπανικές αρχές ως αρχηγός κυκλώματος ναρκωτικών"/>
  </head>
  <body>
    <article>
      <h1>Συνελήφθη ο πρώην ποδοσφαιριστής του Άρη Σέρχιο Κόκε - Ως εγκέφαλος σε κύκλωμα ναρκωτικών</h1>
      <h2>Ο Σέρχιο Κόκε, πρώην παίκτης του Άρη και της Μάλαγα, συνελήφθη από τις ισπανικές αρχές ως αρχηγός κυκλώματος ναρκωτικών</h2>
      <address><time datetime="2019-11-19T16:04:00+00:00">19 Nov 2019, 16:04</time> by <a rel="author">NEWSROOM</a></address>
      <p>
        <b>Συνελήφθη ο <a href="https://www.lifo.gr/tags/%CE%A0%CE%BF%CE%B4%CF%8C%CF%83%CF%86%CE%B1%CE%B9%CF%81%CE%BF">πρώην ποδοσφαιριστής Σέρχιο Κόκε</a> σε μεγάλη επιχείρηση της ισπανικής αστυνομίας για την εξάρθρωση κυκλώματος διακίνησης <a href="https://www.lifo.gr/tags/%CE%9D%CE%B1%CF%81%CE%BA%CF%89%CF%84%CE%B9%CE%BA%CE%AC">ναρκωτικών</a>.</b>
      </p>
      <p>Ο Σέρχιο Κοντρέρας Πάρδο «Κόκε» όπως είναι γνωστός, βρίσκεται ανάμεσα σε 20 συλληφθέντες, μετά την επιχείρηση των ισπανικών αρχών για εξιχνίαση σπείρας διακίνησης ναρκωτικών σε τρεις πόλεις- Σεβίλη, Μάλαγα και Γρανάδα.</p>
      <p>O Ισπανός πρώην επιθετικός ποδοσφαιριστής του Άρη θεωρείται ως ένας από τους «εγκεφάλους» του κυκλώματος, σύμφωνα με τις δυνάμεις και τα σώματα ασφαλείας του ισπανικού κράτους.</p>
      <p>Πηγές της αστυνομίας ανέφεραν στο ισπανικό Πρακτορείο Ειδήσεων (EFE), πως ο πρώην παίκτης του Άρη και της Μάλαγα συνελήφθη σε μία επιχείρηση κατά την οποία οι αστυνομικοί εντόπισαν έναν τόνο χασίς και πολλά όπλα.</p>
      <p>Συγκεκριμένα, ο Κόκε, όπως αναφέρουν τα ισπανικά ΜΜΕ, συνελήφθη το πρωί της Τρίτης στο σπίτι του, στην Εστεπόνα.</p>
      <p>Στην επιχείρηση με κωδικό Maskoke, που έγινε παράλληλα σε έντεκα διαφορετικά σημεία, συμμετείχαν 150 άνδρες της αστυνομίας.</p>
      <p>Ο Κόκε στο παρελθόν έχει αγωνιστεί στη Μάλαγα, τη Μαρσέιγ, τη Σπόρτινγκ Λισαβόνας, τους Χιούστο Νταϊνάμο και την Μπλούμινγκ στη Βολιβία.</p>
    </article>
  </body>
</html>