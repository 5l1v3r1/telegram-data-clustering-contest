<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tennis24.gr/kefatos-kyrgios-sto-davis-cup/"/>
    <meta property="og:site_name" content="Tennis24"/>
    <meta property="article:published_time" content="2019-11-19T16:41:35+00:00"/>
    <meta property="og:title" content="Κεφάτος Κύργιος στο Davis Cup! – VIDEO"/>
    <meta property="og:description" content="Ο Νικ Κύργιος λατρεύει τις ομαδικές διοργανώσεις και το δείχνει για ακόμη μια φορά στο νεοσύστατο Davis Cup Finals! Το να είναι μέλος μιας ομάδας, να δέχεται τη στήριξη των συμπαικτών του και να παίζει για την Αυστραλία είναι τρία στοιχεία που μας δίνουν την “καλή” εκδοχή αυτού του πολύ ταλαντούχου τενίστα και έχει μια […]"/>
  </head>
  <body>
    <article>
      <h1>Κεφάτος Κύργιος στο Davis Cup! – VIDEO</h1>
      <address>
        <time datetime="2019-11-19T16:41:35+00:00">19 Nov 2019, 16:41</time>
      </address>
      <p>Ο Νικ Κύργιος λατρεύει τις ομαδικές διοργανώσεις και το δείχνει για ακόμη μια φορά στο νεοσύστατο Davis Cup Finals!</p>
      <p>Το να είναι μέλος μιας ομάδας, να δέχεται τη στήριξη των συμπαικτών του και να παίζει για την Αυστραλία είναι τρία στοιχεία που μας δίνουν την “καλή” εκδοχή αυτού του πολύ ταλαντούχου τενίστα και έχει μια τρομερή ευκαιρία, αυτήν την εβδομάδα στη Μαδρίτη, να βάλει στο “βιογραφικό” του μια επιτυχία!</p>
      <p>Ο 24χρονος Αυστραλός ήταν βεβαίως το μεγάλο φαβορί στην αναμέτρηση κόντρα στον Κολομβιανό Αλεχάντρο Γκονζάλες και απέδωσε νικώντας τον αντίπαλο του με 2-0 σετ, <b>6-4, 6-4 </b>για να δώσει την πρώτη χρονικά νίκη στη χώρα του.</p>
      <p>16 άσους και μόλις έξι πόντους χαμένους στα δικά του service games είχε ο κεφάτος Νικ!</p>
      <figure>
        <iframe src="https://www.youtube.com/embed/dLhsV4_6XIw" width="696" height="392" data-service="Youtube" scrolling="no"/>
      </figure>
      <p>Ακολουθεί ο Νο1 Αυστραλός τενίστας στον κόσμο, Άλεξ Ντε Μινόρ που συνθέτει ένα πολύ καλό δίδυμο με τον Κύργιο και μπορούν θεωρητικά να οδηγήσουν την Αυστραλία τουλάχιστον μέχρι τα προημιτελικά.</p>
      <p>Το tie της Ιαπωνίας με τη Γαλλία έμεινε στο 1-1 όσον αφορά στα μονά με τον Τσονγκά να κερδίζει πολύ εύκολα τον Ουτσιγιάμα αλλά τον Νισιόκα να “απαντά” κερδίζοντας τον Γκαέλ Μονφίς ενώ ο Ντιέγο Σβάρτζμαν έκανε την τέλεια αρχή κόντρα στη Χιλή του Νικολάς Μασού κερδίζοντας τον ντεφορμέ Νικολάς Τζάρι.</p>
      <p><a href="https://www.daviscupfinals.com/schedule/groups">DAVIS CUP FINALS DRAW</a> | <a href="https://www.daviscupfinals.com/schedule/">OOP</a> (-1h) | <a href="https://bold.adman.gr/click?webspace=10031&amp;auto=1">TV Schedule</a></p>
      <p>
        <b>Κώστας Αϊτάκης</b>
      </p>
    </article>
  </body>
</html>