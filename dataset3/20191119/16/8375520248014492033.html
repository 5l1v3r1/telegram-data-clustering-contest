<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/u-rosiji-mozhut-vidibrati-pravo-provedennya-matchiv-jevro-2020-z-futbolu-640998.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T16:27:28+00:00"/>
    <meta property="og:title" content="У Росії можуть відібрати право проведення матчів Євро-2020 з футболу"/>
    <meta property="og:description" content="Московія знову може постраждати через маніпуляції з допінгом"/>
  </head>
  <body>
    <article>
      <h1>У Росії можуть відібрати право проведення матчів Євро-2020 з футболу</h1>
      <address>
        <time datetime="2019-11-19T16:27:28+00:00">19 Nov 2019, 16:27</time>
      </address>
      <h4>Московія знову може постраждати через маніпуляції з допінгом</h4>
      <p>Росії можуть заборонити проведення домашніх матчів чемпіонату Європи з футболу 2020 року через невідповідність бази даних Московської антидопінгової лабораторії. Про це повідомляє Daily Mail.</p>
      <p>За інформацією джерела, Росію позбавлять права проводити турніри, якщо буде доведено факт маніпуляції інформацією. 9 грудня відбудеться засідання виконкому Всесвітньої антидопінгової аґенції (WADA), на якому Російську антидопінгову аґенцію (РУСАДА) можуть позбавити статусу відповідності через махінації з даними.</p>
      <p>В такому випадку російська сторона має право звернутися в Спортивний арбітражний суд (CAS). Якщо суд не прийме апеляції Росії, країну можуть відсторонити від Євро-2020.</p>
      <p>У вересні стало відомо про маніпуляції з допінг-пробами в Московській антидопінговій лабораторії. Експерти WADA виявили невідповідність між даними столичної лабораторії і відомостями інформаторів.</p>
      <p>Передача даних лабораторії була однією з умов збереження статусу Російської антидопінгової аґенції, яку було відновлено в правах у вересні 2018-го.</p>
      <p>Чемпіонат Європи відбудеться влітку 2020 року в 12-ти містах Європи. Збірна РФ, так само як із команда України, вже пройшла відбір на турнір. Санкт-Петербург попередньо повинен прийняти три матчі групового етапу і одну чвертьфінальну зустріч.</p>
      <blockquote>
        <b>Читайте також: <a href="https://glavcom.ua/sport/news/napadnik-zbirnoji-ukrajini-yaremchuk-znovu-sprovokuvav-isteriku-v-rosiyan-640948.html">Нападник збірної України Яремчук знову спровокував істерику в росіян</a></b>
      </blockquote>
      <related>
        <a href="https://glavcom.ua/sport/news/wada-skorotit-termin-diskvalifikaciji-za-vzhivannya-kokajinu-i-marihuani-639764.html"/>
      </related>
    </article>
  </body>
</html>