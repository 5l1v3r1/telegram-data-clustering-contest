<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/19/novy-patent-samsungu-ma-extremne-zakriveny-displej/"/>
    <meta property="og:site_name" content="GizChina.cz"/>
    <meta property="article:published_time" content="2019-11-19T16:00:55+00:00"/>
    <meta property="og:title" content="Nový patent Samsungu má extrémně zakřivený displej"/>
    <meta property="og:description" content="Kdy je zakřivený displej telefonu už &quot;moc&quot; zakřivený ? Možná vás tato myšlenka napadne při pohledu právě na dnešní patent Samsungu."/>
  </head>
  <body>
    <article>
      <h1>Nový patent Samsungu má extrémně zakřivený displej</h1>
      <address><time datetime="2019-11-19T16:00:55+00:00">19 Nov 2019, 16:00</time> by <a rel="author" href="https://gizchina.cz/author/mfabian/" target="_blank">Martin Fabián</a></address>
      <p>Ohodnoťte článek</p>
      <p>Novinky od korejského <a href="http://gizchina.cz/tag/samsung">Samsungu</a> nejsou na našich stránkách až tak častou záležitostí, ale nový patent designu telefonu si naši pozornost výjimečně zaslouží. V poslední době je totiž obvyklou mantrou výrobců telefonů „full-screen“ displej s minimálními rámečky a ideálně zakřivenými okraji. Ostatně nové modely s „waterfall“ designem (jako třeba Vivo NEX 3) opravdu obtékají okraje telefonu se vším všudy. Ale kdy je zakřivený displej už „moc“ zakřivený ? Možná vás tato myšlenka napadne při pohledu právě na dnešní patent Samsungu.</p>
      <p>Tento patent se totiž nespokojí se zaoblením a zakřivením pouze po stranách, ale aplikuje ho na všechny hrany telefonu a displeje se tak stane plnohodnotný 3D kousek. Jak můžete vidět na obrázcích, tak je výsledný efekt opravdu velmi impozantní, ale nejsem si jist, zda půjde také o radost takový telefon ovládat… Tři ze stran jsou zkosené v úhlu 90° a jen spodní „brada“ telefonu je zaoblená. V hranách pak máte možnost mít i ovládací prvky v podobě různých ikon, ale jak by hodlali zamezit náhodným dotykům jen při samotném uchopení telefonu opravdu netuším.</p>
      <figure>
        <img src="https://gizchina.cz/wp-content/uploads/2019/11/1.-Samsung.jpg"/>
      </figure>
      <p>Jedná se konkrétně o patent <a href="https://nl.letsgodigital.org/smartphones/samsung-galaxy-one-telefoon/">podaný</a> na USPTO (což je patentový úřad USA) v březnu 2019 a před několika dny pak došlo k jeho veřejné publikaci. Jako obvykle patent ještě zdaleka neznamená práce na podobném typu telefonu, ale při dlouho trvající lásce Samsungu k zakřiveným a zaobleným displejům bych se jeho existenci ani příliš nedivil. Tak jak se vám podobně extrémně zakřivený displej líbí ? Myslíte, že by to šlo nějak rozumně vyřešit s ovládáním ?</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/16/novy-patent-ohebneho-huawei-ve-stylu-razr-2019/"/>
        <a href="https://gizchina.cz/2019/11/08/dalsi-patent-ohebneho-xiaomi-s-peti-fotoaparaty/"/>
        <a href="https://gizchina.cz/2019/09/25/vivo-chce-do-konce-roku-uvest-telefon-s-cipsetem-exynos-980-5g/"/>
      </related>
    </article>
  </body>
</html>