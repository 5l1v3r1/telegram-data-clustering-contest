<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158854_1019.html"/>
    <meta property="og:site_name" content="Novsport"/>
    <meta property="article:published_time" content="2019-11-19T16:26:00+00:00"/>
    <meta property="og:title" content="Трима наши плувци с национални рекорди"/>
    <meta property="og:description" content="Вижте одобрените квалификации по плуване за Токио 2020"/>
  </head>
  <body>
    <article>
      <h1>Трима наши плувци с национални рекорди</h1>
      <address><time datetime="2019-11-19T16:26:00+00:00">19 Nov 2019, 16:26</time> by <a rel="author">Велизар Антов</a></address>
      <p>Йосиф Миладинов, Йордан Янчев и Калоян Левтеров подобриха няколко национални рекорда през уикенда, съобщиха от Българска федерация плувни спортове.<br/><br/>Йосиф Миладинов подобри националните рекорди в дисциплините 100 м. съчетано плуване - 54:79 и 100 м. делфин - 51:93 за юноши старша възраст на шампионата в Швейцария. <br/><br/>Също така младият талант направи и силно постижение на 50 м. кроул - 22:25, където записа нов рекорд за юноши старша възраст и мъже.<br/><br/>В Скопие пък Йордан Янчев си подобри собственото постижение на 400 м. кроул - 3:43:10, като постави нов рекорд при мъжете.<br/><br/>Калоян Левтеров също направи поправка на постиженията за юноши старша възраст на 100 м. гръб - 55:50 и 200м. гръб - 1:58:22 в Скопие.<br/><br/>Международната плувна федерация FINA пък одобри 3 състезания, част от вътрешния календар на Българска федерация плувни спортове за 2020 година, които ще бъдат<b> квалификации за Олимпийските игри в Токио</b>:<br/><br/><i>Bulgarian Open Team Championships - 10-12 April 2020 - Sofia (BUL)<br/><br/>Grand Prix Burgas - 22-24 May 2020 - Burgas (BUL)<br/><br/>Bulgarian Open Championships - 25-28 June 2020 - Sofia (BUL)</i></p>
    </article>
  </body>
</html>