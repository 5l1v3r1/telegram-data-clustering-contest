<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/miothike-i-pini-gia-tis-matomenes-fraoules-sti-manolada"/>
    <meta property="og:site_name" content="Voria.gr"/>
    <meta property="article:published_time" content="2019-11-19T16:59:00+00:00"/>
    <meta property="og:title" content="ΜΕΙΩΘΗΚΕ Η ΠΟΙΝΗ ΓΙΑ ΤΙΣ «ΜΑΤΩΜΕΝΕΣ ΦΡΑΟΥΛΕΣ» ΣΤΗ ΜΑΝΩΛΑΔΑ"/>
    <meta property="og:description" content="Πρόταση της εισαγγελέως ήταν να προσφέρει κοινωφελή εργασία, αλλά τελικά θα δώσει το χρηματικό ποσό που αντιστοιχεί στην ποινή του"/>
  </head>
  <body>
    <article>
      <h1>ΜΕΙΩΘΗΚΕ Η ΠΟΙΝΗ ΓΙΑ ΤΙΣ «ΜΑΤΩΜΕΝΕΣ ΦΡΑΟΥΛΕΣ» ΣΤΗ ΜΑΝΩΛΑΔΑ</h1>
      <h2>Πρόταση της εισαγγελέως ήταν να προσφέρει κοινωφελή εργασία, αλλά τελικά θα δώσει το χρηματικό ποσό που αντιστοιχεί στην ποινή του</h2>
      <address><time datetime="2019-11-19T16:59:00+00:00">19 Nov 2019, 16:59</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p>Στις δικαστικές αίθουσες βρέθηκαν ξανά το πρωί της Δευτέρας οι <b>35 εργάτες</b> που δέχθηκαν πυροβολισμούς όταν ζήτησαν τα <b>δεδουλευμένα</b> τους από τον ιδιοκτήτη φραουλοχώραφων στην <b>Ηλεία το 2013. </b>Έξι χρόνια μετά, η υπόθεση, που απασχόλησε την κοινή γνώμη έκλεισε με την απάφαση του δικαστηρίου.</p>
      <p>Πρωτόδικα ο άνδρας -που από την πρώτη στιγμή<b> παραδέχθηκε την πράξη του</b>- είχε καταδικαστεί σε 14 χρόνια φυλάκιση. Ωστόσο, έμεινε στη φυλακή για 15 μήνες και στη συνέχεια υπήρξε μετατροπή της ποινής του σε εξαγοράσιμη (πέντε ευρώ για κάθε ημέρα της ποινής του).</p>
      <p>Τη Δευτέρα, ο κατηγορούμενος κρίθηκε<b> ένοχος για 31 σωματικές βλάβες</b> και του αναγνωρίστηκε το ελαφρυντικό της μετέπειτα καλής συμπεριφοράς. <b>Καταδικάστηκε σε οκτώ χρόνια φυλάκισης με την ποινή να είναι εξαγοράσιμη και με τη νέα απόφαση</b> θα γλιτώσει το ποσό των 7.000 ευρώ, σύμφωνα με το ilialive.gr. Σημειώνεται ότι ο ίδιος δεν βρισκόταν στη δικαστική αίθουσα και τον εκπροσωπούσε ο δικηγόρος του.</p>
      <p>Πρόταση της εισαγγελέως ήταν να προσφέρει κοινωφελή εργασία, αλλά τελικά θα δώσει το χρηματικό ποσό που αντιστοιχεί στην ποινή του.</p>
      <p>Για το σκέλος της εμπορίας ανθρώπων οι εργάτες των χωραφιών δικαιώθηκαν στο <b>Ευρωπαϊκό δικαστήριο</b>, ενώ τη Δευτέρα δήλωσαν ότι δικαιώθηκαν και για τις σωματικές βλάβες, παρά το γεγονός ότι η ποινή του δράστη μειώθηκε λόγω της αναγνώρισης του ελαφρυντικού.</p>
      <p>Λόγω αυτού του περιστατικού οι μετανάστες πήραν άδεια παραμονής.</p>
      <p>Όσον αφορά τον δράστη, σήμερα ζει ως<b> οικονομικός μετανάστης στην Αγγλία.</b></p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.voria.gr/article/tin-paraskevi-sinechizete-i-ekdikasi-tis-ipothesis-siemens"/>
        <a href="https://www.voria.gr/article/thessalonikipini-filakisis-ston-fititi-pou-ekpsermatise-se-fititria"/>
        <a href="https://www.voria.gr/article/sti-vouli-to-nomoschedio-tou-ip-dikeosinis-gia-tin-diamesolavisi"/>
        <a href="https://www.voria.gr/article/athina-piniki-dioxi-gia-plimmelimata-stous-sillifthentes-ton-exarchion"/>
        <a href="https://www.voria.gr/article/volos-apilouse-ti-gineka-tou-me-dikanno-ke-ekriktika"/>
        <a href="https://www.voria.gr/article/thessaloniki-sto-archio-dikografia-gia-giatrous-tou-ippokratiou"/>
      </related>
    </article>
  </body>
</html>