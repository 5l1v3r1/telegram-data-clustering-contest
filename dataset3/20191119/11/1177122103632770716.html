<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/intrarea-in-sediul-pccocs-a-fost-vandalizata-in-aceasta-noapte--suspectul-a-fost-reinut-148661.html"/>
    <meta property="og:site_name" content="Timpul.md"/>
    <meta property="article:published_time" content="2019-11-19T11:35:00+00:00"/>
    <meta property="og:title" content="Intrarea în sediul PCCOCS a fost vandalizată în această noapte. Suspectul a fost REȚINUT"/>
    <meta property="og:description" content="Un bărbat, în vârstă de 63 de ani a fost reținut de poliție, după ce în noaptea din 18 noiembrie a spart sticla ușii de la sediul PCCOCS. Informația a fost confirmată..."/>
  </head>
  <body>
    <article>
      <h6 class="kicker">FOTO</h6>
      <h1>Intrarea în sediul PCCOCS a fost vandalizată în această noapte. Suspectul a fost REȚINUT</h1>
      <address>
        <time datetime="2019-11-19T11:35:00+00:00">19 Nov 2019, 11:35</time>
      </address>
      <p>Un bărbat, în vârstă de 63 de ani a fost reținut de poliție, după ce în noaptea din 18 noiembrie a spart sticla ușii de la sediul PCCOCS. Informația a fost confirmată pentru AGORA de ofițerul de presă, Natalia Stati.</p>
      <p>Incidentul s-a produs la ora 20:50, pe bd. Ștefan cel Mare. Potrivit informațiilor, bărbatul ar fi deteriorat geamul din sticlă a ușii de la intrare în sediul PCCOCS, dorind să se răzbune pe instituțiile statului, care în opinia sa l-au nedreptățit.</p>
      <p>După ce a fost reținut de carabinieri și interogat la inspectoratul de poliție, bărbatul a fost eliberat. La scurt timp, însă, în jurul orei 21:50, acesta a mai vandalizat un magazin de pe strada Armenească.</p>
      <p>Așa cum bărbatul manifesta un comportament neadecvat, oamenii legii au solicitat intervenția unui echipaj medical și a fost transportat la spital.</p>
      <p>Ambele cazuri au fost înregistrate și se așteaptă, în continuare, demers de la PCCOCS și magazin pentru a stabili care este prejudiciul cauzat. Cazul este examinat în continuare.</p>
      <figure>
        <img src="https://i.simpalsmedia.com/point.md/news/thumbnails/large/658743d72f286fb25fdfeecd7988cc07.jpg"/>
      </figure>
      <figure>
        <img src="https://i.simpalsmedia.com/point.md/news/thumbnails/large/fcc25f81a708d6881b92e6ca257dbab7.jpg"/>
      </figure>
      <p>
        <a href="https://agora.md/stiri/63959/intrarea-in-sediul-pccocs-vandalizata-in-aceasta-noapte--banuitul-a-fost-retinut">https://agora.md</a>
      </p>
    </article>
  </body>
</html>