<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/zelenskiy-ozvuchiv-temi-normandskoji-zustrichi-640925.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T11:49:29+00:00"/>
    <meta property="og:title" content="Зеленський озвучив теми нормандської зустрічі"/>
    <meta property="og:description" content="Зеленський підніме теми деокупації Донбасу, обміну і місцевих виборів"/>
  </head>
  <body>
    <article>
      <h1>Зеленський озвучив теми нормандської зустрічі</h1>
      <address>
        <time datetime="2019-11-19T11:49:29+00:00">19 Nov 2019, 11:49</time>
      </address>
      <h4>Зеленський підніме теми деокупації Донбасу, обміну і місцевих виборів</h4>
      <p>Президент України Володимир Зеленський на саміті Нормандської четвірки підніме теми деокупації Донбасу, обміну полоненими і місцевих виборів. Про це він заявив на брифінгу після зустрічі з прем'єром Чехії Андрієм Бабішем у вівторок, 19 листопада.</p>
      <p>За його словами, сторони домовлятимуться про повернення окупованих територій Донбасу.</p>
      <p>«Я хочу говорити про повернення - деокупацію Донбасу з чіткими термінами. Я буду піднімати ці питання», - зазначив він.</p>
      <p>Він також додав, що саміт Нормандської четвірки буде обговорювати обмін всіх на всіх, а також питання місцевих виборів на Донбасі.</p>
      <p>«Ми хочемо всіх наших людей повернути додому. Я теж хочу говорити - коли? Я хочу в цьому питанні зрозуміти відповідь. Коли ми з вами говоримо про звільнення наших хлопців або про обмін полонених. Таке словосполучення - обмін усіх на всіх. Для нас, для нашого уряду і для суспільства теж має бути більше конкретики. для мене відповідь на слово «коли» - це конкретні терміни найближчим часом», - підкреслив президент.</p>
      <p>Він зазначив, що будуть обговорюватися питання, пов'язані з політикою безпеки, гуманітарні, соціальні, а також питання місцевих виборів.</p>
      <p>«Тобто ми повинні говорити про можливість - після того, як не буде незаконних збройних формувань. Проведення місцевих виборів. Початок цієї розмови ми повинні покласти ... Що там буде обговорюватися і яким чином, сухе воно потім буде чи не сухе - мені здається, не важливо. Важливо - конкретні речі», - додав Зеленський.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpresident.gov.ua%2Fvideos%2F2319991801644184%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>Нагадаємо, саміт Нормандської четвірки <a href="https://glavcom.ua/news/normandska-zustrich-zaplanovana-na-9-grudnya-640253.html">запланований 9 грудня</a> та направлений на розв’язання конфлікту на Донбасі.</p>
      <p>Як відомо, зустріч лідерів держав в нормандському форматі <a href="https://glavcom.ua/news/normandska-zustrich-zaplanovana-na-9-grudnya-640253.html">запланована на 9 грудня 2019 року.</a> Саміт має відбутись у Парижі.</p>
      <p>Нагадаємо, <a href="https://glavcom.ua/world/observe/kreml-nazvav-narizhne-pitannja-na-peregovorah-po-donbasu-640506.html">Кремль назвав наріжне питання на переговорах по Донбасу.</a></p>
      <related>
        <a href="https://glavcom.ua/news/zelenskiy-sogodni-zustrinetsya-z-premjerom-chehiji-640842.html"/>
        <a href="https://glavcom.ua/digest/mirne-vregulyuvannya-na-donbasi-protistoyannya-za-lashtunkami-normandskogo-samitu-v-parizhi-640882.html"/>
        <a href="https://glavcom.ua/country/politics/razumkov-rada-gotuvatime-zakon-pro-osobliviy-status-donbasu-pislya-normandskoji-zustrichi-640445.html"/>
      </related>
    </article>
  </body>
</html>