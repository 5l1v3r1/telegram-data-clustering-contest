<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/prezidentt-radev-obeshcha-da-reshi-za-izbora-na-geshev-v-obozrim-srok_news710171.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-19T11:15:00+00:00"/>
    <meta property="og:title" content="Президентът Радев обеща да реши за избора на Гешев в &quot;обозрим срок&quot;"/>
    <meta property="og:description" content="Държавният глава напомни, че не е човек, който протака и използва различни машинации"/>
  </head>
  <body>
    <article>
      <h1>Президентът Радев обеща да реши за избора на Гешев в "обозрим срок"</h1>
      <h2>Държавният глава напомни, че не е човек, който протака и използва различни машинации</h2>
      <address>
        <time datetime="2019-11-19T11:15:00+00:00">19 Nov 2019, 11:15</time>
      </address>
      <p>https://blitz.bg/obshtestvo/prezidentt-radev-obeshcha-da-reshi-za-izbora-na-geshev-v-obozrim-srok_news710171.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572603435-img-0865jpg.jpg"/>
        <figcaption>Снимкa: Георги Колев, БЛИЦ</figcaption>
      </figure>
      <p><b>Президентът Румен Радев не каза кога ще подпише указа за назначаването на Иван Гешев за главен прокурор, но каза, че ще реши в "обозрим срок".</b><br/><br/>"Ултиматуми не приемам от никого. Ще реша в обозрим срок. Виждате, че не съм човек, който протака и използва различни машинации. Отговорът на всички ваши въпроси е в Конституцията, четете внимателно и там ще си отговорите", отсече държавният глава пред журналисти. <br/><br/>На въпрос дали ще се обърне към конституционния съд за тълкуване, той пак настоя: "Четете Конституцията, там са всички варианти. Аз ще се произнеса в обозрим срок. Когато реша".<br/><br/>На настояването на Висшия съдебен съвет указът да бъде подписан от 3 до 7 дни, Радев отговори:<br/><br/>"Аз също се обърнах към ВСС също с настояване, което те не изпълниха по най-добрия начин".</p>
      <p>Президентът  и върховен главнокомандващ на Въоръжените сили Румен Радев участва в тържественото събрание във Военна академия „Георги Стойков Раковски“ по повод празникa на Сухопътни войски.</p>
      <p>В словото си Румен Радев отчете, че е нужна модернизация заедно с другите видове военни сили.</p>
      <p>"С помощта на Министерството на отбраната и държавното ръководство това ще стане. Основният проблем пред Сухопътни сили е дефицитът на личен състав и тук трябва да е акцентът на нашите сили", отчете президентът.</p>
      <p>Генерал-майор Михаил Попов заяви от своя страна, че българските Сухопътни войски  са първи във всичко и винаги първи се отзовават, но това не личи по модернизацията. По думите му поверените му войски са гръбнакът на армията, но за него се мисли последно.</p>
    </article>
  </body>
</html>