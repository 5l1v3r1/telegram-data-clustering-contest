<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/emirates-a-comandat-50-de-avioane-airbus-a350-intr-o-tranzacie-evaluat-la-16-miliarde-de-euro-148659.html"/>
    <meta property="og:site_name" content="Timpul.md"/>
    <meta property="article:published_time" content="2019-11-19T11:33:00+00:00"/>
    <meta property="og:title" content="Emirates a comandat 50 de avioane Airbus A350, într-o tranzacție evaluatã la 16 miliarde de euro"/>
    <meta property="og:description" content="Gigantul aerian Emirates a anunţat luni că a plasat o comandă fermă pentru 50 de avioane Airbus A350, la un preţ de catalog de 16 miliarde de euro, transmite Reuters."/>
  </head>
  <body>
    <article>
      <h1>Emirates a comandat 50 de avioane Airbus A350, într-o tranzacție evaluatã la 16 miliarde de euro</h1>
      <address>
        <time datetime="2019-11-19T11:33:00+00:00">19 Nov 2019, 11:33</time>
      </address>
      <p>
        <b>Gigantul aerian Emirates a anunţat luni că a plasat o comandă fermă pentru 50 de avioane Airbus A350, la un preţ de catalog de 16 miliarde de euro, transmite Reuters.</b>
      </p>
      <p>Grupul aeronautic european va începe livrările din 2023.</p>
      <p>Tranzacţia, semnată la Salonul aeronautic de la Dubai, reprezintă versiunea modificată a unui acord provizoriu pentru 40 de aeronave A330neo şi 30 de avioane A350, care era în aşteptare de la începutul anului.</p>
      <p>De asemenea, Emirates a precizat că încă este în negocieri cu Boeing privind comanda provizorie pentru 40 de aeronave 787 Dreamliners produse de grupul aeronautic american.</p>
      <p>Airbus este lider european în furnizarea aeronavelor de tip petrolier, de luptă şi de transport şi a avioanelor dedicate misiunilor, precum şi numărul unu în Europa în ceea ce priveşte programul spaţial şi a doua cea mai mare companie din lume cu misiuni în spaţiu, potrivit Reuters.</p>
      <p>Airbus Helicopters a inaugurat, în 2016, noua fabrică din România, o investiţie de 52 de milioane de euro.</p>
    </article>
  </body>
</html>