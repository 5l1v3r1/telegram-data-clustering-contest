<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/as-tikrai-myliu-lietuviu-kalba/jaunimas-raso-lietuvai/kuo-prasminga-tautosakos-ismintis-1750946/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-19T11:35:00+00:00"/>
    <meta property="og:title" content="Kuo prasminga tautosakos išmintis?"/>
    <meta property="og:description" content="„Didi išmintis mažoj galvelėj sutelpa“ - lietuvių liaudies patarlė. Būti išmintingu reiškia sugebėti rasti išeitį iš kiekvienos situacijos. Šiais laikais tokiu būti yra labai svarbu, nes gyvename socialinių tinklų ir virtualaus pasaulio laikotarpyje ir jeigu pradėsime tikėti kiekvienu žodžiu, kuris yra parašytas, bus labai lengva mumis manipuliuoti ar mums meluoti. Semtis išminties galima iš senų žmonių pasakojimų, kūrybos, kuri dar kitaip vadinama tautosaka. Manau, dvi svarbiausios vertybės šių dienų žmogui yra aplinkos vertinimas, mokėjimas džiaugtis tuo, ką turi ir buvimas doru bei geru žmogumi."/>
  </head>
  <body>
    <article>
      <h1>Kuo prasminga tautosakos išmintis?</h1>
      <address><time datetime="2019-11-19T11:35:00+00:00">19 Nov 2019, 11:35</time> by <a rel="author">Agota Raubaitė, Klaipėdos „Žemynos“ gimnazija</a></address>
      <p>„Didi išmintis mažoj galvelėj sutelpa“ - lietuvių liaudies patarlė. Būti išmintingu reiškia sugebėti rasti išeitį iš kiekvienos situacijos. Šiais laikais tokiu būti yra labai svarbu, nes gyvename socialinių tinklų ir virtualaus pasaulio laikotarpyje ir jeigu pradėsime tikėti kiekvienu žodžiu, kuris yra parašytas, bus labai lengva mumis manipuliuoti ar mums meluoti. Semtis išminties galima iš senų žmonių pasakojimų, kūrybos, kuri dar kitaip vadinama tautosaka. Manau, dvi svarbiausios vertybės šių dienų žmogui yra aplinkos vertinimas, mokėjimas džiaugtis tuo, ką turi ir buvimas doru bei geru žmogumi.</p>
      <p>Šiais laikais žmonės susiduria su labai įvairiomis problemomis. Viena iš jų yra nuvertinimas to, ką turi. Vertinant šią problemą materialiai, mes dabar pasakytumėm, kad mano namai negražūs ar draugo telefonas geresnis. Mes nebematome laimės paprastuose dalykuose. Tačiau mūsų senoliai manė, kad laimę atneša žalčiai. Jie juos laikė kaip naminiuos gyvunėlius, jais rūpindavosi. Apie tai kalbama yra „Žalčiai- laimė“ sakmėje. Šios sakmės pagrindinė mintis yra ta, kad reikia vertini, gerbti, globoti ir mylėti tai kas yra šalia tavęs. Nesvarbu kas tai- šeima, augintinis ar paprasti daiktai. Taip pat, senovės lietuviai manė, kad kiekvienam yra sava laimė ir ji yra nulemta iš anksto. Tai paaiškinama yra „Laimės ir kūdikis“ sakmėje. Taigi šios sakmės ir daugelis kitų su panašia mintimi mumis išmoko vertinti aplinką, kad ir kokia ji bebūtų, nes kievienam yra skirti savi džiaugsmai ir savi rūpesčiai.</p>
      <p>Kita problema, su kuria dažnai susiduria šiandieninis žmogus, yra pavydas. Šiais laikais mes pavydim aplinkiniams dėl geresnio gyvenimo. Neretai garsenybės yra apkaltinami nepelnytai uždirbtais pinigais ir turtais. Neretai žmonės stengiasi kopijuoti tuos, kam sekasi. Tai yra aprašoma ir „Laumės ir kūdikis“ 250Ž. sakmėje. Šioje sakmėje rašoma, kad mama dirbo sunkiai ir prieš lietų iš skubėjimo paliko vaiką laukuose. Prisiminus jį grįžo ir rado vaikelį gražiai šilkuose suvystytą. Tai sužinojusio kaimynė tyčia paliko savo vaiką ir grįžusi rado jį su nusukta galvele. Sakmėje ir yra aprašyta tai ką minėjau prieš tai, kad mes stengiamės siekti turtų ir laimės kitų pėdomis, taip pamiršdami, kad kiekvienam yra savas laimės kelias.</p>
      <p>Iš tautosakos mes galime pasisemti labai daug gyvenimiškos išminties, suprasti ar problemos pasikeitė per daug metų, ar žmonių požiūris pasikeitė. Senolių išmintis visada mums padės pasielgti teisingai, ar bent jau teisingiau. Vertinkime patirtį ir nebijokime mokytis iš kitų.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/as-tikrai-myliu-lietuviu-kalba/jaunimas-raso-lietuvai/kodel-musu-visuomeneje-atsiranda-nereikalinguatstumtuju-1750954/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/as-tikrai-myliu-lietuviu-kalba/jaunimas-raso-lietuvai/dz-orvelo-romano-gyvuliu-ukis-aktualumas-1750943/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/as-tikrai-myliu-lietuviu-kalba/jaunimas-raso-lietuvai/kartu-problemos-1750949/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/as-tikrai-myliu-lietuviu-kalba/jaunimas-raso-lietuvai/valdovo-vaizdinys-senuosiuose-lietuvos-tekstuose-1750952/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/as-tikrai-myliu-lietuviu-kalba/komentaras/liunai-akivarai-ir-skaidraus-vandens-lasai-svietimo-sistemoje-1750328/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/as-tikrai-myliu-lietuviu-kalba/komentaras/dziaugiames-galimybe-mokytis-kitaip-1746894/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/as-tikrai-myliu-lietuviu-kalba/jaunimas-raso-lietuvai/kristupas-linas-bernotas-eilerasciai-ii-1744002/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/as-tikrai-myliu-lietuviu-kalba/jaunimas-raso-lietuvai/poezija-gali-tapti-tikru-poilsiu-ir-atgaiva-mintims-1743888/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>