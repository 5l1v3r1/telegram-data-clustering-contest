<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/kilicdaroglu-her-chpli-bir-bay-kemaldir/927282"/>
    <meta property="og:site_name" content="medya faresi"/>
    <meta property="article:published_time" content="2019-11-19T11:39:00+00:00"/>
    <meta property="og:title" content="Kılıçdaroğlu: Her CHP'li bir Bay Kemal'dir"/>
    <meta property="og:description" content="Cumhuriyet Halk Partisi'nin (CHP) grup toplantısı TBMM'de gerçekleştirildi. Genel Başkan Kemal Kılıçdaroğlu'nun konuşması öncesi partiye yeni katılan isimlere rozet takıldı."/>
  </head>
  <body>
    <article>
      <h1>Kılıçdaroğlu: Her CHP'li bir Bay Kemal'dir</h1>
      <h2>Cumhuriyet Halk Partisi'nin (CHP) grup toplantısı TBMM'de gerçekleştirildi. Genel Başkan Kemal Kılıçdaroğlu'nun konuşması öncesi partiye yeni katılan isimlere rozet takıldı.</h2>
      <address>
        <time datetime="2019-11-19T11:39:00+00:00">19 Nov 2019, 11:39</time>
      </address>
      <p>CHP grup Başkanvekili Özgür Özel, Emekli Tuğamiral Türkay Ertürk ve Adıyaman Besni Kesmetepe Belediye Başkanı Ali Yılmaz'ın CHP'ye katıldığını duyurdu. Kılıçdaroğlu Ertürk ve Yılmaz'ı tebrik etti.</p>
      <p>CHP Lideri Kılıçdaroğlu, şu anda salonda bekleyen CHP'lilere hitap ediyor.</p>
      <p>Kılıçdaroğlu'nun konuşmasından satır başları şöyle:</p>
      <p>Yıldız Kenter hayatını değerli bir sanatçımızdı. Kendisini 2 hafta önce evinde ziyaret ettim. Sorunlu bir sağlık ortamındaydı. Kısa bir görüşmemiz oldu. kendisini yormak istemedim. Yıldız Kenter büyük başarılara imza atmış bir sanatçıydı. Onu asla unutmayacağız. Sayın Jale Birsel'e de Allah'tan rahmet diliyoruz.</p>
      <p>Başörtülü iki kızımıza saldırı yapıldı. Kendilerini aradım. Onlara "Asla üzülmeyin" dedim. Hiçkimsenin yaşam tarzına müdahale edilmesini asla kabul etmiyorum. Bize düşen saygı göstermektir.</p>
      <p>CANLI YAYIN</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FherkesicinCHP%2Fvideos%2F787872188324648%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>Tank Palet Fabrikası değeri 20 milyar dolar. Avrupa'nın en büyük entegre tesisi. Erdoğan az önce açıklamalar yapıyor. Vay efendim "satılmadı" diyor. Kiraya verilmedi efendim, 'peşkeş' çekildi. Telekom da geçiciydi. Birilerinin yurtdışında hesaplarına para yatmış olabilir. Benim hesaplarımı araştır diyebiliyor musun? Kaç lira aldın sen? Kaça devrettin? Madem her şey açık, peki kararnameleri neden gizli çıkarıyorsun? Erdoğan'a soruyorum: Tank Palet Fabrikası dolayısıyla gizlediğin protokolü açıklayacak mısın?</p>
      <p>Bunlar devletin malının birilerine peşkeş çekildiğini gösteriyor.</p>
      <p>Kayyım atamalarını ve muhalif isimlerin tutuklanmalarını eleştiren Kılıçdaroğlu, "Biz adaleti herkes için geçerli bir kural olarak görüyoruz. Rakiplerimizi elde ettiğimiz devlet gücü ile ezersek hangi demokrasiden bahsedeceğiz" dedi.</p>
      <p>"TÜRKİYE'DE KİMSENİN CAN VE MAL GÜVENLİĞİ YOKTUR!"<br/>Kılıçdaroğlu şöyle devam etti:</p>
      <p>Sözcü gazetesi terör örgütüne destek vermekten suçlanıyor. Bütün ömrü terör örgütleriyle mücadeleyle geçti bu gazetenin. Herkes duysun: Türkiye'de hiçkimsenin can ve mal güvenliği yoktur!</p>
      <p>"İSLAMİ HOLDİNGLERİ KURTARMAK İÇİN MECLİS'E KANUN GETİRDİLER"</p>
      <p>Elbetteki içeride haksız tutuklananlar var. Türkiye'nin en önemli gazetelerine terör örgütüne destek vermekten soruşturma açılıyor.  Ama bir dönem inançlı kimselerin soyulduğu bir dönem de var. Adına İslami holdingler deniyor. Almanya'ya gittiler, Hollanda'ya gittiler. 300 bin kişiden para topladılar. Fabrikalar yapağız, jipler yapağız. Neler dediler...</p>
      <p>Bir de 5 milyar Avro topladılar. Bir de camilerde yapıyorlar bu işi. Paraları alıp ortadan toz oluyorlar. Şimdi bu holdingleri kurtarma kanunu getiriyorlar. Vatandaşı kurtarmıyorlar, vatandaşı hortumlayanları kurtarmak için kanun getiriyorlar. Ben şimdi Ak Partili yurttaşlarıma sesleniyorum. Onlara oy verirsen iki elim burada da mahşerde de yakanda olacak kardeşim.</p>
      <p>ABD Başkanı Donal Trump'ın Cumhurbaşkanı Erdoğan'a gönderdiği mektuba tepki gösteren Kılıçdaroğlu, "Bu kadar ağır bir hakareti Türkiye Cumhuriyet Devleti yaşamamıştır. Bu kadar ağır bir hakareti yaşayana oy verene de şunu söylerim. Türkiye Cumhuriyeti'nin bayrağı bu kadar ağır bir hakarete layık mı kardeşim. Adam aptal diyor. Senden tek bir laf çıkmıyor. Koşa koşa ABD'ye gitti. Sen mektupçu başı mısın kardeşim? Sözde dünya lideriydi. Baktık ki egemen güçlerin şamar oğlanına döndü. Bu benim ağırıma gidiyor." diye konuştu.</p>
      <p>Kılıdaroğlu Erdoğan ile Trump'ın basın toplantısında isim vermeden Hilal Kaplan'ın sorduğu soruyu hatırlatarak, "Erdoğan ile Suriye'de terörist dediğiniz kişiyi eşitliyor. Sonra Trum dönüyor, "Gazeteci olduğundan emin misin?" diyor" dedi.</p>
      <p>Kılıçdaroğlu şöyle devam etti:</p>
      <p>O toplantıda Trump şunu söylüyor. 4 milyon Suriyeliyi vatandaşlığa alacak mısınız? diyor. Erdoğan Trump'tan talimat aldı. CHP iktidar olduğunda Suriyeli kardeşlerimizi Suriye'ye göndereceğiz. Evet Suriyelileri göndeceğiz. Parayı Beşar Esad'dan ve Avrupa'dan alacağız. Suriyeli kardeşlerimiz kendi topraklarında huzur içinde yaşayacak. Biz boşuna mı Esad ile görüş diyoruz...</p>
      <p>Bay Kemal onurlu bir insandır. Bay Kemal olmak kolay değildir. Bay Kemal olmak için tüğü bitmeyen adamın hakkını yemeyeceksin! Bay Kemal olmak için bütün dünyanın önünde mal varlığını açıklayacaksın. Her CHP'li bir Bay Kemal'dir.</p>
    </article>
  </body>
</html>