<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/33126/micron-microsd-1tb"/>
    <meta property="og:site_name" content="DDay.it"/>
    <meta property="article:published_time" content="2019-11-19T11:20:00+00:00"/>
    <meta property="og:title" content="Ecco la prima microSD da 1 TB pensata per la videosorveglianza e i servizi di IA"/>
    <meta property="og:description" content="Micron lancia la prima memoria microSD da 1 TB dedicata alle applicazioni industriali sono diverse e vanno dalla videosorveglianza all'uso di intelligenza artificiale nell'analisi di immagini ad alta risoluzione."/>
  </head>
  <body>
    <article>
      <h1>Ecco la prima microSD da 1 TB pensata per la videosorveglianza e i servizi di IA</h1>
      <h2>Micron lancia la prima memoria microSD da 1 TB dedicata alle applicazioni industriali sono diverse e vanno dalla videosorveglianza all'uso di intelligenza artificiale nell'analisi di immagini ad alta risoluzione.</h2>
      <address><time datetime="2019-11-19T11:20:00+00:00">19 Nov 2019, 11:20</time> by <a rel="author">Franco Aquini</a></address>
      <p>Micron ha annunciato l'arrivo di una <b>nuova generazione di schede micro SD, capaci di memorizzare fino a un massimo di 1 TB di dati</b>. Un quantitativo impressionante mai raggiunto prima su una scheda di memoria dalle dimensioni così compatte. </p>
      <p>Il settore di interesse, secondo Micron, è quello della <b>videosorveglianza e dei servizi di intelligenza artificiale basati su videocamere ad alta risoluzione</b> che hanno bisogno di grandi capacità di archiviazione in locale. </p>
      <figure>
        <iframe src="https://www.youtube.com/embed/tbuFda8JAAg" width="640" height="360" data-service="Youtube" scrolling="no"/>
      </figure>
      <p>Le nuove micro SD si chiamano i300 series e si tratta tecnicamente di micro SDXC UHS-I, realizzate tramite <b>96 livelli di memoria 3D NAND QLC</b> (quad-level cell). Secondo Amit Gattani, direttore del marketing di Micron, "<i>Le memorie 96-layer 3D QLC NAND di Micron sono fondamentali per aiutarci a fornire 1TB di memoria nel form factor di una microSD e rappresenta un elemento di rottura a livello di prezzo per accelerare l'uso dell'edge storage e nei servizi basati sul cloud.</i>"</p>
      <p>Particolarmente interessante è l'implementazione di queste memorie nei servizi di intelligenza artificiale che riprendono e memorizzano grandi quantità di immagini per poi elaborarle. Come detto, spesso le telecamere non hanno a disposizione una rete, oppure necessitano di una memoria locale per questioni di prestazioni. Un terabyte di dati disponibile su una scheda così piccola cambia totalmente la prospettiva. </p>
      <p>Le schede microSD Micron serie i300 sono <b>capaci di registrare 24 ore al giorno, sette giorni su sette, a 30 frame al secondo offrendo il doppio dell'affidabilità di un normale disco fisso</b>. La scheda viene fornita inoltre con uno strumento software che ne monitora la salute. Le schede micro SD di Micron saranno ordinabili in tagli da 128 GB e 1 TB, ma per l'utilizzo industriale saranno disponibili anche in altri tagli a partire da 32 GB.</p>
    </article>
  </body>
</html>