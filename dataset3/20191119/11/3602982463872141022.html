<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/overig/judo/sanne-vermeer-hamstringblesure-spelen/"/>
    <meta property="og:site_name" content="Sportnieuws"/>
    <meta property="article:published_time" content="2019-11-19T11:10:16+00:00"/>
    <meta property="og:title" content="Balen! Judoka Vermeer mist door afgescheurde hamstring Tokio 2020"/>
    <meta property="og:description" content="Judoka Sanne Vermeer heeft een zware hamstringblessure opgelopen. De 21-jarige Friezin mist daardoor zo goed als zeker de Olympische Spelen van volgend jaar, aldus Judobond Nederland. Vermeer was in de klasse tot 63 kilogram in een concurrentiestrijd verwikkeld met Juul Franssen, om uit te maken wie namens Nederland naar Tokio mag gaan. Hamstring afgescheurd Deâ€¦"/>
  </head>
  <body>
    <article>
      <h1>Balen! Judoka Vermeer mist door afgescheurde hamstring Tokio 2020</h1>
      <address>
        <time datetime="2019-11-19T11:10:16+00:00">19 Nov 2019, 11:10</time>
      </address>
      <p>
        <b>Judoka Sanne Vermeer heeft een zware hamstringblessure opgelopen. De 21-jarige Friezin mist daardoor zo goed als zeker de Olympische Spelen van volgend jaar, aldus Judobond Nederland.</b>
      </p>
      <p>Vermeer was in de klasse tot 63 kilogram in een concurrentiestrijd verwikkeld met Juul Franssen, om uit te maken wie namens Nederland naar Tokio mag gaan.<br/><br/><b>Hamstring afgescheurd</b><br/>De judoka uit Leeuwarden raakte afgelopen weekeinde geblesseerd bij de Europa League in Portugal. Medisch onderzoek in het ziekenhuis van Ede wees uit dat Vermeer haar linkerhamstring heeft afgescheurd. De judoka is daardoor 6 tot 9 maanden uitgeschakeld en kan in die lange periode van afwezigheid geen punten scoren voor de olympische ranglijst, op basis waarvan de tickets voor de Spelen worden verdeeld.<br/><br/>Bij de WK van dit jaar in Tokio verloor Vermeer in de strijd om het brons van de 29-jarige Franssen.</p>
    </article>
  </body>
</html>