<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/tecnologia/software_app/2019/11/19/tik-tok-pensa-a-servizio-di-streaming_a4d75249-e819-4839-8b3d-2a99d3f7285e.html"/>
    <meta property="og:site_name" content="ANSA.it"/>
    <meta property="article:published_time" content="2019-11-19T11:45:29+00:00"/>
    <meta property="og:title" content="Tik Tok pensa a servizio di streaming"/>
    <meta property="og:description" content="Punta a conquistare GLI utenti nei Paesi emergenti (ANSA)"/>
  </head>
  <body>
    <article>
      <h1>Tik Tok pensa a servizio di streaming</h1>
      <h2>Punta a conquistare utenti nei Paesi emergenti</h2>
      <address><time datetime="2019-11-19T11:45:29+00:00">19 Nov 2019, 11:45</time> by <a rel="author">Redazione ANSA</a></address>
      <slideshow>
        <figure>
          <img src="http://www.ansa.it/webimages/img_700/2019/10/10/3d3d5b68ddbd71045046eb644fdfe265.jpg"/>
          <figcaption>Tik tok (credit: techcrunch)<cite>RIPRODUZIONE RISERVATA © Copyright ANSA/Ansa</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/18/f22b53db8bacd591cec764e7f9e10b14.jpg"/>
          <figcaption>
            <cite>RIPRODUZIONE RISERVATA © Copyright ANSA</cite>
          </figcaption>
        </figure>
      </slideshow>
      <p>Tik Tok è l'app del momento e punta a conquistare sempre più utenti anche nei Paesi emergenti. Dopo i test sull'eCommerce, l'applicazione cinese che sta conquistando i giovanissimi starebbe pensando ad un servizio di musica in streaming pronto a sfidare Spotify e Apple Music in Asia.</p>
      <p>Secondo il Financial Times, ByteDance, la società proprietaria dell'app, sarebbe in contatto con le principali major musicali, da Universal Music a Sony Music a Warner Music, per ottenere accordi di licenza globali.</p>
      <p>La società con sede a Pechino, sarebbe intenzionata a lanciare il servizio di canzoni in streaming entro il prossimo mese inizialmente in mercati emergenti come l'India e il Brasile, prima di uno sbarco futuro nel vasto mercato statunitense. Tik Tok si distingue dagli altri social e dalle altre app per aver posto l'accento sui contenuti generati dagli utenti, video di pochi secondi, postati prevalentemente da giovanissimi che sono la forza dell'applicazione. Secondo i dati pubblicati dal Financial Times, l'app ha raggiunto il miliardo di utenti e pensa ad uno sbarco in Borsa entro il primo trimestre del 2020.</p>
      <p>Allo stesso tempo è finita sotto i riflettori negli Stati Uniti, con alcuni senatori che hanno chiesto l'apertura di una indagine, perché l'app potrebbe inviare i dati degli utenti del paese alla Cina. <br/>   </p>
      <footer>RIPRODUZIONE RISERVATA © Copyright ANSA</footer>
      <related>
        <h4>Notizie Correlate</h4>
        <a href="http://www.ansa.it/sito/notizie/tecnologia/software_app/2019/11/18/tik-tok-strizza-locchio-allecommerce_0ee6885b-bbf7-4270-b001-d5b427788580.html"/>
        <a href="http://www.ansa.it/sito/notizie/tecnologia/hitech/2019/07/31/tik-tok-pensa-ad-un-suo-smartphone_8596e2b3-fa62-4545-a09a-26478fa9f666.html"/>
        <a href="http://www.ansa.it/sito/notizie/tecnologia/software_app/2019/01/15/stretta-della-cina-sullapp-tik-tok_00759f3a-3bd0-4f1b-9370-eb741f79df65.html"/>
      </related>
    </article>
  </body>
</html>