<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/crime/broiha-byuletinite-za-gorna-oryahovitsa-i-v-sada-nyama-promyana.html"/>
    <meta property="og:site_name" content="News.bg"/>
    <meta property="article:published_time" content="2019-11-19T11:33:44+00:00"/>
    <meta property="og:title" content="Броиха бюлетините за Горна Оряховица и в съда – няма промяна"/>
    <meta property="og:description" content="За два дни прегледаха 4000 недействителни бюлетини"/>
  </head>
  <body>
    <article>
      <h1>Броиха бюлетините за Горна Оряховица и в съда – няма промяна</h1>
      <address>
        <time datetime="2019-11-19T11:33:44+00:00">19 Nov 2019, 11:33</time>
      </address>
      <p>Великотърновският административен съд потвърди решение на Общинската избирателна комисия в Горна Оряховица за избора на общински съветници, съобщи БНР.</p>
      <p>Делото за касиране беше по жалба на местната коалиция "<b>БСП, АБВ, Движение 21</b>". Съдът разглеждаше дали има опорочен изборен процес заради големия брой недействителни бюлетини. </p>
      <p>За два дни магистратите броиха близо 4000 недействителни бюлетини от 55 градски секции в Горна Оряховица. Те откриха 48 неправилно отчетени бюлетини.</p>
      <p>Тези бюлетини не променят избирателната квота от 431 гласа за съветническо място, каза съдията по делото Ивелина Янева. В решението е записано, че тези бюлетини <b>не променят избирателната квота от 431 гласа за съветническо място</b> и не повлияват разпределението на мандатите между политическите партии, нито променят пренареждането на преференциите за избраните общински съветници според решението на Общинската избирателна комисия. </p>
      <p>Осем политически формации са представени в Общинския съвет в Горна Оряховица. 12 места има ГЕРБ, а жалбоподателите от "БСП, АБВ, Движение 21" запазват деветте си мандата.</p>
      <p>Решението на Великотърновския административен съд може да се обжалва пред Върховния административен съд. </p>
    </article>
  </body>
</html>