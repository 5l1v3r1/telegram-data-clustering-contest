<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/guncel/135117/eski-erkek-arkadasi-tarafindan-oldurulen-guledanin-son-paylasimlari-yurek-burktu"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-19T11:40:00+00:00"/>
    <meta property="og:title" content="Eski erkek arkadaşı tarafından öldürülen Güleda'nın son paylaşımları yürek burktu"/>
    <meta property="og:description" content="Isparta'da üniversite öğrencisi Güleda Cankel, eski erkek arkadaşı tarafından öldürüldü."/>
  </head>
  <body>
    <article>
      <h1>Eski erkek arkadaşı tarafından öldürülen Güleda'nın son paylaşımları yürek burktu</h1>
      <h2>Isparta'da üniversite öğrencisi Güleda Cankel, eski erkek arkadaşı tarafından öldürüldü.</h2>
      <address>
        <time datetime="2019-11-19T11:40:00+00:00">19 Nov 2019, 11:40</time>
      </address>
      <p>Isparta'da üniversite öğrencisi Güleda Cankel, eski erkek arkadaşı tarafından öldürüldü.</p>
      <p>Isparta'da Güleda Cankel'i öldüren şüphelinin, eski erkek arkadaşı Zafer P. (19) olduğu belirlendi.</p>
      <p>Muğla'dan gelen Zafer P.'nin Güleda Cankel'in kaldığı aparta gittiği, burada ikilinin pazar gecesi sabaha kadar tartıştığı ortaya çıktı. Zafer P.'nin bu tartışma sırasında Güleda Cankel'i darbettiği ve genç kızın pazartesi günü sabahı hastaneye gidip tedavi olduğu belirlendi.</p>
      <p>Daha sonra aparta dönen Güleda Cankel'in Zafer P. ile yeniden tartıştığı, şüphelinin öğle saatlerinde genç kızı önce boğmaya çalıştığı, ardından bıçaklayarak öldürdüğü ortaya çıktı.</p>
      <h3>CENAZEYİ BABASI TESLİM ALDI</h3>
      <p>Güleda Cankel'in cenazesi, Muğla'dan gelen babası Mustafa Cankel ve diğer yakınlarına teslim edildi.</p>
      <related>
        <a href="https://www.gercekgundem.com/guncel/135085/19-yasindaki-guleda-erkek-arkadasi-tarafindan-katledildi"/>
      </related>
      <p>Otopsi işlemlerinin ardından SDÜ Araştırma ve Uygulama Hastanesi morgundan alınan Güleda Cankel'in cenazesi, Isparta Belediyesi cenaze nakil aracına konularak, toprağa verilmek üzere Muğla'ya gönderildi.</p>
      <figure>
        <img src="https://www.gercekgundem.com/images/posts/201911/149742_600x611.jpg"/>
      </figure>
      <h3>'BİTTİ' PAYLAŞIMI</h3>
      <p>Diğer yandan cinayet şüphelisi Zafer P.'nin sosyal medya hesabından yaptığı paylaşımlar dikkati çekti.</p>
      <p>Zafer P.'nin paylaşımlarından birinde 'Her şeyin zamanı yaşadığınız o andır, mutlu olmayı ertelemeyin. Canınız istediği zaman ölmeyeceksiniz. Ve biz o zamanın değerini bilemedik. 11.11.19' ifadelerini kullandığı, diğer paylaşımında ise 'Bitti. 18.11.2019. 13.47' yazdığı görüldü.</p>
      <figure>
        <img src="https://www.gercekgundem.com/images/posts/201911/149737_600x744.jpg"/>
      </figure>
      <figure>
        <img src="https://www.gercekgundem.com/images/posts/201911/149736_600x760.jpg"/>
      </figure>
      <h3>'SEVER Mİ HER KALP KATİLİNİ' PAYLAŞIMI</h3>
      <p>Isparta'da, eski sevgilisi tarafından öldürülen üniversite öğrencisi Güleda Cankel'in sosyal medya hesabından yaptığı paylaşımlar, yürek burktu. Cankel'in, öldürüldüğü gün olan 17 Kasım'da, Twitter hesabındaki son paylaşımında, 'Kapatın şehrin ışınlarını günahı düşümde kalsın' yazdığı görüldü. </p>
      <p>Cankel'in önceki günlerde ise 'Nefes almak değilmiş yaşamak', 'Mutlu ol her şey yolunda gittiği için değil her şeyi yoluna sokabilecek güce sahipsin diye' yazdığı ortaya çıktı.</p>
      <figure>
        <img src="https://www.gercekgundem.com/images/posts/201911/149765_600x148.jpg"/>
      </figure>
      <p>Güleda Cankel'in 14 Kasım'daki paylaşımında 'Sever mi her kalp katilini' yazdığı, bir diğer paylaşımında ise 'İnsanları tanıdıkça kendimi köpekleri daha çok severken buluyorum' yazdığı görüldü.</p>
      <figure>
        <img src="https://www.gercekgundem.com/images/posts/201911/149764_600x787.jpg"/>
      </figure>
      <related>
        <h4>Bağlantılı Haberler</h4>
        <a href="https://www.gercekgundem.com/guncel/135229/eski-erkek-arkadasinin-oldurdugu-guleda-topraga-verildi"/>
        <a href="https://www.gercekgundem.com/guncel/135203/eski-erkek-arkadasinin-katlettigi-universiteli-guledanin-yurek-burkan-paylasimi"/>
        <a href="https://www.gercekgundem.com/guncel/135167/vahsice-katledilen-guleda-olmemek-icin-17-saat-mucadele-edip-3-kez-kacmaya-calismis"/>
        <a href="https://www.gercekgundem.com/guncel/135085/19-yasindaki-guleda-erkek-arkadasi-tarafindan-katledildi"/>
        <a href="https://www.gercekgundem.com/guncel/134270/suleyman-soylu-kadin-cinayetlerinde-korkunc-rakami-acikladi"/>
        <a href="https://www.gercekgundem.com/guncel/134244/dehseti-yasamisti-esi-tarafindan-silahla-evi-basilan-kadin-konustu"/>
        <a href="https://www.gercekgundem.com/guncel/134185/sevgilisini-katleden-saniga-agirlastirilmis-omur-boyu-hapis-istendi"/>
        <a href="https://www.gercekgundem.com/guncel/133204/evden-kactiktan-sonra-buldugu-kizini-2-kursunla-oldurdu"/>
        <a href="https://www.gercekgundem.com/guncel/132907/kizi-esi-tarafindan-katledilen-baba-adalet-istedi"/>
        <a href="https://www.gercekgundem.com/guncel/132768/bosanma-asamasindaki-esini-pompali-tufekle-olduren-cani-yakalandi"/>
      </related>
    </article>
  </body>
</html>