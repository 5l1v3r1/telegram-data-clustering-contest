<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.somoynews.tv/pages/details/184365/%E0%A6%A2%E0%A6%BE%E0%A6%95%E0%A6%BE-%E0%A6%AE%E0%A7%9F%E0%A6%AE%E0%A6%A8%E0%A6%B8%E0%A6%BF%E0%A6%82%E0%A6%B9-%E0%A6%AE%E0%A6%B9%E0%A6%BE%E0%A6%B8%E0%A7%9C%E0%A6%95-%E0%A6%85%E0%A6%AC%E0%A6%B0%E0%A7%8B%E0%A6%A7-3"/>
    <meta property="og:site_name" content="somoynews.tv"/>
    <meta property="article:published_time" content="2019-11-19T11:05:00+00:00"/>
    <meta property="og:title" content="ঢাকা-ময়মনসিংহ মহাসড়ক অবরোধ"/>
    <meta property="og:description" content="নতুন সড়ক পরিবহন আইন বাতিলের দাবিতে গাজীপুরের শ্রীপুর উপজেলার ঢাকা-ময়মনসি"/>
  </head>
  <body>
    <article>
      <h1>ঢাকা-ময়মনসিংহ মহাসড়ক অবরোধ</h1>
      <address><time datetime="2019-11-19T11:05:00+00:00">19 Nov 2019, 11:05</time> by <a rel="author">সময় সংবাদ</a></address>
      <p><b>নতুন সড়ক পরিবহন আইন বাতিলের দাবিতে গাজীপুরের শ্রীপুর উপজেলার ঢাকা-ময়মনসিংহ মহাসড়কের মাওনা চৌরাস্তার মহাসড়ক অবরোধ করেছেন পরিবহন শ্রমিকরা। মঙ্গলবার (১৯ নভেম্বর) সকাল ৮টা থেকে অবরোধ শুরু করেন তারা। </b><br/><br/>অবরোধের কারণে চরম বিপাকে পড়েছেন জাতীয় কবি কাজী নজরুল ইসলাম বিশ্ববিদ্যালয়ে ভর্তিচ্ছু, বিভিন্ন স্কুল-কলেজের শিক্ষার্থী ও সাধারণ মানুষ। <br/><br/>শ্রমিকরা জানান, নতুন আইন বাতিলের দাবিতে এ অবরোধ। যতদিন আইন বাতিল না হবে ততদিন অবরোধ চলবে। <br/><br/>মাওনা হাইওয়ে থানার উপ-পরিদর্শক (এসআই) আইয়ুব হোসেন জানান, ভর্তিচ্ছু শিক্ষার্থীদের কথা বিবেচনা করে শ্রমিকদের সঙ্গে কথা বলে একটি বাস ময়মনসিংহের উদ্দেশে ছেড়ে দেয়া হয়েছে। আরও যদি কোনো ছাত্রছাত্রী থাকে তাদেরও পরীক্ষা দেয়ার ব্যবস্থা করা হবে। শ্রমিকদের সঙ্গে কথা বলে মহাসড়ক থেকে অবরোধ তুলে নেয়ার চেষ্টা চলছে।</p>
    </article>
  </body>
</html>