<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/eveniment/constanta-fetita-de-trei-luni-gasita-moarta-de-mama-sa-politistii-au-deschis-o-ancheta-1922403519532019111119174650"/>
    <meta property="og:site_name" content="News.ro"/>
    <meta property="article:published_time" content="2019-11-19T11:35:53+00:00"/>
    <meta property="og:title" content="Constanţa: Fetiţă de trei luni, găsită moartă de mama sa. Poliţiştii au deschis o anchetă"/>
    <meta property="og:description" content="O fetiţă de trei luni din judeţul Constanţa a fost găsită moartă de mama sa, marţi dimineaţă. Poliţiştii nu au constatat urme vizibile de violenţă pe trupul copilului şi au deschis o anchetă în acest caz."/>
  </head>
  <body>
    <article>
      <h1>Constanţa: Fetiţă de trei luni, găsită moartă de mama sa. Poliţiştii au deschis o anchetă</h1>
      <address><time datetime="2019-11-19T11:35:53+00:00">19 Nov 2019, 11:35</time> by <a rel="author">Cosmin Vaideanu</a></address>
      <p>
        <b>O fetiţă de trei luni din judeţul Constanţa a fost găsită moartă de mama sa, marţi dimineaţă. Poliţiştii nu au constatat urme vizibile de violenţă pe trupul copilului şi au deschis o anchetă în acest caz.</b>
      </p>
      <p>Potrivit reprezentanţilor Inspectoratului de Poliţie al Judeţului Constanţa, marţi, în jurul orei 7.40, poliţişti din cadrul Secţiei 9 Rurală Topraisar au fost sesizaţi prin 112, de către o femeie, despre faptul că fiica sa, în vârstă de trei luni, a decedat.</p>
      <p>Deplasaţi la faţa locului, poliţiştii au constatat faptul că trupul neînsufleţit nu prezintă urme vizibile de violenţă.</p>
      <p>În urma primelor cercetări, poliţiştii au stabilit că marţi, în jurul orei 5.00, femeia a hrănit copilul, iar după două ore şi jumătate a observat că fetiţa nu mai respira.</p>
      <p>În acest caz, poliţiştii au întocmit un dosar penal pentru comiterea infracţiunii de ucidere din culpă.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>