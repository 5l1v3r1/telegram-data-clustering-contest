<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/801fa387d1a1ba52/beckham-isi-face-echipa-galactica-la-inter-miami-sase-trofee-uefa-champions-league-vin-sa-faca-revolutie-in-mls.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-19T11:10:04+00:00"/>
    <meta property="og:title" content="Beckham îşi face echipă galactică la Inter Miami: Şase trofee UEFA Champions League vin să facă revoluţie în MLS"/>
    <meta property="og:description" content="Mai sunt doar câteva luni până când Inter Miami îşi va face debutul în Major League Soccer, iar David Bechkam vrea să revoluţioneze campionatul nord american de fotbal, aşa cum a făcut-o când s-a transferat de la Real Madrid la LA Galaxy."/>
  </head>
  <body>
    <article>
      <h1>Beckham îşi face echipă galactică la Inter Miami: Şase trofee UEFA Champions League vin să facă revoluţie în MLS</h1>
      <address><time datetime="2019-11-19T11:10:04+00:00">19 Nov 2019, 11:10</time> by <a rel="author">Jurnal.md</a></address>
      <p>
        <b>Mai sunt doar câteva luni până când Inter Miami îşi va face debutul în Major League Soccer, iar David Bechkam vrea să revoluţioneze campionatul nord american de fotbal, aşa cum a făcut-o când s-a transferat de la Real Madrid la LA Galaxy.</b>
      </p>
      <p>Primul meci oficial pentru Inter Miami va fi chiar împotriva echipei din Los Angeles, acolo unde David Beckham a scris istorie. Meciul va avea loc în martie 2020, iar până atunci fostul internaţional englez trebuie să numească un tehnician şi să îşi completeze lotul.</p>
      <p>Favorit pentru postul de antrenor este David Moyes, dar lucrurile se pot schimba rapid. Carlo Ancelotti, antrenor alături de care Beckham a lucrat ultima oară la Paris Saint-Germain, poate pleca de la Napoli după problemele recente de la clubul italian. Ancelotti are un "bagaj" de trei trofee UEFA Champions League, două cu AC Milan şi unul cu Real Madrid.</p>
      <p>În plus, Beckham a afirmat că vrea să aducă jucători "care au evoluat la cel mai înalt nivel, dar vor în continuare să câştige trofee". Astfel, Inter Miami a pus ochii pe doi atacanţi de talie mondială: Mario Mandzukic şi Radamel Falcao.</p>
      <p>Mandzukic, care a câştigat UEFA Champions League cu Bayern Munchen, este pe lista de transferuri a celor de la Juventus şi este dorit de multe cluburi importante din Europa, precum Manchester United. Falcao a semnat cu Galatasaray în vară, însă nu ar spune "nu" unui salariu mai bun la noua franciză din MLS.</p>
      <p>Pe lista lui Beckham mai este şi James Rodriguez, fotbalist pe care îl Zidane îl are "pe cap". Columbianul nu a reuşit să plece în vară de la Madrid, chiar dacă a fost dorit de Napoli şi Atletico Madrid, salariul lui James fiind principala problemă. Şi Rodriguez este un fotbalist galonat, câştigând două trofee UEFA Champions League cu Real Madrid.</p>
      <p>Până acum, Inter Miami a semnat mai mulţi tineri promiţători din America de Sud.</p>
    </article>
  </body>
</html>