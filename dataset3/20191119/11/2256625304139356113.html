<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158831_1.html"/>
    <meta property="og:site_name" content="Novsport"/>
    <meta property="article:published_time" content="2019-11-19T11:07:00+00:00"/>
    <meta property="og:title" content="Раздялата на Тотнъм с Почетино е въпрос на време"/>
    <meta property="og:description" content="Ето подробностите"/>
  </head>
  <body>
    <article>
      <h1>Раздялата на Тотнъм с Почетино е въпрос на време</h1>
      <address><time datetime="2019-11-19T11:07:00+00:00">19 Nov 2019, 11:07</time> by <a rel="author">Христо Иванов</a></address>
      <p>Мениджърът на Тотнъм Маурисио Почетино е провел разговор с клубния президент Даниел Леви по време на паузата на националните отбори. <br/><br/>Двамата са обсъждали бъдещето на аржентинеца, като според Telegraph вече въпросът не е дали Почетино ще бъде уволнен, а кога това ще се случи. На разговора не е  било постигнато споразумение за раздяла по взаимно съгласие, което означава, че Леви ще трябва да плати 12.5 милиона паунда на специалиста, ако иска да го уволни.<br/><br/>Другият проблем е кой ще бъде назначен на поста, ако Почетино си тръгне в средата на сезона. Жозе Моуриньо и Макс Алегри са свободни, а бъдещето на Карло Анчелоти в Наполи не изглежда сигурно. Би било трудно обаче някой от тях да се съгласи да започне работа в средата на сезон, който върви катастрофално за Тотнъм.<br/><br/>Другите обсъждани кандидати са мениджърът на Борнемут Еди Хау и треньорът на РБ Лайпциг Юлиан Нагелсман. Съществуват предположения, че Почетино може да бъде уволнен още след евентуална загуба от Уест Хам в лондонското дерби от предстоящия кръг в Премиър лийг.</p>
    </article>
  </body>
</html>