<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426098/kalymnos-efyge-apo-th-zwh-o-iatros-aktinologos-gewrgios-e-kalikatzaros"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-19T11:00:01+00:00"/>
    <meta property="og:title" content="Κάλυμνος: «Έφυγε» από τη ζωή ο Ιατρός Ακτινολόγος Γεώργιος Ε. Καλικάτζαρος"/>
    <meta property="og:description" content="«Έφυγε» από τη ζωή ο Ιατρός Ακτινολόγος Γεώργιος Ε. Καλικάτζαρος Άφησε την τελευταία του πνοή σήμερα Δευτέρα 18 Οκτωβρίου 2019 σε Νοσοκομείο τ...- Κάλυμνος: «Έφυγε» από τη ζωή ο Ιατρός Ακτινολόγος Γεώργιος Ε. Καλικάτζαρος - Η ΡΟΔΙΑΚΗ"/>
  </head>
  <body>
    <article>
      <h1>Κάλυμνος: «Έφυγε» από τη ζωή ο Ιατρός Ακτινολόγος Γεώργιος Ε. Καλικάτζαρος</h1>
      <address>
        <time datetime="2019-11-19T11:00:01+00:00">19 Nov 2019, 11:00</time>
      </address>
      <p>«Έφυγε» από τη ζωή ο Ιατρός Ακτινολόγος Γεώργιος Ε. Καλικάτζαρος</p>
      <p>Άφησε την τελευταία του πνοή σήμερα Δευτέρα 18 Οκτωβρίου 2019 σε Νοσοκομείο των Αθηνών όπου νοσηλευόταν..</p>
      <p>Για περισσότερο από 40 χρόνια προσέφερε τις υπηρεσίες τους ως ιατρός στην ιδιαιτέρα του πατρίδα την Κάλυμνο και στάθηκε δίπλα στους συμπατριώτες τους αλλά και τους κατοίκους των διπλανών νησιών που χρειάστηκαν την ιατρική βοήθεια του με υψηλό αίσθημα ευθύνης ,με άρτια επιστημονική κατάρτιση,με αγάπη και ανθρωπιά.</p>
      <p>Είχε τρία παιδιά καταξιωμένους επιστήμονες τον Μανώλη Ιατρό ακτινολόγο,το Δημήτρη Ιατρό μικροβιολόγο,την Ειρήνη δικηγόρο.</p>
      <p>Από την Ένωση Καλυμνίων Αττικής εκδόθηκε η παρακάτω ανακοίνωση για το θάνατο του Γεωργίου Καλικάτζαρου</p>
      <p>Το ΔΣ, τα μέλη και οι φίλοι της Ένωσης Καλυμνίων Αττικής εκφράζουν τα θερμά τους συλλυπητήρια, στον Πρόεδρο μας Δημήτρη Καλικάτζαρο, την οικογένεια του, τα αδέλφια &amp; τους λοιπούς συγγενείς του, για την απώλεια του πολυαγαπημένου του πατέρα ιατρού Γεωργίου Εμμ. Καλικάτζαρο.</p>
      <p>Ο Γεώργιος Εμμ. Καλικάτζαρος, το τέταρτο παιδί του ιατρού Εμμανουήλ Καλικάτζαρου, σπούδασε Ιατρική στο Εθνικό Καποδιστριακό Πανεπιστήμιο Αθηνών όπου και αρίστευσε. Μετά το πέρας της ειδικότητάς του και της διδακτορικής του διατριβής αποφάσισε να επιστρέψει και να εγκατασταθεί μόνιμα στην αγαπημένη του πατρίδα την Κάλυμνο.</p>
      <p>Για περισσότερο από τέσσερις δεκαετίες άσκησε με ζήλο και προσήλωση το λειτούργημα του ιατρού ακτινολόγου υπηρετώντας από τις υψηλότερες θέσεις του υγειονομικού κλάδου. Προσέφερε απλόχερα τη βοήθεια σε όλους τους συμπατριώτες του και τους κατοίκους του βορείου συγκροτήματος της Δωδεκανήσου, και στάθηκε δίπλα τους στις δύσκολες στιγμές τους με το καυστικό του χιούμορ, την οξυδέρκειά του, το υψηλό αίσθημα ευθύνης και την κοινωνική ευαισθησία που τον διέκρινε απέναντι στον ανθρώπινο πόνο.</p>
      <p>Τιμήθηκε από τον Οικουμενικό Πατριάρχη κκ Βαρθολομαίο για την προσφορά του και την ιατρική στήριξη που παρείχε στις Ιερές Μητροπόλεις και Ιερές Μονές της Δωδεκανήσου.</p>
      <p>Η Κάλυμνος αποχαιρετά έναν εξαίρετο συμπατριώτη, ο οποίος τίμησε επάξια το νησί του και τους απανταχού Καλύμνιους.</p>
      <p>Η εξόδιος ακολουθία θα τελεσθεί την Τετάρτη 20/11 στις 14:00 στον Μητροπολιτικό Ναό Ενορίας Χριστού Καλύμνου.</p>
      <p>Πηγή: <a href="http://kalymnos-news.gr/">kalymnos-news.gr</a></p>
    </article>
  </body>
</html>