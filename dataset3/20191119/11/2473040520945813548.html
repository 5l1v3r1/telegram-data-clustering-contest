<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Turism/246961/targul-de-turism-2019-cele-mai-cautate-destinatii-si-vacantele-inedite-vandute.html"/>
    <meta property="og:site_name" content="Wall-Street"/>
    <meta property="article:published_time" content="2019-11-19T11:34:58+00:00"/>
    <meta property="og:title" content="Targul de Turism 2019: cele mai cautate destinatii si vacantele inedite vandute"/>
    <meta property="og:description" content="Peste 850 de vacante au fost vandute amatorilor de calatorii la standul Dertour din cadrul Targului de Turism 2019, pe timpul celor patru zile de targ, iar cele mai cautate destinatii au fost Turcia, Thailanda si Egipt, potrivit unui comunicat emis marti de agentia de turism Dertour."/>
  </head>
  <body>
    <article>
      <h1>Targul de Turism 2019: cele mai cautate destinatii si vacantele inedite vandute</h1>
      <address><time datetime="2019-11-19T11:34:58+00:00">19 Nov 2019, 11:34</time> by <a rel="author">Anca Olteanu</a></address>
      <p>
        <b>Peste 850 de vacante au fost vandute amatorilor de calatorii la standul Dertour din cadrul Targului de Turism 2019, pe timpul celor patru zile de targ, iar cele mai cautate destinatii au fost Turcia, Thailanda si Egipt, potrivit unui comunicat emis marti de agentia de turism Dertour.</b>
      </p>
      <p><b>Cele mai cautate destinati</b>i au fost Turcia (cu pachete de la 438 euro/7 nopti), Thailanda (de la 599 euro/7 nopti) si Egipt (de la 399 euro/7 nopti).</p>
      <p>Daca Turcia este cea mai populara in randul romanilor, <b>o destinatie inedita in care a fost cumparata o vacanta a fost Panama</b>, iar cea mai indepartata este Cancun, aflata la o distanta de 10.050 km de Bucuresti.</p>
      <p>La categoria preturi, <b>cea mai ieftina vacanta vanduta de Dertour a fost de 140 de euro</b>, pentru o vacanta in Viena de doua nopti.</p>
      <p><b>Cea mai scumpa vacanta vanduta la Targul de Turism a fost de 12.777 euro, in Maldive</b>, la un resort de cinci stele, pe plaja, cu piscina proprie, in regim all inclusive, pentru o familie cu un copil, timp de noua nopti, incluzand bilete de avion si transferuri interne cu hidroavion. Clientii au acces si la ,,Just Veg” - primul restaurant vegetarian din Maldive premiat la nivel mondial, se bucura de cazare intr-un resort premiat cu distinctia “Premium All Inclusive resort of the year” 2015, servicii de fine dining si bauturi alcoolice, toate pentru o vacanta perfecta.</p>
      <p>
        <a href="https://www.wall-street.ro/articol/Lifestyle/245836/foto-top-50-cele-mai-frumoase-orase-din-lume-destinatiile-europene-domina-clasamentul.html">Citeste si:<br/>FOTO Topul celor mai frumoase orase din lume a fost dezvaluit</a>
      </p>
      <figure>
        <img src="https://img.wall-street.ro/image_thumbs/thumbs/71d/71d92eeb08b57ab76a5c78073bf4c535-400x250-00-65.jpg?v=1571386063"/>
      </figure>
      <p>Mai mult, 75% dintre persoanele care au cumparat vacante la targ au fost femei.</p>
      <p>Conform statisticilor dupa targ, <b>cea mai populara perioada in care romanii aleg sa mearga intr-o vacanta este la inceputul verii, in intervalul 20 iunie - 5 iulie.</b></p>
      <p>Retea de agentii de turism din Romania Dertour a vandut in cele patru zile de targ vacante de 1,1 milioane euro, cu 15% mai mult fata de anul anterior.</p>
      <p>Peste 14.000 de persoane au vizitat anul acesta Targul de Turism.</p>
      <p>
        <a href="https://www.wall-street.ro/articol/Turism/245766/studiu-aproape-o-treime-dintre-romani-se-streseaza-atunci-cand-planifica-o-calatorie.html">Citeste si:<br/>O treime dintre romani se streseaza atunci cand planifica o calatorie</a>
      </p>
      <figure>
        <img src="https://img.wall-street.ro/image_thumbs/thumbs/b4c/b4cb7b3894fb1835800cd47e03c0ddbf-400x250-00-65.jpg?v=1571224920"/>
      </figure>
      <p>Ofertele de vacanta Dertour prezentate la targ au cuprins oferte speciale pentru Revelion, incluzand propuneri precum petrecerea Sarbatorilor de iarna in Delta Dunarii, vacante in destinatii exotice (Thailanda, Bali, Mauritius, Panama, Cancun), pachete Early Booking pentru vacante de vara 2020, dar si vacante in Romania. Dertour a lansat si noi destinatii pentru vara 2020, in Tunisia si Bali, cu un numar record de 17 plecari pe fiecare destinatie.</p>
      <p>„Romanii cauta tot mai mult vacante in destinatii exotice, fiindca acum sunt foarte accesibile ca pret – cu atat mai mult cu cat azi, nu mai trebuie sa achite toti banii deodata, ci pot opta pentru avans mic si plata in rate, ceea ce fac ca orice vacanta, oricat de sofisticata, sa fie accesibila oricui”, spune Cosmin Marinof, CEO Travel Brands, operator al brandului Dertour in Romania.</p>
      <p>Dertour face parte din grupul DER Touristik Group, unul dintre liderii industriei de turism din Germania si are sediul in Koln, peste 130 de companii si a generat un venit total de 6,7 miliarde de euro in 2018. Are o echipa de 10.900 de persoane in 16 tari europene.</p>
      <p>
        <a href="https://www.wall-street.ro/articol/Turism/243275/romanii-printre-cetatenii-ue-care-nu-si-au-permis-vacante-in-2018.html">Citeste si:<br/>Romanii, printre cetatenii UE care nu si-au permis vacante in 2018</a>
      </p>
      <figure>
        <img src="https://img.wall-street.ro/image_thumbs/thumbs/7a4/7a404d9889108fba34b0268225d6ddd5-400x250-00-65.jpg?v=1564566701"/>
      </figure>
    </article>
  </body>
</html>