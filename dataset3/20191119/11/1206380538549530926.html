<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/s-kym-je-a-n-d-u-l-a-u-more-tajemny-muz-i-plny-dekolt-nad-kterym-lide-zasnou"/>
    <meta property="og:site_name" content="eXtra.cz"/>
    <meta property="article:published_time" content="2019-11-19T11:19:00+00:00"/>
    <meta property="og:title" content="S kým je A.N.D.U.L.A u moře? Tajemný muž i plný dekolt, nad kterým lidé žasnou"/>
    <meta property="og:description" content="Pasovali ji na nejvíc sexy mámu. Fanoušci jsou z Anety Chovanové alias A.N.D.U.L.Y paf. Po hodně dlouhé době totiž vystavila na odiv svůj plný hrudník v plavkách. Se synem Patrikem a s neznámým mužem vyrazila do tepla a lidé na jejím Instagramu řeší dvě zásadní témata."/>
  </head>
  <body>
    <article>
      <h6 class="kicker">dovolená</h6>
      <h1>S kým je A.N.D.U.L.A u moře? Tajemný muž i plný dekolt, nad kterým lidé žasnou</h1>
      <address><time datetime="2019-11-19T11:19:00+00:00">19 Nov 2019, 11:19</time> by <a rel="author">Alena Zajícová</a></address>
      <slideshow>
        <figure>
          <img src="https://www.extra.cz/images/thumbs/2d/86/2d867e5-247028-andula-0d0000000-0d0000000-1d0000000-1d0000000-sector_2560x0-shrink.png"/>
          <figcaption>Aneta si užívá na Tenerife.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/c0/cd/c0cd53d-247055-andulaaa-2560x0-shrink.png"/>
          <figcaption>Celá rodina pohromadě.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/80/06/8006c52-247057-anula-maly-2560x0-shrink.png"/>
          <figcaption>Malý Patrik poprvé u moře. Čí ruce ho to ale drží?<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/a2/6b/a26bd2f-233000-andulaaa-2560x0-shrink.png"/>
          <figcaption>Patrik je rozkošný.<cite>Instagram</cite></figcaption>
        </figure>
        <figcaption>
          <a href="https://www.extra.cz/s-kym-je-a-n-d-u-l-a-u-more-tajemny-muz-i-plny-dekolt-nad-kterym-lide-zasnou/galerie/4">+ Dalších 18 fotografií</a>
        </figcaption>
      </slideshow>
      <p>
        <b>Pasovali ji na nejvíc sexy mámu. Fanoušci jsou z Anety Chovanové alias A.N.D.U.L.Y paf. Po hodně dlouhé době totiž vystavila na odiv svůj plný hrudník v plavkách. Se synem Patrikem a s neznámým mužem vyrazila do tepla a lidé na jejím Instagramu řeší dvě zásadní témata.</b>
      </p>
      <p><a href="https://www.extra.cz/tema/a-n-d-u-l-a">A.N.D.U.L.A</a> od­jela i se synkem za sluníčkem. Jako cílovou destinaci si vybrala Tenerife, kde je v tuto dobu ještě krásně teploučko. Na svém Instagramu ukázala zatím jenom dvě fotky, ale obě jsou velmi diskutované.</p>
      <p>Na jedné z nich totiž stojí její rozkošný syn Patrik, kouká se na oceán a přidržují ho evidentně mužské ruce. Fanoušci se tedy marně snaží dopídit toho, kdo že to s Andulou tráví dovolenou. Podle některých bystřejších uživatelů je na Tenerife s Patrikovým tatínkem Františkem, jelikož prý Aneta v jednom z instastory prohlásila <b>„Snad se bude dovolená líbit i tatínkovi“</b>.</p>
      <p>Další fotka, kterou mělo mnoho lidí potřebu okomentovat, byla fotka v plavkách. Je fakt, že Anetu jsme už takhle odhalenou neviděli dlouho. Některé proto zaskočila velikost jejího poprsí. Andula, která není ani rok po porodu, má božskou postavu a ani její prsa evidentně neutrpěla žádnou újmu.</p>
      <p>Influencerka a moderátorka je, zdá se, nad věcí a pokud na dovolenou vezme klidně i záletného expartnera, je to víc než chvályhodné. <a href="https://www.extra.cz/vzala-a-n-d-u-l-a-neverneho-frantiska-na-milost-rok-po-rozchodu-skoncili-v-posteli">Patrik si tak užívá svoji první dovolenou u moře s oběma rodiči a za to jim patří uznání.</a></p>
    </article>
  </body>
</html>