<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2821121-u-lvovi-velika-avaria-kilkom-rajonam-obmezili-podacu-vodi.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T11:30:00+00:00"/>
    <meta property="og:title" content="У Львові - велика аварія, кільком районам обмежили подачу води"/>
    <meta property="og:description" content="На головному магістральному водогоні «Стрий - Львів» сталася наймасштабніша за останнє десятиріччя аварія, тому центр Львова та декілька районів міста переведені на погодинне постачання води."/>
  </head>
  <body>
    <article>
      <h1>У Львові - велика аварія, кільком районам обмежили подачу води</h1>
      <h2>На головному магістральному водогоні «Стрий - Львів» сталася наймасштабніша за останнє десятиріччя аварія, тому центр Львова та декілька районів міста переведені на погодинне постачання води.</h2>
      <address>
        <time datetime="2019-11-19T11:30:00+00:00">19 Nov 2019, 11:30</time>
      </address>
      <p>Про це повідомляє <a href="https://city-adm.lviv.ua/news/city/housing-and-utilities/272813-chastyna-lvova-sohodni-otrymuvatyme-vodu-za-hrafikom">прес-служба міської ради.</a></p>
      <p>«Вийшла з ладу чавунна засувка на головному магістральному водогоні 1978 року побудови. Це перша така масштабна <a href="https://www.ukrinform.ua/tag-avaria">аварія </a>за останні 10 років. Ремонтні роботи надзвичайно складні, нам доведеться зупинити водозабір у м. Стрий та спустошити понад 20 км трубопроводу, змонтувати нову засувку, промити і знову наповнити водою увесь об’єм водогону”,- зазначив головний інженер ЛМКП «Львівводоканал» Анатолій Шимоняк.</p>
      <blockquote>
        <b>Читайте також: </b>
        <a href="https://www.ukrinform.ua/rubric-regions/2820001-u-berdansku-prorvalo-kolektor.html">У Бердянську прорвало колектор</a>
      </blockquote>
      <p>На час зупинки водозабору вода до Львова буде подаватись за графіком по декілька годин на день. До аварійних робіт залучені 9 одиниць спецтехніки та кілька ремонтних бригад.</p>
      <p>Відновити стабільне водопостачання у повному обсязі заплановано з 18.00 год. 20 листопада.</p>
      <p>
        <i>Фото: Львівська міськрада</i>
      </p>
    </article>
  </body>
</html>