<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/el-final-sobtat-de-la-relacio-entre-luis-enrique-i-robert-moreno/noticia/2964476/"/>
    <meta property="og:site_name" content="CCMA"/>
    <meta property="article:published_time" content="2019-11-19T11:54:21+00:00"/>
    <meta property="og:title" content="El final sobtat i misteriós de la relació entre Luis Enrique i Robert Moreno"/>
    <meta property="og:description" content="Després de 9 anys compartint banquetes, Luis Enrique i Robert Moreno agafen camins professionals diferents"/>
  </head>
  <body>
    <article>
      <h1>El final sobtat i misteriós de la relació entre Luis Enrique i Robert Moreno</h1>
      <h2>Després de 9 anys compartint banquetes, Luis Enrique i Robert Moreno agafen camins professionals diferents</h2>
      <address><time datetime="2019-11-19T11:54:21+00:00">19 Nov 2019, 11:54</time> by <a rel="author">Santi Padró</a></address>
      <figure>
        <img src="https://statics.ccma.cat/multimedia/jpg/5/3/1574168001535.jpg"/>
        <figcaption>Luis Enrique i Robert Moreno, en una imatge d'arxiu quan compartien banqueta a la selecció espanyola</figcaption>
      </figure>
      <p><b>Robert Moreno</b> apareix al costat de <b>Luis Enrique a la banqueta de la Roma el 2011</b>, a la del <b>Celta de Vigo el 2013</b> i a la del <b>Barça a l'estiu del 2014</b>. Després de la seva estada a la banqueta del Camp Nou, el <b>juliol del 2018</b> tots dos arriben, amb el mateix equip tècnic, <b>a la selecció espanyola</b>. Quan el juny del 2019, <b>Luis Enrique decideix renunciar a la selecció</b> per la malaltia de la seva filla Xana, <b>Robert Moreno pren el relleu del tècnic asturià</b>, això sí, una mica a contracor:</p>
      <blockquote>"És molt difícil per mi haver d'afrontar una cosa que en qualsevol altre moment seria molt bonic."</blockquote>
      <p> </p>
      <p>Pocs mesos més tard, el <b>3 de setembre, Robert Moreno</b> no va tenir cap problema a obrir les portes de bat a bat de la selecció al seu amic:</p>
      <blockquote>"Si arribat el moment ell decideix que té ganes de tornar a entrenar, on sigui, i vol comptar amb nosaltres jo seria el primer i, a més a més, encantat de fer un pas al costat i tornar a treballar amb ell."</blockquote>
      <p> </p>
      <p><b>Alguna cosa ha passat els últims mesos</b> perquè quan calia fer un pas al costat, al final, s'ha fet un pas enrere i pel que sembla la relació entre Luis Enrique i Robert Moreno s'ha acabat després de tants anys compartint banquetes. Tot i classificar la selecció espanyola per a l'Eurocopa, Robert Moreno se'n va per la porta del darrere.</p>
    </article>
  </body>
</html>