<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640665/%D8%AA%D8%AE%D8%B5%DB%8C%D8%B5-%D9%87%D8%B2%D8%A7%D8%B1-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86-%D8%A8%D8%B1%D8%A7%DB%8C-%D8%AA%D8%A7%D9%85%DB%8C%D9%86-%D9%81%D8%B6%D8%A7%DB%8C-%D8%A2%D9%85%D9%88%D8%B2%D8%B4%DB%8C-%D8%AF%D8%B1-%D8%A7%D8%B3%D8%AA%D8%A7%D9%86%E2%80%8C%D9%87%D8%A7"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T11:05:00+00:00"/>
    <meta property="og:title" content="تخصیص هزار میلیارد تومان برای تامین فضای آموزشی در استان‌ها"/>
    <meta property="og:description" content="رئیس سازمان برنامه و بودجه اعلام کرد:مبلغ هزار میلیارد تومان برای اعتبارات استانی تخصیص یافته که تخصیص۱۰۰درصدی بوده و این امر حاکی از حمایت دولت از..."/>
  </head>
  <body>
    <article>
      <h1>
        <a href="https://www.bultannews.com/fa/news/640665/%D8%AA%D8%AE%D8%B5%DB%8C%D8%B5-%D9%87%D8%B2%D8%A7%D8%B1-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86-%D8%A8%D8%B1%D8%A7%DB%8C-%D8%AA%D8%A7%D9%85%DB%8C%D9%86-%D9%81%D8%B6%D8%A7%DB%8C-%D8%A2%D9%85%D9%88%D8%B2%D8%B4%DB%8C-%D8%AF%D8%B1-%D8%A7%D8%B3%D8%AA%D8%A7%D9%86%E2%80%8C%D9%87%D8%A7">تخصیص هزار میلیارد تومان برای تامین فضای آموزشی در استان‌ها</a>
      </h1>
      <h2>رئیس سازمان برنامه و بودجه اعلام کرد:مبلغ هزار میلیارد تومان برای اعتبارات استانی تخصیص یافته که تخصیص۱۰۰درصدی بوده و این امر حاکی از حمایت دولت از...</h2>
      <address><time datetime="2019-11-19T11:05:00+00:00">19 Nov 2019, 11:05</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، محمد باقر نوبخت امروز (سه‌شنبه) در سومین همایش ملی بانوان خیرین مدرسه‌ساز خطاب به خیرین مدرسه‌ساز گفت: شما کار بسیار مهم و سنجیده انجام و آنچه تشخیص داده اید دقیقا نقطه کانونی برای <b>توسعه و پیشرفت</b> کشورهاست.</p>
      <p>وی افزود: امروز همه کشورها توسعه‌یافتگی را بر پایه آموزش قرار می‌دهند، زیرا آموزش یکی از مولفه‌های توسعه است. در این میان آموزش و بدون داشتن یک محیط و مکان مناسب امکان‌ناپذیر است.</p>
      <p>رئیس سازمان برنامه و بودجه کشور با بیان اینکه دولت همه تعهدات خود را در کنار شما خیرین در سال جاری انجام داده است، گفت: مبلغ هزار میلیارد تومان برای اعتبارات استانی تخصیص یافته که تخصیص ۱۰۰ درصدی بود و این امر حاکی از حمایت دولت از تامین فضای آموزشی دارد.</p>
      <p>وی افزود: روز گذشته هجدهمین ستاد بودجه روز گذشته شکل گرفت و بودجه سال آینده در سازمان برنامه و بودجه مراحل پایانی را طی می‌کند و ارقام کلان بودجه را نهایی کردیم. البته ردیف‌ها باقی مانده است.</p>
      <p>نوبخت یادآور شد: امروز به این جلسه آمدم تا بدانم برای سال جاری ردیف عمرانی متناسب با برنامه‌ریزی خیرین و امر مدرسه‌سازی چه کمیتی است تا آن را در لایحه بودجه تقدیم دولت کنیم. این ردیفی که از آن صحبت می‌کنیم تعهد تصویبی و اجرایی است. البته ممکن است برخی بودجه مصرفی تقلیل یابد، اما ردیف خیرین را تغییر نمی‌دهیم. از شما خیرین می‌خواهم طبق سند خود آن ردیفی را که می‌خواهید به دولت پیشنهاد دهید ما را از آن مطلع کنید که حتما آن را تقبل خواهیم کرد.</p>
    </article>
  </body>
</html>