<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.diarilaveu.com/valencia-caixes-evitar-tovalloletes-humides-tiren-vater"/>
    <meta property="og:site_name" content="Diari La Veu"/>
    <meta property="article:published_time" content="2019-11-19T11:27:00+00:00"/>
    <meta property="og:title" content="L'Ajuntament de València repartirà caixes per a evitar que les tovalloletes humides es tiren al vàter"/>
    <meta property="og:description" content="Valía ha ressaltat el valor de les infraestructures i instal·lacions dedicades al sanejament tant locals com autonòmiques"/>
  </head>
  <body>
    <article>
      <h1>L'Ajuntament de València repartirà caixes per a evitar que les tovalloletes humides es tiren al vàter</h1>
      <h2>La regidora de Cicle Integral de l'Aigua, Elisa Valía, adverteix sobre la despesa energètica que requereix el trasllat dels productes d'higiene personal que perjudiquen el sistema de sanejament   </h2>
      <address><time datetime="2019-11-19T11:27:00+00:00">19 Nov 2019, 11:27</time> by <a rel="author">DLV</a></address>
      <p>VALÈNCIA (EFE). L'Ajuntament de València repartirà caixes dissenyades expressament per a emmagatzemar tovalloletes humides i altres productes d'higiene personal dins d'una nova campanya de conscienciació que busca evitar que aquestes es tiren al vàter, <a href="https://www.diarilaveu.com/aixi-es-monstre-tovalloletes-collapsa-valencia">un gest que afecta directament i greument la xarxa de sanejament</a>.<br/><br/><a href="https://www.diarilaveu.com/entrevista-elisa-valia-participacio-valencia">La regidora del Cicle Integral de l'Aigua i presidenta de l'Entitat Metropolitana de Serveis Hidràulics (EMSHI), Elisa Valía</a>, ha fet aquest anunci en la seua visita a la depuradora de Pinedo, segons fonts municipals.<br/><br/>Valía ha ressaltat el valor de les infraestructures i instal·lacions dedicades al sanejament tant locals com autonòmiques. Així mateix, la regidora ha fet una crida a la ciutadania perquè siga responsable en el consum de productes i no utilitze el vàter com a paperera.<br/><br/>La presència de tovalloletes en les xarxes de distribució suposa un sobrecost de 4 a 6 euros per persona a l'any i encareix entre un 10 i un 15% el manteniment, tractament i depuració d'aigües residuals. Aquest encariment es produeix a causa de la despesa energètica que requereix garantir que es traslladen les tovalloletes i que no col·lapsen el recorregut fins a les plantes depuradores, segons expliquen fonts municipals.</p>
      <related>
        <h4>Les més llegides</h4>
        <a href="https://www.diarilaveu.com/ferri-defensa-renovacio-xambo-explica-enteraven-resultat-reunions-whatsapp"/>
        <a href="https://www.diarilaveu.com/punta-lamazones-brasiler-dos-lluites-populars-territori-contra-mateix-model"/>
        <a href="https://www.diarilaveu.com/ribo-necessitat-nova-declaracio-impacte-ambiental-abans-ampliar-port-valencia"/>
        <a href="https://www.diarilaveu.com/politica-linguistica-a-la-valenciana"/>
        <a href="https://www.diarilaveu.com/presidencia-deixara-comptar-becaris-any-que-ve"/>
      </related>
    </article>
  </body>
</html>