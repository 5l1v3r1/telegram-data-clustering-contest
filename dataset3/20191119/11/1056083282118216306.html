<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082818443/%DA%AF%DB%8C%D9%84%D8%A7%D9%86-%D9%82%D9%87%D8%B1%D9%85%D8%A7%D9%86-%D9%85%D8%B3%D8%A7%D8%A8%D9%82%D8%A7%D8%AA-%D9%82%D9%87%D8%B1%D9%85%D8%A7%D9%86%DB%8C-%DA%A9%D8%B4%D9%88%D8%B1-%D8%A2%D8%A8%D9%87%D8%A7%DB%8C-%D8%A2%D8%B1%D8%A7%D9%85-%D8%A8%D8%A7%D9%86%D9%88%D8%A7%D9%86-%D8%B4%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-19T11:48:57+00:00"/>
    <meta property="og:title" content="گیلان قهرمان مسابقات قهرمانی کشور آبهای آرام بانوان شد"/>
    <meta property="og:description" content="در پایان مسابقات قهرمانی کشور آبهای آرام بانوان در رده سنی بزرگسالان تیم گیلان بر سکوی قهرمانی ایستاد."/>
  </head>
  <body>
    <article>
      <h1>گیلان قهرمان مسابقات قهرمانی کشور آبهای آرام بانوان شد</h1>
      <address><time datetime="2019-11-19T11:48:57+00:00">19 Nov 2019, 11:48</time> by <a rel="author">پیام کریمی</a></address>
      <p>در پایان مسابقات قهرمانی کشور آبهای آرام بانوان در رده سنی بزرگسالان تیم گیلان بر سکوی قهرمانی ایستاد.</p>
      <p>به گزارش ایسنا، مسابقات قهرمانی کشور آبهای آرام بانوان به میزبانی دریاچه آزادی برگزار شد و قایقرانان ۱۱ استان به رقابت پرداختند.<br/>این مسابقات در ۶  ماده برگزار شد و چهره نفرات برتر مشخص شدند.<br/>در کایاک یکنفره ۵۰۰ متر سمن سلطانی از تهران، مهسا آذری از گیلان و کیانا کمال زاده از هرمزگان مقام های اول تا سوم را کسب کردند.<br/>در کایاک دونفره ۵۰۰ متر الناز شفیعیان و نرجس کارگرپور از گیلان مقام اول، سمن سلطانی و ساجده تبریزی از تهران مقام دوم و کیانا کمال زاده و مینا عبدالهی از هرمزگان مقام سوم را کسب کردند.<br/>در کانوی دونفره ۵۰۰ متر آتنا رئوفی و پریسا محمدزاده از گیلان اول، مریم شورگشتی و مائده شورگشتی از تهران دوم و زهرا سهراب نژاد و گلشن رهیده از کرمانشاه سوم شدند.<br/>در کایاک چهارنفره ۵۰۰ متر تیم گیلان با ترکیب نرجس کارگرپور، مهسا آذری، الناز شفیعیان و نجمه سجادی در جایگاه نخست قرار گرفت، تیم تهران با ترکیب سمن سلطانی، ساجده تبریزی، مونا ابراهیمی و سارا حسینی دوم شد و تیم هرمزگان با ترکیب کیانا کمال زاده، مینا عبدالهی، فاطمه احمدی و پریا رستمی در رده سوم قرار گرفتند.<br/>در کانوی یکنفره ۲۰۰ متر زیبا سماک حرفه از گیلان، مهسا کهنسال از خوزستان و مریم شورگشتی از تهران اول تا سوم شدند.<br/>در کایاک یکنفره ۲۰۰ متر سمن سلطانی از تهران، الناز شفیعیان از گیلان و مینا عبدالهی از هرمزگان مقام های اول تا سوم را بدست آوردند.<br/>در پایان مسابقات تیم گیلان با ۶۸ امتیاز قهرمان شد، تیم تهران با ۶۳ امتیاز در رده دوم قرار گرفت و تیم هرمزگان با ۴۷ امتیاز جایگاه سوم را از آن خود کرد.</p>
      <p>انتهای پیام</p>
    </article>
  </body>
</html>