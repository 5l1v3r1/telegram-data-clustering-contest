<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kaz.zakon.kz/4995424-aza-standa-tek-yelderge-arnal-an.html"/>
    <meta property="og:site_name" content="zakon.kz"/>
    <meta property="article:published_time" content="2019-11-19T11:11:00+00:00"/>
    <meta property="og:title" content="Қазақстанда тек әйелдерге арналған ипотека ашуды қарастырып жатыр"/>
    <meta property="og:description" content="Тек әйелдерге беріледі: Қазақстанда жаңа ипотека пайда болды."/>
  </head>
  <body>
    <article>
      <h1>Қазақстанда тек әйелдерге арналған ипотека ашуды қарастырып жатыр</h1>
      <h2>Тек әйелдерге беріледі: Қазақстанда жаңа ипотека пайда болды.</h2>
      <address>
        <time datetime="2019-11-19T11:11:00+00:00">19 Nov 2019, 11:11</time>
      </address>
      <p><b>Жаңа жобаны Азия даму банкі жүзеге асырып жатыр, ипотека ауыл әйелдері мен табысы төмен әйелдерге беріледі,</b> деп хабарлайды <a href="https://kaz.zakon.kz/">Zakon.kz</a> КТК <a href="https://www.ktk.kz/kz/newsfeed/article/2019/11/19/134129/">телеарнасына</a> сілтеме жасап.</p>
      <p>Қазақстанда әйелдерге жеңілдетілген шарттармен ипотека беру жоспарланып отыр. Азия даму банкі "Гендерлік теңдікке тұрғын үйді қаржыландыруда жәрдемдесу" жобасы аясында Қазақстанның тұрғын үй құрылыс жинақ банкіне 100 миллион доллар кредит береді.</p>
      <p>Қарыз туралы келісім ұлттық экономика министрі Руслан Дәленов пен АДБ президенті Такехико Накаоның кездесуінде бекітілді, деп мәлімдеді ведомстводан. Гендерлік теңдікке бағытталған ипотекалық өнім Қазақстанда алғаш рет әзірленіп отыр.</p>
      <blockquote>"АБД Тұрғын үй құрылыс жинақ банкімен мүлде жаңа жобаға қол қойды. Тек қана әйелдерге жеңілдетілген кредит ұсынылады. Менің білуімше, 12%-ке дейін. Мұндай жобалар қазір сұранысқа ие. Гендерлік қаржыландыру, шынымен, өзекті мәселе, біз оны дамытатын боламыз", - деді Дәленов мәжілістегі үкімет сағатында.</blockquote>
      <p>Қолжетімді қаржыландыруды үш мыңнан аса әйел пайдалана алады. АДБ қарызының 60%-тен астамы ауыл әйелдеріне беріледі. Кем дегенде 20%-і – табысы төмен әйелдерге ұсынылады, делінген Азия даму банкінің хабарламасында.</p>
      <p>Бұған дейін АДБ Қазақстанда ерлерге қарағанда әйелдерге қолжетімді ипотека алу қиынырақ екенін мәлімдеген еді. Оған әйелдер жалақысының төмен болуы себеп екен.</p>
    </article>
  </body>
</html>