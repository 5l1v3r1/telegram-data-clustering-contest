<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109126-Turciya-zaplashi-da-vazobnovi-voennata-operaciya-v-Siriya"/>
    <meta property="og:site_name" content="Канал 3"/>
    <meta property="article:published_time" content="2019-11-19T11:53:00+00:00"/>
    <meta property="og:title" content="Турция заплаши да възобнови военната операция в Сирия"/>
    <meta property="og:description" content="Чавушоглу отбеляза, че &quot;досега Москва и Вашингтон не са изпълнили обещанията си&quot;"/>
  </head>
  <body>
    <article>
      <h1>Турция заплаши да възобнови военната операция в Сирия</h1>
      <h2>Чавушоглу отбеляза, че "досега Москва и Вашингтон не са изпълнили обещанията си"</h2>
      <address>
        <time datetime="2019-11-19T11:53:00+00:00">19 Nov 2019, 11:53</time>
      </address>
      <p>
        <b>Турският външен министър Мевлют Чавушоглу заплаши, че Анкара може да възобнови военните операции в Сирия, съобщи РИА Новости.</b>
      </p>
      <p>Според дипломата това ще се случи, ако Русия и САЩ не изпълнят задълженията си за изтегляне на кюрдските формирования от зоната за сигурност.</p>
      <p>В същото време Чавушоглу отбеляза, че <b><i>"досега Москва и Вашингтон не са изпълнили обещанията си".</i></b></p>
      <p><b><i>„Ако не получим резултат, ще направим това, което трябва отново“</i></b>, цитира го Анадолската агенция.</p>
      <p>По споразумение със САЩ Анкара спря военните операции в източна Сирия, за да могат кюрдите да изтеглят своите формирования от 30-километровата буферна зона на границата.</p>
      <p>На 22 октомври Владимир Путин и Реджеп Тайип Ердоган проведоха шестчасови разговори, след които бе подписан меморандум за разбирателство в десет точки.</p>
      <p>Документът предвижда влизането от сирийската страна на границата с Турция извън зоната на операция „Мирна пролет“ на руската военна полиция и сирийската гранична служба. Те са предназначени да улесняват изтеглянето на кюрдските войски и техните оръжия на 30 километра от сирийско-турската граница, както и да провеждат съвместни патрули.</p>
      <p>По-късно руският министър на отбраната Сергей Шойгу обяви своевременното изтегляне на кюрдите от зоната на сигурност.</p>
      <related>
        <h4>Още по темата</h4>
        <a href="http://kanal3.bg/news/world/108527-Do-600-amerikanski-voennosludzeshti-ostavat-v-Siriya"/>
        <a href="http://kanal3.bg/news/world/middleeast/108516-8-ubiti-pri-vzriv-na-kola-bomba-v-Siriya"/>
        <a href="http://kanal3.bg/news/world/middleeast/108418-OON%253A-Nad-60-bolnici-sa-bili-bombardirani-v-Siriya"/>
      </related>
    </article>
  </body>
</html>