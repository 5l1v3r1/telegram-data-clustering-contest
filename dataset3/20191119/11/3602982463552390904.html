<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/tennis/nederland-davis-cup-zandschulp/"/>
    <meta property="og:site_name" content="Sportnieuws"/>
    <meta property="article:published_time" content="2019-11-19T11:23:56+00:00"/>
    <meta property="og:title" content="Nederland al bijna uitgeschakeld op Davis Cup na dikke nederlaag"/>
    <meta property="og:description" content="In een behoorlijk ongelijke strijd heeft Botic van de Zandschulp (ATP 200) de 1e partij van Nederland in de nieuwe Davis Cup Finals verloren. De Kazachstaan Mikhail Kukushkin (67) was met 6-2, 6-2 veel te sterk. Door deze nederlaag wordt het voor Nederland erg lastig om de poulefase te overleven. Dan moet Robin Haase later…"/>
  </head>
  <body>
    <article>
      <h1>Nederland al bijna uitgeschakeld op Davis Cup na dikke nederlaag</h1>
      <address>
        <time datetime="2019-11-19T11:23:56+00:00">19 Nov 2019, 11:23</time>
      </address>
      <p>
        <b>In een behoorlijk ongelijke strijd heeft Botic van de Zandschulp (ATP 200) de 1e partij van Nederland in de nieuwe Davis Cup Finals verloren. De Kazachstaan Mikhail Kukushkin (67) was met 6-2, 6-2 veel te sterk.</b>
      </p>
      <p>Door deze nederlaag wordt het voor Nederland erg lastig om de poulefase te overleven. Dan moet Robin Haase later vandaag winnen én moet de dubbelpartij worden gewonnen. Dan beslist morgen de wedstrijd tegen de Britten of Nederland groepswinnaar of 1 van de beste nummers 2 kan worden. Slechts 2 van de 6 maken daar kans op.<br/><br/><b>Goed bezig, maar slordige foutjes</b><br/>Van de Zandschulp begon nog goed aan de partij en pakte de eerste 2 games op z'n eigen opslag, maar daarna was het in de 1e set gedaan met de Davis Cup-debutant. Kukushkin bleek erg taai en profiteerde makkelijk van de foutjes van de Nederlander. Na 2 breaks achter elkaar werd het vrij eenvoudig 6-2.<br/><br/><b>Lees ook:</b><a href="https://sportnieuws.nl/tennis/nieuwe-regels-uitleg-davis-cup-finals/">dit zijn alle nieuwe regels van de Davis Cup 2019!</a><br/><br/>In de 2e set was het spelbeeld niet anders. Kukushkin brak vrijwel meteen, waardoor er telkens een break verschil was. Dat werd bij een stand van 4-2 nog erger, toen ook de 2e break een feit was. Daarna werd de partij op het 3e matchpoint uitgespeeld, waardoor Nederland de rest van deze poulefase achter de feiten aanloopt.<br/><br/><b>Robin Haase</b><br/>Later vandaag speelt Robin Haase tegen Alexander Bublik. Als Haase deze verliest heeft Oranje de 1e wedstrijd in de poulefase verloren. Woensdag is Groot-Brittannië de tegenstander. <a href="https://sportnieuws.nl/tennis/tv-gids-nederland-davis-cup-finals/">Lees hier hoe de TV-gids van Nederland tijdens de Davis Cup er uitziet</a>.</p>
    </article>
  </body>
</html>