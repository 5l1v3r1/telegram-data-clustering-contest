<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/kayli-dzhenr-ss-sdelka-za-600-miliona-407100.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-19T11:07:39+00:00"/>
    <meta property="og:title" content="Кайли Дженър със сделка за 600 милиона"/>
    <meta property="og:description" content="Риалити звездата продава мажоритарен дял от бизнеса си на козметична компания"/>
  </head>
  <body>
    <article>
      <h1>Кайли Дженър със сделка за 600 милиона</h1>
      <address><time datetime="2019-11-19T11:07:39+00:00">19 Nov 2019, 11:07</time> by <a rel="author">Агенция Стандарт</a></address>
      <p>Кайли Дженър ще продаде мажоритарен дял от бизнеса си на козметичната компания „Coty Inc.“. Фирмата ще придобие 51% собственост на „Kylie Cosmetics“ и „Kylie Skin“ в сделка за 600 милиона долара, която се очаква да приключи през лятото на 2020-а. „Coty“ и Кайли съвместно ще определят и ръководят стратегическата посока на партньорството, като се съсредоточат върху глобалното разширяване и навлизането в нови категории за красота. Дженър и нейният екип ще продължат да са начело на всички творчески усилия по отношение на продуктови и комуникационни инициативи. От компанията ще имат отговорността за развитието на бизнеса и тя ще бъде лицензираният разпространител на продуктите. „Удоволствие е да посрещнем Кайли в нашата организация и в семейството ни. Партньорството ни е вълнуващ етап от нашето развитие и ще позволи на брандовете на Кайли да достигнат пълния си потенциял“, заяви главният изпълнителен директор на „Coty“ Пиер Лобие. „Развълнувана съм за нашето партньорство. То ще позвли на мен и моя екип да се съсредоточим върху създаването и развитието на всеки продукт, докато брандът се разраства в световна козметична империя“, коментира Дженър.</p>
    </article>
  </body>
</html>