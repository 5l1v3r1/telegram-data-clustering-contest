<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ria-m.tv/news/172185/u_zaporijji_u_pasajira_zupinenogo_avtomobilya_znayshli_zbroyu_foto.html"/>
    <meta property="og:site_name" content="РИА Мелитополь"/>
    <meta property="article:published_time" content="2019-11-19T11:34:00+00:00"/>
    <meta property="og:title" content="У Запоріжжі у пасажира зупиненого автомобіля знайшли зброю - фото"/>
    <meta property="og:description" content="У пасажира зупиненого автомобіля інспектори виявили зброю. За порушення правил дорожнього руху інспектори зупинили автомобіль Volkswagen Polo під керуванням 50-річного водія."/>
  </head>
  <body>
    <article>
      <h1>У Запоріжжі у пасажира зупиненого автомобіля знайшли зброю - фото</h1>
      <address><time datetime="2019-11-19T11:34:00+00:00">19 Nov 2019, 11:34</time> by <a rel="author">Владимир Андреев</a></address>
      <p>
        <b>У пасажира зупиненого автомобіля інспектори виявили зброю. За порушення правил дорожнього руху інспектори зупинили автомобіль Volkswagen Polo під керуванням 50-річного водія.</b>
      </p>
      <p>В салоні авто також знаходився 24-річний пасажир, який помітно нервував та намагався сховати свою сумку. Патрульні провели поверхневу перевірку, в результаті якої в сумці громадянина інспектори виявили пістолет. Під час перевірки згідно з базою даних, встановлено, що пістолет з таким номером не належить чоловіку, а дозвіл не значиться в жодній з інформаційних баз, пише<a href="https://forpost.media/glavnoe/u-zaporizhzhi-u-pasazhira-zupinenogo-avtomobilja-znajshli-zbroju-foto.html"> Форпост.</a></p>
      <p>Інша подія сталася наступного дня, на вулиці Возз’єднання України інспектори помітили чоловіка, який при виді патруля змінив напрямок руху та прискорився. Під час поверхневої перевірки у 20-річного юнака в сумці виявили газовий пістолет з ознаками перероблення та магазин споряджений набоями травматичної дії.</p>
      <p>В обох випадках на місце події патрульні викликали слідчо-оперативну групу для подальшого з’ясування обставин. У діях чоловіків вбачаються ознаки кримінального правопорушення за ст. 263 ККУ (незаконне поводження зі зброєю, бойовими припасами або вибуховими речовинами).</p>
      <figure>
        <img src="https://forpost.media/wp-content/uploads/2019/11/78221802_2546932095384886_3210145568772849664_n.jpg"/>
      </figure>
    </article>
  </body>
</html>