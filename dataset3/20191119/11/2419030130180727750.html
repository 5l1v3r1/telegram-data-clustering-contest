<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/algemeen/20191119/strooiwagens-komende-nacht-massaal-weg-op/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-19T11:43:06+00:00"/>
    <meta property="og:title" content="Strooiwagens komende nacht massaal weg op"/>
    <meta property="og:description" content="UTRECHT (ANP) - Rijkswaterstaat gaat in de nacht van dinsdag op woensdag voor het eerst op grote schaal strooien. Dat laat een woordvoerder weten."/>
  </head>
  <body>
    <article>
      <h1>Strooiwagens komende nacht massaal weg op</h1>
      <address><time datetime="2019-11-19T11:43:06+00:00">19 Nov 2019, 11:43</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>Rijkswaterstaat gaat in de nacht van dinsdag op woensdag voor het eerst op grote schaal strooien. Dat laat een woordvoerder weten.</b>
      </p>
      <p>Weerbureaus verwachten temperaturen van rond de nul graden. “Het komt op uitgebreide schaal tot lichte vorst”, meldt Weeronline. Doordat het maandag en dinsdag heeft geregend, is het wegdek vochtig en is er kans op gladheid.</p>
      <p>Het is niet de eerste keer dat strooiwagens de weg op gaan: de afgelopen twee weken is al lokaal gestrooid, met name op bruggen. In de nacht naar woensdag vinden de eerste grootschalige acties plaats.</p>
    </article>
  </body>
</html>