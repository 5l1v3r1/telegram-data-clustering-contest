<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/euro-ajunge-la-un-nou-maxim-istoric-cursul-stabilit-de-bnr-47759-lei-euro.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-19T11:26:05+00:00"/>
    <meta property="og:title" content="Euro ajunge la un nou maxim istoric. Cursul stabilit de BNR: 4,7759 lei/euro"/>
    <meta property="og:description" content="Leul şi-a continuat marţi deprecierea, coborând cu 0,30 bani (0,06%) faţă de euro, astfel încât moneda europeană a atins un nou maxim istoric, cursul"/>
  </head>
  <body>
    <article>
      <h1> Euro ajunge la un nou maxim istoric. Cursul stabilit de BNR: 4,7759 lei/euro </h1>
      <address><time datetime="2019-11-19T11:26:05+00:00">19 Nov 2019, 11:26</time> by <a rel="author">Redacția</a></address>
      <p>Leul şi-a continuat marţi deprecierea, coborând cu 0,30 bani (0,06%) faţă de euro, astfel încât moneda europeană a atins un nou maxim istoric, cursul afişat de Banca Naţională a României (BNR) fiind 4,7759 lei/euro.</p>
      <p>BNR a cotat luni euro la 4,7729 de lei, acesta fiind ultima cotaţie record. Pe piaţa interbancară moneda naţională s-a tranzacţionat între 4,7729 şi 4,7788 de lei pentru un euro.</p>
      <p>Pe de altă parte, leul a câştigat teren în faţa dolarului american, care a ajuns la 4,3145 lei, în scădere cu 0,14 de bani (-0,03%), faţă de cursul de luni, respectiv 4,3159 lei/dolar.</p>
      <p>Moneda naţională s-a apreciat şi faţă de francul elveţian, cu 0,64 de bani (-0,15%). Astfel, cotaţia francului a ajuns la 4,3522 lei, comparativ cu 4,3586 de lei/franc.</p>
      <p>Gramul de aur s-a scumpit cu 97,71 de bani (0,48%), până la 203,3031 lei, de la 202,3260 de lei, cât se stabilise în şedinţa precedentă.</p>
      <p>
        <i>Sursa foto: Pexels.com</i>
      </p>
    </article>
  </body>
</html>