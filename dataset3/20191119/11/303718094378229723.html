<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oogtv.nl/2019/11/groningen-airport-eelde-is-geen-optie-voor-transavia/"/>
    <meta property="og:site_name" content="OOG"/>
    <meta property="article:published_time" content="2019-11-19T11:31:00+00:00"/>
    <meta property="og:title" content="Groningen Airport Eelde is geen optie voor Transavia"/>
    <meta property="og:description" content="Volgens Luchtvaartnieuws Magazine mijdt vliegmaatschappij Transavia Nederlandse vliegvelden. Dat komt door ruimtegebrek en onduidelijkheid over Lelystad Airport. Eelde wordt specifiek gemeden omdat he"/>
  </head>
  <body>
    <article>
      <h1>Groningen Airport Eelde is geen optie voor Transavia</h1>
      <address><time datetime="2019-11-19T11:31:00+00:00">19 Nov 2019, 11:31</time> by <a rel="author">Tom Veenstra</a></address>
      <p>
        <b>Volgens <a href="https://www.luchtvaartnieuws.nl/nieuws/categorie/2/airlines/transavia-start-vakantievluchten-vanaf-brussels-airport">Luchtvaartnieuws Magazine</a> mijdt vliegmaatschappij Transavia Nederlandse vliegvelden. Dat komt door ruimtegebrek en onduidelijkheid over Lelystad Airport. Eelde wordt specifiek gemeden omdat het verzorgingsgebied te klein is, zo stelt een woordvoerder.</b>
      </p>
      <p>In de zomer van volgend jaar begint Transavia daarom met vakantievluchten vanaf Zaventem bij Brussel. Transavia in Nederland vliegt in Nederland nu vanaf Schiphol, Eindhoven Airport en Rotterdam The Hague Airport. Volgens het luchtvaarttijdschrift lopen deze  luchthavens in rap tempo vol. Volgens Transavia is Groningen Airport Eelde, dat zit te springen om klanten, geen optie: “Het verleden heeft uitgewezen dat het verzorgingsgebied daar gewoonweg te klein is.”</p>
      <p>Nordica stopte begin dit jaar met vluchten vanaf Eelde naar München en Kopenhagen en Stobart Air beperkte het aantal vluchten naar London Southend. In het tweede kwartaal van 2019 was Groningen Airport Eelde de enige Nederlandse luchthaven met een daling van het aantal passagiers.</p>
    </article>
  </body>
</html>