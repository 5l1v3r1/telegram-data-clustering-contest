<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904337/lamkel-z-maakt-opwachting-bij-antwerp-ben-ik-eigenlijk-geschorst-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-19T11:45:00+00:00"/>
    <meta property="og:title" content="Lamkel Zé maakt opwachting bij Antwerp: 'Ben ik eigenlijk geschorst?'"/>
    <meta property="og:description" content="Didier Lamkel Zé is veilig en wel teruggekeerd uit Kameroen. Daar mocht hij voor het eerst deel uitmaken van de nationale ploeg, al bleef het uiteindelijk bij amper vier speelminuten."/>
  </head>
  <body>
    <article>
      <h1>Lamkel Zé maakt opwachting bij Antwerp: 'Ben ik eigenlijk geschorst?'</h1>
      <address>
        <time datetime="2019-11-19T11:45:00+00:00">19 Nov 2019, 11:45</time>
      </address>
      <p>
        <b>Didier Lamkel Zé is veilig en wel teruggekeerd uit Kameroen. Daar mocht hij voor het eerst deel uitmaken van de nationale ploeg, al bleef het uiteindelijk bij amper vier speelminuten.</b>
      </p>
      <p>Afgelopen woensdag maakte Lamkel Zé zijn debuut voor de nationale ploeg door in te vallen tegen Kaapverdië. Tegen Rwanda bleef hij heel de wedstrijd op de bank, waardoor hij topfit kan terugkeren naar <a href="https://www.voetbalprimeur.be/clubs/antwerp?utm_source=doorlink&amp;utm_medium=doorlink&amp;utm_campaign=doorlink">Antwerp</a>.</p>
      <p><i><a href="https://www.hln.be/sport/voetbal/belgisch-voetbal/antwerp/lamkel-ze-is-terug-in-belgie-en-pakt-meteen-uit-met-grapje-toch~a5ad6a1d/?utm_medium=twitter&amp;utm_content=Sport&amp;utm_source=dlvr.it">Het Laatste Nieuws</a> </i>liep hem tegen het lijf op de Bosuil. "Ben ik nu donderdag eigenlijk geschorst?", klonk het bij Lamkel Zé. De krant laat in het midden of het een grap of een serieuze vraag was.</p>
      <p>Lamkel Zé kan inderdaad niet meedoen in de inhaalmatch tegen <a href="https://www.voetbalprimeur.be/clubs/kaa-gent?utm_source=doorlink&amp;utm_medium=doorlink&amp;utm_campaign=doorlink">KAA Gent</a>. Hij pakte zijn vijfde gele kaart tegen Club Brugge. Eerder keerden Sinan Bolat en Koji Miyoshi al terug van hun interlandverplichtingen. Martin Hongla is nog op komst.</p>
      <aside>Lees meer<br/><a href="https://www.voetbalprimeur.be/nieuws/904197/-antwerp-moet-geduld-oefenen-opnieuw-geen-defour-tegen-kaa-gent-.html?itm_source=www.voetbalprimeur.be&amp;itm_medium=highlighted-content">'Antwerp moet geduld oefenen, opnieuw geen Defour tegen KAA Gent'</a></aside>
    </article>
  </body>
</html>