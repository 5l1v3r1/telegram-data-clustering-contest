<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082818445/%D8%AA%D8%B4%D8%B1%DB%8C%D8%AD-%D8%A8%D8%B1%D9%86%D8%A7%D9%85%D9%87-%D9%87%D8%A7%DB%8C-%D9%87%D9%81%D8%AA%D9%87-%D8%A8%D8%B3%DB%8C%D8%AC-%D8%AF%D8%B1-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D8%BA%D8%B1%D8%A8%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-19T11:51:23+00:00"/>
    <meta property="og:title" content="تشریح برنامه‌های هفته بسیج در آذربایجان غربی"/>
    <meta property="og:description" content="ایسنا/آذربایجان غربی معاون هماهنگ کننده سپاه شهدای آذربایجان غربی از برگزاری ۱۰۰ عنوان برنامه در استان طی هفته بسیج خبر داد."/>
  </head>
  <body>
    <article>
      <h1>تشریح برنامه‌های هفته بسیج در آذربایجان غربی</h1>
      <address><time datetime="2019-11-19T11:51:23+00:00">19 Nov 2019, 11:51</time> by <a rel="author">زهرا حبیب پور</a></address>
      <p>ایسنا/آذربایجان غربی معاون هماهنگ کننده سپاه شهدای آذربایجان غربی از برگزاری ۱۰۰ عنوان برنامه در استان طی هفته بسیج خبر داد.</p>
      <p>سرهنگ نجمی در نشست خبری با اصحاب رسانه با موضوع تشریح برنامه‌های هفته بسیج افزود: ۱۷۰۰ برنامه در قالب ۱۰۰ عنوان در سطح ۱۷ شهرستان استان برگزار می‌شود.</p>
      <p>وی با بیان اینکه شعار بسیج امسال «چهل سال خدمت، جهاد و شهادت» است، ادامه داد: غبارروبی مزار شهدا، دیدار با خانواده شهدا و ائمه جماعات، پیاده‌روی خانوادگی، برگزاری یادواره شهدا و افتتاح طرح‌های محرومیت‌زدایی از اهم برنامه‌های هفته بسیج در استان است.</p>
      <p>سرهنگ نجمی با بیان اینکه طی هفته بسیج ۴۰ واحد مسکن محرومین در استان افتتاح می‌شود، افزود: نمایشگاه توانمندی‌ها و دستاوردهای ۴۰ ساله بسیج در ۶۰ غرفه در محل نمایشگاه دائمی استان برپا می‌شود.</p>
      <p>معاون هماهنگ‌کننده سپاه شهدای استان با بیان اینکه بسیج در طول ۴۰ سال انقلاب در عرصه‌های مختلف نقش‌آفرینی کرده است، تصریح کرد: بسیج در حوزه محرومیت‌زدایی و اشتغال‌زایی همواره یاری‌رسان دولت و نظام بوده و در قالب برنامه‌های مختلف دشمنان داخلی و خارجی را مأیوس کرده‌اند.</p>
      <p>انتهای پیام</p>
    </article>
  </body>
</html>