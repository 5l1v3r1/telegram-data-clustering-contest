<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.seznamzpravy.cz/clanek/tokijsky-narodni-stadion-pro-oh-2020-je-hotovy-83109"/>
    <meta property="og:site_name" content="Seznam Zprávy"/>
    <meta property="article:published_time" content="2019-11-19T11:00:00+00:00"/>
    <meta property="og:title" content="Tokijský Národní stadion pro OH 2020 je hotový - Seznam Zprávy"/>
    <meta property="og:description" content="Japonské úřady potvrdily, že stavební práce skončily. Před slavnostním otevřením v příštím měsíci zbývají už jen poslední kontroly kvality a bezpečnosti. Centrum nadcházejících olympijských her v Tokiu je připravené."/>
  </head>
  <body>
    <article>
      <h1>Tokijský Národní stadion pro OH 2020 je hotový - Seznam Zprávy</h1>
      <address>
        <time datetime="2019-11-19T11:00:00+00:00">19 Nov 2019, 11:00</time>
      </address>
      <p><a href="https://www.seznamzpravy.cz/">Zprávy<br/></a>»<br/><a href="https://www.seznamzpravy.cz/sekce/ekonomika">Byznys<br/></a>»<br/><a href="https://www.seznamzpravy.cz/clanek/tokijsky-narodni-stadion-pro-oh-2020-je-hotovy-83109">Tokijský Národní stadion pro OH 2020 je hotový</a></p>
      <h3>Tokijský Národní stadion pro OH 2020 je hotový</h3>
      <p><a href="https://www.seznamzpravy.cz/autor/jan-marek-517">Jan Marek<br/></a>včera 12:00</p>
      <p>Japonské úřady potvrdily, že stavební práce skončily. Před slavnostním otevřením v příštím měsíci zbývají už jen poslední kontroly kvality a bezpečnosti. Centrum nadcházejících olympijských her v Tokiu je připravené.</p>
      <p>Oficiální odhalení stadionu pro veřejnost se uskuteční 21. prosince. První sportovní událostí, která se na něm odehraje, bude finále Císařského poháru – nejstarší fotbalové soutěže v Japonsku s historií už od roku 1921. Uskuteční se v první novoroční den.</p>
      <p>Majitelé stavební firmy v úterý uvedli, že poslední práce na Národním stadionu v Tokiu byly dokončeny už ve čtvrtek a do otevření hlavního dějiště letních olympijských her se už bude pouze kontrolovat kvalita a bezpečnost stavby.</p>
      <p>Cena dokončené budovy se podle agentury Reuters vyšplhala na více než 1,25 miliardy dolarů, v přepočtu 28,8 miliardy korun. Kapacita tokijského Národního stadionu dosahuje až 60 tisíc míst na tribunách. V průběhu olympiády na něm diváci budou moci sledovat atletiku a fotbal.</p>
      <related>
        <a href="https://www.seznamzpravy.cz/clanek/olympijske-hry-konci-s-hotely-na-jedno-pouziti-vybor-podepsal-smlouvu-s-airbnb-83091"/>
      </related>
      <p>Stavební práce odstartovaly už v prosinci 2016, a to se zpožděním asi 14 měsíců proti původním plánům. Příčinou odkladu byl nesouhlas veřejnosti s rostoucími náklady, který vedl k odmítnutí původního návrhu stadionu.</p>
      <p>Kvůli zpoždění stavby stadion nemohl hostit letošní mistrovství světa v ragby, které Japonsko pořádalo od konce září do začátku listopadu. S olympijskými hrami se už nicméně po dokončení počítá.</p>
      <p>LOH 2020 v Tokiu se uskuteční v termínu od 24. července do 9. srpna 2020. Tokijský Národní stadion je jedním z osmi nových míst konání her. Podle Reuters v případě všech z nich platí, že už jsou buď rovněž dokončena nebo se stihnou dostavět ještě před začátkem významné sportovní události.</p>
    </article>
  </body>
</html>