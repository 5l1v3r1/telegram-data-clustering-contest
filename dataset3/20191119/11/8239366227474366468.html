<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/na_lvivshchyni_57_mln_grn_znyaly_z_8_obiektiv_ta_skeruvaly_na_14_inshyh_331092.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-19T11:59:00+00:00"/>
    <meta property="og:title" content="На Львівщині 5,7 млн грн зняли з 8 об’єктів та скерували на 14 інших"/>
    <meta property="og:description" content="18 листопада, відбулося засідання постійної комісії з питань бюджету, соціально-економічного розвитку. Про це Гал-інфо повідомили у прес-службі Львівської обласної ради."/>
  </head>
  <body>
    <article>
      <h1>На Львівщині 5,7 млн грн зняли з 8 об’єктів та скерували на 14 інших</h1>
      <h2>18 листопада, відбулося засідання постійної комісії з питань бюджету, соціально-економічного розвитку. Про це Гал-інфо повідомили у прес-службі Львівської обласної ради.</h2>
      <address>
        <time datetime="2019-11-19T11:59:00+00:00">19 Nov 2019, 11:59</time>
      </address>
      <figure>
        <img src="https://galinfo.com.ua/media/gallery/intxt/d/s/dsc_8109_7238d.jpg"/>
        <figcaption>Фото - Марія Шевців, Гал-інфо</figcaption>
      </figure>
      <p>Комісія підтримала зміни до Програми соціально-економічного та культурного розвитку Львівської області на 2019 рік у частині Капітального будівництва.</p>
      <p>Йдеться про перерозподіл коштів програми, виділених на певні об’єкти, які з об’єктивних причин не будуть використані в 2019 році. Так, фінансовий ресурс у сумі 5,7 млн грн зняли з 8 об’єктів та скерували на 14 інших об’єктів.</p>
      <p>Варто зауважити, що дане питання буде винесено на розгляд сесії обласної ради.</p>
      <p>Крім того, депутати погодили виділення додаткових коштів у сумі 1 млн грн для надання одноразової адресної допомоги малозабезпеченим громадянам області за їхніми зверненнями у рамках Комплексної програми соціальної підтримки окремих категорій громадян  Львівської області.</p>
      <p>Цей перерозподіл коштів здійснено в межах програми завдяки економії за деякими заходами.</p>
      <p>«Сьогодні є дуже велика потреба в наданні матеріальних допомог громадянам, які звертаються до депутатів та керівництва облради. Ми повинні допомагати тим, хто найбільше потребує підтримки», - наголосив голова комісії Олег Домчак.</p>
    </article>
  </body>
</html>