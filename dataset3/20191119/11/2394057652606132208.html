<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/19/nadchodzace-lata-przyniosa-wiecej-gier-rpg-na-konsole-xbox-zapewnia-phil-spencer.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-19T11:05:00+00:00"/>
    <meta property="og:title" content="Nadchodzące lata przyniosą więcej gier RPG na konsole Xbox – zapewnia Phil Spencer"/>
    <meta property="og:description" content="Nowe RPG-i od inXile czy Obsidianu ukażą się zapewne już na konsolach dziewiątej generacji."/>
  </head>
  <body>
    <article>
      <h1>Nadchodzące lata przyniosą więcej gier RPG na konsole Xbox – zapewnia Phil Spencer</h1>
      <h2>Nowe RPG-i od inXile czy Obsidianu ukażą się zapewne już na konsolach dziewiątej generacji.</h2>
      <address><time datetime="2019-11-19T11:05:00+00:00">19 Nov 2019, 11:05</time> by <a rel="author">LM</a></address>
      <figure>
        <img src="https://img6.gram.pl/vcae20191119110301947vbod.jpg"/>
      </figure>
      <p>W najnowszym wywiadzie udzielonym dla kanału XboxON szef Xboksa, <b>Phil Spencer przyznał, że w minionych latach wewnętrzne studia Microsoftu odsunęły na nieco dalszy plan gry z gatunku RPG, ale w najbliższym czasie ma się to zmienić</b>. Spencer przyznał, że jeszcze w czasach Mass Effect, Jade Empire czy Fable było jasne, że gry RPG są istotną częścią konsolowej oferty. I chociaż wewnętrzne studia postawiły teraz na nieco inne gry, to <b>z zadowoleniem patrzy na zainteresowanie takimi tytułami jak The Outer Worlds czy Wasteland 3 i jest pewny, że Microsoft skupi się na nich w przyszłości</b>.<br/><br/>Tym samym możemy oczekiwać, że j<b>uż w pierwszych latach nowej generacji konsol Microsoft pokusi się o oficjalne zapowiedzi, a może nawet dostarczy na rynek nowe tytuły od takich studiów jak inXile czy Obsidian</b>. Wciąż pozostaje jeszcze sprawa powrotu marki <a href="https://www.gram.pl/news/2019/09/24/reboot-serii-fable-w-drodze-scenarzysci-batman-arkham-knight-dolaczyli-do-playground-games.shtml">Fable, która od dawna jest obiektem plotek</a>, które nadal nie znalazły najmniejszego potwierdzenia w oficjalnych zapowiedziach Microsoftu.</p>
      <hr/>
      <p>
        <a href="https://www.sferis.pl/gry-komputerowe-2263">Sprawdź bogatą ofertę gier na PC i konsole w sklepie Sferis.pl</a>
      </p>
    </article>
  </body>
</html>