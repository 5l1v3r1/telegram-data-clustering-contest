<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/pramogos/teatras/rekonstruojamame-ir-statyb7-aik6tele-tapusiame-keistuoliu-teatre-dvi-naujos-premjeros/"/>
    <meta property="og:site_name" content="Made in vilnius"/>
    <meta property="article:published_time" content="2019-11-19T11:13:55+00:00"/>
    <meta property="og:title" content="Rekonstruojamame ir statybų aikštele tapusiame „Keistuolių teatre“ – dvi naujos premjeros"/>
    <meta property="og:description" content="„Keistuolių teatras“ gerbėjams pristato dvi premjeras: lapkričio 21 d. didžiojoje teatro scenoje žiūrovai išvys naują  režisierės Ievos Stundžytės dviejų dalių kriminalinę istoriją suaugusiems „Pagalvinis“, o gruodžio 1 d.  – naują spektaklį vaikams  „Kaip laikrodžiai Kalėdas muša“ režisuotą Aido Giniočio. Šiemet trisdešimtąjį jubiliejų minintis „Keistuolių teatras“ jau nuo birželio mėnesio yra..."/>
  </head>
  <body>
    <article>
      <h1>Rekonstruojamame ir statybų aikštele tapusiame „Keistuolių teatre“ – dvi naujos premjeros</h1>
      <address><time datetime="2019-11-19T11:13:55+00:00">19 Nov 2019, 11:13</time> by <a rel="author">Made in Vilnius</a></address>
      <p>„Keistuolių teatras“ gerbėjams pristato dvi premjeras: lapkričio 21 d. didžiojoje teatro scenoje žiūrovai išvys naują režisierės Ievos Stundžytės dviejų dalių kriminalinę istoriją suaugusiems „Pagalvinis“, o gruodžio 1 d. – naują spektaklį vaikams „Kaip laikrodžiai Kalėdas muša“ režisuotą Aido Giniočio.</p>
      <p>Šiemet trisdešimtąjį jubiliejų minintis „Keistuolių teatras“ jau nuo birželio mėnesio yra uždarytas rekonstrukcijai. Nors tiek teatro scena, tiek jo užkulisiai šiuo metu yra virtę visiška statybų aikštele, nepaisant dulkių ir statybų atmosferos, kūrybinės teatro grupės veikla niekada nenutrūko – teatras leidosi į gastroles ir savo spektaklius pristatė kituose Lietuvos miestuose, o tarp gastrolių surengė dvi premjeras, kurias žiūrovai galės pamatyti per visą kalėdinį laikotarpį.</p>
      <p>Žiūrovai kviečiami ne tik į premjeras, bet, kaip ir kasmet, taip ir šiuos – jubiliejinius – teatro metus išlydėti drauge pasiilgtoje gimtojoje „Spaudos rūmų“ salėje ir triukšmingai vieni kitiems palinkėti Laimingų Keistų Metų. Keistuoliai lauks kiekvieno, pasiruošusio paskutinį metų vakarą praleisti skambant pasiilgtoms Brėmeno muzikantų dainoms bei dar negirdėtoms naujoms, juokui ir ovacijoms. Tai – paskutinė proga palydėti metus senojoje didžiojoje „Keistuolių teatro“ salėje.</p>
      <figure>
        <img src="https://cdn3.hellovilnius.lt/wp-content/uploads/2019/11/PAGALVINIS_AKTORIAI2.jpg"/>
      </figure>
      <p>Sausio mėnesį teatras vėl bus uždarytas ir šįsyk jau iki pat rekonstrukcijos pabaigos. Todėl tai yra paskutinė galimybė pamatyti senąjį „Keistuolių teatrą“ – pasidairyti po senuosius koridorius, užkulisius, nes kitais metais teatras žiūrovus pasitiks jau visiškai atsinaujinęs.</p>
      <p>Pokalbio metu I. Balsytė prisiminė, kad per 30 kūrybos metų teatrui teko matyti visko – nuo ypač sunkių akimirkų, kai buvo grasinama teatro atėmimu bei uždarymu iki džiugių, kupinų pakilimo ir euforijos momentų. Tačiau, svarbiausia, kad ir kaip buvo sunku, kūrybinė grupė visą laiką tikėjo savo idėja, teatro dvasia ir misija. Per trisdešimt metų drauge su teatru užaugo ne viena karta ištikimų žiūrovų.</p>
      <p>„Keistuolių teatro“ bilietus galima įsigyti internetu (<a href="http://bilietai.keistuoliai.lt/">bilietai.keistuoliai.lt</a>). Prisiregistravusiems yra galimybė gauti naujienas ir nuolaidas.</p>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>2 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/pramogos/teatras/7-netiketi-faktai-apie-kalediskiausia-kurini-p-caikovskio-baleta-spragtukas/"/>
        <a href="https://madeinvilnius.lt/pramogos/teatras/atvirai-apie-gyvenima-vilniaus-teatras-lele-kviecia-i-spektaklio-antis-mirtis-ir-tulpe-premjera/"/>
        <a href="https://madeinvilnius.lt/pramogos/teatras/rezisierius-v-malinauskas-miuzikle-into-the-woods-atsivers-netiketas-pasaku-pasaulis/"/>
        <a href="https://madeinvilnius.lt/pramogos/teatras/k-taraseviciute-apie-nauja-sokio-spektakli-tokiu-severiju-siais-laikais-nemazai/"/>
        <a href="https://madeinvilnius.lt/pramogos/teatras/operos-ir-baleto-teatro-simfonini-orkestra-pasieke-nauji-muzikos-instrumentai/"/>
        <a href="https://madeinvilnius.lt/pramogos/teatras/labas-tarptautinis-teatro-festivalis-sveikinasi-su-paciais-maziausiais/"/>
      </related>
    </article>
  </body>
</html>