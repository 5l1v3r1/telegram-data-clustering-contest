<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/19/fontos-itelet-a-quaestor-perben"/>
    <meta property="og:site_name" content="infostart"/>
    <meta property="article:published_time" content="2019-11-19T11:18:00+00:00"/>
    <meta property="og:title" content="Tízmilliárdos ítélet a Quaestor-perben"/>
    <meta property="og:description" content="Megszületett az első olyan ítélet a Quaestor-ügyben, mely kimondta Tarsoly Csaba cégvezetői felelősségét a Quaestor Pénzügyi Tanácsadó Zrt. vagyonvesztésével kapcsolatban."/>
  </head>
  <body>
    <article>
      <h1>Tízmilliárdos ítélet a Quaestor-perben</h1>
      <address><time datetime="2019-11-19T11:18:00+00:00">19 Nov 2019, 11:18</time> by <a rel="author">Infostart</a></address>
      <h3>Megszületett az első olyan ítélet a Quaestor-ügyben, mely kimondta Tarsoly Csaba cégvezetői felelősségét a Quaestor Pénzügyi Tanácsadó Zrt. vagyonvesztésével kapcsolatban.</h3>
      <p>A Fővárosi Törvényszék megállapította Tarsoly Csaba személyes felelősségét a Quaestor Pénzügyi Zrt. (QPT) ellen a társaság felszámolója, a Kvantál Kft. által indított perben. A bíróság kimondta, hogy Tarsoly Csaba a QPT fizetésképtelenséggel fenyegető helyzetének bekövetkeztét, de legalább 2012. január 1-jét követően ügyvezetési feladatait nem a hitelezők érdekeinek figyelembevételével látta el, és ezáltal követeléseik kielégítését legalább 11.216.982.761 forinttal meghiúsította, mivel a QPT vagyona ezzel az összeggel csökkent.</p>
      <p>A bíróság elsőfokú, nem jogerős ítéletében kötelezte Tarsoly Csabát, hogy mintegy 11,2 milliárd forintot fizessen meg vagyoni biztosítékként a Fővárosi Törvényszék Gazdasági Hivatalának letéti számlájára.</p>
      <p>Ez az első ítélet, amely kimondta Tarsoly Csaba jogi felelősségét a Quaestor-ügyben, és vagyoni kártérítésre kötelezte.</p>
      <p>
        <i>Nyitókép: MTI/Szigetváry Zsolt</i>
      </p>
      <related>
        <h4>
          <b>Kapcsolódó cikkeink:</b>
        </h4>
        <a href="https://infostart.hu/belfold/2019/09/25/fordulat-a-quaestor-ugyben"/>
        <a href="https://infostart.hu/belfold/2019/03/05/quaestor-ugy-kepben-egy-13-milliard-forintos-sikkasztas-is"/>
        <a href="https://infostart.hu/belfold/2019/01/31/ujabb-vademeles-a-quaestor-uggyel-osszefuggesben"/>
      </related>
    </article>
  </body>
</html>