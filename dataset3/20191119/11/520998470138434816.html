<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/u-cherniveckiy-oblasti-za-gaz-zaborguvali-71-spozhivachiv-380522"/>
    <meta property="og:site_name" content="Погляд"/>
    <meta property="article:published_time" content="2019-11-19T11:30:00+00:00"/>
    <meta property="og:title" content="У Чернівецькій області за газ заборгували 71% споживачів"/>
    <meta property="og:description" content="Станом на 1 листопада 2019 року мешканці Чернівецької області заборгували за газ понад 500 млн грн."/>
  </head>
  <body>
    <article>
      <h1>У Чернівецькій області за газ заборгували 71% споживачів</h1>
      <h2>Найбільші борги у жителів Чернівців, Вижниччини та Новоселиччини</h2>
      <address>
        <time datetime="2019-11-19T11:30:00+00:00">19 Nov 2019, 11:30</time>
      </address>
      <p>Станом на 1 листопада 2019 року мешканці Чернівецької області заборгували за газ понад 500 млн грн. Це майже на 6 % більше, ніж минулого року.Через збільшення неплатежів за газ, у жовтні цього року ТОВ "Чернівцігаз Збут" направив 2 899 доручень на відключення боржників, які ухиляються від сплати. Найбільші борги за газ у жителів Чернівців, Вижницького та Новоселицького районів області.</p>
      <p>З жовтня поточного року розпочалася монетизація пільг, яка стосується 40 тис. клієнтів ТОВ "Чернівцігаз Збут". Через те, що державну допомогу на газ вони надалі отримують грошима, ці пільги не враховуються в рахунках за газ, тому їм необхідно сплачувати повністю.</p>
      <p>Адже наявність у споживача простроченої заборгованості за газ може привести до позбавлення його державної допомоги та стати причиною припинення газопостачання через борги.</p>
      <p>"Клієнтам компанії, які отримують готівкою державну допомогу на оплату житлово-комунальних послуг, необхідно самостійно сплачувати за послуги газопостачання в повному обсязі та контролювати стан особового рахунку за допомогою онлайн сервісів або ж через відвідування Центрів обслуговування клієнтів", - розповідає директорка ТОВ "Чернівцігаз Збут" Катерина Параска.</p>
      <p>На початок листопада 2,4 тис. субсидіантів мають прострочену заборгованість за газ понад 340 грн. Для отримання субсидії їм необхідно терміново вирішити питання розрахунків за отримані послуги газопостачання.</p>
      <p>Зі свого боку, ТОВ "Чернівцігаз" інформує УПСЗН щодо наявності у пільговиків та субсидіантів заборгованості за спожитий природний газ.</p>
      <p>Наразі, в Чернівецькій області заборгованість пільговиків та субсидіантів становить 30,3 млн грн.</p>
      <footer>Джерело: <a href="https://www.epravda.com.ua/">Економічна правда</a></footer>
      <related>
        <h4>Схожі записи</h4>
        <a href="https://pogliad.ua/news/bukovina/zaborgovanist-za-gaz-v-cherniveckiy-oblasti-zrosla-mayzhe-vdvichi-365313"/>
        <a href="https://pogliad.ua/news/bukovina/75-spozhivachiv-gazu-u-cherniveckiy-oblasti-borguyut-za-gaz-378993"/>
        <a href="https://pogliad.ua/news/bukovina/bukovinci-kupili-ponad-1-5-mln-kubometriv-gazu-na-zimu-po-litniy-cini-378486"/>
        <a href="https://pogliad.ua/news/bukovina/u-chervni-cina-gazu-dlya-bukovinciv-bude-znizhena-373427"/>
      </related>
    </article>
  </body>
</html>