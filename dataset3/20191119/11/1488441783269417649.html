<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/19/anche-maps-go-raggiunge-100-milioni-installazioni-643630/"/>
    <meta property="og:site_name" content="AndroidWorld"/>
    <meta property="article:published_time" content="2019-11-19T11:20:27+00:00"/>
    <meta property="og:title" content="Maps Go ed il suo Navigatore raggiungono i 100 milioni di installazioni: allora Android Go non va poi così male! (aggiornato)"/>
    <meta property="og:description" content="Another one bites the mark, potremmo dire parafrasando una celeberrima canzone dei Queen. Parliamo dell’obiettivo raggiunto da Maps Go, la..."/>
  </head>
  <body>
    <article>
      <h1>Maps Go ed il suo Navigatore raggiungono i 100 milioni di installazioni: allora Android Go non va poi così male! (aggiornato)</h1>
      <address><time datetime="2019-11-19T11:20:27+00:00">19 Nov 2019, 11:20</time> by <a rel="author" href="https://www.androidworld.it/author/rob-art7/" target="_blank">Roberto Artigiani</a></address>
      <p><i>Another one bites the mark</i>, potremmo dire parafrasando una <a href="https://www.youtube.com/watch?v=rY0WxgSXdEE">celeberrima canzone dei Queen</a>. Parliamo dell’<b>obiettivo raggiunto da Maps Go</b>, la versione “leggera” delle mappe di <a href="https://www.androidworld.it/tag/google/">Google</a> per <a href="https://www.androidworld.it/tag/android-go/">Android Go</a>. Così com’era <a href="https://www.androidworld.it/2018/09/26/google-go-10-mln-download-580417/">avvenuto lo scorso settembre</a> anche ora, <a href="https://www.androidworld.it/2019/06/26/google-go-sfonda-muro-dei-100-milioni-installazioni-segno-della-diffusione-android-go-foto-639998/">a breve giro da Google Go</a>, anche la versione lite di <a href="https://www.androidworld.it/tag/google-maps/">Maps</a> ha <b>sfondato quota 100 milioni di installazioni</b>.</p>
      <p>A differenza di altre app simili Maps Go può essere usata anche su <a href="https://www.androidworld.it/2018/01/17/google-maps-go-prova-link-519806/">dispositivi non equipaggiati con Android Go</a>, anche questa operazione probabilmente se non avrebbe molto senso. In confronto alla versione completa infatti <b>possiede meno funzionalità</b> e per la navigazione si appoggia addirittura a <a href="https://www.androidworld.it/2018/07/27/navigatore-google-maps-go-570570/">un’app separata</a>. Queste caratteristiche – insieme al fatto che è preinstallata su tutti i nuovi dispositivi con Android Go – la rendono un <b>buon termometro della diffusione della piattaforma</b>.</p>
      <p>Aggiornamento19/11/2019</p>
      <p>Dopo Maps Go, anche <a href="https://play.google.com/store/apps/details?id=com.google.android.apps.navlite">Navigatore per Google Maps Go</a> ha superato quota 100 milioni. Abbiamo di conseguenza aggiornato il titolo dell’articolo. Si può dire che Android Go è un successo?</p>
      <p>
        <a href="https://play.google.com/store/apps/details?id=com.google.android.apps.mapslite">Disponibile su Google Play</a>
      </p>
      <p>Via: <a href="https://www.androidpolice.com/2019/07/08/google-go-100-million-installs-play-store-android-go-sales/">Android Police</a></p>
    </article>
  </body>
</html>