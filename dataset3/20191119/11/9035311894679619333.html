<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/19/uluslararas-gazeteci-derneklerinden-turkiye-ye-cagr-terorle-mucadele-kanunlar-gozden-gecir"/>
    <meta property="og:site_name" content="euronews"/>
    <meta property="article:published_time" content="2019-11-19T11:43:09+00:00"/>
    <meta property="og:title" content="Uluslararası gazeteci derneklerinden Türkiye raporu"/>
    <meta property="og:description" content="Uluslararası basın özgürlüğü dernekleri Türkiye’ye gerçekleştirdikleri ziyarete ilişkin bir rapor yayımladı. Avrupa Birliği’nin (AB) finanse ettiği proje çervesinde çıkan rapor “Türkiye’nin Gazetecileri Sanık Kürsüsünde: Dördüncü Kuvvetin Yargıyla Susturulması” başlığını taşıyor."/>
  </head>
  <body>
    <article>
      <h1>Uluslararası gazeteci derneklerinden Türkiye raporu</h1>
      <address><time datetime="2019-11-19T11:43:09+00:00">19 Nov 2019, 11:43</time> by <a rel="author">Euronews </a></address>
      <p>Uluslararası basın özgürlüğü dernekleri Türkiye’ye gerçekleştirdikleri ziyarete ilişkin bir rapor yayımladı. Avrupa Birliği’nin (AB) finanse ettiği proje çerçevesinde çıkan rapor “Türkiye’nin Gazetecileri Sanık Kürsüsünde: Dördüncü Kuvvetin Yargıyla Susturulması” başlığını taşıyor.</p>
      <p>Rapor, Türkiye’de olağanüstü hal kaldırıldıktan sonra basın özgürlüğü konusunda bir ilerleme sağlanamadığını belirtiyor. Sekiz uluslararası basın derneğinin ortaklaşa hazırladığı rapor Türkiye’de gazetecilerin keyfi yargı uygulamaları yoluyla susturulmaya çalışıldığını savunuyor. Sekiz derneğin 11-13 Eylül 2019 tarihlerindeki Türkiye ziyaretinin ardından hazırlanan rapor medyaya baskının siyasi motivasyonla yapıldığını yazıyor.</p>
      <p>Türkiye’ye ziyareti gerçekleştiren ve raporu hazırlayan söz konusu kuruluşlar Uluslararası Basın Enstitüsü (IP), Article 19, Avrupa Gazeteciler Federasyonu (EFJ), Gazetecileri Koruma Komitesi (CPJ), Uluslararası Yazarlar Birliği (PEN), Norveç PEN, Sınır Tanımayan Gazeteciler (RSF) ve Avrupa Basın ve Medya Özgürlüğü Merkezi (ECPMF).</p>
      <p>Bu dernekler Türkiye’de Anayasa Mahkemesi, Yargıtay, Adalet Bakanlığı, AB Türkiye Delegasyonu, yabancı temsilcilikler, sivil toplum örgütü ve gazetecilerle bir araya geldi. Rapor, Uluslararası Basın Enstitüsü'nün (IPI) Türkiye'deki gazetecilerin serbest bırakılması yönündeki kampanyası çerçevesinde yayımlandı. AB'nin finanse ettiği rapora İsveç'in İstanbul Başkonsolosluğu da destek verdi.</p>
      <p>
        <b>Raporun bazı bulguları şu maddeleri içeriyor:</b>
      </p>
      <ul>
        <li>Ülkedeki basın özgürlüğü, olağanüstü halin kaldırılmasından sonra ilerleme göstermedi. Medyaya karşı siyasi motivasyonla gerçekleşen ve uzayan sıkı tedbirlerin sonucu olarak hapiste gazeteciler bulunuyor veya gazetecilerin seyahat yasağı devam ediyor.</li>
        <li>Yargının geniş şekilde ele geçirilmesi ülkede hukukun üstünlüğüne ve halkın bilgiye erişimine artarak ve ciddi şekilde zarar verdi.</li>
        <li>Darbe girişiminden sonra yargıçların yaklaşık üçte birinin ihraç edilmesi yargıya bir yük getirdi ancak bu durum temel hakların devamlı, sistematik ve ciddi şekilde ihlal edilmesini düzeltmenin bir bahanesi olamaz.</li>
      </ul>
      <figure>
        <img src="https://static.euronews.com/articles/stories/04/30/89/84/808x410_cmsv2_6d30d93c-de60-59e9-bb79-e2108f17cfbc-4308984.jpg"/>
        <figcaption>“Türkiye’nin Gazetecileri Sanık Kürsüsünde: Dördüncü Kuvvetin Yargıyla Susturulması”IPI</figcaption>
      </figure>
      <ul>
        <li>Mayıs 2019’da Türk hükümetinin açıkladığı yargı reformu stratejisi, kanunda ve pratikte yargı bağımsızlığını garanti altına almadıkça ve gazetecilere keyfi zulüm sona ermedikçe inandırıcı olmayacak.</li>
        <li>Anayasa Mahkemesi (AYM) ifade özgürlüğüyle ilgili başvurularıyla ilgili tutarsız kararlar verdi. AYM, gazeteciler lehine Avrupa İnsan Hakları Mahkemesi standartlarına uygun kararlar verirken bu yerel mahkemeler tarafından direnç ve engelle karşılaştı. Bu gelişmeler yargıya siyasi müdahalenin kanıtıdır.</li>
        <li>Heyet, Radyo ve Televizyon Üst Kurulu’nun (RTÜK) online yayıncılık üzerindeki kontrolünün genişletilmesinde paniğe kapıldı.</li>
      </ul>
      <figure>
        <iframe data-src="https://twitter.com/euronewses/status/1196477136393113602" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b><a href="https://freeturkeyjournalists.ipi.media/wp-content/uploads/2019/11/Turkey-Mission-Report-IPI-FINAL4PRINT.pdf">Raporda</a> heyetin tavsiyeleri de yer alıyor. Bunların bazıları şöyle:</b>
      </p>
      <ul>
        <li>Türkiye, terörle mücadele ve hakaret kanunlarını acil şekilde gözden geçirmeli.</li>
        <li>Gazetecilerin keyfi şekilde adli kovuşturmaya uğramasını- ki bunlar temelsiz iddianameler, siyasi saikli muhakeme ve adli yargılanma hakkının ciddi ihlalleri tarafından karakterize edilmiştir- bir an önce sona erdirmek için adımlar atmalı.</li>
        <li>İnsan hakları örgütleri ve gazetecilerle dayanışma derneklerinin gözaltındaki gazetecilere ziyaretleri sağlanmalı.</li>
        <li>
          <b>
            <a href="https://tr.euronews.com/2019/09/02/agit-medya-ozgurlugu-temsilcisi-turkiye-de-gazetecilerin-gozaltna-alinmis-olmasi-endise">AGİT medya özgürlüğü temsilcisi: Türkiye'de gazetecilerin gözaltına alınmış olması endişe verici</a>
          </b>
        </li>
        <li>
          <b>
            <a href="https://tr.euronews.com/2019/06/06/freedom-house-2019-raporu-dunya-genelinde-basin-ozgurlugu-geriliyor">Freedom House 2019 raporu: Dünya genelinde basın özgürlüğü geriliyor</a>
          </b>
        </li>
      </ul>
    </article>
  </body>
</html>