<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/2019/11/19/afghanistan-liberati-tre-talebani_93a98595-1ac2-41b2-bac2-0baa677929cb.html"/>
    <meta property="og:site_name" content="ANSA.it"/>
    <meta property="article:published_time" content="2019-11-19T11:23:30+00:00"/>
    <meta property="og:title" content="Afghanistan: liberati tre talebani"/>
    <meta property="og:description" content="Tre dirigenti talebani sono stati liberati dal governo afghano e sono stati portati in aereo in Qatar nell'ambito di uno scambio di prigionieri, che prevede il rilascio di un ostaggio statunitense e uno australiano, rapiti e tenuti come ostaggi dagli insor... (ANSA)"/>
  </head>
  <body>
    <article>
      <h1>Afghanistan: liberati tre talebani</h1>
      <h2>In cambio del rilascio di un ostaggio Usa e uno australiano</h2>
      <address><time datetime="2019-11-19T11:23:30+00:00">19 Nov 2019, 11:23</time> by <a rel="author">Redazione ANSA</a></address>
      <p>- ISLAMABAD - Tre dirigenti talebani sono stati liberati dal governo afghano e sono stati portati in aereo in Qatar nell'ambito di uno scambio di prigionieri, che prevede il rilascio di un ostaggio statunitense e uno australiano, rapiti e tenuti come ostaggi dagli insorti jihadisti afghani dal 2016. Lo annunciano gli stessi talebani.<br/>    Non si sa ancora invece dove si trovino i due ostaggi, l'americano Kevin King, e l'australiano Timothy Weeks, entrambi professori dell'Università americana dell'Afghanistan.<br/>    Fra i tre talebani rilasciati e arrivati a Doha c'è Anas Haqqani, fratello del capo della potente rete di Haqqani, affiliata ai talebani. Haqqani era stato arrestato in Bahrain nel 2014 ed era stato consegnato a Kabul dagli Stati Uniti.<br/>    Lo scambio di prigionieri era stato annunciato una settimana fa dal presidente afghano, Ashraf Ghani, che in diretta tv aveva parlato di "decisione difficile", nell'interesse del popolo afghano.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>