<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.wijchensnieuws.nl/collectieve-zorgverzekering-voor-minima-in-2020-czm/"/>
    <meta property="og:site_name" content="WijchensNieuws.nl"/>
    <meta property="article:published_time" content="2019-11-19T11:06:18+00:00"/>
    <meta property="og:title" content="Collectieve Zorgverzekering voor Minima in 2020 (CZM)"/>
    <meta property="og:description" content="De gemeente Wijchen biedt mensen met een laag inkomen de mogelijkheid om een zorgverzekering af te sluiten bij zorgverzekeraars CZ en VGZ. Wie mag deelnemen aan de CZM? Deze drie voorwaarden moeten voor u gelden; U woont in de gemeente Wijchen Bent u alleenstaand? Dan moet uw maandelijks inkomen minder zijn dan € 1.174,-. Bent [&amp;hellip"/>
  </head>
  <body>
    <article>
      <h1>Collectieve Zorgverzekering voor Minima in 2020 (CZM)</h1>
      <address>
        <time datetime="2019-11-19T11:06:18+00:00">19 Nov 2019, 11:06</time>
      </address>
      <p>De gemeente Wijchen biedt mensen met een laag inkomen de mogelijkheid om een zorgverzekering af te sluiten bij zorgverzekeraars CZ en VGZ.</p>
      <p><b>Wie mag deelnemen aan de CZM?<br/></b>Deze drie voorwaarden moeten voor u gelden;</p>
      <ol>
        <li>U woont in de gemeente Wijchen</li>
        <li>Bent u alleenstaand? Dan moet uw maandelijks inkomen minder zijn dan € 1.174,-. Bent u getrouwd of woont u samen? Dan moet uw inkomen minder zijn dan € 1.678,-. Het maakt niet uit of u een inkomen heeft uit betaald werk, pensioen of een uitkering.</li>
        <li>U heeft weinig spaargeld.</li>
      </ol>
      <p>Neemt u nu al deel aan de CZM? Dan ontvangt u van uw verzekeraar thuis een brief of u ook in 2020 wilt deelnemen.</p>
      <p><b>Nog geen deelnemer aan de CZM?<br/></b>Wilt u in 2020 gaan deelnemen aan de CZM? Ga dan naar de website <a href="http://www.wijchensnieuws.nl/collectieve-zorgverzekering-voor-minima-in-2020-czm/file://karelstad/WDW/Team%20Communicatie/Gemeentepagina/Wijchen/Gemeentepagina%202019/11.%20November/Week%2048%20-%2020%20november%202019/www.gezondverzekerd.nl">www.gezondverzekerd.nl</a> U kunt u zich alleen via deze website aanmelden voor de CZM. Doe dat uiterlijk vóór 31 december 2019. Op deze site staat ook alle informatie.</p>
      <p><b>Hulp nodig bij het aanmelden?<br/></b>Heeft u hulp nodig bij het aanmelden voor de CZM? Maak dan een afspraak met het Formulierenteam: 024 641 84 59 of: <a href="mailto:l.vandennieuwenhuijzen@meervoormekaar.nl">l.vandennieuwenhuijzen@meervoormekaar.nl</a></p>
      <related>
        <h4>Relevante berichten</h4>
        <a href="http://www.wijchensnieuws.nl/woningcheck-brandveiligheid-batenburg/"/>
        <a href="http://www.wijchensnieuws.nl/d66-en-cda-wijchen-kosten-voor-afvalinzameling-rijzen-de-pan-uit/"/>
        <a href="http://www.wijchensnieuws.nl/landelijke-week-van-de-pleegzorg-informatieavond-18-november-in-kasteel-wijchen/"/>
        <a href="http://www.wijchensnieuws.nl/bijeenkomst-over-toekomst-gebied-kraanvogel-in-wijchen/"/>
      </related>
    </article>
  </body>
</html>