<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agroday.com.ua/2019/11/19/velykyj-brat-na-mizhnarodnij-vystavtsi-agritechnica-2019-prezentuvaly-pershyj-vazhkyj-bezpilotnyk/"/>
    <meta property="og:site_name" content="AgroDay"/>
    <meta property="article:published_time" content="2019-11-19T11:00:17+00:00"/>
    <meta property="og:title" content="Великий брат: на міжнародній виставці Agritechnica 2019 презентували перший важкий безпілотник"/>
    <meta property="og:description" content="Компанії John Deere та Volocopter на виставці Agritechnica 2019 (Ганновер, Німеччина) представили перший великий безпілотник для сільського господарства під назвою VoloDrone. Завдяки вантажопідйомності в 200 кг VoloDrone здатний обробляти значну площу в якості обприскувача, особливо на полях зі складним рельєфом та ускладненим доступом. Обидві компанії бачать великий потенціал використання VoloDrone в сільському господарстві, і хоча представлена модель є демонстраційною, вона стала першим кроком до наближення цієї інноваційної технології до комерційного застосування після виконання повної програми тестів. VoloDrone працює на 18 роторах загальним діаметром 9,2 м. Він оснащений повністю електричним приводом із використанням літій-іонних батарей. Одного заряду акумулятора вистачає на півгодини безперервного польоту. Апаратом можна керувати віддалено, або ж він здатен працювати автоматично, за попередньо запрограмованим маршрутом. Рама безпілотника оснащена гнучкою стандартизованою"/>
  </head>
  <body>
    <article>
      <h1>Великий брат: на міжнародній виставці Agritechnica 2019 презентували перший важкий безпілотник</h1>
      <address>
        <time datetime="2019-11-19T11:00:17+00:00">19 Nov 2019, 11:00</time>
      </address>
      <p>Компанії John Deere та Volocopter на виставці Agritechnica 2019 (Ганновер, Німеччина) представили перший великий безпілотник для сільського господарства під назвою VoloDrone.</p>
      <p>Завдяки вантажопідйомності в 200 кг VoloDrone здатний обробляти значну площу в якості обприскувача, особливо на полях зі складним рельєфом та ускладненим доступом.</p>
      <p>Обидві компанії бачать великий потенціал використання VoloDrone в сільському господарстві, і хоча представлена модель є демонстраційною, вона стала першим кроком до наближення цієї інноваційної технології до комерційного застосування після виконання повної програми тестів.</p>
      <p>VoloDrone працює на 18 роторах загальним діаметром 9,2 м. Він оснащений повністю електричним приводом із використанням літій-іонних батарей. Одного заряду акумулятора вистачає на півгодини безперервного польоту. Апаратом можна керувати віддалено, або ж він здатен працювати автоматично, за попередньо запрограмованим маршрутом.</p>
      <p>Рама безпілотника оснащена гнучкою стандартизованою системою кріплення корисного вантажу. Це означає, що на раму можуть бути встановлені різні пристрої залежно від задач.</p>
      <p>Для захисту посівів дрон оснащується баком із двома відсіками, насосом та штангою з форсунками. Продуктивність важкого безпілотники в якості обприскувача складає 6 га/год. Практичні випробування VoloDrone розпочнуться вже з наступного вегетаційного сезону.</p>
      <p>Повідомляє <a href="https://agrotimes.ua/tehnika/john-deere-ta-volocopter-predstavyly-vazhkogo-bezpilotnyka-dlya-silskogo-gospodarstva/">AgroTimes</a></p>
      <related>
        <h4>Статті по темі</h4>
        <a href="https://agroday.com.ua/2019/05/30/istoriya-uspihu-rumunskogo-fermera/"/>
        <a href="https://agroday.com.ua/2018/07/30/rentabelnist-prodazhiv-silgosptehniky-stanovyt-5-8-a-zapchastyn-20/"/>
        <a href="https://agroday.com.ua/2018/07/24/znajty-deer-ku-shhob-vidriznyty-yakisnyj-john-deere-vid-pidroblenogo-kompaniya-kupuye-zapchastyny-cherez-elektronnyj-dovidnyk/"/>
        <a href="https://agroday.com.ua/2018/07/05/rus-kontrolnaya-zakupka-avtomatyzyruya-zakupky-kompanyy-chasto-ysklyuchayut-yz-nyh-chelovecheskyj-y-pravovoj-kontrol/"/>
        <a href="https://agroday.com.ua/2018/07/01/didivskym-metodom-kanadskyj-pidlitok-vyroshhuye-yachmin-i-ripak-na-vintazhnij-tehnitsi/"/>
        <a href="https://agroday.com.ua/2018/04/10/tovar-fejsom-yak-prodaty-na-desyatky-tysyach-dolariv-cherez-post-u-sotsmerezhi/"/>
      </related>
    </article>
  </body>
</html>