<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/podosfairo/293962-kontra-ston-laikismo-kineitai-sthn-oysia"/>
    <meta property="og:site_name" content="gavros.gr"/>
    <meta property="article:published_time" content="2019-11-19T11:46:00+00:00"/>
    <meta property="og:title" content="Κόντρα στον λαϊκισμό, κινείται στην ουσία"/>
    <meta property="og:description" content="Ο Ολυμπιακός δεν προσπαθεί να σώσει την κατάσταση στο ελληνικό ποδόσφαιρο με… προπαγάνδα, αλλά με σοβαρές κινήσεις, σε γερές βάσεις."/>
  </head>
  <body>
    <article>
      <h1>Κόντρα στον λαϊκισμό, κινείται στην ουσία</h1>
      <address>
        <time datetime="2019-11-19T11:46:00+00:00">19 Nov 2019, 11:46</time>
      </address>
      <p>Ενοχλεί ιδιαιτέρως, το γεγονός ότι ο Ολυμπιακός κινείται ως σοβαρός Σύλλογος, ως σοβαρή ομάδα, στην υπόθεση της… δήθεν «εξυγίανσης» του ελληνικού ποδοσφαίρου. Μεγάλη συζήτηση έγινε, τις προηγούμενες ημέρες, σχετικά με την επιστολή, την οποία απέστειλε ο Ολυμπιακός, στον υφυπουργό αθλητισμού, κ. Λευτέρη Αυγενάκη.</p>
      <p>Ο «μηχανισμός στήριξης» της… δήθεν «εξυγίανσης» θεωρούσε και θεωρεί ότι ο Ολυμπιακός έπρεπε να βγάλει σε… κοινή θέα την επιστολή, την οποία απέστειλε στον κ. Αυγενάκη, όμως στην ΠΑΕ Ολυμπιακός θεώρησαν πιο σοβαρό και ουσιώδες να στείλουν την επιστολή εκεί που πρέπει και όχι να την κάνουν… σημαία, στα site, τα κανάλια και τις εφημερίδες.</p>
      <p>Κόντρα στον λαϊκισμό και την προσπάθεια των… απέναντι, να κερδίζουν τις εντυπώσεις, αδιαφορώντας για την ουσία, ο Ολυμπιακός κάνει το αντίθετο. Πηγαίνει κατευθείαν στην ουσία. Δεν περιμένει να κερδίσει την αποδοχή των ΜΜΕ, να πάρει την… έγκριση του Τύπου και να έχει μαζί τους τις… πένες. Κινείται με γνώμονα το συνολικό καλό του ελληνικού ποδοσφαίρου, από θέση ισχύος (την πρώτη στη βαθμολογία) και δεν έχει ανάγκη για… εντυπώσεις.</p>
      <p>Παρουσιάζει στοιχεία, καθαρά και σαφή και αυτό, από μόνο του, αρκεί, για να προσδώσει βαρύτητα, στις κινήσεις του Θρύλου.</p>
      <p>Η επαφή με τη FIFA και την UEFA δείχνει ξεκάθαρα ότι ο Ολυμπιακός κινείται σοβαρά και ουσιωδώς και δεν θέλει απλώς να… ταράξει τα νερά, για να αποκομίσει όφελος. Κόντρα στον λαϊκισμό, κόντρα στους «μηχανισμούς δημιουργίας εντυπώσεων» και τη «μηχανή λάσπης», ορισμένων, ο Ολυμπιακός κινείται με γνώμονα την ουσία.</p>
      <related>
        <h4>Διαβάστε επίσης</h4>
        <a href="https://www.gavros.gr/article/podosfairo/293966-kerdizei-hellip-metra-kai-empistosynh"/>
        <a href="https://www.gavros.gr/article/podosfairo/293968-ayksanontai-diarkws-oi-fan-toy-soyntani-pic"/>
        <a href="https://www.gavros.gr/article/podosfairo/293960-laquo-mh-moy-desete-ta-matia-na-blepw-ta-xrwmata-hellip-raquo"/>
        <a href="https://www.gavros.gr/article/podosfairo/293959-dinei-th-dikh-toy-laquo-maxh-raquo"/>
      </related>
    </article>
  </body>
</html>