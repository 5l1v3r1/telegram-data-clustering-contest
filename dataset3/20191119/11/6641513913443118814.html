<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/sinciang-hukumet-sozcusu-belgeler-fabrikasyon-dunya-kasim-2019"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-19T11:51:00+00:00"/>
    <meta property="og:title" content="Sinciang Hükümet Sözcüsü: Belgeler fabrikasyon"/>
    <meta property="og:description" content="Sinciang Hükümet Sözcüsü: Belgeler fabrikasyon | aydinlik.com.tr"/>
  </head>
  <body>
    <article>
      <h1>Sinciang Hükümet Sözcüsü: Belgeler fabrikasyon</h1>
      <address>
        <time datetime="2019-11-19T11:51:00+00:00">19 Nov 2019, 11:51</time>
      </address>
      <p>
        <b>Sinciang Uygur Özerk Bölgesi Hükümeti, New York Times gazetesinin Sinciang’ın iç belgelerine dayanarak yazdığını iddia ettiği haberini yalanladı. Hükümet Sözcüsü, belgelerin 'fabrikasyon' olduğunu söyledi.</b>
      </p>
      <p>New York Times'ın, Çin'in Uygurlara yönelik katı yaptırımlar istediği yönündeki haberinin çarpıtma olduğu ortaya çıktı.</p>
      <p>Cumartesi günü yayımlanan haberde, Çin'in 400'den fazla iç dokumanını ele geçirdiğini iddia eden gazete, “Sinciang Uygur Özerk Bölgesi'ndeki etnik azınlıkların benzeri görülmemiş bir baskıya uğradığını” ileri sürmüştü.</p>
      <p>New York Times'ın iddiaları, Sinciang Uygur Özerk Bölgesi Sözcüsü tarafından yalanlandı. “Dikkat çekmek için sahte haber yapmak, New York Times'ın alışılmış bir geleneğidir” diyen Sözcü, “Sızdırıldığı iddia edilen ve NYT tarafından yayımlanan sözde belge, Çin karşıtı iç ve dış kuvvetler tarafından imal edilmiştir. Sözde belge yalanlarla dolu ve kötü niyetle hazırlanmış. İlgi toplamak için yalan haber üretmek, NYT’nin uyguladığı alışılagelmiş yöntemlerden. Bu gazete yalan haber yaptığı için bir dönem güven bunalımı yaşamıştı. Aynı hileleri yine kullanıyor. Ve bu adi eylemler, uluslararası kamuoyu tarafından her zaman küçümsenmiştir” ifadelerini kullandı.</p>
      <p>Hükümet Sözcüsü, bugüne kadar 1000'den fazla yabancı yetkili ile uluslararası örgüt üyeleri, medya grupları, dini gruplar ve uzmanların Sinciang'ı ziyaret ettiğini ve bölgedeki terörle ve radikalleşmeyle ilgili mücadelesini övdüğünü bildirdi.</p>
      <p>Çin Dışişleri Bakanlığı Sözcüsü Geng Shuang da pazartesi günü yaptığı açıklamada, New York Times'ın raporunun çarpıtma olduğunu bildrimişti.</p>
      <p>
        <b>Kaynak: Global Times</b>
      </p>
      <related>
        <h4>Benzer Haberler</h4>
        <a href="https://www.aydinlik.com.tr/sinciang-a-dair-her-sey-bu-ekte-dunya-agustos-2019-3"/>
        <a href="https://www.aydinlik.com.tr/fransa-da-onemli-gelisme-hukumet-sozcusu-duyurdu-dunya-aralik-2018-1"/>
        <a href="https://www.aydinlik.com.tr/sinciang-hukumeti-baskan-yardimcisi-tuniyaz-antik-caglardan-beri-cin-in-ayrilmaz-parcasiyiz-ozgurluk-meydani-temmuz-2019-1"/>
        <a href="https://www.aydinlik.com.tr/gonul-koprusu-sinciang-sinciang-eylul-2019-1"/>
      </related>
    </article>
  </body>
</html>