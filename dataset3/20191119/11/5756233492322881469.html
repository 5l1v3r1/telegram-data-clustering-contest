<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622296/%D8%A8%D8%A7%D8%B2%D8%AF%D8%A7%D8%B4%D8%AA-%DA%AF%D8%B3%D8%AA%D8%B1%D8%AF%D9%87-%D8%AF%D8%B1-%D8%AA%D9%87%D8%B1%D8%A7%D9%86-%D8%B3%D8%B1%D8%AF%D8%A7%D8%B1-%D8%B1%D8%AD%DB%8C%D9%85%DB%8C-%D8%A7%D9%81%D8%B1%D8%A7%D8%AF-%D8%AF%DB%8C%DA%AF%D8%B1%DB%8C-%D9%87%D9%85-%D8%A8%D9%87-%D8%B2%D9%88%D8%AF%DB%8C-%D8%AF%D8%B3%D8%AA%DA%AF%DB%8C%D8%B1-%D9%85%DB%8C%E2%80%8C%D8%B4%D9%88%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-19T11:40:00+00:00"/>
    <meta property="og:title" content="بازداشت گسترده در تهران/ سردار رحیمی: افراد دیگری هم به زودی دستگیر می‌شوند"/>
    <meta property="og:description" content="فرمانده انتظامی تهران بزرگ با اعلام دستگیری شمار زیادی از اخلالگران نظم عمومی در اتفاقات اخیر در تهران گفت: به زودی افراد دیگر هم که دست به اقدامات خرابکارانه زده و متواری شده بودند، دستگیر خواهند شد."/>
  </head>
  <body>
    <article>
      <h1>بازداشت گسترده در تهران/ سردار رحیمی: افراد دیگری هم به زودی دستگیر می‌شوند</h1>
      <address>
        <time datetime="2019-11-19T11:40:00+00:00">19 Nov 2019, 11:40</time>
      </address>
      <p>
        <i>فرمانده انتظامی تهران بزرگ با اعلام دستگیری شمار زیادی از اخلالگران نظم عمومی در اتفاقات اخیر در تهران گفت: به زودی افراد دیگر هم که دست به اقدامات خرابکارانه زده و متواری شده بودند، دستگیر خواهند شد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سردار حسین رحیمی درباره تعداد افراد دستگیر شده در اتفاقات اخیر تهران گفت:‌ تعدادی به بهانه‌های واهی به خصوص در یکی دو روز اخیر دست به اقدامات اوباشگرانه و وحشیانه زده و ضررها و خسارات زیادی را به اموال مردم و اموال عمومی وارد کردند که قطعا این‌ افراد جزو اشرار و جزو کسانی هستند که قانون برخورد قاطعی با آنان خواهد کرد.</p>
      <p>رییس پلیس پایتخت با بیان اینکه ناجا به عنوان مسئول امنیت مردم، جامعه و کشور وظیفه دارد که با این افراد برخورد کند، تصریح کرد: نیروی انتظامی با تمام توان از امنیت کشور، مردم و جامعه محافظت خواهد کرد و اجازه هیچگونه ناامنی را به اخلالگران نخواهد داد.</p>
      <figure>
        <img src="https://aftabnews.ir/files/fa/news/1398/8/28/361105_750.jpg"/>
      </figure>
      <p>رحیمی درباره دستگیر شدگان نیز گفت: ما در دو روز گذشته جمع زیادی از این افراد را دستگیر کردیم و تعدادی دیگر را نیز به زودی به سراغشان خواهیم رفت. افرادی که شرارت کرده و تخریب کرده و به اموال عمومی مردم ضربه زده و متواری شده بودند، به زودی دستگیر خواهند شد.</p>
    </article>
  </body>
</html>