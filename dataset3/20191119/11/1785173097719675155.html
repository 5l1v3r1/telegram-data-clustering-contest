<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/sport/patru-fotbalisti-australieni-under-23-suspendati-pentru-comportament-neprofesionist-1922401519002019111119174592"/>
    <meta property="og:site_name" content="News.ro"/>
    <meta property="article:published_time" content="2019-11-19T11:15:00+00:00"/>
    <meta property="og:title" content="Patru fotbalişti australieni under-23, suspendaţi pentru comportament neprofesionist"/>
    <meta property="og:description" content="Federaţia Australiană de Fotbal (FFA) a suspendat patru jucători, componenţi ai selecţionatei olimpice, pentru comportament neprofesionist. Nathaniel Atkinson, Lachlan Wales, ambii de la Melbourne City, şi Brandon Wilson de la Perth Glory au fost suspendaţi până la 10 august 2020, ceea ce înseamnă că vor rata Jocurile Olimpice de la Tokyo, dacă Australia se va califica, informează Reuters."/>
  </head>
  <body>
    <article>
      <h1>Patru fotbalişti australieni under-23, suspendaţi pentru comportament neprofesionist</h1>
      <address><time datetime="2019-11-19T11:15:00+00:00">19 Nov 2019, 11:15</time> by <a rel="author">Adrian Petculescu</a></address>
      <p>
        <b>Federaţia Australiană de Fotbal (FFA) a suspendat patru jucători, componenţi ai selecţionatei olimpice, pentru comportament neprofesionist. Nathaniel Atkinson, Lachlan Wales, ambii de la Melbourne City, şi Brandon Wilson de la Perth Glory au fost suspendaţi până la 10 august 2020, ceea ce înseamnă că vor rata Jocurile Olimpice de la Tokyo, dacă Australia se va califica, informează Reuters.</b>
      </p>
      <p>Căpitanul Riley McGree de la Adelaide United a fost suspendat până la 1 aprilie 2020.</p>
      <p>Toţi patru sunt obligaţi să participe la "cursuri de educaţie şi consiliere".</p>
      <p>Ei au încălcat codul de conduită al FFA în timpul unei nopţi petrecute în oraş, la finalul turneului asiatic de precalificare la JO, care a avut loc în martie, în Cambodgia.</p>
      <p>FFA nu a precizat ce au făcut cei patru jucători, dar decizia a fost luată după o plângere depusă de o femeie.</p>
      <p>FFA a menţionat că a aflat de incident în aprilie şi a deschis imediat o investigaţie, care a durat mult datorită "complexităţii" cazului.</p>
      <p>După meciurile din Cambodgia, Australia s-a calificat la turneul final din ianuarie, din Thailanda, care va stabili echipele din Confederaţia Asiatică de Fotbal ce vor participa la JO.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>