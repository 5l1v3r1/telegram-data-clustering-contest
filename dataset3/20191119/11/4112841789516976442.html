<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76363-Lyziarske-bundy-ktorymi-nezabodujes-len-na-zjazdovkach"/>
    <meta property="og:site_name" content="REFRESHER"/>
    <meta property="article:published_time" content="2019-11-19T11:30:00+00:00"/>
    <meta property="og:title" content="Lyžiarske bundy, ktorými nezaboduješ len na zjazdovkách"/>
    <meta property="og:description" content="Vybavenie na zjazdovky už dávno nemusí byť len funkčné, o čom ťa presvedčí 10 búnd v dnešnom článku."/>
  </head>
  <body>
    <article>
      <h1>Lyžiarske bundy, ktorými nezaboduješ len na zjazdovkách</h1>
      <address><time datetime="2019-11-19T11:30:00+00:00">19 Nov 2019, 11:30</time> by <a rel="author">Richard Balog</a></address>
      <p>
        <b>Vybavenie na zjazdovky už dávno nemusí byť len funkčné, o čom ťa presvedčí 10 búnd v dnešnom článku.</b>
      </p>
      <p>Zima nám pomaly začína klopať na dvere, čo neznamená len príchod najkrajších sviatkov roka, ale taktiež čas strávený v zasnežených horách na zjazdovkách. Teda, minimálne v našom prípade, a tak sme sa rozhodli priniesť ti <b>výber najzaujímavejších búnd vhodných </b>nielen<b> na lyžovanie</b>, ale aj <b>do</b> <b>mestského prostredia</b>. </p>
      <p>Práve univerzálnosť totiž považujeme pri obdobných kúskoch za jeden z kľúčových faktorov, keďže ceny za jednotlivé modely nie sú najnižšie a povedzme si úprimne, ak nie si vrcholový lyžiar/lyžiarka, danú bundu si neoblečieš viac ako 5-krát ročne. </p>
      <p>Pri rozhodovaní sme, samozrejme, zohľadňovali aj použité materiály či funkčnosť, avšak s dôrazom na dizajn. Na svoje si tak veríme prídu všetci bez rozdielu pohlavia alebo preferovaného štýlu.</p>
      <related>
        <a href="https://refresher.sk/76087-Slovenske-a-ceske-ulice-su-plne-stylovych-zien-Sleduj-10-najlepsich-outfitov-za-minuly-mesiac"/>
      </related>
      <h3>COS Cropped puffer coat / <a href="https://www.cosstores.com/en_eur/women/womenswear/coats-and-jackets/coats/product.cropped-puffer-coat-beige.0818837001.html">175 €</a></h3>
      <p>Hneď na úvod tu máme kúsok, ktorý si pred kúpou môžeš aj vyskúšať, keďže britská módna značka len pred pár dňami otvorila svoju prvú predajňu na Slovensku, konkrétne v Bratislave. </p>
      <p>V každom prípade, samotná bunda v krémovom odtieni nielen kvalitne zahreje, ale taktiež priláka pohľady väčšiny návštevníkov tvojho obľúbeného lyžiarského strediska. Navyše, v danom prípade sa nám mimoriadne pozdáva aj cenovka. </p>
      <figure>
        <img src="https://i.refresher.sk/public/richard/11_2019/Ski_Jacket.jpg"/>
        <figcaption>
          <cite>COS</cite>
        </figcaption>
      </figure>
      <h3>Massimo Dutti Apres ski jacket / <a href="https://www.massimodutti.com/sk/d%C3%A1mske/corners/apr%C3%A8s-ski/kolekcia/ko%C5%BEu%C5%A1inov%C3%A1-a-p%C3%A1perov%C3%A1-motork%C3%A1rska-bunda-c1872502p8734519.html?colorId=250&amp;categoryId=1872502">199 €</a></h3>
      <p>Do kategórie „cenovo dostupných“ modelov patrí aj elegantnejšie ladená bunda z dielní španielského výrobcu. Dizajnéri v Massimo Dutti si pre ženy tento rok pripravili <a href="https://www.massimodutti.com/sk/d%C3%A1mske/corners/apr%C3%A8s-ski/kolekcia-c1872502.html"><b>celú kolekciu</b> </a>venovanú oblečeniu vhodnému na zjazdovky, pričom musíme konštatovať, že ide o podarenú záležitosť. Koniec koncov, presvedčiť sa o tom môžeš aj sám/sama. </p>
      <figure>
        <img src="https://i.refresher.sk/public/richard/11_2019/Ski_Jacket_2.jpg"/>
        <figcaption>
          <cite>Massimo Dutti</cite>
        </figcaption>
      </figure>
      <h3>Bogner Fire + Ice Juli down jacket / <a href="https://www.bogner.com/en-eu/daunen-schlupfjacke-juli-grau-rosa-weiss-53159.html">299 €</a></h3>
      <p>Postupne prechádzame od značiek zameraných predovšetkým na bežnú módu k tým, ktoré sa orientujú v oblasti funkčnosti o čosi viac. </p>
      <p>Dlhoročné skúsenosti, precízny dizajn a prvotriedne materiály zdobia všetky kúsky Bogner, ktorých predajňu by si v našich končinách hľadal márne. My sme sa rozhodli do výberu zaradiť bundu „cez hlavu“ v zaujímavej farebnej kombinácii, pričom veríme, že ju neskôr uvidíme aj na zasnežených kopcoch. </p>
      <p>  </p>
      <figure>
        <img src="https://i.refresher.sk/public/richard/11_2019/Ski_Jacket_3.jpg"/>
        <figcaption>
          <cite>Bogner</cite>
        </figcaption>
      </figure>
      <h3>Moncler Shell down jacket / <a href="https://www.net-a-porter.com/sk/en/product/1147192/moncler/quilted-shell-down-jacket">650 €</a></h3>
      <p>Ikona, ktorú zrejme netreba nikomu bližšie predstavovať v obdobných článkoch rozhodne nemôže chýbať. Síce ide o na prvý pohľad obyčajnú ružovú bundu, kvalita prevedenia, vrátane strihu či použitých materiálov hovorí jasnou rečou. Navyše, kúpou tohto kúsku budeš mať postarané na viacero sezón. </p>
      <figure>
        <img src="https://i.refresher.sk/public/richard/11_2019/Ski_Jacket_4.jpg"/>
        <figcaption>
          <cite>NET-A-PORTER</cite>
        </figcaption>
      </figure>
      <h3>IENKI IENKI Mishko jacket / <a href="https://ienki-ienki.com/collections/women/products/mishko-jacket-black-stay-warm-print">1 190 €</a></h3>
      <p>Pomerne mladý výrobca, ktorého bundy si už stihli obľúbiť hneď viaceré známe tváre, si v najnovšej kolekcii pripravil hneď niekoľko prevedení svojho nadčasového modelu Mishko. Nás azda najviac zaujala čierna kráska s potlačou nápisov, jedinu nevýhodu vidíme v cene na úrovni mesačného platu. </p>
      <figure>
        <img src="https://i.refresher.sk/public/richard/11_2019/Ski_Jacket_5.jpg"/>
        <figcaption>
          <cite>IENKI IENKI</cite>
        </figcaption>
      </figure>
      <related>
        <a href="https://refresher.sk/76167-6-parov-tenisiek-ktore-aktualne-najdes-na-pultoch-predajni-a-tvoj-outfit-povysia-na-novu-uroven"/>
      </related>
      <p>  </p>
      <h3>COS Short puffer jacket / <a href="https://www.cosstores.com/en_eur/women/womenswear/coats-and-jackets/product.short-puffer-jacket-blue.0791633003.html">175 €</a></h3>
      <p>Rovnako ako pri ženách, aj pri pánoch padol náš prvý výber na dielo spod rúk dizajnérov britského COS.  </p>
      <p>Škandinávska čistosť línií v kombinácii s nadrozmernosťou a netradičným odtieňom modrej nás jednoducho dostala a v článku tak nemohla chýbať. Jeden z najkrajších kúskov v kolekciách búnd jeseň/zima 2019.</p>
      <figure>
        <img src="https://i.refresher.sk/public/richard/11_2019/Ski_Jacket_6.jpg"/>
        <figcaption>
          <cite>COS</cite>
        </figcaption>
      </figure>
      <h3>Nike ACG PrimaLoft hood jacket / <a href="https://www.woodwood.com/commodity/9095-nike-nike-acg-primaloft-hood">221 €</a></h3>
      <p>Divízia ACG (All Condition Gear) nevznikla pri spolupráci s Errolsonom Hughom, ako si mnohí mylne myslia, ale už dávno predtým. V minulosti poskytovala športové vybavenie na svahy a poslednými kolekciami sa postupne vracia ku koreňom. </p>
      <p>Veľmi milo nás preto potešila aj daná bunda v čiernej farbe, ktorá nájde svoje uplatnenie aj počas bežných dní.</p>
      <figure>
        <img src="https://i.refresher.sk/public/richard/11_2019/Ski_Jacket_7.jpg"/>
        <figcaption>
          <cite>Wood Wood</cite>
        </figcaption>
      </figure>
      <h3>Arc'teryx Thorium AR down jacket / <a href="https://www.mrporter.com/en-sk/mens/product/arcteryx/outdoor-jackets/thorium-ar-quilted-nylon-down-jacket/5983760398543179">330 €</a></h3>
      <p>Každý pozná The North Face, avšak len zlomok ľudí pozná aj vyššie uvedený brand s dlhoročnou tradíciou a mnohými skúsenosťami. Akonáhle však človek vyskúša kúsky Arc'teryx, veľmi rýchlo si ich zamiluje a nebude chcieť už nič iné.</p>
      <p>Jednoduchá, ale nie nudná, približne takto by sme charakterizovali bundu s jaštericou na prsnej časti v adekvátnej cenovej relácii. </p>
      <figure>
        <img src="https://i.refresher.sk/public/richard/11_2019/Ski_Jacket_8.jpg"/>
        <figcaption>
          <cite>MR PORTER</cite>
        </figcaption>
      </figure>
      <h3>Moncler Friesian shell hooded jacket / <a href="https://www.mrporter.com/en-sk/mens/product/moncler/down-jackets/friesian-printed-quilted-shell-hooded-down-jacket/2307389542179764">825 €</a></h3>
      <p>Blížime sa do finále mužskej sekcie, a tak opäť prichádza rad aj na francúzsku klasiku. Svetlá farba nie je možno najpraktickejou záležitosťou, ale rozhodne vyzerá skvelo, a to musíš uznať aj v prípade, že preferuješ tmavšie prevedenia v rámci odevov.</p>
      <p>Náš výber padol na model obohatený o potlač v podobe nápisu a loga, pričom jediný problém aj tentokrát vidíme v cenovke na úrovni 800 €.</p>
      <figure>
        <img src="https://i.refresher.sk/public/richard/11_2019/Ski_Jacket_9.jpg"/>
        <figcaption>
          <cite>MR PORTER</cite>
        </figcaption>
      </figure>
      <h3>Aries Reversible shell down jacket / <a href="https://www.mrporter.com/en-sk/mens/product/aries/down-jackets/reversible-quilted-printed-shell-hooded-down-jacket/5983760397797151">945 €</a></h3>
      <p>Posledný tip na lyžiarskú bundu, ktorou zaboduješ aj v mestskom prostredí padol na značku Aries. Tá sa síce nešpecializuje výhradne na športovú módu, avšak týmto „puffy“ kúskom u nás boduje! Vlastne, ani nemáme ďalšie slová.</p>
      <figure>
        <img src="https://i.refresher.sk/public/richard/11_2019/Ski_Jacket_10.jpg"/>
        <figcaption>
          <cite>MR PORTER</cite>
        </figcaption>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/47382-Anjelik-Victorias-Secret-ktoreho-zmyselny-pohlad-a-modny-vkus-su-vrazednou-kombinaciou"/>
        <a href="https://refresher.sk/62417-10-najkrajsich-bielych-tenisiek-s-ktorymi-sa-nestratis-v-dave"/>
        <a href="https://refresher.sk/53115-Ako-zvladaju-po-modnej-stranke-prichod-jari-zname-osobnosti-zo-Slovenskej-a-Ceskej-republiky"/>
        <a href="https://refresher.sk/52322-Hviezdy-Black-Panthera-ale-taktiez-Nicole-Kidman-ci-Gal-Gadot-Ake-outfity-zvolili-zname-tvare-na-odovzdavanie-Oscarov"/>
        <a href="https://refresher.sk/64752-Tychto-10-parov-bielych-tenisiek-pre-neznejsie-pohlavie-je-ako-stvorenych-na-nasledujuce-mesiace"/>
        <a href="https://refresher.sk/56719-Moda-Refresher-Zeny-z-nasich-koncin-vam-ukazu-ako-si-poradit-s-horucim-letnym-pocasim"/>
        <a href="https://refresher.sk/68635-Had-okolo-krku-odhalene-krivky-ci-westernovy-klobuk-Outfity-na-tohtorocnych-VMAs-boli-uzasne"/>
        <a href="https://refresher.sk/52695-Holograficke-prvky-Raf-Simons-ci-ikonicke-Nike-Aj-na-Slovensku-kupite-tenisky-ktorymi-si-ziskate-pozornost"/>
      </related>
    </article>
  </body>
</html>