<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/I-kolednite-topki-kacat-na-Glavnata-914906"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-19T11:16:00+00:00"/>
    <meta property="og:title" content="И коледните &quot;топки&quot; кацат на Главната"/>
    <meta property="og:description" content="След като преди няколко дни администрацията премахна &quot;пеликаните“ от фонтана на площад &quot;Стефан Стамб..."/>
  </head>
  <body>
    <article>
      <h1>И коледните "топки" кацат на Главната</h1>
      <address>
        <time datetime="2019-11-19T11:16:00+00:00">19 Nov 2019, 11:16</time>
      </address>
      <p>След като преди няколко дни администрацията премахна "пеликаните“ от фонтана на площад "Стефан Стамболов“, днес служители на местната управа се заеха да поставят по Главната коледна украса, предаде репортер на <b>Plovdiv24.bg</b>.</p>
      <p>Майсторите предварително бяха поставили увисналите топки по Главната и неуморно щъкаха с вишка, за да ги окачат за предна година по жиците на центъра.</p>
      <p>Освен Централната градска част за Рождество Христово ще светнат и сградата на Централна поща, а и много от пътните артерии в Пловдив като бул. "Хр. Ботев", бул."6-ти септември", бул. "Източен", бул. "Дунав", бул. "България", бул. "Руски", бул. "Копривщица", бул. "Васил Априлов", бул."Пещерско шосе", бул. "Ал. Стамболийски", бул. "Санкт Петербург", ул. "Съединение", моста на Адата, моста над р. Марица преди Панаирни палати, моста на "Герджика", ул. "Княз І Ал. Батенберг", ул. "Райко Даскалов", бул. "Цар Борис Трети Обединител" и част от парковете на територията на община Пловдив.</p>
    </article>
  </body>
</html>