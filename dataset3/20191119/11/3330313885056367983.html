<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904336/-zwaar-geblesseerde-chelsea-keeper-kan-voor-het-eerst-meetrainen-bij-vitesse-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-19T11:44:00+00:00"/>
    <meta property="og:title" content="'Zwaar geblesseerde Chelsea-keeper kan voor het eerst meetrainen bij Vitesse'"/>
    <meta property="og:description" content="Doelman Jamal Blackman heeft zich dinsdag voor het eerst op het trainingsveld van Vitesse gemeld, meldt de Gelderlander. De 26-jarige Chelsea-huurling krijgt in Arnhem de kans om te herstellen van een zware knieblessure. Vitesse maakte op 3 september de huurdeal met Blackman wereldkundig, in de wetenschap dat de sluitpost met een blessure in Arnhem zou arriveren. De voormalig jeugdinternational van Engeland zou bij Chelsea niet de kans krijgen om bij het eerste elftal mee te trainen, maar kan dat wel bij partnerclub Vitesse doen. Dit traject is dinsdag dus opgestart, aldus de Gelderlander. Update: Vitesse haalt Chelsea-keeper naar Arnhem: &quot;Het is een intensief traject&quot;"/>
  </head>
  <body>
    <article>
      <h1>'Zwaar geblesseerde Chelsea-keeper kan voor het eerst meetrainen bij Vitesse'</h1>
      <address>
        <time datetime="2019-11-19T11:44:00+00:00">19 Nov 2019, 11:44</time>
      </address>
      <p>
        <b>Doelman Jamal Blackman heeft zich dinsdag voor het eerst op het trainingsveld van Vitesse gemeld, meldt de Gelderlander. De 26-jarige Chelsea-huurling krijgt in Arnhem de kans om te herstellen van een zware knieblessure.</b>
      </p>
      <p>Vitesse maakte op 3 september de huurdeal met Blackman wereldkundig, in de wetenschap dat de sluitpost met een blessure in Arnhem zou arriveren. De voormalig jeugdinternational van Engeland zou bij Chelsea niet de kans krijgen om bij het eerste elftal mee te trainen, maar kan dat wel bij partnerclub Vitesse doen. Dit traject is dinsdag dus opgestart, aldus <a href="https://www.gelderlander.nl/vitesse/chelsea-huurling-blackman-start-trainingen-bij-vitesse~ac108ef1/?utm_source=twitter&amp;utm_medium=social&amp;utm_campaign=socialsharing_web">de Gelderlander</a>.</p>
      <p>Kans op speeltijd in het Gelredome lijkt Blackman - als hij eenmaal fit is - niet te hebben. Met Remko Pasveer, Kostas Lamprou en Jeroen Houwen heeft hij drie concurrenten. De 36-jarige Pasveer beschikt over een aflopend contract, maar miste dit seizoen nog geen competitieminuut en houdt de van Ajax overgekomen Lamprou op de bank. Blackman keert na dit seizoen in principe terug naar Chelsea, waar hij nog tot 2021 vastligt.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/893833/-bijzondere-deal-vitesse-en-chelsea-zwaargeblesseerde-doelman-komt-naar-arnhem-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>