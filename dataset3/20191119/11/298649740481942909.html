<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/esteri/2019/11/19/malta-arrestato-sospetto-intermediario-dellomicidio-caruana-top10_20191119_125955/"/>
    <meta property="og:site_name" content="Askanews"/>
    <meta property="article:published_time" content="2019-11-19T11:59:55+00:00"/>
    <meta property="og:title" content="Malta, arrestato sospetto intermediario dell’omicidio Caruana"/>
    <meta property="og:description" content="Roma, 19 nov. (askanews) – Un uomo, sospettato di essere l’intermediario nell’omicidio della giornalista maltese nota per le inchieste anti-corruzione Daphne Caruana Galizia, è stato arrestato. Lo ha reso noto la polizia, scrive il Guardian. Gli inquirenti ritengono che l’uomo abbia fatto da collegamento tra il mandante dell’omicidio e gli esecutori materiali e abbia aiutato […]"/>
  </head>
  <body>
    <article>
      <h1>Malta, arrestato sospetto intermediario dell’omicidio Caruana</h1>
      <h2>La giornalista nota per indagini su corruzione isola</h2>
      <address>
        <time datetime="2019-11-19T11:59:55+00:00">19 Nov 2019, 11:59</time>
      </address>
      <figure>
        <img src="http://www.askanews.it/wp-content/uploads/2019/11/20191119_125946_F9F41246.jpg"/>
      </figure>
      <p>Roma, 19 nov. (askanews) – Un uomo, sospettato di essere l’intermediario nell’omicidio della giornalista maltese nota per le inchieste anti-corruzione Daphne Caruana Galizia, è stato arrestato. Lo ha reso noto la polizia, scrive il Guardian.</p>
      <p>Gli inquirenti ritengono che l’uomo abbia fatto da collegamento tra il mandante dell’omicidio e gli esecutori materiali e abbia aiutato a procurare l’esplosivo usato nell’operazione.</p>
      <p>Il Times of Malta riporta oggi che il governo maltese potrebbe valutare di graziare l’uomo se condurrà gli investigatori alla mente dell’omicidio.</p>
      <p>Una fonte di polizia direttamente collegata all’indagine ha spiegato che l’arresto è stato effettuato giovedì scorso nell’ambito di un’inchiesta separata.</p>
      <p>Secondo il Times of Malta gli esperti dell’Europol sono in procinto di sequestrare ed esaminare gli apparecchi elettronici dell’arrestato dopo il via libera dei magistrati.</p>
      <p>Caruana Galizia, autrice di un noto blog anticorruzione e che ha portato i Panama Papers sui casi di corruzione a Malta, è stata uccisa con una carica esplosiva piazzata sulla sua auto vicino La Valletta nell’ottobre 2017.</p>
      <p>Dmo MAZ</p>
    </article>
  </body>
</html>