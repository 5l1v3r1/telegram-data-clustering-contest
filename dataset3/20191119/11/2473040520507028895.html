<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Careers/246957/greseli-la-interviul-de-angajare-ce-nu-trebuie-sa-faci-daca-vrei-sa-obtii-jobul-dorit.html"/>
    <meta property="og:site_name" content="Wall-Street"/>
    <meta property="article:published_time" content="2019-11-19T11:24:14+00:00"/>
    <meta property="og:title" content="Greseli la interviul de angajare: ce NU trebuie sa faci, daca vrei sa obtii jobul dorit"/>
    <meta property="og:description" content="Interviul pentru angajare poate fi un moment stresant si candidatii pot face greseli pe care nici sa nu le sesizeze. Iata cateva erori pe care un candidat trebuie sa le evite, pentru a se asigura ca isi creste sansele sa obtina jobul dorit."/>
  </head>
  <body>
    <article>
      <h1>Greseli la interviul de angajare: ce NU trebuie sa faci, daca vrei sa obtii jobul dorit</h1>
      <address><time datetime="2019-11-19T11:24:14+00:00">19 Nov 2019, 11:24</time> by <a rel="author">Alice Gheorghe</a></address>
      <p>
        <b>Interviul pentru angajare poate fi un moment stresant si candidatii pot face greseli pe care nici sa nu le sesizeze. Iata cateva erori pe care un candidat trebuie sa le evite, pentru a se asigura ca isi creste sansele sa obtina jobul dorit.</b>
      </p>
      <p>
        <b>Sa iti intri in forma tarziu</b>
      </p>
      <p>Majoritatea candidatilor stiu ca este important sa ajungi la un interviu de angajare cu cateva minute inainte, pentru a avea timp sa treaca de securitate. Cu toate acestea, pe langa faptul ca trebuie sa fii prezent fizic, este important sa fii si mental, adica sa fii pregatit din primele momente ale interviului. Din pacate, multi candidati pornesc cu stangul interviul, fiind nelinistiti, vorbind prea repede si facand eforturi sa isi gaseasca cuvintele. Acestia isi pot imbunatati prestatia pe masura ce interviul continua, insa poate fi prea tarziu, intervievatorul luand deja decizia, scrie <a href="https://www.forbes.com/sites/carolinecenizalevine/2019/11/17/seven-job-interview-mistakes-you-probably-dont-realize-youre-making/#5cd5d25f47d9">Forbes</a>.</p>
      <p>
        <b>Sa arati ca iti doresti orice job, nu in special pe acesta</b>
      </p>
      <p>Un procent important dintre candidati se descriu fara a-si corela calitatile cu jobul pentru care candideaza. Candidatii nu trebuie sa presupuna ca se intelege ca isi doresc jobul, ci trebuie sa arate cum se potrivesc ei cu postul deschis, nu doar sa arate ca sunt persoane dotate cu calitati. Daca nu esti specific, devii prea general.</p>
      <p>
        <a href="https://www.wall-street.ro/articol/Careers/245827/intrebari-comune-la-interviul-de-angajare-dar-care-te-pot-pacali-cum-sa-raspunzi-pentru-a-adjudeca-jobul.html">Citeste si:<br/>Intrebari comune la angajare: cum sa raspunzi pentru a primi jobul</a>
      </p>
      <figure>
        <img src="https://img.wall-street.ro/image_thumbs/thumbs/e0e/e0e9d82df7debde3367b2233245b3e0c-400x250-00-65.jpg?v=1571390206"/>
      </figure>
      <p>
        <b>Sa te pui pe tine pe primul loc</b>
      </p>
      <p>Sa vorbesti prea mult despre tine la un interviu de angajare si nu despre job este un exemplu in cate te pui pe tine pe primul loc si compania pe locul secund. O alta greseala este sa vorbesti despre slujba exclusiv in lumina in care acel post iti este tie avantajos - te ajuta sa inveti, te provoaca. Cel mai probabil, candidatii apeleaza la acestea pentru a demonstra ca sunt hotarati si curajosi. Acestia trebuie sa stie insa ca angajatorii sunt egoisti si nu ii intereseaza decat ce este valoros pentru ei, lor nu le pasa neaparat ca vrei sa inveti, ci sunt interesati sa aduci valoare in companie, in fiecare zi.</p>
      <p>
        <b>Sa pari obosit</b>
      </p>
      <p>Chiar daca nu trebuie sa faci valva, la un interviu trebuie totusi sa arati un nivel ridicat de energie. Fii atent la pozitia pe care o ai pe scaun, la modul in care iti plasezi mainile si chiar si la voce, caci s-ar putea sa nu iti dai seama ca vorbesti pe o tonalitate prea joasa. Ideal este sa te inregistrezi inainte, sa iti asculti vocea, caci asa iti poti da seama daca pari obosit.</p>
      <p>
        <a href="https://www.wall-street.ro/articol/Careers/245686/cinci-idei-care-te-ajuta-sa-iti-cresti-sansele-la-interviul-de-angajare.html">Citeste si:<br/>Cinci idei prin care iti cresti sansele la interviul de angajare</a>
      </p>
      <figure>
        <img src="https://img.wall-street.ro/image_thumbs/thumbs/e2e/e2ef00d38f32af0759ca28cd86a06c67-400x250-00-65.jpg?v=1571115523"/>
      </figure>
      <footer>Sursa foto: Shutterstock</footer>
    </article>
  </body>
</html>