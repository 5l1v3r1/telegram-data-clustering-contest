<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.skovdenyheter.se/article/skottlossningen-pa-norrmalm-misstankt-21-aring-har-slappts-ur-haktet/"/>
    <meta property="og:site_name" content="Skövde Nyheter"/>
    <meta property="article:published_time" content="2019-11-19T11:03:57+00:00"/>
    <meta property="og:title" content="Skottlossningen på Norrmalm - misstänkt 21-åring har släppts ur häktet"/>
    <meta property="og:description" content="21-åringen är misstänkt för skjutningen mot en lägenhet på Norrmalm, men nu har åklagaren hävt häktningen. Men Magnus Carlsson på enheten för grova brott säger att mannen fortfarande är högaktuell i utredningen. – Vi jobbar vidare och försöker lägga det pussel som finns i utredningen, säger Magnus till tidningen."/>
  </head>
  <body>
    <article>
      <h1>Skottlossningen på Norrmalm - misstänkt 21-åring har släppts ur häktet</h1>
      <address><time datetime="2019-11-19T11:03:57+00:00">19 Nov 2019, 11:03</time> by <a rel="author">Leif Claesson</a></address>
      <p>
        <i>21-åringen är misstänkt för skjutningen mot en lägenhet på Norrmalm, men nu har åklagaren hävt häktningen.<br/>Men Magnus Carlsson på enheten för grova brott säger att mannen fortfarande är högaktuell i utredningen.<br/>– Vi jobbar vidare och försöker lägga det pussel som finns i utredningen, säger Magnus till tidningen.</i>
      </p>
      <p>SKÖVDE</p>
      <figure>
        <img src="https://imengine.hall.infomaker.io/imengine/image.php?uuid=9ef0ae47-5f5f-5e43-933a-559d48d9d470&amp;type=preview&amp;source=false&amp;function=hardcrop&amp;width=980&amp;height=653&amp;q=80"/>
        <figcaption>Polisen letar spår efter skjutningen, bland annat hittade man tomhylsor.<cite>Foto: Christian Svensson</cite></figcaption>
      </figure>
      <p>De var den 5 oktober som någon sköt mot en lägenhet på Gustav Adolfs gata i Skövde. Ett par dagar senare greps en man och anhölls. Den misstänkte har hela tiden förnekat brott och har sagt att han var hemma och sov vid tidpunkten för brottet.</p>
      <p>21-åringen häktades dock senare för mordförsök och grovt vapenbrott, men nu har alltså åklagare Lars Johansson beslutat att släppa honom.</p>
      <p>– Misstankarna om mordförsök och grovt vapenbrott kvarstår, även om åklagaren gjort bedömningen att mannen inte längre behöver vara frihetsberövad, konstaterar Magnus Karlsson på grova brott.</p>
      <p>Tidningen har sökt åklagaren för att höra om orsaken till beslutet, men Lars Johansson har inte gått att nå.</p>
      <p>Texten kommer att uppdateras.</p>
      <p>LÄS: <a href="https://www.skovdenyheter.se/article/21-aring-omhaktad-for-skotten-pa-norrmalm/">21-åring omhäktad efter skotten på Norrmalm</a></p>
    </article>
  </body>
</html>