<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191119-normandska-chetvirka-mozhe-pidpysaty-dokument-po-donbasu-roszmi/"/>
    <meta property="og:site_name" content="ФАКТИ"/>
    <meta property="article:published_time" content="2019-11-19T11:50:50+00:00"/>
    <meta property="og:title" content="Нормандська четвірка підпише документ щодо Донбасу – Кремль"/>
    <meta property="og:description" content="На саміті нормандської четвірки в Парижі 9 грудня підпишуть документ щодо перспектив політичного врегулювання конфлікту на Донбасі."/>
  </head>
  <body>
    <article>
      <h1>Нормандська четвірка підпише документ щодо Донбасу – Кремль</h1>
      <address>
        <time datetime="2019-11-19T11:50:50+00:00">19 Nov 2019, 11:50</time>
      </address>
      <p>На саміті нормандської четвірки в Парижі 9 грудня підпишуть документ щодо перспектив політичного врегулювання конфлікту на Донбасі.</p>
      <p><b>Оновлено о 13.50</b>. Прес-секретар президента РФ Дмитро Пєсков підтвердив, що на саміті в Парижі нормандська четвірка ухвалить документ по Донбасу, але не зміг сказати – буде він декларативним чи обов’язковим до виконання.</p>
      <p><b>12.07. </b>Лідерам України, Росії, Німеччини та Франції за підсумками саміту в нормандському форматі запропонують до підписання рамковий документ, який містить перелік кроків щодо врегулювання ситуації на Донбасі в рамках Мінських домовленостей.</p>
      <p>За словами інформованого джерела, проект цього документа вже підготовлений та узгоджений.</p>
      <blockquote>– За основу буде взята так звана формула Штайнмаєра, яку погодила раніше ТКГ. Передбачається комплекс кроків з її подальшої імплементації сторонами з тим, щоб запустити в регіоні політичний процес шляхом проведення місцевих виборів під міжнародним контролем після надання окремим районам Донбасу особливого статусу з перспективою його подальшого закріплення на постійній основі після публікації звіту про проведення виборів БДІПЛ ОБСЄ, – сказав він.</blockquote>
      <p>Водночас співрозмовник зазначив, що там немає конкретних кроків щодо негайної передачі Україні контролю над ділянкою кордону на Донбасі.</p>
      <p><b>Читайте:</b> <a href="https://fakty.com.ua/ua/ukraine/20191115-zustrich-normandskoyi-chetvirky-mozhe-vidbutysya-9-grudnya-bloomberg/">Зустріч нормандської четвірки відбудеться 9 грудня в Парижі</a></p>
      <p>Він також висловив сумніви щодо повноцінної двосторонньої зустрічі Путіна і Зеленського на полях саміту.</p>
      <p>При цьому вважає, що нормандська четвірка може домовитися про обмін полоненими за формулою всіх на всіх до кінця року.</p>
      <p>Нагадаємо, 18 листопада Росія підтвердила участь у <a href="https://fakty.com.ua/ua/svit/20191118-rosiya-pidtverdyla-uchast-u-zustrichi-normandskoyi-chetvirky-v-paryzhi/">зустрічі нормандської четвірки</a> в Парижі.</p>
    </article>
  </body>
</html>