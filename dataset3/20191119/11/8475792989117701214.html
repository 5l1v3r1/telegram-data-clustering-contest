<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/jamtland/har-ar-krokoms-nya-kommunalrad"/>
    <meta property="og:site_name" content="SVT Nyheter"/>
    <meta property="article:published_time" content="2019-11-19T11:57:38+00:00"/>
    <meta property="og:title" content="Här är Krokoms nya kommunalråd"/>
    <meta property="og:description" content="Karin Jonsson (C) föreslås som nytt kommunalråd och ordförande i kommunstyrelsen i Krokom. Det meddelades på en presskonferens i Ås. Hon efterträder Malin Bergman som valt att lämna sitt uppdrag i protest."/>
  </head>
  <body>
    <article>
      <h1>Här är Krokoms nya kommunalråd</h1>
      <address><time datetime="2019-11-19T11:57:38+00:00">19 Nov 2019, 11:57</time> by <a rel="author">Björn B Schäfer, Bengterik Busk</a></address>
      <p>
        <b>Karin Jonsson (C) föreslås som nytt kommunalråd och ordförande i kommunstyrelsen i Krokom. Det meddelades på en presskonferens i Ås. Hon efterträder Malin Bergman som valt att lämna sitt uppdrag i protest.</b>
      </p>
      <p>Det var den 30 september som centerpartisten <a href="https://www.svt.se/nyheter/lokalt/jamtland/krokoms-kommunalrad-hoppar-av">Malin Bergman meddelade sin avgång</a> som kommunstyrelsens ordförande i Krokom. Orsaken var att hon inte kände stöd för sitt arbetssätt. Enligt källor fanns en djup spricka inom Krokoms-centern om hur politiken skulle föras på olika områden.</p>
      <p>Karin Jonsson är idag ledamot i kommunstyrelsen och kommunfullmäktige och även ordförande samhällsbyggnadsnämnden.</p>
      <p>I Krokom styr centern i minoritet tillsammans med kd, miljöpartiet och moderaterna. De har 20 av de 41 mandaten i kommunfullmäktige.</p>
      <p>Också Peter Johansson, kretsordförande för centern i Krokom, lämnar sitt uppdrag. Han ersätts av Ingrid Zakrisson som  är professor vid Mittuniversitetet.</p>
    </article>
  </body>
</html>