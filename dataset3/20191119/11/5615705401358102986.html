<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204630-servis-zhitla-airbnb-stane-partnerom-olimpiadi-v-najblizhchi-9-rokiv"/>
    <meta property="og:site_name" content="Mind UA"/>
    <meta property="article:published_time" content="2019-11-19T11:08:00+00:00"/>
    <meta property="og:title" content="Сервіс житла Airbnb стане партнером олімпіади в найближчі 9 років"/>
    <meta property="og:description" content="Вартість контракту оцінується в 500 млн євро"/>
  </head>
  <body>
    <article>
      <h1>Сервіс житла Airbnb стане партнером олімпіади в найближчі 9 років</h1>
      <h2>Вартість контракту оцінується в 500 млн євро</h2>
      <address>
        <time datetime="2019-11-19T11:08:00+00:00">19 Nov 2019, 11:08</time>
      </address>
      <p>Найбільший сервіс пошуку і оренди житла Airbnb повідомив про те, що стане одним із глобальних партнерів Міжнародного Олімпійського комітету. За даними агентства France-Presse, угода діятиме до 2028 року.</p>
      <p>Як повідомляє <a href="http://ru.rfi.fr/%D1%81%D0%BF%D0%BE%D1%80%D1%82/20191118-%D0%BD%D0%B0-%D0%BE%D0%BB%D0%B8%D0%BC%D0%BF%D0%B8%D0%B0%D0%B4%D0%B5-%D0%BA%D0%B0%D0%BA-%D0%B4%D0%BE%D0%BC%D0%B0-airbnb-%D1%81%D1%82%D0%B0%D0%BB-%D0%BE%D0%B4%D0%BD%D0%B8%D0%BC-%D0%B8%D0%B7-%D0%B3%D0%BB%D0%BE%D0%B1%D0%B0%D0%BB%D1%8C%D0%BD%D1%8B%D1%85-%D0%BF%D0%B0%D1%80%D1%82%D0%BD%D0%B5%D1%80%D0%BE%D0%B2-%D0%BC%D0%BE%D0%BA">RFI</a>, таким чином Airbnb здійснює стратегічний іміджевий крок перед первинним розміщенням акцій на біржі, запланованим на першу половину 2020 року.</p>
      <p>Airbnb поповнить список великих компаній, які вже стали партнерами Міжнародного олімпійського комітету. У цьому списку є китайський гігант Alibaba, американський концерн Coca-Cola і німецька страхова компанія Allianz. Остання уклала контракт на партнерство до 2021 року.</p>
      <p>Точна сума угоди МОК і Airbnb не називається, при цьому портал Inside the games повідомляє про те, що угода склала $500 млн.</p>
      <p>Можна підрахувати, що на період дії контракту припадуть п'ять Олімпійських ігор – три літніх (Токіо-2020 року, Париж-2024 і Лос-Анджелес-2028) і дві зимових (Пекін-2022 і Мілан-Кортіна-2026).</p>
      <p>Airbnb і МОК будуть, зокрема, співпрацювати в підготовці і наданні житла сім'ям спортсменів на період змагань. Глава МОК Томас Бах назвав партнерську угоду з сервісом «новаторською».</p>
      <p>Один із засновників сервісу Джо Геббіа заявив, що «місія Airbnb полягає в тому, щоб створювати світ, в якому кожен може відчути себе, як вдома, в будь-якій точці планети, тож ми пишаємося тим, що в нашому ком'юніті буде поширюватися олімпійський дух».</p>
      <p>Раніше генеральний директор сервісу Браян Ческі в коментарі японським журналістам висловлював надію на те, що це нове «олімпійське партнерство» дозволить зробити Airbnb більш впізнаваною на японському ринку.</p>
      <p>Нагадаємо, у лютому цього року мерія Парижа подала на сервіс до суду, вимагаючи стягнути з нього близько 12,5 млн євро в зв'язку з тим, що на сайті появілaсь тисяча оголошень про так зване «незареєстроване» житло – господарі не повідомили міську владу про свій намір здавати його в оренду.</p>
      <related>
        <h4>Також читайте</h4>
        <a href="https://mind.ua/news/20199983-toyota-vipustit-dlya-gostej-i-uchasnikiv-olimpadi-2020-elektrichni-shatli"/>
        <a href="https://mind.ua/news/20199068-brejk-dans-skejtbording-skelelazinnya-i-serfing-vklyuchili-v-programu-olimpijskih-igor"/>
        <a href="https://mind.ua/news/20194286-ukrayinski-sportsmeni-otrimayut-strahovij-zahist-pid-chas-mizhnarodnih-zmagan-olimpijskogo-rivnya"/>
      </related>
    </article>
  </body>
</html>