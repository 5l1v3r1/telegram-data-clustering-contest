<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/o-instana-de-arbitraj-a-acceptat-revendicarile-gazprom-cu-privire-la-recuperare-unei-datorii-de-peste-329-milioane-de-dolari-de-la-moldovagaz-sa-148668.html"/>
    <meta property="og:site_name" content="Timpul.md"/>
    <meta property="article:published_time" content="2019-11-19T11:58:00+00:00"/>
    <meta property="og:title" content="O instanță de arbitraj a acceptat revendicările Gazprom cu privire la recuperare unei datorii de peste 329 milioane de dolari de la Moldovagaz SA"/>
    <meta property="og:description" content="Curtea de Arbitraj Comercial Internațional de pe lângă Camera de Comerț și Industrie a Federației Ruse a acceptat revendicările concernului rus Gazprom cu privire la recuperare unei datorii de 329.548.935,02 dolari de la Moldovagaz SA, pentru gazele naturale livrate în 2016."/>
  </head>
  <body>
    <article>
      <h1>O instanță de arbitraj a acceptat revendicările Gazprom cu privire la recuperare unei datorii de peste 329 milioane de dolari de la Moldovagaz SA</h1>
      <address>
        <time datetime="2019-11-19T11:58:00+00:00">19 Nov 2019, 11:58</time>
      </address>
      <p>
        <b>Curtea de Arbitraj Comercial Internațional de pe lângă Camera de Comerț și Industrie a Federației Ruse a acceptat revendicările concernului rus Gazprom cu privire la recuperare unei datorii de 329.548.935,02 dolari de la Moldovagaz SA, pentru gazele naturale livrate în 2016.</b>
      </p>
      <p>Informația se conține în Raportul Gazprom pentru trimestrul III al anului 2019, la capitolul informațiilor privind implicarea concernului în litigii.</p>
      <p>Gazprom s-a adresat către instanța de arbitraj cu această solicitare în februarie 2019. În data de 27 iunie instanța a finalizat audierile pe marginea litigiului, iar în 5 august a decis să satisfacă pretențiile concernului rus.</p>
      <p>Totodată, în raport se menționează despre o decizie a aceleiași instanțe de arbitraj din 24 august 2018, potrivit căreia a mai fost acceptată solicitarea Gazprom cu privire la recuperarea datoriei de 475.828.416,54 dolari pentru gazelle livrate pe parcursul anului 2015.</p>
      <p>În Raportul Gaprom se mai precizează că în perioada 2011 – trim. III 2019, din cauza datoriilor acumulate de consumatorii transnistreni, creanțele Republicii Moldova față de concernul rus au crescut și mai mult.</p>
      <p>În Raportul pentru 2018, Moldovagaz a raportat datorii curente de 13.219.481.705 lei și datorii pe termen lung de 1.999.699 lei.</p>
      <p>
        <a href="https://www.bizlaw.md/o-instanta-de-arbitraj-a-acceptat-revendicarile-gazprom-cu-privire-la-recuperare-unei-datorii-de-peste-329-milioane-de-dolari-de-la-moldovagaz-sa">https://www.bizlaw.md</a>
      </p>
    </article>
  </body>
</html>