<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/tennis/ispaniya-rusiya-e-nay-interesniyat-mach-ot-vtoriya-den-na-kupa-deyvis.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-19T11:41:57+00:00"/>
    <meta property="og:title" content="Испания - Русия е най-интересният мач от втория ден на &quot;Купа Дейвис&quot;"/>
    <meta property="og:description" content="Ще се изиграят общо 6 интригуващи двубои от груповата фаза"/>
  </head>
  <body>
    <article>
      <h1>Испания - Русия е най-интересният мач от втория ден на "Купа Дейвис"</h1>
      <address><time datetime="2019-11-19T11:41:57+00:00">19 Nov 2019, 11:41</time> by <a rel="author" href="https://topsport.bg/author/todor-krastev" target="_blank">Тодор Кръстев</a></address>
      <p>Днес ще се изиграят общо 6 мача от груповата фаза на "Дейвис Къп". Световното отборно първенство се провежда по нова система и всички срещи от елитната група ще се проведат в рамките на тази седмица в Мадрид.</p>
      <p>На Централния корт "Маноло Сантана" първия излязоха Гуидо Пея за Аржентина и Николас Джари за Чили. Другият мач на сингъл е между Диего Шварцман и Кристиан Гарин. Мачът Аржентина - Чили е от група "C", където е също и силния тим на Германия.</p>
      <p>Във втория двубой на "Мануел Сантана" ще дебютира фаворитът за титлата Испания, воден от Рафаел Надал срещу силния състав на Русия. Руснаците вчера победиха носителя на трофея Хърватия с 3-0 победи и на практика се нуждаят от една победа в отделна среща за да се класират за четвъртфинал.</p>
      <p>На корт "Аранча Санчес Викарио" Франция вече поведе с 1-0 победи срещу Япония в двубой от група "А". Ветеранът Жо-Волфред Цонга премина през Ясутака Учияма за 58 минути с 6-2, 6-1. Втората среща на сингъл е между Гаел Монфис и Йошихито Нишиока. Третият тим в групата е Сърбия, за която ще играе световния №2 Новак Джокович.</p>
      <p>Втората битка на "Аранча Санчес Викарио" е между САЩ и Канада. При успех "кленовите" листа ще се класират за четвъртфинал. Италия почива от тимовете в група "F" и утре има нужда от задължителна победа срещу САЩ за да запази шансове за продължаване напред.</p>
      <p>На корт №3 Михаил Кукушкин от Казахстан се очаква да няма проблеми с холандеца Ботик ван де Зандсшулп. След това Александър Бублик и Робин Хаасе ще излязат за втория мач на сингъл в група "Е". Великобритания, водена от Анди Мъри е в този поток и ще дебютира утре срещу Казахстан.</p>
      <p>Австралия и Колумбия ще играят в мача, предизвикващ най-малък интерес. Той отново ще бъде на корт №3. Победа на "кенгурата" изглежда задължителна, за да могат те утре да спорят за първото място в група "D" срещу Белгия. Колумбийците са опасни, защото имат най-силната двойка в света и могат да объркат сметките с един успех на сингъл. Вчера Белгия се наложи над Колумбия с 2-1 победи. Двата успеха на европейците бяха на сингъл. Малко изненадващо Давид Гофен даде гейм на Даниел Елахи Галан и направи срещата оспорвана.</p>
    </article>
  </body>
</html>