<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/na-kijivshchini-pyana-zhinka-zhburnula-kamin-u-policeyske-avto-640913.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T11:12:24+00:00"/>
    <meta property="og:title" content="На Київщині п’яна жінка жбурнула камінь у поліцейське авто"/>
    <meta property="og:description" content="Поліція оголосила жінці підозру в хуліганстві"/>
  </head>
  <body>
    <article>
      <h1>На Київщині п’яна жінка жбурнула камінь у поліцейське авто</h1>
      <address>
        <time datetime="2019-11-19T11:12:24+00:00">19 Nov 2019, 11:12</time>
      </address>
      <h4>Поліція оголосила жінці підозру в хуліганстві</h4>
      <p>У Білій Церкві, що на Київщині, працівники поліції зупинили легковик за порушення Правил дорожнього руху. Як з’ясувалось, за кермом була жінка-водій у стані алкогольного сп’яніння. У той час, коли відносно неї поліцейські складали адмінпротокол за ст. 130 КУпАП, на порятунок прибігла її подруга.</p>
      <p>Як <a href="https://kv.npu.gov.ua/news/Informacziya/pomsta-za-podrugu-u-bilij-czerkvi-zhinka-napidpitku-rozbila-kamenem-policzejsku-avtivku/">повідомляє</a> пресслужба Головного управління Нацполіції в Київській області, жінка вела себе зухвало та нахабно, погрожувала працівникам поліції, вигукувала нецензурну лайку. На зауваження правоохоронців не реагувала. Усі слова правоохоронців, щоб та втихомирилась, були марними.</p>
      <p>Натомість агресивно налаштована жінка підняла великий камінь і щосили жбурнула його у переднє скло службового автомобіля, у салоні якого оформляв адмінпротокол працівник поліції.</p>
      <p>Хуліганку, яка намагалася втекти, поліцейські наздогнали і одягнули на неї кайданки.</p>
      <p>Правопорушницю було доправлено до відділу поліції. Нею виявилась 36-річна місцева жителька, яка займається підприємницькою діяльністю. Встановлено, що вміст алкоголю в крові жінки становив 0,9 проміле.</p>
      <p>За фактом хуліганства відкрито кримінальне провадження за ч. 1 ст. 296 Кримінального кодексу України. Зловмисниці оголошено підозру.</p>
      <p>Вартість нанесеного матеріального збитку, який жінка буде відшкодовувати у судовому порядку, становить 8,5 тис. гривень.</p>
      <related>
        <a href="https://glavcom.ua/kyiv/news/pid-chas-mitingu-bilya-ofisu-prezidenta-pomerla-zhinka-640024.html"/>
        <a href="https://glavcom.ua/kyiv/news/pid-kijevom-cherez-revnoshchi-zhinka-namagalasya-vbiti-svogo-cholovika-639909.html"/>
        <a href="https://glavcom.ua/kyiv/news/zuhvala-grabizhnicya-u-stolichniy-shkoli-zirvala-z-uchenici-zolotiy-lancyuzhok--639866.html"/>
      </related>
    </article>
  </body>
</html>