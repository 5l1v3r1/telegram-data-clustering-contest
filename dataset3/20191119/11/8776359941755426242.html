<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zib.com.ua/ua/140110-chiselnist_vp_vs_proponuyut_skorotiti_do_9_osib__proekt.html"/>
    <meta property="og:site_name" content="Закон и Бизнес"/>
    <meta property="article:published_time" content="2019-11-19T11:55:00+00:00"/>
    <meta property="og:title" content="Чисельність ВП ВС пропонують скоротити до 9 осіб — проект"/>
    <meta property="og:description" content="Якщо вже склад Верховного Суду зменшено удвічі, то логічно скоротити і чисельність Великої палати. Тим більше що через зміни у законодавстві остання не буде такою завантаженою, як раніше."/>
  </head>
  <body>
    <article>
      <h1>Чисельність ВП ВС пропонують скоротити до 9 осіб — проект</h1>
      <address>
        <time datetime="2019-11-19T11:55:00+00:00">19 Nov 2019, 11:55</time>
      </address>
      <p>
        <i>
          <b>Якщо вже склад Верховного Суду зменшено удвічі, то логічно скоротити і чисельність Великої палати. Тим більше що через зміни у законодавстві остання не буде такою завантаженою, як раніше.</b>
        </i>
      </p>
      <p>Проект «Про внесення змін до Закону України «Про судоустрій і статус суддів» щодо кількісного складу суддів Великої палати Верховного Суду» (№<a href="http://w1.c1.rada.gov.ua/pls/zweb2/webproc4_1?pf3511=67424">2462</a>) передбачає, що у ВП ВС буде достатньо і 9 осіб. По двох представників обиратиме кожен касаційний суд плюс — Голова ВС.</p>
      <p>За твердженням автора проекту, такої кількості буде цілком достатньо, оскільки вже встановлено процесуальні фільтри, які дозволять суттєво розвантажити ВП ВС. Насамперед від юрисдикційних спорів, що становлять близько 90% справ, які розглядає палата. Зменшення кількісного складу ВП, відповідно, збільшить кількість суддів, які долучаться до роботи касаційних судів.</p>
      <p>Також у проекті передбачена можливість достроково припиняти повноваження суддів ВП. Адже строк повноважень нинішнього складу збігає лише у грудні 2020-го, і в інший спосіб, ніж відкликання, склад ВП ВС не скоротити.</p>
      <related>
        <h4>Матеріали за темою</h4>
        <a href="https://zib.com.ua/ua/140087-vs_prosit_ks_ne_dopustiti_posyagannya_na_usih_suddiv.html"/>
        <a href="https://zib.com.ua/ua/139850-vs_ne_pereglyadatime_sprav_scho_ne_mistyat_pidstav_dlya_novi.html"/>
        <a href="https://zib.com.ua/ua/issue/682/"/>
        <a href="https://zib.com.ua/ua/139766-zvernennya_do_prezidenta_stosovno_zakonu__1008__ce_nasha_pol.html"/>
        <a href="https://zib.com.ua/ua/139251-poki_scho_do_vs_nadhodit_do_100_tis_sprav_schoroku_otzhe_sud.html"/>
        <a href="https://zib.com.ua/ua/issue/675/"/>
        <a href="https://zib.com.ua/ua/139166-vp_vs_pozbavlyat_neobhidnosti_povtoryuvati_odne_y_te_same_de.html"/>
        <a href="https://zib.com.ua/ua/138684-hto_pershiy_postavit_krapku_v_pitanni_vsu_prezident_chi_espl.html"/>
        <a href="https://zib.com.ua/ua/issue/671/"/>
        <a href="https://zib.com.ua/ua/138102-vp_vs_podolala_yurisdikciyni_konflikti_cinoyu_vlasnogo_navan.html"/>
        <a href="https://zib.com.ua/ua/138026-u_kas_pridumali_yak_prodovzhiti_povnovazhennya_8_chleniv_vkk.html"/>
        <a href="https://zib.com.ua/ua/issue/663/"/>
        <a href="https://zib.com.ua/ua/138011-suddiv_ta_pracivnikiv_vsu_ne_zalishat_bez_roboti_ta_zarplati.html"/>
        <a href="https://zib.com.ua/ua/137952-_u_vs_uvazhayut_scho_pravo_na_zabuttya_mozhna_zabezpechiti_z.html"/>
        <a href="https://zib.com.ua/ua/137890-chi_mozhna_dosyagti_ednosti_sudovoi_praktiki_yakscho_postano.html"/>
        <a href="https://zib.com.ua/ua/issue/662/"/>
        <a href="https://zib.com.ua/ua/137934-lyustraciyni_zaboroni_dlya_suddiv_mozhut_viznati_nekonstituc.html"/>
        <a href="https://zib.com.ua/ua/137897-suddi_vs_popikluvalisya_pro_sebe_virishivshi_scho_kolegi_z_n.html"/>
        <a href="https://zib.com.ua/ua/137797-naykraschu_kolegiyu_za_kilkistyu_rozglyanutih_sprav_podilili.html"/>
        <a href="https://zib.com.ua/ua/issue/661/"/>
        <a href="https://zib.com.ua/ua/137801-na_plenumi_vs_virishili_ne_perevantazhuvati_suddiv_.html"/>
        <a href="https://zib.com.ua/ua/137686-novih_suddiv_vs_zasteregli_vid_stvorennya_shtuchnogo_vakuumu.html"/>
        <a href="https://zib.com.ua/ua/issue/660/"/>
        <a href="https://zib.com.ua/ua/137742-u_kcs_ne_zmogli_doobrati_svogo_predstavnika_u_vp_vs.html"/>
        <a href="https://zib.com.ua/ua/137535-u_verhovniy_sud_priznacheno_sche_75_suddiv__ukaz.html"/>
        <a href="https://zib.com.ua/ua/137136-tema_yaku_vivchayut_yuristi-pershokursniki_stala_yablukom_ro.html"/>
        <a href="https://zib.com.ua/ua/issue/655/"/>
        <a href="https://zib.com.ua/ua/137142-scho_zdivuvalo_inozemnih_ekspertiv_u_vs_i_yaki_poradi_voni_d.html"/>
        <a href="https://zib.com.ua/ua/javascript:void(0);"/>
      </related>
    </article>
  </body>
</html>