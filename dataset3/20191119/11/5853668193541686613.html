<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttoudinese.it/tuttodilettanti-fvg/sacile-allenatore-di-ragazzini-grida-terrone-all-arbitro-scatta-il-daspo-72066"/>
    <meta property="og:site_name" content="TuttoUdinese.it"/>
    <meta property="article:published_time" content="2019-11-19T11:37:12+00:00"/>
    <meta property="og:title" content="Sacile, allenatore di ragazzini grida &quot;terrone&quot; all'arbitro. Scatta il Daspo"/>
    <meta property="og:description" content="Sacile, un allenatore di una squadra di calcio della categoria esordienti subisce un Daspo di un anno per aver dato del &quot;terrone&quot; all'arbitro, dopo aver proferito ingiurie di ogni tipo verso i suoi calciatori (in campo e in panchina). Il mister, un uomo di 42 anni, non avrà accesso ad alcuna manifestazione sportiva e dovrà immediatamente lasciare la guida tecnica della sua formazione."/>
  </head>
  <body>
    <article>
      <h1>Sacile, allenatore di ragazzini grida "terrone" all'arbitro. Scatta il Daspo</h1>
      <address><time datetime="2019-11-19T11:37:12+00:00">19 Nov 2019, 11:37</time> by <a rel="author">Stefano Pontoni</a></address>
      <figure>
        <img src="https://net-storage.tccstatic.com/storage/tuttoudinese.it/img_notizie/thumb1/68/68ad9717ec6b9cbcc640a498194ff2ff-22302-d41d8cd98f00b204e9800998ecf8427e.jpg"/>
      </figure>
      <p>Sacile, un allenatore di una squadra di calcio della categoria <i>esordienti</i> subisce un Daspo di un anno per aver dato del <i>"terrone"</i> all'arbitro, dopo aver proferito ingiurie di ogni tipo verso i suoi calciatori (in campo e in panchina). Il mister, un uomo di 42 anni, non avrà accesso ad alcuna manifestazione sportiva e dovrà immediatamente lasciare la guida tecnica della sua formazione.</p>
      <p>Il provvedimento è scattato dopo l'articolo di un giornale che parlava di "<i>gravi episodi, che avevano fatto indignare e sdegnare gli stessi genitori dei giovanissimi atleti"</i>. La Digos ha accertato come<i> "il 42enne allenatore </i>- residente in provincia di Pordenone <i>- durante la partita reiterasse numerose condotte verbalmente e materialmente violente indirizzate, sia verso i giovanissimi calciatori in campo, sia a quelli in panchina". </i>Nel culmine di un'azione di gioco, parlando ai propri calciatori in panchina, l'uomo avrebbe detto: <i>"Arbitro, sei un terrone".</i></p>
    </article>
  </body>
</html>