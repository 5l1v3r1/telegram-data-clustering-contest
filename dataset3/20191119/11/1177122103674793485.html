<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/19-noiembrie-sfantul-proroc-avdie-robul-domnului-148658.html"/>
    <meta property="og:site_name" content="Timpul.md"/>
    <meta property="article:published_time" content="2019-11-19T11:29:00+00:00"/>
    <meta property="og:title" content="19 noiembrie: Sfântul Proroc Avdie, „robul Domnului&quot;"/>
    <meta property="og:description" content="În ziua de 19 noiembrie, Biserica face pomenirea: Sfântului Proroc Avdie; Sfântului Mucenic Varlaam; Sfântului Mucenic Agapie; Sfântului Mucenic Eliodor; Cuviosul..."/>
  </head>
  <body>
    <article>
      <h1>19 noiembrie: Sfântul Proroc Avdie, „robul Domnului"</h1>
      <address>
        <time datetime="2019-11-19T11:29:00+00:00">19 Nov 2019, 11:29</time>
      </address>
      <p>În ziua de 19 noiembrie, Biserica face pomenirea: Sfântului Proroc Avdie; Sfântului Mucenic Varlaam; Sfântului Mucenic Agapie; Sfântului Mucenic Eliodor; Cuviosul Ilarion din Georgia; Cuvioșilor Varlaam și Ioasaf.</p>
      <p>Sfântul Proroc Avdie era din pământul Sihem, din țărâna lui Vitaharam. A trăit cu opt sute de ani înainte de nașterea lui Hristos. Numele Avdie se tâlcuiește "robul Domnului". A slujit mai întâi lui Ahav și apoi lui Ohozia. Murind Ahav și după dânsul luând împărăția lui Israil fiul sau Ohozia, în acea vreme Sfântul Avdie slujea în rândurile ostașilor. Și a fost el unul din cei trei căpitani care s-au trimis de Ohozia la Ilie Proorocul cu câte cinci soldați, dintre care peste doi, căzând foc din cer, i-a ars, după cuvântul proorocului.</p>
      <p>Iar al treilea capitan, care era Avdie, a fost miluit pentru că s-a apropiat cu smerenie de Sfântul Proroc Ilie și s-a închinat în genunchi înaintea lui și l-a rugat, zicând: „Omule al lui Dumnezeu, cruță sufletul meu și sufletele robilor tăi!”. Deci Sfântul Ilie l-a cruțat pe el și l-a sculat, ducându-se împreună cu el la împăratul.</p>
      <p>Din acea vreme a lăsat Avdie slujba împăratului și a mers în urma Sfântului Prooroc Ilie, luând duhul proorociei, ca cel ce păzise și hrănise pe proorocul Domnului și ca cel ce urmase proorocului. Apoi, murind, a fost îngropat împreună cu părintii săi.</p>
      <p>Sursa: crestinortodox.ro</p>
    </article>
  </body>
</html>