<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/apple-vydal-ios-13-2-3-opravujici-poznamky-a-dalsi-chyby/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-19T11:30:11+00:00"/>
    <meta property="og:title" content="Apple vydal iOS 13.2.3 opravující Poznámky a další chyby"/>
    <meta property="og:description" content="Společnost Apple včera vydala nový instalační balíček s označením iOS 13.2.3. Aktualizace je samozřejmě dostupná všem uživatelům, kteří mají zařízení podporující iOS 13. Kromě toho Apple vydal také novou verzi iPadOS 13.2.3.  iOS 13.2.3 konečně opravuje problematické Poznámky iOS 13.2.3 je dalším balíčkem opravující chyby, které se objevily v předchozí verzi operačního systému. Konkrétně jsme […]"/>
  </head>
  <body>
    <article>
      <h1>Apple vydal iOS 13.2.3 opravující Poznámky a další chyby</h1>
      <address><time datetime="2019-11-19T11:30:11+00:00">19 Nov 2019, 11:30</time> by <a rel="author" href="https://dotekomanie.cz/author/zdenekkoutsky/" target="_blank">Zdeněk Koutský</a></address>
      <p>Společnost Apple včera vydala nový instalační balíček s označením iOS 13.2.3. Aktualizace je samozřejmě dostupná všem uživatelům, kteří mají zařízení podporující iOS 13. Kromě toho Apple vydal také novou verzi iPadOS 13.2.3. </p>
      <h3>iOS 13.2.3 konečně opravuje problematické Poznámky</h3>
      <p>iOS 13.2.3 je dalším balíčkem opravující chyby, které se objevily v předchozí verzi operačního systému. Konkrétně jsme se nyní dočkali opravy chyby, která mohla způsobovat nefunkčnost vyhledávání v systému a v aplikacích Mail, Soubory a Poznámky. </p>
      <p>Aktualizace dále řeší problém se zobrazováním fotek, odkazů a dalších příloh v podrobnostech konverzací aplikace Zprávy. Opravuje také chybu, jenž mohla v praxi zabraňovat aplikacím ve stahování obsahu na pozadí. Poslední novinkou je řešení problému, který mohl aplikaci Mail bránit ve stahování nových zpráv a způsobovat nezahrnutí citace původní zprávy v účtech Exchange.</p>
      <figure>
        <img src="https://dotekomanie.cz/wp-content/uploads/2019/11/iOS-1323-1812x1019x.jpg"/>
      </figure>
      <p>Pokud patříte mezi majitele iOS zařízení, které podporuje iOS 13, doporučujeme vám si aktualizaci stáhnout co nejdříve. Jestliže například používáte aplikaci Poznámky a doposud jste měli problém se synchronizací s macOS, tak právě iOS 13.2.3 by tento problém mělo opravit. </p>
      <footer>Zdroj: <a href="https://9to5mac.com/2019/11/18/apple-releases-ios-13-2-3-with-more-background-app-improvements-mail-fixes-more/#735b9/">9to5mac.com</a></footer>
    </article>
  </body>
</html>