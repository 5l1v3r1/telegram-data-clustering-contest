<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/19/bankrablas-pecsen-lezartak-az-utakat-a-rendorok"/>
    <meta property="og:site_name" content="infostart"/>
    <meta property="article:published_time" content="2019-11-19T11:44:00+00:00"/>
    <meta property="og:title" content="Bankrablás Pécsen - lezárták az utakat a rendőrök – képek"/>
    <meta property="og:description" content="A rendőrség közlése szerint egy 60-65 év körüli férfit keresnek."/>
  </head>
  <body>
    <article>
      <h1>Bankrablás Pécsen - lezárták az utakat a rendőrök – képek</h1>
      <address><time datetime="2019-11-19T11:44:00+00:00">19 Nov 2019, 11:44</time> by <a rel="author">Infostart</a></address>
      <h3>A rendőrség közlése szerint egy 60-65 év körüli férfit keresnek.</h3>
      <p>Egy férfi kedden bement a pécsi Komlói úton lvéő pénzintézetbe, majd szájmaszkkal az arcán egy papírlapot rakott le az asztalra, amelyen az állt, hogy fegyver van nála és pénzt követel.</p>
      <p><a href="https://www.bama.hu/kek-hirek/helyi-kek-hirek/rablas-tortent-pecs-keleti-varosreszeben-2131908/">A Bama.hu</a> közölte: a helyszínre tíz rendőrautó érkezett. Az egész épület körbe van kordonozva, óriási a rendőri készültség. A rabló egyedül volt, és hárommillió forintot zsákmányolt.</p>
      <figure>
        <img src="https://infostart.hu/images/site/articles/inline/2019/11/1574175839-fHPFIbIaQ_md.jpg"/>
        <figcaption>Pécs, 2019. november 19. Bűnügyi helyszínelő egy pécsi bankfióknál, amelyet kirabolt egy férfi 2019. november19-én. Senki nem sérült meg, a tettest keresi a rendőrség. MTI/Sóki Tamás</figcaption>
      </figure>
      <p>A 60-65 év körüli, vélhetően sántító férfi felkutatása folyamatban van - közölték a rendőrök.</p>
      <p>A városból kivezető utakat lezárták, a helyszínen kutyás rendőrök intézkednek forró nyomon.</p>
      <figure>
        <img src="https://infostart.hu/images/site/articles/inline/2019/11/1574175827-soYdngR2G_md.jpg"/>
        <figcaption>Pécs, 2019. november 19. Rendőrautók egy pécsi bankfióknál, amelyet kirabolt egy férfi 2019. november19-én. Senki nem sérült meg, a tettest keresi a rendőrség. MTI/Sóki Tamás</figcaption>
      </figure>
      <p>
        <i>Nyitókép: MTI/Sóki Tamás</i>
      </p>
    </article>
  </body>
</html>