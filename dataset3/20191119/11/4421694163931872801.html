<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/profesora-habarnyka-iz-lvivskoyi-politehniky-zvilnyly-z-roboty/"/>
    <meta property="og:site_name" content="VARTA1"/>
    <meta property="article:published_time" content="2019-11-19T11:18:24+00:00"/>
    <meta property="og:title" content="Професора-хабарника із Львівської політехніки звільнили з роботи"/>
    <meta property="og:description" content="Портал оперативних та новин Varta1 ( Варта1 ) був створений на тлі державних подій, активістами які не змогли залишитися байдужими. Varta1 повідомляє про події у Львові та Україні."/>
  </head>
  <body>
    <article>
      <h1>Професора-хабарника із Львівської політехніки звільнили з роботи</h1>
      <address>
        <time datetime="2019-11-19T11:18:24+00:00">19 Nov 2019, 11:18</time>
      </address>
      <p>Post Views: 1 609</p>
      <p>Галицький районний суд Львова визнав винним та оштрафував на 25,5 тис грн професора Мирона Варія за вимагання хабара у студентки, інформує <a href="https://zaxid.net/pislya_zatrimannya_na_habari_60_richnogo_zavkafedri_lvivskoyi_politehniki_zvilnili_z_posadi_n1493169?fbclid=IwAR2IMeZfRtPG9mPh63xbpIJNMyT9WB0yBeq3oTxGI4r6zzSt_6SWW2YYImo">“Zaxid.net”</a>.</p>
      <p>Зазначимо, 60-річного Мирона Варія затримали на вимаганні 6 тис грн хабара за ліквідацію академічної заборгованості. Тоді він був завідувачем кафедри теоретичної та практичної психології Інституту права та психології «Львівської політехніки».</p>
      <p>Про затримання професора правоохоронці повідомили наприкінці серпня 2019, заявляючи, що йдеться не про одиничний випадок, а про викриту схему вимагання хабарів у студентів. Однак, у вироку суду описують лише один випадок вимагання та отримання хабара.</p>
      <p>Мирон Варій провину визнав та уклав угоду про визнання винуватості з прокурором. Йому призначили покарання у вигляді 25,5 тис грн штрафу з позбавленням права обіймати посади, пов’язані з виконанням організаційно-розпорядчих та адміністративно-господарських функцій на підприємствах, в установах, організаціях усіх форм власності протягом 1,5 роки.</p>
      <p>За інформацією пресслужби Львівської політехніки повідомили, що Мирона Варія звільнили з посади.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>