<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/2019/11/19/libano-banche-introducono-restrizioni_ee0473ac-db23-42fa-82c2-8d1825e29c43.html"/>
    <meta property="og:site_name" content="ANSA.it"/>
    <meta property="article:published_time" content="2019-11-19T11:17:20+00:00"/>
    <meta property="og:title" content="Libano: banche introducono restrizioni"/>
    <meta property="og:description" content="Le banche libanesi hanno cominciato ad applicare stamani &quot;misure straordinarie&quot; per contenere la fuga dei capitali in un contesto in cui, a causa della grave crisi sociale, economica e politica libanese, i risparmiatori cercano di prelevare dai loro conti ... (ANSA)"/>
  </head>
  <body>
    <article>
      <h1>Libano: banche introducono restrizioni</h1>
      <h2>'Misure straordinarie' contro fuga capitali</h2>
      <address><time datetime="2019-11-19T11:17:20+00:00">19 Nov 2019, 11:17</time> by <a rel="author">Redazione ANSA</a></address>
      <p> - BEIRUT - Le banche libanesi hanno cominciato ad applicare stamani "misure straordinarie" per contenere la fuga dei capitali in un contesto in cui, a causa della grave crisi sociale, economica e politica libanese, i risparmiatori cercano di prelevare dai loro conti correnti in dollari americani in contanti.<br/>    Intanto, migliaia di manifestanti sono affluiti dalle prime ore del giorno nel centro di Beirut, in corrispondenza della prevista seduta parlamentare per discutere e approvare una controversa legge per un'amnistia nei confronti di un'ampia gamma di crimini comuni e finanziari.<br/>    Il presidente del parlamento, Nabih Berri, ha però poi rinviato a data da destinarsi la sessione parlamentare prevista per oggi.<br/>    La decisione è stata presa, riferisce l'ufficio stampa di Berri, a causa dell'assenza del quorum dei deputati. Molti infatti non si sono presentati per l'assedio di migliaia di manifestanti fuori dal parlamento che hanno tentato di impedire l'acceso dei parlamentari.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>