<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_1531210492_Radev_za_Geshev_Shte_se_proiznesa_kogato_resha"/>
    <meta property="og:site_name" content="webcafé"/>
    <meta property="article:published_time" content="2019-11-19T11:17:00+00:00"/>
    <meta property="og:title" content="Радев за Гешев: Ще се произнеса, когато реша"/>
    <meta property="og:description" content="Ултиматуми не приемам. Ще се произнеса по темата за назначаването на Гешев в обозрим срок - когато реша. Това заяви държавният глава Румен Радев по темата с подписването на указа за назначаването на новия главен прокурор Иван Гешев."/>
  </head>
  <body>
    <article>
      <h1>Радев за Гешев: Ще се произнеса, когато реша</h1>
      <address><time datetime="2019-11-19T11:17:00+00:00">19 Nov 2019, 11:17</time> by <a rel="author" href="https://www.webcafe.bg/author/id_1_Webcafe" target="_blank">Webcafe</a></address>
      <figure>
        <img src="https://images.webcafe.bg/2019/02/04/rr-president/1170x1571.jpg"/>
        <figcaption>"Четете Конституцията, там са всички варианти", коментира президентът<cite>Снимка: © Facebook, Румен Радев</cite></figcaption>
      </figure>
      <p>Ултиматуми не приемам. Ще се произнеса по темата за назначаването на Гешев в обозрим срок - когато реша. Това заяви държавният глава Румен Радев по темата с подписването на указа за назначаването на новия главен прокурор Иван Гешев.</p>
      <p>"Виждате, че не съм човек, който протака и използва различни машинации. Отговорът на всички ваши въпроси е в Конституцията, четете внимателно и там ще си отговорите", заяви Радев пред журналисти.</p>
      <p>На въпрос дали ще се обърне към конституционния съд за тълкуване, той пак настоя: "Четете Конституцията, там са всички варианти. Аз ще се произнеса в обозрим срок. Когато реша".</p>
      <p>Относно настояването на Висшия съдебен съвет указът да бъде подписан в рамките на от 3 до 7 дни, Радев отговори: "Аз също се обърнах към ВСС също с настояване, което те не изпълниха по най-добрия начин".</p>
    </article>
  </body>
</html>