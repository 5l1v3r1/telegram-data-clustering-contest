<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/sport/20191119/van-de-zandschulp-buigt-diep-in-daviscup/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-19T11:34:47+00:00"/>
    <meta property="og:title" content="Van de Zandschulp buigt diep in Daviscup"/>
    <meta property="og:description" content="MADRID (ANP) - Het Nederlands tennisteam staat 1-0 achter tegen Kazachstan in de finaleweek van de Daviscup in Madrid. Botic van de Zandschulp was in het eerste enkelspel niet opgewassen tegen Michail Koekoesjkin. De 24-jarige Veenendaler, de nummer 200 op de wereldranglijst, verloor in twee sets van de Kazachse nummer 67 van de wereld: 2-6 2-6."/>
  </head>
  <body>
    <article>
      <h1>Van de Zandschulp buigt diep in Daviscup</h1>
      <address><time datetime="2019-11-19T11:34:47+00:00">19 Nov 2019, 11:34</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>Het Nederlands tennisteam staat 1-0 achter tegen Kazachstan in de finaleweek van de Daviscup in Madrid. Botic van de Zandschulp was in het eerste enkelspel niet opgewassen tegen Michail Koekoesjkin. De 24-jarige Veenendaler, de nummer 200 op de wereldranglijst, verloor in twee sets van de Kazachse nummer 67 van de wereld: 2-6 2-6.</b>
      </p>
      <p>Robin Haase krijgt nu de taak de stand gelijk te trekken. De Haagse kopman treft in het tweede enkelspel Alexander Boeblik.</p>
      <p>Van de Zandschulp kreeg van captain Paul Haarhuis de voorkeur boven Tallon Griekspoor. De debutant had in aanloop naar de Daviscup een goede vorm getoond, maar Koekoesjkin bleek toch iets te hoog gegrepen. De Kazak liet de Nederlander in de eerste set tot 2-2 gelijk opgaan, maar liep daarna al snel uit naar 6-2. In de tweede set nam Koekoesjkin meteen de controle. Van de Zandschulp stribbelde wat tegen, maar hij sloeg te veel fouten.</p>
    </article>
  </body>
</html>