<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/nimechchina-pro-minski-peregovori-alternativi-nemaye-novini-ukrajini-50054370.html"/>
    <meta property="og:site_name" content="НВ"/>
    <meta property="article:published_time" content="2019-11-19T11:16:00+00:00"/>
    <meta property="og:title" content="Посол Німеччини про Мінські переговори: Триватимуть навіть без політичного врегулювання"/>
    <meta property="og:description" content="Посол Німеччини в Україні Анка Фельдгузен впевнена, що переговори Тристоронньої контактної групи в Мінську продовжаться навіть в тому випадку, якщо не буде досягнуто згоди з політичних кроків на Донбасі."/>
  </head>
  <body>
    <article>
      <h1>Посол Німеччини про Мінські переговори: Триватимуть навіть без політичного врегулювання</h1>
      <h2>Посол Німеччини в Україні Анка Фельдгузен впевнена, що переговори Тристоронньої контактної групи в Мінську продовжаться навіть в тому випадку, якщо не буде досягнуто згоди з політичних кроків на Донбасі.</h2>
      <address>
        <time datetime="2019-11-19T11:16:00+00:00">19 Nov 2019, 11:16</time>
      </address>
      <p>Про це посол заявила в ексклюзивному інтерв'ю агентству <a href="https://interfax.com.ua/">Інтерфакс-Україна.</a></p>
      <p>«Мінськ» триватиме навіть без політичного врегулювання. Це практична і зручна площадка, щоб всі могли один з одним говорити ", — сказала дипломат.</p>
      <p>Посол зазначила, що мінські угоди були узгоджені під час фази гострих бойових дій.</p>
      <p>«Це був той компроміс, якого тоді можна було досягти. Зараз, звичайно, інші умови, ніж тоді, але мінські домовленості - це та структура, яка може допомогти знайти рішення конфлікту. Я в це вірю, як і мої колеги», — уточнила Фельдгузен.</p>
      <p>При цьому вона визнала, що багато в розв’язанні конфлікту залежить від бажання російського керівництва.</p>
      <p>«Звичайно, багато що залежить від Росії, а також від того, на що погодиться українське суспільство», — додала посол.</p>
      <p>Дипломат також згадала закон про особливий порядок місцевого самоврядування на території окремих районів Донецької та Луганської областей, який припиняє свою дію в кінці 2019 року.</p>
      <p>«Ми не знаємо, що буде передбачено в новому законі, це буде визначено шляхом обговорення і пошуку компромісів серед населення України. Це не легко, але це єдиний зараз шлях », — резюмувала вона.</p>
      <p>Нагадаємо, 9 грудня в Парижі запланована зустріч лідерів країн нормандської четвірки (Україна, Німеччина, Франція і РФ).</p>
      <p>Глава МЗС України Вадим <a href="https://nv.ua/ukr/ukraine/politics/ukrajina-mozhe-viyti-z-minskih-ugod-novini-ukrajini-50053453.html">Пристайко не виключив, що в разі провалу переговорів Київ вийде з Мінських угод.</a></p>
    </article>
  </body>
</html>