<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/google-in-igre-na-svojo-stran-zeli-pridobiti-vec-pripadnic-neznejsega-spola.html?RSS421c8ef3e59cac6bda7e982bc2b323e1"/>
    <meta property="og:site_name" content="Računalniške novice"/>
    <meta property="article:published_time" content="2019-11-19T11:00:00+00:00"/>
    <meta property="og:title" content="Google in igre: na svojo stran želi pridobiti več pripadnic nežnejšega spola"/>
    <meta property="og:description" content="V teh dneh so pri Googlu lansirali storitev Stadia, možnost za pretakanje in igranje konzolnih iger preko spletnega brskalnika ali pametnega telefona. Eden najbolj inovativnih elem"/>
  </head>
  <body>
    <article>
      <h1>Google in igre: na svojo stran želi pridobiti več pripadnic nežnejšega spola</h1>
      <address>
        <time datetime="2019-11-19T11:00:00+00:00">19 Nov 2019, 11:00</time>
      </address>
      <p><b>Ni skrivnost, da želi Google tudi del pogače izjemno zahtevnega trga iger. Do deleža želi priti s prebojem v segmentu žensk. Ključ do njihovega uspeha naj bi ležal ravno v razumevanju želja igralk.</b> V teh dneh so pri Googlu lansirali storitev <b>Stadia</b>, možnost za pretakanje in igranje konzolnih iger preko spletnega brskalnika ali pametnega telefona. Eden najbolj inovativnih elementov nov storitve, ki naj bodo še tako subtilni, je ravno dizajn novega Stadijinega igralnega ploščka.<br/><br/>Tradicionalno so bili deli opreme za igranje prilagojeni moški populaciji oziroma igralcem moškega spla. Oprema Xbox je v modri ali rdeči barvi, pri Sonyju prisegajo na črno ter neonske in celo vojaške odtenke. Nvidijin črn plošček deluje celo bolj kot maska Dartha Vaderja.<br/><br/>Pri Stadiji so šli v drugo smer. Plošček so želeli narediti bolj univerzalen, primeren za oba spola. Tako so na voljo bela, črna in nežno zelena barva (<b>wasabi</b>). Morda so se zgledovali pri Nintendu, ki ponuja kontrolno opremo, med drugim, v turkizni in rumeni barvi.<br/><br/><b>Phil Harrison</b>, podpredsednik Googla in vodja projekta Stadia, je ob napovedani predstavitvi poudaril, da “je čas za spremembe in da želijo k igranju privabiti tudi drugačno strukturo ljudi.” Samo v ZDA je kar 46 % vseh igralcev iger ženskega spola. “Tradicionalni pristopi v obliki in delovanju kontrol za igranje so bili bolj moški,” je še dodal Harrison.<br/><br/>“Če ima pri tovrstnih izdelkih Google res prednost pred tekmeci, jo ima zato, ker še nima izdelkov za igranje, ki bi imeli neko zgodovino ali bazo privržencev,” je dogajanje komentirala <b>Laine Nooney</b>, docentka za zgodovino video igric na newyorški univerzi.<br/><br/>Preden so se pri Googlu odločili za uporabo nežno zelene barve, so izvedli anketiranje več tisoč igralcev. Izvedeli so, da ima ta barva univerzalno privlačnost. Tako ženske kot moški so se zanimali za takšno barvo, kar odseva v njeni spolni nevtralnosti. “Je pa to zelo draga barva, saj jo je težko dobiti,” so še dodali pri Googlu.</p>
    </article>
  </body>
</html>