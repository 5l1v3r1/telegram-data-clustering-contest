<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/z-podcietym-gardlem-stal-na-balkonie-ruch-na-ulicy-zostal-wstrzymany-foto/"/>
    <meta property="og:site_name" content="lublin112.pl"/>
    <meta property="article:published_time" content="2019-11-19T11:15:00+00:00"/>
    <meta property="og:title" content="Z podciętym gardłem stał na balkonie. Ruch na ulicy został wstrzymany"/>
    <meta property="og:description" content="Około godziny 6 rano, przez 20 minut wstrzymany był ruch na ul. Narutowicza w Lublinie. Na balkonie jednej z kamienic stał mężczyzna, który podciął sobie gardło."/>
  </head>
  <body>
    <article>
      <h1>Z podciętym gardłem stał na balkonie. Ruch na ulicy został wstrzymany</h1>
      <address>
        <time datetime="2019-11-19T11:15:00+00:00">19 Nov 2019, 11:15</time>
      </address>
      <p>
        <b>Około godziny 6 rano, przez 20 minut wstrzymany był ruch na ul. Narutowicza w Lublinie. Na balkonie jednej z kamienic stał mężczyzna, który podciął sobie gardło.</b>
      </p>
      <p>Dramatyczne sceny rozegrały się we wtorek nad ranem przy ul. Narutowicza w Lublinie. Służby ratunkowe zostały powiadomione o mężczyźnie, który wszedł na balkon kamienicy, a następnie podciął sobie gardło. Na miejscu interweniowała straż pożarna, zespół ratownictwa medycznego, policja oraz nadzór ruchu MPK.</p>
      <p>Ponieważ istniało ryzyko, że mężczyzna może chcieć skoczyć z balkonu, wstrzymany został ruch pojazdów oraz pieszych. Jak nas poinformowano, po kilkunastu minutach ratownikom udało się dostać do mieszkania, w którym przebywał desperat. Został on obezwładniony i trafił pod opiekę ratowników medycznych.</p>
      <p>Z raną ciętą szyi przetransportowano go do szpitala. Policjanci ustalają teraz szczegółowe okoliczności zdarzenia oraz motywy, jakimi kierował się mężczyzna. Po ok. 20 minutach ruch na ul. Narutowicza został wznowiony.</p>
      <p>(fot. nadesłane – Beata)</p>
    </article>
  </body>
</html>