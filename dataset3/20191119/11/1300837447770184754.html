<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/cultura/libri/narrativa/2019/11/19/libri-torna-la-mazzucco-e-ci-racconta-larchitettrice_9f3d6356-ff01-47f0-8f62-d166b9d44ea7.html"/>
    <meta property="og:site_name" content="ANSA.it"/>
    <meta property="article:published_time" content="2019-11-19T11:38:21+00:00"/>
    <meta property="og:title" content="Torna la Mazzucco e ci racconta 'L'Architettrice'"/>
    <meta property="og:description" content="MELANIA MAZZUCCO, 'L'ARCHITETTRICE (EINAUDI). (ANSA)"/>
  </head>
  <body>
    <article>
      <h1>Torna la Mazzucco e ci racconta 'L'Architettrice'</h1>
      <h2>Il romanzo esce il 26 novembre per Einaudi</h2>
      <address><time datetime="2019-11-19T11:38:21+00:00">19 Nov 2019, 11:38</time> by <a rel="author">Redazione ANSA</a></address>
      <p><b> MELANIA MAZZUCCO, 'L'ARCHITETTRICE (EINAUDI</b>). Melania Mazzucco torna al romanzo storico, alla passione per l'arte e ci regala il ritratto di una straordinaria donna del Seicento, Plautilla, nel suo nuovo romanzo, 'L'Architettrice' , in libreria il 26 novembre per Einaudi.<br/>    Abilissima a non far parlare di sé , Plautilla, la prima architettrice della storia moderna, nasconde audacia e sogni per poter realizzare l'impresa in grado di riscattare una vita intera: la costruzione di una originale villa di delizie sul colle che domina Roma, disegnata, progettata ed eseguita da lei.<br/>    Figlia di Giovanni Briccio, un genio plebeo, osteggiato dai letterati e ignorato dalla corte: materassaio, pittore di poca fama, musicista, popolare commediografo, attore e poeta, Plautilla viene educata alla pittura e lanciata dal padre nel mondo dell'arte come fanciulla prodigio, imponendole il destino della verginità.<br/>    La Mazzucco, Premio Strega 2013 con 'Vita', tradotta in 27 paesi, che ha scritto per il cinema, il teatro e la radio, ci racconta una donna di umili origini che fatica a emergere nell'ambiente degli artisti romani, dominato da Bernini e Pietro da Cortona. Ma, l'incontro con Elpidio Benedetti, aspirante scrittore prescelto dal cardinal Barberini come segretario di Mazzarino, finirà per cambiare la vita a Plautilla che diventerà molto di più di ciò che il padre aveva immaginato per lei.<br/><br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>