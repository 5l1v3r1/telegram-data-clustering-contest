<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jablickar.cz/airpods-se-stanou-hitem-vanoc-vetsina-teenageru-chce-pod-stromecek-produkt-od-applu/"/>
    <meta property="og:site_name" content="Jablíčkář.cz"/>
    <meta property="article:published_time" content="2019-11-19T11:00:27+00:00"/>
    <meta property="og:title" content="AirPods se stanou hitem Vánoc. Většina teenagerů chce pod stromeček produkt od Applu"/>
    <meta property="og:description" content="Blíží se Vánoce a spolu s nimi také mnohdy těžké rozhodování, co koupit náročnému teenagerovi, který má zdánlivě všechno. Odpověď na tuto otázku dá mnohým nerozhodným rodičům nedávno provedený průzkum od společnosti Piper Jaffray."/>
  </head>
  <body>
    <article>
      <h1>AirPods se stanou hitem Vánoc. Většina teenagerů chce pod stromeček produkt od Applu</h1>
      <address><time datetime="2019-11-19T11:00:27+00:00">19 Nov 2019, 11:00</time> by <a rel="author">Amaya Tomanová</a></address>
      <p>Blíží se Vánoce a spolu s nimi také mnohdy těžké rozhodování, co koupit náročnému teenagerovi, který má zdánlivě všechno. Odpověď na tuto otázku dá mnohým nerozhodným rodičům nedávno provedený průzkum od společnosti <a href="http://www.piperjaffray.com/">Piper Jaffray</a>.</p>
      <related>
        <a href="https://jablickar.cz/airpods-se-staly-hitem-vanoc-lide-se-novymi-sluchatky-chlubili-na-twitteru-se-jim-vsichni-vysmali/"/>
      </related>
      <h3>AirPods i Apple Watch</h3>
      <p>Podle analytiků společnosti je špičkou mezi spotřebitelskými značkami z pohledu teenagerů Apple. Nejžádanějším artiklem jsou pak bezdrátová sluchátka AirPods, která tím pádem mají – stejně jako v loňském roce – velkou šanci stát se hitem letošních Vánoc. Výběr bude tentokrát bohatší, protože k dostání je nejen druhá generace AirPods ve dvou variantách, ale také nejnovější AirPods Pro s funkcí potlačení hluku.</p>
      <slideshow>
        <figure>
          <img src="https://jablickar.cz/wp-content/uploads/2019/10/AirPods-Pro-open-case.jpg"/>
        </figure>
        <figure>
          <img src="https://jablickar.cz/wp-content/uploads/2019/10/AirPods-Pro-FB-3.jpeg"/>
        </figure>
        <figure>
          <img src="https://jablickar.cz/wp-content/uploads/2019/10/AirPods-Pro-FB-2.jpeg"/>
        </figure>
        <figcaption>
          <a href="https://jablickar.cz/airpods-se-stanou-hitem-vanoc-vetsina-teenageru-chce-pod-stromecek-produkt-od-applu/gallery/147556,147596,147583,147556,147525,147524,147523,147522,147521,147520">+ 6 Fotek</a>
        </figcaption>
      </slideshow>
      <p>Příjem Applu za poslední kvartál roku 2019 by měl podle analytiků dosáhnout 85,5 miliardy až 89,5 miliardy dolarů, zatímco v loňském roce činil za stejné období „pouhých“ 88,3 miliardy dolarů. Velkého úspěchu by měly dosáhnout zejména produkty nositelné elektroniky, kam právě patří i AirPods. Lidé by ale měli pod stromečkem nacházet také Apple Watch, dobře by se mohly prodávat také iPhony, kterým se podle posledních zpráv začíná lépe dařit i v Číně.</p>
      <h3>Fortnite už netáhne</h3>
      <p>Průzkum společnosti Piper Jaffray ale poukázal i na další zajímavá fakta, jako je například to, že kromě Applu vedou mezi mladými značky Nike či Louis Vuitton. Piper Jaffray také detailně monitoruje společnost Activision Blizzard, z jejíž produkce vzešla například populární hra Call of Duty. Zatímco CoD se daří relativně dobře, popularita konkurenčního Fortnite z dílny Epic Games naopak postupně klesá.</p>
      <figure>
        <img src="https://jablickar.cz/wp-content/uploads/2019/11/AirPods-christmas.jpg"/>
      </figure>
      <p>Zdroj: <a href="https://www.cultofmac.com/666664/apple-gear-airpods-tops-teens-wish-lists/">Cult of Mac</a></p>
    </article>
  </body>
</html>