<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622293/%D9%85%D8%B1%DA%AF-%DB%B2%DB%B5-%D9%86%D9%81%D8%B1-%D8%AF%D8%B1-%D8%A2%D9%84%D9%85%D8%A7%D9%86-%D8%AF%D8%B1%D9%BE%DB%8C-%D9%85%D8%B5%D8%B1%D9%81-%DA%AF%D9%88%D8%B4%D8%AA-%D8%A2%D9%84%D9%88%D8%AF%D9%87"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-19T11:44:00+00:00"/>
    <meta property="og:title" content="مرگ ۲۵ نفر در آلمان درپی مصرف گوشت آلوده"/>
    <meta property="og:description" content="آلمان تحقیقات درباره مرگ ۲۵ نفر که گفته می شود به دلیل ابتلا به عفونیت لیستریا در اثر مصرف گوشت آلوده جانشان را از دست داده‌اند، آغاز کرده‌ است."/>
  </head>
  <body>
    <article>
      <h1>مرگ ۲۵ نفر در آلمان درپی مصرف گوشت آلوده</h1>
      <address>
        <time datetime="2019-11-19T11:44:00+00:00">19 Nov 2019, 11:44</time>
      </address>
      <p>
        <i>آلمان تحقیقات درباره مرگ ۲۵ نفر که گفته می شود به دلیل ابتلا به عفونیت لیستریا در اثر مصرف گوشت آلوده جانشان را از دست داده‌اند، آغاز کرده‌ است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>بیش از یک ماه پیش، شرکت تولیدکننده گوشت «ویلکه والدیکر» و در پی شیوع مشکوک لیستریا مجبور به توقف تولیدات شد با این حال اکنون مقیاس این رسوایی گسترش یافته است.</p>
      <p>دادستان عمومی آلمان تحقیق خواهد کرد که آیا محصولات کالباس ویلکه با مرگ ۲۵ نفر و بستری شدن ۱۲ نفر بطور مستقیم ارتباط دارد یا خیر.</p>
      <p>دادستان می خواهد مشخص کند که آیا این شرکت تولیدکننده گوشت را باید مقصر مرگ این افراد دانست؟</p>
      <p>در تاریخ دوم اکتبر دفتر بازرسی دامپزشکی منطقه والدک- فرانکنبرگ در مرکز آلمان به دلیل شیوع لیستریا و ردیابی این بیماری در ارتباط با شرکت پیتزای سالامی و سوسیس پخته، دستور تعطیلی شرکت ویلکه والدیکر را صادر کرد.</p>
      <p>تحقیقات موسسه «دابرت کوچ» ارتباط میان گوشت آلوده و مرگ دو فرد مسن را تایید کرده است.</p>
      <p>در مجموع ۳۷ نفر با میانگین سنی ۷۴ سال به باکتری لیستریا مبتلا شده اند که ۲۵ نفر آنها جانشان را از دست داده‌اند.</p>
      <p>عفونت ناشی از لیستریا برای افراد سالم به راحتی قابل درمان است اما این باکتری برای افراد مسنی که سیستم ایمنی ضعیفی دارند، کشنده است.</p>
      <p>به گزارش یورونیوز، رسوایی ناشی از گوشت آلوده تنها محدود به آلمان نیست و از آنجایی که محصولات ویلکه به ۲۶ کشور جهان از جمله ژاپن، ایالات متحده آمریکا، روسیه و همچنین کشورهای عضو اتحادیه اروپا صادر می شود، گسترده این رسوایی ابعاد جهانی یافته است.</p>
    </article>
  </body>
</html>