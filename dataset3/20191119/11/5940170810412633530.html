<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/apoel/protathlitis-kai-sta-social-media-to-apoel"/>
    <meta property="og:site_name" content="24sports.com.cy"/>
    <meta property="article:published_time" content="2019-11-19T11:24:00+00:00"/>
    <meta property="og:title" content="Πρωταθλητής και στα Social Media το ΑΠΟΕΛ"/>
    <meta property="og:description" content="Εδώ και μερικά χρόνια τα μέσα κοινωνικής δικτύωσης έχουν μπει για τα καλά στη ζωή μας. Για την ακρίβεια είναι σημαντικό και αναπόσπαστο κομμάτι μας. Έτσι δεν είναι τυχαίο πως οι μεγάλες επιχειρήσεις επενδύουν όλο και περισσότερα χρήματα στα Social Media. Σε αυτές φυσικά εντάσσονται και οι ποδοσφαιρικές ομάδες. Εξάλλου τα μέσα κοινωνικής δικτύωσης είναι ο πλέον εύκολος και αποτελεσματικός τρόπος επικοινωνίας μιας ομάδας με τους φίλαθλους της. Στην Κύπρο πρωταθλητής και σε αυτό τον τομέα είναι το ΑΠΟΕΛ, με μεγάλη διαφορά απ’ τους ανταγωνιστές του."/>
  </head>
  <body>
    <article>
      <h1>Πρωταθλητής και στα Social Media το ΑΠΟΕΛ</h1>
      <h2>Οι ομάδες μας ολοένα και επενδύουν περισσότερα στα μέσα κοινωνικής δικτύωσης και αυτό δεν είναι τυχαίο</h2>
      <address><time datetime="2019-11-19T11:24:00+00:00">19 Nov 2019, 11:24</time> by <a rel="author">Εφραίμ Γεωργίου</a></address>
      <p>
        <b>Εδώ και μερικά χρόνια τα μέσα κοινωνικής δικτύωσης έχουν μπει για τα καλά στη ζωή μας. Για την ακρίβεια είναι σημαντικό και αναπόσπαστο κομμάτι μας. Έτσι δεν είναι τυχαίο πως οι μεγάλες επιχειρήσεις επενδύουν όλο και περισσότερα χρήματα στα Social Media. Σε αυτές φυσικά εντάσσονται και οι ποδοσφαιρικές ομάδες. Εξάλλου τα μέσα κοινωνικής δικτύωσης είναι ο πλέον εύκολος και αποτελεσματικός τρόπος επικοινωνίας μιας ομάδας με τους φίλαθλους της. Στην Κύπρο πρωταθλητής και σε αυτό τον τομέα είναι το ΑΠΟΕΛ, με μεγάλη διαφορά απ’ τους ανταγωνιστές του.</b>
      </p>
      <p>
        <b>Facebook</b>
      </p>
      <p>Οι σελίδες των ομάδων στο Facebook, αποτελούν ιδανικό τρόπο επικοινωνίας των φιλάθλων με τις πρώτες. Μια ματιά στα σχόλια κάτω από κάθε δημοσίευση της ομάδας, είναι ικανοποιητική ώστε να αντιληφθεί κανείς τις απόψεις, τους προβληματισμούς αλλά και την αφοσίωση των οπαδών. Είναι σημαντικό για τις ομάδες να αφουγκράζονται τον κόσμο τους. Παράλληλα οι ομάδες μπορούν να αξιοποιήσουν τις σελίδες στο Facebook, για προωθητικές ενέργειες των μπουτίκ αλλά και των χορηγών τους.</p>
      <p>Το ΑΠΟΕΛ έχει τα περισσότερα Likes από όλες τις ομάδες της Κύπρου. Αυτή τη στιγμή ο αριθμός ανέρχεται στις 148.426. Όσο περισσότερα likes, τόσο το καλύτερο. Στη δεύτερη θέση είναι το σωματείο της Ομόνοιας με 99.752 (ακόμη 19.481 έχει η εταιρεία), με την Ανόρθωση στην 3η θέση με 33.351. Ακολουθεί ο Απόλλωνας με 28.123, η ΑΕΛ με 17.358, η ΑΕΚ 9.831 και η Νέα Σαλαμίνα με 6.700.</p>
      <p>Η διαφορά του ΑΠΟΕΛ απ’ τις άλλες ομάδες είναι αρκετά μεγάλη και αυτό σαφώς και βοηθά τους «Γαλαζοκίτρινους». Γράψαμε και πιο πριν, υπάρχουν πολλοί τρόποι να αξιοποιήσεις τα likes και να μεταφράσεις σε κέρδος για την ομάδα την ομάδα σου. Η μεγάλη πάντως διαφορά στα likes έγινε με την έλευση του Φερνάντο Καβεγάνγκι, καθώς αρκετοί ξένοι ήθελαν να έχουν επαφή με την πορεία του συγκεκριμένου ποδοσφαιριστή.</p>
      <p>Βέβαια η Ομόνοια, η οποία ακολουθεί σε likes, επενδύει αρκετά τα τελευταία δυο χρόνια. Έχει πλάνο και το ακολουθεί πιστά. Αξιοποιεί το Facebook για προωθητικές ενέργειες, της μπουτίκ, των χορηγών, ενώ κτίζει μια πιο δυνατή σχέση με τους οπαδούς της. Τα ίδια ισχύουν για την Ανόρθωση και τον Απόλλωνα.</p>
      <p>
        <b>Twitter</b>
      </p>
      <p>Απ’ την άλλη το Twitter είναι ιδανική πλατφόρμα για ενημέρωση. Οι ομάδες το αξιοποιούν για να δημοσιεύσουν απ’ τα αγωνιστικά νέα, μέχρι και ανακοινώσεις για όλα τα θέματα. Είναι εύκολος και αποτελεσματικός (αν το αξιοποιήσεις σωστά) τρόπο για να «χτίσεις» την εικόνα σου, να αναπτύξεις δημόσιες σχέσεις και να «μεγαλώσεις» το brand name σου.</p>
      <p>Και σε αυτή την πλατφόρμα το ΑΠΟΕΛ έχει τα πρωτιά, με τη διαφορά να είναι πραγματικά μεγάλη απ’ τις άλλες ομάδες. Συγκεκριμένα οι «Γαλαζοκίτρινοι» μετρούν 31.219 ακόλουθους, με την Ομόνοια να ακολουθεί με 5.173. Στην 3η θέση είναι η Αόρθωση με 3.961 και ακολουθεί ο Απόλλωνας με 3.686. Την πεντάδα συμπληρώνει η ΑΕΚ με 2.103 ακόλουθους, ενώ τόσο η ΑΕΛ όσο και η Νέα Σαλαμίνα παρά το γεγονός πως έχουν λογαριασμό στο Twitter δεν το αξιοποιούν.</p>
      <p>Είναι χαρακτηριστικό πως ακόμη και αν προσθέσεις τους ακόλουθους όλων των άλλων ομάδων, δεν είναι περισσότεροι από αυτούς του ΑΠΟΕΛ. Βέβαια όπως και στο Facebook έτσι και στο Twitter η Ομόνοια επενδύει αρκετά τα τελευταία δυο χρόνια. Τα αποτελέσματα σιγά σιγά φαίνονται για τους «Πράσινους» και θα συνεχίσουν στα επόμενα χρόνια την ανοδική τους πορεία.</p>
      <p>Σε ένα γενικότερο πλαίσιο αυτό που προκύπτει είναι πως οι ομάδες μας έχουν επενδύσει αρκετά στην ανάπτυξη του Brand Name τους μέσα απ’ τα Social Media τα τελευταία χρόνια . Όμως το ΑΠΟΕΛ προπορεύεται και σε αυτή την κούρσα και δεν είναι τυχαίο μιας και είναι η πρώτη Κυπριακή ομάδα που επένδυσε με σοβαρότητα στον τομέα αυτό. Με συνέπεια και σοβαρό πλάνο κερδίζει και αυτό τον αγώνα, που στην πραγματικότητα είναι πολύ πιο σημαντικός απ’ όσο φανταζόμαστε καθώς έχει άμεση σχέση με την ανάπτυξη και τη βιωσιμότητα της εταιρείας.</p>
    </article>
  </body>
</html>