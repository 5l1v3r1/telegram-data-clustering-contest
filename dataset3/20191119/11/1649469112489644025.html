<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/verslas/vilniaus-rinka/uz-plastiko-maiseliu-dalinima-nemokamai-1-5-tukst-euru-baudos/"/>
    <meta property="og:site_name" content="Made in vilnius"/>
    <meta property="article:published_time" content="2019-11-19T11:30:00+00:00"/>
    <meta property="og:title" content="Už plastiko maišelių dalinimą nemokamai – 1-5 tūkst. eurų baudos"/>
    <meta property="og:description" content="Už didesnių plastiko maišelių dalinimą nemokamai prekybininkus siūloma bausti tūkstantinėmis baudomis. Seimas antradienį priėmė svarstyti tai numatančias Aplinkos apsaugos įstatymo pataisas. Prekybininkams, nemokamai dalijantiems plastiko pirkinių maišelius, siūloma skirti 1-3 tūkst. eurų, o už pakartotiną pažeidimą – iki 5 tūkst. eurų baudas.  Išimtis būtų taikoma tik labai lengviems – iki..."/>
  </head>
  <body>
    <article>
      <h1>Už plastiko maišelių dalinimą nemokamai – 1-5 tūkst. eurų baudos</h1>
      <address><time datetime="2019-11-19T11:30:00+00:00">19 Nov 2019, 11:30</time> by <a rel="author">BNS</a></address>
      <p>Už didesnių plastiko maišelių dalinimą nemokamai prekybininkus siūloma bausti tūkstantinėmis baudomis.</p>
      <p>Seimas antradienį priėmė svarstyti tai numatančias Aplinkos apsaugos įstatymo pataisas. Prekybininkams, nemokamai dalijantiems plastiko pirkinių maišelius, siūloma skirti 1-3 tūkst. eurų, o už pakartotiną pažeidimą – iki 5 tūkst. eurų baudas.</p>
      <p>Išimtis būtų taikoma tik labai lengviems – iki 15 mikronų storio maišeliams, kurie naudojami nefasuotiems maisto produktams.</p>
      <p>Pataisų svarstymo Seimas imsis gruodžio 19-ąją. Jos įsigalios, kai pakeitimus pasirašys šalies prezidentas.</p>
      <p>Lietuvoje prekybininkai nuo šių metų nebegali nemokamai dalyti didesnių maišelių, nes jie sunkiai atskiriami nuo kitų atliekų ir tik maža jų dalis perdirbama, o gamtoje jie ilgai nesuyra. Tokio draudimo pažeidėjams nebuvo numatyta atsakomybė.</p>
      <p>Lietuvos prekybos įmonių asociacijos duomenimis, pastaraisiais metais labai lengvų ir lengvų maišelių sunaudojimas šalyje mažėja. 2017 metais vienam gyventojui teko 226 labai lengvi ir 34 lengvi maišeliai, o 2014 metais – atitinkamai 260 ir 39.</p>
      <p>
        <i>Autorius: Sniegė Balčiūnaitė</i>
      </p>
      <p>
        <i>Naujienų agentūros BNS informaciją skelbti, cituoti ar kitaip atgaminti visuomenės informavimo priemonėse bei interneto tinklalapiuose be raštiško UAB „BNS“ sutikimo neleidžiama.</i>
      </p>
      <figure>
        <img src="https://www.madeinvilnius.lt/wp-content/uploads/2017/06/BNS.jpg"/>
      </figure>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>3 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/verslas/vilniaus-rinka/siandien-mieste-baigesi-nuomojamu-paspirtuku-pirmasis-sezonas/"/>
        <a href="https://madeinvilnius.lt/verslas/vilniaus-rinka/paneriu-gatveje-didziausia-jutos-imoniu-investicija/"/>
        <a href="https://madeinvilnius.lt/verslas/vilniaus-rinka/literatu-gatveje-atidaryti-ketvirtieji-azia-spa-rytu-masazo-namai/"/>
        <a href="https://madeinvilnius.lt/verslas/vilniaus-rinka/suomiu-itella-logistics-kurs-pastomatu-tinkla-lietuvoje/"/>
        <a href="https://madeinvilnius.lt/verslas/vilniaus-rinka/akropolyje-vel-siaus-jamam-dienos/"/>
        <a href="https://madeinvilnius.lt/verslas/vilniaus-rinka/pricer-tyrimas-benzinas-per-paskutini-menesi-pabrango-04-proc-dyzelinas-tiek-pat-atpigo/"/>
      </related>
    </article>
  </body>
</html>