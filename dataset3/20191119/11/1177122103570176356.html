<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/un-ex-ministru-noul-consilier-al-preedintelui-148660.html"/>
    <meta property="og:site_name" content="Timpul.md"/>
    <meta property="article:published_time" content="2019-11-19T11:34:00+00:00"/>
    <meta property="og:title" content="Un ex-ministru, noul consilier al Președintelui"/>
    <meta property="og:description" content="Președintele Republicii Moldova, Igor Dodon, a semnat decretul de numire a Galinei Balmoș în funcția de consilier al Președintelui Republicii Moldova în domeniul social."/>
  </head>
  <body>
    <article>
      <h1>Un ex-ministru, noul consilier al Președintelui</h1>
      <address>
        <time datetime="2019-11-19T11:34:00+00:00">19 Nov 2019, 11:34</time>
      </address>
      <p>
        <b>Președintele Republicii Moldova, Igor Dodon, a semnat decretul de numire a Galinei Balmoș în funcția de consilier al Președintelui Republicii Moldova în domeniul social.</b>
      </p>
      <p>Într-o postare pe o rețea de socializare, Igor Dodon a scris că, a activat împreună cu Galina Balmoș în guvernul Tarlev și în guvernul Greceanîi, în anii 2007-2009, ea deținând funcția de ministru al protecției sociale, familiei și copilului. De asemenea, Galina Balmoș a fost deputat în Parlamentul Republicii Moldova.</p>
      <p>„Sunt convins că Galina Balmoș dispune de experiența necesară pentru a continua implementarea politicilor sociale eficiente întru binele cetățenilor și stabilirea unei conlucrări productive cu ministerul de profil. I-am urat doamnei Galina Balmoș succes în activitatea sa în echipa prezidențială”, a mai scris Dodon.</p>
    </article>
  </body>
</html>