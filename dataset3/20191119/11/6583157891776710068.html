<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/miala-niemal-3-promile-jazde-zakonczyla-dachowaniem-w-aucie-bylo-dziecko/"/>
    <meta property="og:site_name" content="lublin112.pl"/>
    <meta property="article:published_time" content="2019-11-19T11:46:00+00:00"/>
    <meta property="og:title" content="Miała niemal 3 promile, jazdę zakończyła dachowaniem. W aucie było dziecko"/>
    <meta property="og:description" content="Wczoraj wieczorem na drodze krajowej nr 63 doszło do dachowania pojazdu osobowego. Kierująca samochodem była nietrzeźwa, z obrażeniami ciała trafiła do szpitala."/>
  </head>
  <body>
    <article>
      <h1>Miała niemal 3 promile, jazdę zakończyła dachowaniem. W aucie było dziecko</h1>
      <address>
        <time datetime="2019-11-19T11:46:00+00:00">19 Nov 2019, 11:46</time>
      </address>
      <p>
        <b>Wczoraj wieczorem na drodze krajowej nr 63 doszło do dachowania pojazdu osobowego. Kierująca samochodem była nietrzeźwa, z obrażeniami ciała trafiła do szpitala.</b>
      </p>
      <p>Do wypadku doszło w poniedziałek po godzinie 20 na drodze krajowej nr 63 w miejscowości Żeszczynka w powiecie bialskim. Służby ratunkowe przyjęły zgłoszenie o dachowaniu pojazdu osobowego.</p>
      <p>Policjanci pracujący na miejscu zdarzenia ustalili, że 29-letnia mieszkanka gminy Sosnówka, na prostym odcinku drogi straciła panowanie nad pojazdem marki Renault. Następnie samochód zjechał na przeciwległy pas ruchu, wpadł do przydrożnego rowu, a następnie dachował.</p>
      <p>Jak się okazało 29-latka w chwili wypadku była nietrzeźwa. Kobieta miała w wydychanym powietrzu niemal 3 promile alkoholu. W takim stanie przewoziła swoje 8-letnie dziecko. Co więcej 29-latka nie posiada uprawnień do kierowania pojazdami.</p>
      <p>Kobieta z obrażeniami ciała została przewieziona do szpitala. Dziecko nie odniosło obrażeń. Trwa ustalanie szczegółowych okoliczności wypadku.</p>
      <p>(fot. Policja Biała Podlaska)</p>
    </article>
  </body>
</html>