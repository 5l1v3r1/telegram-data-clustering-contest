<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/19/donna-ritrova-figlia-scomparsa-televisione/"/>
    <meta property="og:site_name" content="NewNotizie"/>
    <meta property="article:published_time" content="2019-11-19T11:31:16+00:00"/>
    <meta property="og:title" content="Finisce in televisione con un servizio sul maltempo, la madre la riconosce e la salva: era sua figlia ed era scomparsa"/>
    <meta property="og:description" content="Ritrova la figlia scomparsa grazie a un servizio televisivo: l'incredibile storia della signora Jill Rosenow, che ha ritrovato la figlia grazie alla tv"/>
  </head>
  <body>
    <article>
      <h1>Finisce in televisione con un servizio sul maltempo, la madre la riconosce e la salva: era sua figlia ed era scomparsa</h1>
      <address><time datetime="2019-11-19T11:31:16+00:00">19 Nov 2019, 11:31</time> by <a rel="author">maria.mento</a></address>
      <figure>
        <img src="https://www.newnotizie.it/wp-content/uploads/2011/01/televisione.jpg"/>
      </figure>
      <p>
        <b>Alice Crawford è scomparsa dalla sua casa, nel Dakota del Nord, la scorsa estate. La madre l’ha riconosciuta in un servizio televisivo sul maltempo e così l’ha ritrovata</b>
      </p>
      <p><b>Immaginate la felicità e lo stordimento di una donna</b> <b>che</b>, del tutto casualmente, <b>ritrova la figlia scomparsa</b> per merito di <b>un servizio dedicato al maltempo</b> mandato in onda in televisione. Sulla neve compare <b>una ragazza</b> che la signora in questione riconosce come <b>sua figlia</b> e grazie a tutto questo riesce a <b>salvarla </b>e a<b> riportarla a casa</b>. È andata più o meno così la storia, per una volta <b>a</b> <b>lieto fine</b>, di <b>Jill Rosenow</b> e della figlia <b>Alice Crawford</b>, scomparsa in estate dalla loro abitazione sita nel <b>Dakota del Nord</b>. I dettagli sono stati raccontati da <b><i>Metro.co.uk</i></b>.</p>
      <h3>Ritrova la figlia scomparsa grazie a un servizio televisivo: la storia di Jill Rosenow e di Alice Crawford</h3>
      <p><b>Jill Rosenow</b> è una signora statunitense che ha vissuto <b>mesi di angoscia</b> quando <b>la figlia Alice Crawford è scomparsa nel nulla</b>, senza lasciare traccia. Il fattaccio è accaduto <b>la scorsa estate</b>. <b>Alice ha fatto perdere le sue tracce</b> (si presume volontariamente in quanto la giovane soffre di dipendenza dagli stupefacenti, ma l’articolo di <i>Metro.co.uk</i> non fornisce dettagli chiari o specifici in merito) dalla sua casa che si trova <b>nel Dakota del Nord</b>. Da allora Jill non ha avuto più notizie di lei fino al momento in cui, il mese scorso, non si è compiuto <b>un piccolo miracolo che ha portato al lieto fine </b>conclusivo di questa storia.</p>
      <p><b>La donna stava guardando la televisione</b>: in quel momento- sul canale su cui era sintonizzata- stavano trasmettendo <b>un servizio sulla neve e sul maltempo</b>. Sono state inquadrate <b>le strade della Mile High City </b>e i giornalisti <b>hanno intervistato una ragazza che si trovava lì </b>e che ha dichiarato di <b>temere per la sua vita a causa del troppo gelo</b>. Dall’altro capo del televisore, possiamo soltanto immaginare in che <b>stato di febbrile sgomento</b> sia precipitata Jill, la quale ha riconosciuto la perduta figlia Alice nella ragazza intervistata. <b>Fatto reso ancora più straordinario dal pensiero</b> che se Jill Rosenow, quel giorno, non avesse guardato la televisione, o se si fosse distratta mentre veniva mandato in onda il servizio, o se ancora avesse acceso la sua tv su un altro canale che non mandava in onda lo stesso filmato o se semplicemente non lo avesse visto per altri motivi, <b>probabilmente lei e Alice non si sarebbero mai potute ritrovare.</b></p>
      <h3>Ritrova la figlia scomparsa grazie a un servizio televisivo: la ragazza ritrovata per caso dalla zia in una toilette</h3>
      <p>Dopo la sconvolgente visione del filmato, <b>Jill si è subito attivata per raggiungere la stazione televisiva che aveva mandato in onda il servizio ed è partita (insieme ad altri parenti) per Denver</b>, la città che si trova in Colorado. L’intenzione era quella di <b>parlare con il giornalista che l’aveva intervistata</b> per avere indizi su dove cercarla, mentre contemporaneamente <b>la famiglia cercava informazioni</b> diffondendo la sua foto e chiedendo notizie a chiunque ne avesse. <b>Ma la soluzione, ancora una volta inaspettatamente, è arrivata da sola</b>. Questa volta è toccato a <b>Theresa Brown</b>, <b>la zia di Alice</b>, che si era assentata per andare alla toilette, alla <b>Union Station</b>. Proprio mentre si trovava ai servizi, <b>la donna ha sentito provenire da lì la voce della nipote</b>.</p>
      <p>“<i>È stato davvero per caso, beh, ho dovuto usare il bagno. Siamo entrati nel bagno pensando che fosse vuoto e che l’ultima postazione fosse occupata. Mentre mi stavo preparando per entrare nella mia, abbiamo sentito la sua voce</i>.”, ha dichiarato la donna. <b>Non si conoscono i dettagli della scomparsa di Alice</b>, come ad esempio i motivi che potrebbero averla convinta o costretta a lasciare la sua casa, ma adesso- non appena starà meglio- <b>i genitori hanno intenzione di inserirla in un programma di disintossicazione dalla droga</b>.</p>
      <p>
        <i>Maria Mento</i>
      </p>
    </article>
  </body>
</html>