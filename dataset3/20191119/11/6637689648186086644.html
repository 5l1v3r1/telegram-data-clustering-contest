<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/zamnchalnyka-policiyi-sumshchyny-sud-vyznavav-vynnym-u-keruvanni-na-pidpytku"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-19T11:26:00+00:00"/>
    <meta property="og:title" content="Замначальника поліції Сумщини суд визнавав винним у керуванні на підпитку"/>
    <meta property="og:description" content="Сьогодні, 19 листопада, ГУНП в Сумській області повідомило про призначення на посаду заступника начальника обласної поліції – начальника кримінальної поліції Валерія Строкача."/>
  </head>
  <body>
    <article>
      <h1>Замначальника поліції Сумщини суд визнавав винним у керуванні на підпитку</h1>
      <address>
        <time datetime="2019-11-19T11:26:00+00:00">19 Nov 2019, 11:26</time>
      </address>
      <figure>
        <img src="http://sumy.today/sites/default/files/72262920_2400301913425708_1925491958294249472_o.jpg"/>
      </figure>
      <p>Сьогодні, 19 листопада, ГУНП в Сумській області повідомило про призначення на посаду заступника начальника обласної поліції – начальника кримінальної поліції Валерія Строкача.</p>
      <p>Нагадаємо, влітку 2013 року, коли пан Строкач був керівником одного з відділів УБОЗ УМВС України в Сумській області, на нього склали протокол за керування службовим авто в стані алкогольного сп'яніння, писав <a href="http://www.dancor.sumy.ua/news/newsline/183791">Данкор онлайн</a>.</p>
      <p>Це сталося в перший вікенд липня 2013 року. Тоді ще міліціонер їхав з Глухова, на сигнал інспектора ДАІ про зупинку автомобіля не зреагував, і даішники навіть були змушені гнатися за авто. У підсумку зупинили. Від медичного огляду порушник нібито відмовився. Але, згідно з Адмінкодексом України, відмова від проходження огляду на стан алкогольного сп'яніння є рівнозначним порушення водіння в нетверезому вигляді (ст. 130 КУпАП).</p>
      <p>Міліціонер був оштрафований на 2550 грн. Постанову Зарічного райсуду міліціонер оскаржував в апеляції, але й вона визнала його винним у правопорушенні. З рішеннямі судів можна ознайомитися в Єдиному держреєстрі <a href="http://www.reyestr.court.gov.ua/Review/59094483">http://www.reyestr.court.gov.ua/Review/59094483</a>.</p>
      <p>21 вересня 2016 року Валерія строката було призначено начальником Сумського міськвідділу поліції.</p>
      <p>Проте вже наступного дня начальник головного управління Нацполіціі України в Сумській області генерал Микола Лушпієнко його звільнив. За його словами, коли він підписував наказ про призначення Валерія Строкача тимчасово виконуючим обов'язки Сумського міськвідділу поліції про його притягнення до адміністративної відповідальності за керування службовим автомобілем у нетверезому стані йому не було відомо.</p>
      <p>Дізнавшись про інцидент зі ЗМІ, він негайно призначив службову перевірку, провів особисті бесіди зі співробітниками ДАІ, які оформляли порушення В.Строкача і прийняв рішення про його звільнення.</p>
    </article>
  </body>
</html>