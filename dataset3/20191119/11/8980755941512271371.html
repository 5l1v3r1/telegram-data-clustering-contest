<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/italia-a-euro-2020-la-gallery-dei-possibili-convocati-della-juve-73849"/>
    <meta property="og:site_name" content="il BiancoNero"/>
    <meta property="article:published_time" content="2019-11-19T11:00:00+00:00"/>
    <meta property="og:title" content="Italia a Euro 2020: la GALLERY dei possibili convocati della Juve"/>
    <meta property="og:description" content="Nove gol per rinascere. Con l'Europeo nel mirino. Un'Italia così bella e convincente non si vedeva da tempo, al di là del valore degli avversari. Mancini ha cambiato il volto della"/>
  </head>
  <body>
    <article>
      <h1>Italia a Euro 2020: la GALLERY dei possibili convocati della Juve</h1>
      <address><time datetime="2019-11-19T11:00:00+00:00">19 Nov 2019, 11:00</time> by <a rel="author">Francesco Guerrieri</a></address>
      <p>Nove gol per rinascere. Con l'Europeo nel mirino. Un'Italia così bella e convincente non si vedeva da tempo, al di là del valore degli avversari. <b>Mancini ha cambiato il volto della Nazionale: dieci vittorie su dieci nel girone di qualificazione e tanti giovani lanciati</b>. Il prossimo appuntamento è fissato al 30 novembre, quando a Bucarest si svolgerà il sorteggio dei gironi nel quale gli Azzurri sono testa di serie. <b>Non possiamo affrontare Germania, Spagna, Inghilterra e Belgio; occhio ai pericoli Francia e Portogallo</b>. Il percorso verso Euro 2020 prevede due amichevoli a marzo nelle quali il ct dovrà sciogliere gli ultimi dubbi su chi portare Europeo.</p>
      <p>
        <b>Sfoglia la gallery per scoprire chi sono i convocabili Azzurri della Juve ad Euro 2020</b>
      </p>
      <figure>
        <img src="https://cdn.ilbianconero.com/images/2019-10/buffon.juve.2019.2020.saluta.1400x840.jpg"/>
        <figcaption>BUFFON - Può essere la sorpresa di Mancini come terzo portiere. Uomo spogliatoio per dare esperienza e carisma alla squadra</figcaption>
      </figure>
      <figure>
        <img src="https://cdn.ilbianconero.com/images/2019-11/bonucci.juve.2019.2020.sciacquati.bocca.1400x840.jpg"/>
        <figcaption>BONUCCI - Leader e capitano, la sua presenza è fondamentale in difesa e tra tutti è il giocatore più sicuro del posto</figcaption>
      </figure>
      <figure>
        <img src="https://cdn.ilbianconero.com/images/2019-08/Giorgio.Chiellini.Juve.2019.20.parla.1400x840.jpg"/>
        <figcaption>CHIELLINI - Dipende tutto dalle sue condizioni. Il difensore punta a rientrare tra febbraio e marzo, da quel momento in poi dovrà convincere il ct. Se va all'Europeo, riprende la fascia da Bonucci</figcaption>
      </figure>
      <figure>
        <img src="https://cdn.ilbianconero.com/images/2019-09/De.Sciglio.Juve.Dambrosio.Inter.2019.20.1400x840.jpg"/>
        <figcaption>DE SCIGLIO - I terzini sono forse il punto debole dell'Italia. De Sciglio è un esterno che può giocare sia a destra che a sinistra, e in questi casi la duttilità di un giocatore può essere decisiva per la convocazione</figcaption>
      </figure>
      <figure>
        <img src="https://cdn.ilbianconero.com/images/2019-11/bernardeschi.juve.2019.2020.corre.1400x840.jpg"/>
        <figcaption>BERNARDESCHI - Con Mancini gioca qualche metro più esterno e rende di più. L'ex viola sta vivendo una doppia vita: male con la Juve e bene in Nazionale</figcaption>
      </figure>
    </article>
  </body>
</html>