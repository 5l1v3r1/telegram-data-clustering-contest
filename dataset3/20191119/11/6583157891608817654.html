<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/wyprzedzanie-zakonczone-czolowym-zderzeniem-trzy-osoby-trafily-do-szpitala-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-11-19T11:01:00+00:00"/>
    <meta property="og:title" content="Wyprzedzanie zakończone czołowym zderzeniem. Trzy osoby trafiły do szpitala (zdjęcia)"/>
    <meta property="og:description" content="Wczoraj po południu w miejscowości Chmielek doszło do czołowego zderzenia dwóch pojazdów. Do szpitala z obrażeniami ciała trafiły trzy osoby."/>
  </head>
  <body>
    <article>
      <h1>Wyprzedzanie zakończone czołowym zderzeniem. Trzy osoby trafiły do szpitala (zdjęcia)</h1>
      <address>
        <time datetime="2019-11-19T11:01:00+00:00">19 Nov 2019, 11:01</time>
      </address>
      <p>
        <b>Wczoraj po południu w miejscowości Chmielek doszło do czołowego zderzenia dwóch pojazdów. Do szpitala z obrażeniami ciała trafiły trzy osoby.</b>
      </p>
      <p>Do wypadku doszło w poniedziałek po godzinie 16 w miejscowości Chmielek w powiecie biłgorajskim. Czołowo zderzyły się tam dwa pojazdy osobowe. Na miejscu interweniowały zespoły ratownictwa medycznego, straż pożarna i policja.</p>
      <p>Policjanci ustalili wstępnie, że 64-latek kierujący seatem wyprzedzał jadący przed nim ciągnik rolniczy marki Ursus. Po chwili zderzył się czołowo z jadącym prawidłowo z naprzeciwka samochodem marki Audi, którym kierował 61-latek przewożący 52-letnią pasażerkę. Siła uderzenia była tak duża, że seat uderzył następnie w przyczepkę jadącego przed nim ciągnika.</p>
      <p>Do szpitala z obrażeniami ciała trafiły trzy osoby, kierowca i pasażerka audi oraz kierowca seata. Kierowcy pojazdów osobowych byli trzeźwi. Natomiast 30-letni kierowca ciągnika znajdował się w stanie nietrzeźwości. Miał w organizmie ponad pół promila alkoholu.</p>
      <p>30-latek odpowie przed sądem za kierowanie w stanie nietrzeźwości. Grozi mu kara do dwóch lat pozbawienia wolności, wysoka grzywna i zakaz prowadzenia pojazdów. Policjanci ustalają dokładne okoliczności i przyczyny wypadku.</p>
      <figure>
        <img src="https://www.lublin112.pl/wp-content/uploads/2019/11/68-158372.jpg"/>
      </figure>
      <p>(fot. Policja Biłgoraj)</p>
    </article>
  </body>
</html>