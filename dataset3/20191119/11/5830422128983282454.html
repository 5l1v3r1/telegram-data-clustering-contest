<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140775/%D8%A2%D9%85%D8%A7%D8%B1-%D9%85%D8%B9%D8%A7%D9%88%D9%86-%D8%B3%D8%A7%D8%B2%D9%85%D8%A7%D9%86-%D8%A8%D9%88%D8%B1%D8%B3-%D8%A7%D8%B2-%D8%B4%D8%A7%D8%AE%D8%B5-%D8%B4%D9%81%D8%A7%D9%81%DB%8C%D8%AA-%D9%88-%DA%A9%D8%A7%D9%87%D8%B4-%D9%85%D8%B9%D9%86%D8%A7%D8%AF%D8%A7%D8%B1-%D8%AF%D8%B1-%D8%AA%D8%A7%D8%AE%DB%8C%D8%B1-%D8%B2%D9%85%D8%A7%D9%86-%D8%A7%D8%B7%D9%84%D8%A7%D8%B9%D8%A7%D8%AA"/>
    <meta property="og:site_name" content="boursepress.ir"/>
    <meta property="article:published_time" content="2019-11-19T11:19:00+00:00"/>
    <meta property="og:title" content="آمار معاون سازمان بورس از شاخص شفافیت و کاهش معنادار در تاخیر زمان اطلاعات"/>
    <meta property="og:description" content="معاون سازمان بورس با اعلام بهبود شاخص شفافیت شرکت های تحت نظارت گفت :متوسط روزهای تاخیر ناشران در ارائه اطلاعات از ۱۳ به ۰.۸ روز رسیده است ."/>
  </head>
  <body>
    <article>
      <h1>آمار معاون سازمان بورس از شاخص شفافیت و کاهش معنادار در تاخیر زمان اطلاعات</h1>
      <address>
        <time datetime="2019-11-19T11:19:00+00:00">19 Nov 2019, 11:19</time>
      </address>
      <p>
        <i>معاون سازمان بورس با اعلام بهبود شاخص شفافیت شرکت های تحت نظارت گفت :متوسط روزهای تاخیر ناشران در ارائه اطلاعات از ۱۳ به ۰.۸ روز رسیده است .</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، حسن امیری در افتتاحیه ششمین نمایشگاه بین المللی بورس، بانک و بیمه گفت: در حوزه شفافیت در عرصه اقتصاد، سازمان بورس پیشگام بوده و سعی کرده میزان شفافیت شرکت های پذیرفته شده در بورس و فرابورس ارتقا یابد. طی سال های اخیر ، شاخص شفافیت از رشد مناسبی برخوردار بوده و همزمان با آن شاخص ارائه به موقع اطلاعات مالی که در قیمت سهام هم اثرگذار است از ۴۳ به ۹۱ درصد رسیده است.</p>
      <p>وی افزود: همچنین طی سه ماه اول سال ، عدم ارائه اطلاعات از سوی ناشران طی سنوات اخیر از ۳۴ به ۲ درصد رسید و متوسط روزهای تاخیر ناشران در ارائه اطلاعات از ۱۳ به ۰.۸ روز رسیده و منجر به شفاف تر شدن شرکت ها و رشد معاملات سهام شده است .</p>
      <p>این مقام مسئول ادامه داد: در اصلاح ماده ۶ سیاست های اصل ۴۴، بورس مکلف شده تا فضای رقابتی را ایجاد کند. به این منظور نهادهای عمومی، صندوق های بازنشستگی و شهرداری ها نیز فعالیت را به نحوی انجام داده اند که اطلاعات مالی آنها در معرض دید عموم قرار گیرد. براین اساس ، سامانه کدال طراحی شد که طی سه ماه گذشته ۴۳۴ شرکت از این طریق اقدام به افشای اطلاعات کرده اند.</p>
      <p>امیری گفت: ساختار مالی بانک محور یا بازار سرمایه محور درحالی مورد بحث قرار می گیرد که به نظر می رسد باید ساختار مالی ایران به گونه ای باشد که امکان قانون‌پایگی فراهم شده و لازمه این کار هم آن است تا ابزارهای مختلفی را در بازار سرمایه تدارک دید که شرکت ها به منظور تامین مالی از آن استفاده کنند.</p>
      <p>انتهای پیام</p>
    </article>
  </body>
</html>