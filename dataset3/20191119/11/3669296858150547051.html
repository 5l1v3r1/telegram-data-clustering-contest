<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/dunya/disislerinden-abdye-israil-tepkisi"/>
    <meta property="og:site_name" content="CNN Türk"/>
    <meta property="article:published_time" content="2019-11-19T11:35:38+00:00"/>
    <meta property="og:title" content="Dışişleri'nden ABD'ye İsrail tepkisi"/>
    <meta property="og:description" content="Dışişleri Bakanlığı, İsrail işgaline ABD onayı..."/>
  </head>
  <body>
    <article>
      <h1>Dışişleri'nden ABD'ye İsrail tepkisi</h1>
      <h2>Dışişleri Bakanlığı, İsrail işgaline ABD onayı verilmesiyle ilgili, "Pompeo'nun talihsiz açıklaması, uluslararası hukuku açıkça hiçe saymaktadır." açıklaması yapıldı.</h2>
      <address>
        <time datetime="2019-11-19T11:35:38+00:00">19 Nov 2019, 11:35</time>
      </address>
      <p>
        <b><a href="https://www.cnnturk.com/haberleri/disisleri">Dışişleri</a> Bakanlığı'ndan yapılan açıklama şu şekilde;</b>
      </p>
      <p><a href="https://www.cnnturk.com/haberleri/israil">İsrail</a> işgali altındaki Kudüs ve Golan Tepeleri’ne yönelik hukuk dışı tasarruflarıyla tüm uluslararası toplumu karşısına alan <a href="https://www.cnnturk.com/haberleri/abd">ABD</a> Yönetimi’nin, bu kere Batı Şeria’daki yasadışı yerleşim yerlerinin hukuka aykırı olmadığı iddiasında bulunması, İsrail’in yasadışı eylemlerini meşrulaştırmaya yönelik pervasız ve hukuk tanımaz tutumunun yeni bir örneğidir.</p>
      <p>Bu konuda ABD Dışişleri Bakanı Mike Pompeo tarafından yapılan talihsiz açıklama, Dördüncü Cenevre Sözleşmesi’nin 49. maddesi ve 2334 (2016) sayılı Birleşmiş Milletler (<a href="https://www.cnnturk.com/haberleri/bm">BM</a>) Güvenlik Konseyi kararı başta olmak üzere, uluslararası hukuku açıkça hiçe saymaktadır.</p>
      <p>İşgal altındaki Filistin topraklarındaki İsrail yerleşimleri, İsrail-Filistin sorununun çözümü konusunda yerleşik uluslararası parametrelere dayanan iki devletli çözüm vizyonunun önündeki en büyük engeli teşkil etmektedir.</p>
      <p>Uluslararası hukuk sistemi sadece bir ülkenin keyfi tasarrufu ile değişmeyeceği gibi böyle bir eylemin de uluslararası hukuk bakımından hiçbir geçerliliği yoktur.</p>
      <p><a href="https://www.cnnturk.com/haberleri/turkiye">Türkiye</a>, uluslararası toplumun sorumluluk sahibi tüm üyeleriyle birlikte, Filistin Devleti’nin bağımsızlığını ve kardeş Filistin halkının meşru haklarını savunmayı sürdürecektir.</p>
      <related>
        <h4>ilgili haberler</h4>
        <a href="https://www.cnnturk.com/video/turkiye/acik-unutulan-kamyon-kasasi-can-aldi"/>
        <a href="https://www.cnnturk.com/video/turkiye/mertin-mayin-bulan-droneu-vietnamda"/>
        <a href="https://www.cnnturk.com/dunya/abdli-unlu-milyarderin-olumunde-dosya-genisledi-hapishane-gorevlileri-yargilanacak"/>
      </related>
    </article>
  </body>
</html>