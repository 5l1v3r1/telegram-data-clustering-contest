<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640668/%DA%86%DA%AF%D9%88%D9%86%D9%87-%D8%A7%D8%B2-%DB%8C%D8%AE-%D8%B2%D8%AF%D9%86-%DA%A9%D9%86%D8%AA%D9%88%D8%B1-%D8%A2%D8%A8-%D8%AC%D9%84%D9%88%DA%AF%DB%8C%D8%B1%DB%8C-%DA%A9%D9%86%DB%8C%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T11:30:00+00:00"/>
    <meta property="og:title" content="چگونه از یخ زدن کنتور آب جلوگیری کنیم؟"/>
    <meta property="og:description" content="کاهش دما و موج سرما در کشور ضرورت رسیدگی به کنتورهای آب را دو چندان کرده و مشترکان باید نکاتی را در راستای جلوگیری از یخ زدن..."/>
  </head>
  <body>
    <article>
      <h1>
        <a href="https://www.bultannews.com/fa/news/640668/%DA%86%DA%AF%D9%88%D9%86%D9%87-%D8%A7%D8%B2-%DB%8C%D8%AE-%D8%B2%D8%AF%D9%86-%DA%A9%D9%86%D8%AA%D9%88%D8%B1-%D8%A2%D8%A8-%D8%AC%D9%84%D9%88%DA%AF%DB%8C%D8%B1%DB%8C-%DA%A9%D9%86%DB%8C%D9%85">چگونه از یخ زدن کنتور آب جلوگیری کنیم؟</a>
      </h1>
      <h2>کاهش دما و موج سرما در کشور ضرورت رسیدگی به کنتورهای آب را دو چندان کرده و مشترکان باید نکاتی را در راستای جلوگیری از یخ زدن...</h2>
      <address><time datetime="2019-11-19T11:30:00+00:00">19 Nov 2019, 11:30</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، از ابتدای هفته جاری شاهد آغاز <b>بارش برف</b> و باران و کاهش دما در نقاط مختلف کشور بودیم که ممکن است باعث یخ زدگی کنتورهای آب و در نهایت قطع شدن آب مشترکان شود. در این راستا با قراردادن پشم‌شیشه، گونی کنفی و پوشال در محفظه کنتور و عایق‌کردن لوله‌های سطحی می‌توان از یخ‌زدگی انشعاب و کنتور تا حدود زیادی جلوگیری کرد.</p>
      <p>مشترکان باید در صورت مشاهده یخ‌زدگی از حرارت دادن مستقیم و یا ریختن آب جوش روی کنتور و یا شبکه آب داخل ساختمان و یا بر افروختن آتش در مجاورت تاسیسات آبی خودداری کنند. در صورت بروز مشکل یخ‌زدگی با سامانه اطلاع‌رسانی ۱۲۲ شرکت آب و فاضلاب استان تهران تماس بگیرند تا گروه‌های عملیاتی در سریع‌ترین زمان ممکن در محل حاضر شوند.</p>
      <p>گروه‌های عملیاتی آبفای استان تهران با استفاده از تجهیزات کامل همچون دستگاه یخ‌زدای انشعاب آب، آمادگی کاملی برای رسیدگی به مشکلات احتمالی دارند. دستگاه‌های یخ‌زدا با استفاده از مخزن آب، دمای آب داخل لوله را به میزان مورد نیاز افزایش می‌دهند و پس از آن با استفاده از خط اصلی، آب گرم به داخل کنتور و یا شیر انشعاب فرستاده می‌شود تا یخ موجود در لوله و کنتور بدون آسیب‌زدن به آنها آب شود.</p>
      <p>در تهران در خانه‌هایی که جهت شمالی دارند به دلیل افزایش دمای هوا احتمال یخ زدگی کنتور بیش‌تر است و باید کنتور را با پوشال و پارچه بپوشانند تا گرم شود.</p>
      <p>کهنه و نو بودن منازل مسکونی هیچ ربطی به یخ‌زدگی کنتورهای آب ندارد. جنس لوله‌های آب به گونه‌ای است که یخ نمی‌زند و فقط حوضچه نگهداری کنتور به دلیل وجود رطوبت یخ می‌زند. طبق آیین‌نامه اگر مشترکان از تاسیسات آب نگهداری نکنند در صورت بروز مشکل باید خسارت را پرداخت کنند.</p>
    </article>
  </body>
</html>