<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2821143-orzel-vvazae-so-zahidni-investicii-u-gts-dopomozut-zberegti-tranzit.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T11:52:00+00:00"/>
    <meta property="og:title" content="Оржель вважає, що західні інвестиції у ГТС допоможуть зберегти транзит"/>
    <meta property="og:description" content="Західні інвестиції в українську газотранспортну систему допоможуть Україні зберегти транзит."/>
  </head>
  <body>
    <article>
      <h1>Оржель вважає, що західні інвестиції у ГТС допоможуть зберегти транзит</h1>
      <h2>Західні інвестиції в українську газотранспортну систему допоможуть Україні зберегти транзит.</h2>
      <address>
        <time datetime="2019-11-19T11:52:00+00:00">19 Nov 2019, 11:52</time>
      </address>
      <p>Про це заявив міністр енергетики та захисту навколишнього середовища України Олексій Оржель в ефірі Свободи слова на ICTV.</p>
      <p>"Якщо ми хочемо розвитку своєї газотранспортної системи, логічно, що нам треба допускати західних інвесторів. Західний інвестор може прийти з інвестиціями, щоб покращити та оптимізувати витрати на інфраструктуру. А головне - він може прийти з обсягами замовлення. Якщо приходить партнер західний, він розуміє, що вкладає гроші, а значить має використовувати цю інфраструктуру. Значить він має забезпечити постачання на європейські ринки", - вважає Оржель.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2820740-propozicia-gazpromu-sodo-tranzitu-gazu-neprijnatna-dla-ukraini-orzel.html">Пропозиція Газпрому щодо транзиту газу неприйнятна для України - Оржель</a>
      </blockquote>
      <p>Проте голова парламентського комітету з енергетики та ЖКП Андрій Герус нагадав, що відповідно до чинного законодавства це неможливо.</p>
      <p>"Єдине, що я хочу нагадати, згідно з чинним законодавством - це неможливо. У тому законі, який ми прийняли, сказано, що 100% у власності держави. Іноземні інвестори там не передбачені. Ця дискусія у нас чисто теоретична", - додав Герус.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2809738-rada-uhvalila-zakon-pro-vidokremlenna-gts-vid-naftogazu.html">Рада ухвалила закон про відокремлення ГТС від Нафтогазу</a>
      </blockquote>
      <p>Як повідомляв Укрінформ, 31 жовтня Верховна Рада схвалила у другому читанні проєкт Закону "Про внесення змін до деяких законів України у зв'язку з відокремленням діяльності з транспортування природного газу" №2239-1. 15 листопада закон після внесення правок був ухвалений в цілому.</p>
      <p>Відповідно до закону, приватизація <a href="https://www.ukrinform.ua/tag-gts-ukraini">ГТС</a> та підземних сховищ заборонена.</p>
    </article>
  </body>
</html>