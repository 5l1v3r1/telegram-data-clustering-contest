<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tennis24.gr/i-anatropi-tis-chronias-egine-se-teliko-tsalentzer-video/"/>
    <meta property="og:site_name" content="Tennis24"/>
    <meta property="article:published_time" content="2019-11-19T11:41:32+00:00"/>
    <meta property="og:title" content="Η ανατροπή της χρονιάς, έγινε σε τελικό Τσάλεντζερ – VIDEO"/>
    <meta property="og:description" content="Ο 26χρονος Αμερικανός, Μάρκος Γκιρόν, πανηγύρισε τον 2ο τίτλο της καριέρας του στο Challenger Tour, κερδίζοντας με μια ιστορική ανατροπή στον τελικό του Χιούστον, τον Ίβο Κάρλοβιτς…   Πως γίνεται, ο καλύτερος σέρβερ όλων των εποχών και 1ος σε άσους στο Tour της ΑΤΡ, να χάσει ένα τάι-μπρέικ στο οποίο έχει προηγηθεί με 1-6 ; […]"/>
  </head>
  <body>
    <article>
      <h1>Η ανατροπή της χρονιάς, έγινε σε τελικό Τσάλεντζερ – VIDEO</h1>
      <address>
        <time datetime="2019-11-19T11:41:32+00:00">19 Nov 2019, 11:41</time>
      </address>
      <h3>Ο 26χρονος Αμερικανός, Μάρκος Γκιρόν, πανηγύρισε τον 2ο τίτλο της καριέρας του στο Challenger Tour, κερδίζοντας με μια ιστορική ανατροπή στον τελικό του Χιούστον, τον Ίβο Κάρλοβιτς…</h3>
      <p>Πως γίνεται, ο καλύτερος σέρβερ όλων των εποχών και 1ος σε άσους στο Tour της ΑΤΡ, να χάσει ένα τάι-μπρέικ στο οποίο έχει προηγηθεί με 1-6 ; Κι όμως…</p>
      <p>Ο Ίβο Κάρλοβιτς στα 40 χρόνια ζωής, υπέστη, την πιο οδυνηρή ήττα της καριέρας του.</p>
      <p>Ο “γερόλυκος” Κροάτης, παρότι είχε πέντε συνεχόμενα championship points στα χέρια του, στο τάι-μπρέικ του 3ου σετ, στον τελικό του Houston Challenger την περασμένη εβδομάδα στις ΗΠΑ… κατάφερε και δεν κατέκτησε τον τίτλο.</p>
      <p>Αν και είχε σερβίρει ήδη 23 άσους στο ματς, και είχε κερδίσει το 81% των πόντων του στο σερβίς, ο Κάρλοβιτς πέταξε στα σκουπίδια και τις δυο ευκαιρίες που είχε για να κλείσει τον τελικό σερβίροντας (στο 3-6 και στο 4-6), με τον Γκιρόν να βρίσκει τα ψυχικά αποθέματα και να πραγματοποιεί την ανατροπή της χρόνιας!</p>
      <p>Ο Αμερικανός έφτασε στον τίτλο, αφού έσωσε ακόμη ένα championship point του Κάρλοβιτς στο 7-8, ενώ αξίζει να σημειωθεί πως πριν οι δυο τενίστες οδηγηθούν στο τάι-μπρέικ, ο Κροάτης δεν μπόρεσε να κάνει μπρέικ στο 5-5 του 3ου σετ, αν και προηγήθηκε με 0-40.</p>
      <p>Τελικό σκορ <b>7-5, 6-7(4), 7-6(9)</b> για τον Αμερικανό, Νο102 τενίστα της παγκόσμιας κατάταξης της ΑΤΡ, που έκανε δικό του τον 2ο τίτλο της καριέρας του σε επαγγελματικό επίπεδο.</p>
      <p>Δείτε πως εξελίχθηκε ο τελικός από το 5-5 του 3ου σετ και έπειτα:</p>
      <figure>
        <iframe src="https://www.youtube.com/embed/9dszHQN3qgI" width="696" height="392" data-service="Youtube" scrolling="no"/>
      </figure>
      <p>
        <b>Δημήτρης Χαλιάπας</b>
      </p>
    </article>
  </body>
</html>