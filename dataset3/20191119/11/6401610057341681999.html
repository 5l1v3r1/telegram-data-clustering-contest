<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/sylvana-ziet-overal-racisme-in-het-onderwijs-in-de-trein-bij-de-politie-in-de-media-bij-de-oliebollenkraam/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-19T11:00:57+00:00"/>
    <meta property="og:title" content="Sylvana ziet overal racisme: ‘In het onderwijs… In de trein… Bij de politie… In de media… Bij de oliebollenkraam…’"/>
    <meta property="og:description" content="Sylvana Simons publiceerde gisteren een nieuwe aanklacht tegen wat ziet als het allesdoordrenkende racisme dat in Nederland geen institutie onbesmet laat. Waar je ook gaat of staat, van de trein tot de oliebollenkraam. En welke overheidsinstantie je ook tegen het lijf loopt, overal ruik je de rotte geur van rassenhaat. Wie dacht dat alle kabaal over racisme zou overwaaien nu Sinterklaas en Zwarte/Roetveeg Piet weer in Nederland gearriveerd zijn, heeft verkeerd gedacht. Anti-racismeactivisten merken dat ze beet hebben en gaan voorlopig nog even door met er op wijzen dat Nederland nog altijd geen afscheid heeft genomen van het afrekenen met mensen op basis van hun huidskleur. Sylvana Simons leidt, zoals wel vaker, de karavaan. Ze deelt een Facebook-bericht van de Eindhovense oliebollenkraam “Dewitgebak,” die blij was met het feit dat een donkere vader met zijn kind een oliebol kwam eten. “Genieten, geweldig toch,” aldus de oliebollenbakker op social media. Hij maakte daarbij echter de cruciale fout om de mensen…"/>
  </head>
  <body>
    <article>
      <h1>Sylvana ziet overal racisme: ‘In het onderwijs… In de trein… Bij de politie… In de media… Bij de oliebollenkraam…’</h1>
      <address><time datetime="2019-11-19T11:00:57+00:00">19 Nov 2019, 11:00</time> by <a rel="author">Tim Engelbart</a></address>
      <p>
        <b>Sylvana Simons publiceerde gisteren een nieuwe aanklacht tegen wat ziet als het allesdoordrenkende racisme dat in Nederland geen institutie onbesmet laat. Waar je ook gaat of staat, van de trein tot de oliebollenkraam. En welke overheidsinstantie je ook tegen het lijf loopt, overal ruik je de rotte geur van rassenhaat.</b>
      </p>
      <figure>
        <img src="https://cdn-04.dagelijksestandaard.nl/wp-content/uploads/2019/11/sylvana-racisme.png?x39923"/>
      </figure>
      <p>Wie dacht dat alle kabaal over racisme zou overwaaien nu Sinterklaas en Zwarte/Roetveeg Piet weer in Nederland gearriveerd zijn, heeft verkeerd gedacht. Anti-racismeactivisten merken dat ze beet hebben en gaan voorlopig nog even door met er op wijzen dat Nederland nog altijd geen afscheid heeft genomen van het afrekenen met mensen op basis van hun huidskleur.</p>
      <p>Sylvana Simons leidt, zoals wel vaker, de karavaan. Ze <a href="https://www.facebook.com/810266429074376/photos/a.959203120847372/2194998830601122/?type=3&amp;__tn__=H-R"><b>deelt een Facebook-bericht</b></a> van de Eindhovense oliebollenkraam “Dewitgebak,” die blij was met het feit dat een donkere vader met zijn kind een oliebol kwam eten. “Genieten, geweldig toch,” aldus de oliebollenbakker op social media. Hij maakte daarbij echter de cruciale fout om de mensen als ‘kleine en grote’ Zwarte Piet aan te duiden.</p>
      <p>Voor de BIJ1-politica aanleiding om nog eens alle onderdelen van de Nederlandse staat en samenleving te benoemen waar de afgelopen jaren volgens haar racisme is geconstateerd. Ze noemt behalve de oliebollenkram ook de zorg, de media, het openbaar vervoer, de politie en de woningmarkt. En voegt daar sarcastisch aan toe: “Maar gelukkig niet “in het algemeen”. #racismeinnederland #lekkergesegmenteerd.”</p>
    </article>
  </body>
</html>