<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/prato-whatsapp-reintegra-vaffa-3118841/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-19T11:05:24+00:00"/>
    <meta property="og:title" content="Prato. I vaffa all’azienda via whatsapp gli costano il posto: tribunale lo reintegra"/>
    <meta property="og:description" content="ROMA – Una sentenza del Tribunale del Lavoro di Firenze ha disposto il reintegro di un operaio pratese, dipendente di un’azienda d’abbigliamento, licenziato un anno fa per aver apostrofato in maniera colorita altri colleghi su una chat di gruppo di Whatsapp. L’operaio era contrariato dalla promozione di altri suoi colleghi. E aveva per questo inviato un messaggio vocale in una chat che raggruppava alcuni di essi. Assistito legalmente dalla Femca Cisl di Firenze e Prato, che ha diffuso la notizia, il dipendente si era visto convocare e licenziare. Il messaggio vocale era stato infatti inviato da uno degli utenti della chat ai vertici aziendali.Viadotti autostradali con barriere a rischio: sequestri in A1, A14 e A16Monte Urano (Fermo), esplosione in un distributore di benzina: Giovanni muore a 29 anni L’operaio dovrà ora decidere se accettare il reintegro in azienda. “Questa sentenza ha un valore straordinario perché sancisce il diritto alla privacy e disconnessione del lavoratore in un mondo del lavoro sempre…"/>
  </head>
  <body>
    <article>
      <h1>Prato. I vaffa all’azienda via whatsapp gli costano il posto: tribunale lo reintegra</h1>
      <address><time datetime="2019-11-19T11:05:24+00:00">19 Nov 2019, 11:05</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/whatsapp_ansa-1.jpg"/>
        <figcaption>Messaggeria Whatsapp (foto Ansa)</figcaption>
      </figure>
      <p>ROMA – Una sentenza del Tribunale del Lavoro di Firenze ha disposto il reintegro di un operaio pratese, dipendente di un’azienda d’abbigliamento, <a href="https://www.blitzquotidiano.it/cronaca-europa/ticino-frontaliere-licenziato-su-fb-aveva-scritto-sbirri-svizzeri-vi-ammazzo-tutti-2970419/">licenziato</a> un anno fa per aver apostrofato in maniera colorita altri colleghi su una chat di gruppo di Whatsapp.</p>
      <p>L’operaio era contrariato dalla promozione di altri suoi colleghi. E aveva per questo inviato un messaggio vocale in una chat che raggruppava alcuni di essi. Assistito legalmente dalla Femca Cisl di Firenze e Prato, che ha diffuso la notizia, il dipendente si era visto convocare e licenziare. Il messaggio vocale era stato infatti inviato da uno degli utenti della chat ai vertici aziendali.</p>
      <figure>
        <a href="https://www.blitzquotidiano.it/cronaca-italia/strage-bus-monteforte-irpino-sequestrate-barriere-a1-a14-e-a16-3119178/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/strage-bus-monteforte-irpino-sequestrate-barriere-a1-a14-e-a16-3119178/">
          <img src="https://static.blitzquotidiano.it/wp/wp-content/uploads/2019/11/viadotto-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/strage-bus-monteforte-irpino-sequestrate-barriere-a1-a14-e-a16-3119178/">Viadotti autostradali con barriere a rischio: sequestri in A1, A14 e A16</a>
      </h3>
      <figure>
        <a href="https://www.blitzquotidiano.it/cronaca-italia/monte-urano-esplosione-giovanni-battista-cascone-morto-3119165/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/monte-urano-esplosione-giovanni-battista-cascone-morto-3119165/">
          <img src="https://static.blitzquotidiano.it/wp/wp-content/uploads/2019/11/vigili_fuoco-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/monte-urano-esplosione-giovanni-battista-cascone-morto-3119165/">Monte Urano (Fermo), esplosione in un distributore di benzina: Giovanni muore a 29 anni</a>
      </h3>
      <p>L’operaio dovrà ora decidere se accettare il reintegro in azienda. “Questa sentenza ha un valore straordinario perché sancisce il diritto alla privacy e disconnessione del lavoratore in un mondo del lavoro sempre più connesso”, spiega Mirko Zacchei, segretario della Femca Cisl di Prato. L’azienda, secondo quanto riferiscono gli avvocati dell’operaio, ha annunciato di voler ricorrere in appello. (fonte Ansa)</p>
    </article>
  </body>
</html>