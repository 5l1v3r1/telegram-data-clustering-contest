<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanazione.it/firenze/cronaca/mamma-lavoratrice-licenziata-i-colleghi-scioperano-2-ore-1.4895191"/>
    <meta property="og:site_name" content="La Nazione"/>
    <meta property="article:published_time" content="2019-11-19T11:47:00+00:00"/>
    <meta property="og:title" content="Mamma lavoratrice licenziata, i colleghi scioperano 2 ore"/>
    <meta property="og:description" content="La donna, nel piano di riorganizzazione aziendale, è considerata in esubero"/>
  </head>
  <body>
    <article>
      <h1>Mamma lavoratrice licenziata, i colleghi scioperano 2 ore</h1>
      <h2>La donna, nel piano di riorganizzazione aziendale, è considerata in esubero</h2>
      <address>
        <time datetime="2019-11-19T11:47:00+00:00">19 Nov 2019, 11:47</time>
      </address>
      <p>Scandicci, 19 novembre 2019 - <b>Sciopero</b> di due ore stamane nello sede <b>Arval</b> di Scandicci contro la decisione dell'azienda di <b>licenziare una lavoratrice mamma</b>. La società di noleggio a lungo termine ha sospeso la <b>dipendente part time</b>, madre di due figli, considerata in <b>esubero </b>nella riorganizzazione del reparto in cui è inserita. I lavoratori (500 in tutto) di Scandicci della multinazionale del noleggio auto a lungo termine usciranno sul piazzale di via Sette Regole, davanti alla sede, dalle 10 alle 12, per esprimere la loro solidarietà alla collega Valentina.</p>
      <p>"Ieri sera in assemblea", spiega Gianni Elmi Andretti, della Fisascat-Cisl, "i lavoratori hanno deciso che non bastava lo stato di agitazione e di indire subito due ore di sciopero per mandare un segnale deciso all'azienda, che sta avendo un comportamento inspiegabile. Non è pensabile che in una realtà di queste dimensioni non si trovi una ricollocazione per una lavoratrice part time, che oltretutto aveva dato ogni disponibilità a trovare una soluzione, anche in altre mansioni. Proporre come unica alternativa a una mamma con due figli il <b>trasferimento a oltre 300 chilometri</b> di distanza è inaccettabile. Quello di stamani è solo il primo passo".</p>
      <p>© Riproduzione riservata</p>
    </article>
  </body>
</html>