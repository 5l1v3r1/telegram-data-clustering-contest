<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/ion-chicu-pleaca-miercuri-la-moscova-ce-va-discuta-cu-rusii_3059578.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-19T11:26:50+00:00"/>
    <meta property="og:title" content="Ion Chicu pleacă miercuri la Moscova. Ce va discuta cu ruşii"/>
    <meta property="og:description" content="O delegație din Republica Moldova, condusă de prim-ministrul Ion Chicu, va efectua mâine, 20 noiembrie, o vizită de lucru în Federația Rusă.Potrivit unui comunicat al Guvernului, la Moscova, premierul Chicu se va întâlni cu prim-ministrul rus, Dmitrii Med"/>
  </head>
  <body>
    <article>
      <h1>Ion Chicu pleacă miercuri la Moscova. Ce va discuta cu ruşii</h1>
      <address><time datetime="2019-11-19T11:26:50+00:00">19 Nov 2019, 11:26</time> by <a rel="author">PUBLIKA.MD</a></address>
      <p>
        <b>O delegație din Republica Moldova, condusă de prim-ministrul Ion Chicu, va efectua mâine, 20 noiembrie, o vizită de lucru în Federația Rusă.</b>
      </p>
      <p>Potrivit unui comunicat al Guvernului, la Moscova, premierul Chicu se va întâlni cu prim-ministrul rus, Dmitrii Medvedev. Oficialii vor aborda o serie de subiecte, precum livrarea gazelor rusești, exportul produselor agricole moldovenești pe piața rusă, dar și posibilitatea de majorare a numărului de autorizații pentru transportatorii din Republica Moldova.</p>
      <p>Subiectul livrării gazelor,  premierul Chicu îl va discuta cu președintele Consiliului de administrare al „Gazprom”, Alexei Miller.</p>
      <p>Din componența delegației vor face parte Ministrul Afacerilor Externe și Integrării Europene, Aureliu Ciocoi; Ministrul Economiei și Infrastructurii, Anatol Usatâi; Ministrul Agriculturii, Dezvoltării Regionale și Mediului, Ion Perju; Guvernatorul UTA Găgăuzia, Irina Vlah; dar și preşedinte al Consiliului de Administraţie al SA „Moldovagaz”, Vadim Ceban.</p>
      <p>  </p>
    </article>
  </body>
</html>