<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/19/samsung-a30-a20e-patch-novembre-2019-683029/"/>
    <meta property="og:site_name" content="AndroidWorld"/>
    <meta property="article:published_time" content="2019-11-19T11:33:11+00:00"/>
    <meta property="og:title" content="Samsung elargisce patch di sicurezza: per Galaxy A8 (2018), A30 e altri 3 ci sono quelle di novembre"/>
    <meta property="og:description" content="Più modelli di smartphone lancia sul mercato, maggiore sarà l’impegno necessario per supportarli tutti in modo adeguato. Ma nell’ultimo periodo..."/>
  </head>
  <body>
    <article>
      <h1>Samsung elargisce patch di sicurezza: per Galaxy A8 (2018), A30 e altri 3 ci sono quelle di novembre</h1>
      <address><time datetime="2019-11-19T11:33:11+00:00">19 Nov 2019, 11:33</time> by <a rel="author" href="https://www.androidworld.it/author/tomdelly/" target="_blank">Edoardo Carlo Ceretti</a></address>
      <p>Più modelli di smartphone lancia sul mercato, maggiore sarà l’impegno necessario per supportarli tutti in modo adeguato. Ma nell’ultimo periodo sembra che <a href="https://www.androidworld.it/tag/samsung/">Samsung</a> abbia ingranato e anche oggi vi parliamo del rilascio di <b>nuovi aggiornamenti di sicurezza</b> per 5 smartphone lanciati nel corso dell’ultimo anno e mezzo.</p>
      <p>Si tratta di <b>Galaxy A8 (2018), A8+, J6+, A30 e A20e</b>, che proprio in queste ore stanno ricevendo nuovi graditi aggiornamenti, che portano in dote le<b> patch di sicurezza di novembre 2019</b>, ovvero le più recenti disponibili.</p>
      <p>Gli scarni <i>changelog</i> lasciano intendere che <b>non ci siano ulteriori novità</b> con questo aggiornamento, ma i loro possessori possono comunque <b>accontentarsi</b> di poter contare sulle ultime dotazioni di sicurezza. Qualcuno di voi ha ricevuto la notifica di update su uno degli smartphone Samsung sopracitati? Fatecelo sapere nella sezione <b>commenti</b>.</p>
      <p>
        <a href="https://www.facebook.com/groups/smartworldfamily/">GRUPPO FACEBOOK DI SMARTWORLD</a>
      </p>
      <p>Via: <a href="https://www.sammobile.com/news/galaxy-a8-2018-j6-a30-and-more-get-november-update/">SamMobile</a></p>
    </article>
  </body>
</html>