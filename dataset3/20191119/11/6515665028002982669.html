<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/crna-hronika/3360627/srbin-pobegao-iz-italijanskog-zatvora-na-filmski-nacin-rade-umakao-kroz-prozor-pored-7-policajaca-potera-za-nikolicem"/>
    <meta property="og:site_name" content="kurir.rs"/>
    <meta property="article:published_time" content="2019-11-19T11:21:00+00:00"/>
    <meta property="og:title" content="SRBIN POBEGAO IZ ITALIJANSKOG ZATVORA NA FILMSKI NAČIN! Rade umakao kroz prozor pored 7 policajaca! POTERA ZA NIKOLIĆEM!"/>
    <meta property="og:description" content="Italijanska policija intezivno traga za Srbinom Radetom Nikolićem (38), koji se sumnjiči da je u subotu pobegao iz zatvora u gradu Frozinone. Kako prenose italijanski mediji, filmsko bekstvo Srbina dogodilo se prilikom posete osumnjičenog porodici.- Naime, ..."/>
  </head>
  <body>
    <article>
      <h6 class="kicker">bekstvo!</h6>
      <h1>SRBIN POBEGAO IZ ITALIJANSKOG ZATVORA NA FILMSKI NAČIN! Rade umakao kroz prozor pored 7 policajaca! POTERA ZA NIKOLIĆEM!</h1>
      <address>
        <time datetime="2019-11-19T11:21:00+00:00">19 Nov 2019, 11:21</time>
      </address>
      <p>Italijanska policija intezivno traga za Srbinom Radetom Nikolićem (38), koji se sumnjiči da je u subotu pobegao iz zatvora u gradu Frozinone. Kako prenose italijanski mediji, filmsko bekstvo Srbina dogodilo se prilikom posete osumnjičenog porodici.</p>
      <p>- Naime, Srbin je tokom vikenda dobio dozvolu od uprave da izađe na nekoliko sati iz zatvora kako bi posetio svoju porodicu jer mu je, navodno, sin teško bolestan. Kobnog dana osumnjičeni je u pratnji sedmorice policajaca krenuo ka kući. U jednom trenutku mališanu je navodno pozlilo, a osumnjičeni je iskoristio gužvu, zatražio da ode u kupatilo i tada umakao kroz prozor - prenose italijanski mediji.</p>
      <p>Policija je ubrzo shvatila šta se dešavala i dala se u potragu za beguncem.</p>
      <p>- Pretpostavlja se da je osumnjičeni duže vreme planirao bekstvo iz zatvora i to u saradnji sa porodicom. Sumnja se da dete uopšte nije bilo bolesno, već je simuliralo prehladu kako bi ocu pomoglo da dobije dozvolu da izađe iz zatvora, a potom ostvari svoj plan i pobegne - pišu mediji.</p>
      <p>Policija je ubrzo alarmirala celo ovo područje i zatvorila sve izlaze iz ovog mesta.</p>
      <p>- Ubrzo je objavljen i apel meštanina da je u toku potraga za muškarcem srednjih godina, visokim oko 1,78 metara, koji ima smeđe oči i kosu. Kako je navedeno u pitanju je opasna osoba, zamoljeni su svi građani da, ukoliko ga vide, odmah pozovu policiju - navode italijanski mediji.</p>
      <p>Zasad nije poznato zbog čega je Srbin bio u zatvoru.</p>
      <blockquote>Identičan beg<br/>Podsećanja radi, početkom marta ove godine još jedan Srbin je na gotovo identičan način pobegao iz zatvora u Nemačkoj. Naime, Daniel Vojnović 20. marta dobio je dozvolu da poseti roditelje u gradu Bald Zalcflutenu u pratnji dvojice stražara. On je iskoristio trenutak nepažnje stražara i pobegao kroz prozor kupatila. Ipak, on je krajem septembra, nakon višemesečne potrage, uhapšen u Temerinu kod Novog Sada.</blockquote>
      <p>Kurir.rs, Blic, Frosinonetoday.it</p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3360591/nislija-zloupotrebio-polozaj-direktor-privrednog-drustva-uhapsen-zbog-malverzacija"/>
        <a href="https://www.kurir.rs/crna-hronika/3360417/smrt-stranca-u-beogradu-prijatelji-trazili-nemca-on-poginuo-u-beton-hali"/>
        <a href="https://www.kurir.rs/crna-hronika/3360425/uhapsen-radnik-brze-poste-iz-bora-dostavljao-drogu-na-kucnu-adresu"/>
        <a href="https://www.kurir.rs/crna-hronika/3360439/horor-ljubavna-prica-fatalna-plavusa-iz-vrdnika-namamila-muza-u-vikendicu-da-ga-tamo-ubije-njen-ljubavnik"/>
      </related>
    </article>
  </body>
</html>