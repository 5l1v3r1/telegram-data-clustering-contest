<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/cronaca/tir-savona-incidente-1.4895267"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-19T11:28:07+00:00"/>
    <meta property="og:title" content="Incidente a Savona, Tir va a fuoco sull'A10: 32 intossicati in galleria"/>
    <meta property="og:description" content="Il camion ha preso fuoco all'interno del tunnel Fornaci. Molti intossicati erano a bordo di un autobus che si trovava subito dietro al Tir. Autostrada riaperta"/>
  </head>
  <body>
    <article>
      <h1>Incidente a Savona, Tir va a fuoco sull'A10: 32 intossicati in galleria</h1>
      <h2>Il camion ha preso fuoco all'interno del tunnel Fornaci. Molti intossicati erano a bordo di un autobus che si trovava subito dietro al Tir. Autostrada riaperta</h2>
      <address><time datetime="2019-11-19T11:28:07+00:00">19 Nov 2019, 11:28</time> by <a rel="author">QuotidianoNet</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4895303.1574164097!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Savona, Tir a fuoco in galleria sull'A10 (Ansa)</figcaption>
      </figure>
      <p>Savona, 19 novembre 2019 - Un <b>incidente </b>si è verificato tra<b> Savona </b>e <b>Spotorno</b> questa mattina<b> sull'autostrada A10</b>: <b>32 </b>persone sono rimaste<b> intossicate</b> nell'<b>incendio </b>causato da un<b> Tir </b>che ha preso fuoco all'interno della<b> galleria Fornaci</b> per cause ancora da chiarire. Il denso fumo nero ha invaso la galleria <b>intossicando gli automobilisti</b> rimasti intrappolati all'interno. Alla fine 32 persone sono state portate negli ospedali San Paolo di Savona e Santa Corona di Pietra Ligure. Molte di loro erano a bordo di un autobus che si trovava subito dietro il Tir. Il conducente del mezzo pesante è uscito indenne dal rogo.</p>
      <p>Sul posto diverse ambulanze e i vigili del fuoco, che sono riusciti non senza difficoltà a domare le fiamme. Il tratto autostradale tra Savona e Spotorno in direzione Ventimiglia è stato riaperto poco prima delle 13.30.</p>
      <h3> </h3>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>