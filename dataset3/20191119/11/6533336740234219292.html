<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-2/media_e_tv/ldquo-sono-stata-rsquo-amante-whitney-houston-ma-non-potevo-219426.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-19T11:18:05+00:00"/>
    <meta property="og:title" content=""/>
    <meta property="og:description" content="“SONO STATA L’AMANTE DI WHITNEY HOUSTON MA NON POTEVO DIRLO&quot; - L’AMICA E ASSISTENTE DELLA POPSTAR ROBYN CRAWFORD RIVELA IN UN LIBRO LA LORO RELAZIONE: “NON SI TRATTAVA SOLO DI ANDARE A LETTO INSIEME. POTEVAMO FIDARCI L’UNA DELL’ALTRA”… - WHITNEY MI LASCIÒ QUANDO EBBE IL SUO PRIMO CONTRATTO DISCOGRAFICO PERCHE’...&quot;"/>
  </head>
  <body>
    <article>
      <h1></h1>
      <address>
        <time datetime="2019-11-19T11:18:05+00:00">19 Nov 2019, 11:18</time>
      </address>
      <p>
        <b>“SONO STATA L’AMANTE DI WHITNEY HOUSTON MA NON POTEVO DIRLO" - L’AMICA E ASSISTENTE DELLA POPSTAR ROBYN CRAWFORD RIVELA IN UN LIBRO LA LORO RELAZIONE: “NON SI TRATTAVA SOLO DI ANDARE A LETTO INSIEME. POTEVAMO FIDARCI L’UNA DELL’ALTRA”… - WHITNEY MI LASCIÒ QUANDO EBBE IL SUO PRIMO CONTRATTO DISCOGRAFICO PERCHE’..."</b>
      </p>
      <hr/>
      <p>
        <b>Michela Proietti per <a href="http://www.corriere.it/">corriere.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-255851/1240295.htm">
          <img src="https://cdn-static.dagospia.com/img/foto/11-2019/whitney-houston-robyn-crawford-1240295.png"/>
        </a>
        <figcaption>WHITNEY HOUSTON ROBYN CRAWFORD</figcaption>
      </figure>
      <p>Per anni, la loro storia d’amore è stata oggetto di voci e speculazioni. Adesso la conferma arriva dalla stessa Robyn Crawford, che di Whitney Houston è stata la assistente personale e ora - si scopre - anche la compagna . La Crawford ha deciso di raccontare la sua storia nel libro di memorie «A song for you». «Perché ora?», anticipa la domanda dei lettori nell’introduzione al nuovo libro, dando anche una risposta.</p>
      <p>
        <b>Non solo amanti</b>
      </p>
      <p>«Ho fatto del mio meglio per stare lontano dai riflettori, ma credo sia mio dovere onorare la sua memoria e chiarire le molte inesattezze su me stessa e su chi fosse Whitney». La loro relazione, secondo quanto riferito dalla Crawford, sarebbe durata due anni.</p>
      <p>«Non si trattava solo di andare a letto insieme», confida ai lettori. «Potevamo fidarci l’una dell’altra, confidarci i nostri sentimenti e davvero dirci chi eravamo». La Houston interruppe la relazione subito dopo aver firmato il suo primo contratto discografico, consegnando alla Crawford una Bibbia e dicendole che temeva il giudizio del pubblico: Whitney era convinta che se la relazione fosse diventata di pubblico dominio la sua carriera ne avrebbe potuto risentire.</p>
      <figure>
        <a href="https://www.dagospia.com/mediagallery/Dago_fotogallery-255851/1240294.htm">
          <img src="https://cdn-static.dagospia.com/img/foto/11-2019/whitney-houston-robyn-crawford-1240294.png"/>
        </a>
        <figcaption>WHITNEY HOUSTON ROBYN CRAWFORD</figcaption>
      </figure>
      <p>
        <b>Una vita infelice</b>
      </p>
      <p>Robyn Crawford le rimase comunque accanto, dandole spesso un appoggio e dei consigli, anche durante la sua turbolenta vita sentimentale. Nel libro descrive senza remore l’uso disinibito di alcol e droghe della popstar, a cui lei assisteva in modo impotente. Quando la Crawford lasciò il team della Houston nel 2000, la star stava cominciando a cancellare gli spettacoli e spesso disertava la sala di registrazione: il sospetto - poi confermato - è che la cantante fosse vittima di violenza da parte del marito Bobby Brown.</p>
      <p>Lo stesso Brown, secondo un articolo apparso su Us Weekly , sarebbe stato a conoscenza della relazione tra le due donne, che sarebbe proseguita clandestinamente anche durante gli anni del matrimonio. «Penso che sei lei non fosse morta oggi starebbero ancora insieme», avrebbe detto Brown.</p>
      <p>
        <b>L’opposizione della madre</b>
      </p>
      <figure>
        <a href="https://www.dagospia.com/mediagallery/Dago_fotogallery-255851/1240293.htm">
          <img src="https://cdn-static.dagospia.com/img/foto/11-2019/whitney-houston-robyn-crawford-1240293.png"/>
        </a>
        <figcaption>WHITNEY HOUSTON ROBYN CRAWFORD</figcaption>
      </figure>
      <p>Pare inoltre che la madre di Whitney, Cissy, fosse irremovibile circa l’omosessualità di Whitney: questa è stata onsiderata spesso una delle ragioni per cui la diva ha nascosto la propria bisessualità rinunciando a esprimere la sua vera identità sessuale. La stessa storia della Crawford non è molto più felice: figlia di una ragazza madre, che ha lasciò il marito dopo anni di abusi, ha perso alcuni suoi familiari più stretti a causa dell’ Aids. Oggi la Crawford ha lentamente ricostruito la sua vita e ora è felicemente sposata con due figli adottivi: dopo aver lavorato come giornalista, intervistando artisti del calibro di Jessica Biel e Kristen Bell, attualmente è istruttrice di fitness.</p>
      <figure>
        <a href="https://www.dagospia.com/mediagallery/Dago_fotogallery-255851/1234950.htm">
          <img src="https://cdn-static.dagospia.com/img/foto/11-2019/robyn-crawford-e-whitney-houston-2-1234950.jpg"/>
        </a>
        <figcaption>robyn crawford e whitney houston 2</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255851/1234949.htm">
          <img src="https://cdn-static.dagospia.com/img/foto/11-2019/robyn-crawford-e-whitney-houston-1-1234949.jpg"/>
        </a>
        <figcaption>robyn crawford e whitney houston 1</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255851/623677.htm">
          <img src="https://cdn-static.dagospia.com/img/foto/12-2014/whitney-houston-robyn-crawford-1-623677.jpg"/>
        </a>
        <figcaption>whitney houston robyn crawford 1</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255851/623676.htm">
          <img src="https://cdn-static.dagospia.com/img/foto/12-2014/robyn-crawford-2-623676.jpg"/>
        </a>
        <figcaption>robyn crawford 2</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255851/777369.htm">
          <img src="https://cdn-static.dagospia.com/img/foto/03-2016/whitney-houston-777369.jpg"/>
        </a>
        <figcaption>whitney houston</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255851/1234946.htm">
          <img src="https://cdn-static.dagospia.com/img/foto/11-2019/il-libro-di-robyn-crawford-1234946.jpg"/>
        </a>
        <figcaption>il libro di robyn crawford</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-255851/1240292.htm">
          <img src="https://cdn-static.dagospia.com/img/foto/11-2019/whitney-houston-robyn-crawford-1240292.jpg"/>
        </a>
        <figcaption>WHITNEY HOUSTON ROBYN CRAWFORD</figcaption>
      </figure>
    </article>
  </body>
</html>