<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89991"/>
    <meta property="og:site_name" content="Denník politika"/>
    <meta property="article:published_time" content="2019-11-19T11:35:23+00:00"/>
    <meta property="og:title" content="Najzbytočnejší úkon, aký môže urobiť. Okomentovalo KDH výzvu od Harabina"/>
    <meta property="og:description" content="19.11.2019 (Webnoviny.sk) – Kresťanskodemokratické hnutie (KDH) považuje pozvánku od volebného lídra strany Vlasť Štefana Harabina na spoločne politické rokovanie za najzbytočnejší úkon, aký môže urobiť. Stanovisko KDH agentúre SITA poslal hovorca hnutia Stano Župa."/>
  </head>
  <body>
    <article>
      <h1>Najzbytočnejší úkon, aký môže urobiť. Okomentovalo KDH výzvu od Harabina</h1>
      <address><time datetime="2019-11-19T11:35:23+00:00">19 Nov 2019, 11:35</time> by <a rel="author">Webnoviny</a></address>
      <p>19.11.2019 (Webnoviny.sk) – Kresťanskodemokratické hnutie (KDH) považuje pozvánku od volebného lídra strany Vlasť Štefana Harabina na spoločne politické rokovanie za najzbytočnejší úkon, aký môže urobiť. Stanovisko KDH agentúre SITA poslal hovorca hnutia Stano Župa.</p>
      <p>Harabin sa minulý týždeň vyjadril, že strana Vlasť chce v najbližších dňoch vyzvať na spoluprácu všetky strany, u ktorých predpokladá, že ich môžu spájať národné a kresťanské hodnoty. <i>„Oslovíme napríklad Smer, SNS či Sme rodina a ďalších. Ale oslovíme aj KDH, avšak bez pána Hlinu (predseda KDH, pozn. SITA),“</i> povedal vo štvrtok Harabin.</p>
      <p><i>„KDH pozvánku na spoločne politické rokovanie, či dokonca spájanie od človeka, ktorý v čase, keď už nikde ani v sovietskom bloku nesúdili kňazov, odsúdil nevinného, ťažko chorého kňaza, považujeme za absurdnú. Z úcty k pamiatke kňaza Bystríka Janíka a všetkým obetiam totalitného komunistického režimu sa Harabin môže spoľahnúť, že s ním o ničom rokovať nebudeme a jeho pozvanie považujeme za najzbytočnejší úkon, aký môže urobiť,“</i> tvrdí KDH.</p>
      <p>Harabin sa v minulosti bránil, že jeho senát Janíka najprv oslobodil, rozsudok však zmenil po rozhodnutí odvolacieho súdu.</p>
      <p>Viac k témam: <a href="https://www.webnoviny.sk/tag/parlamentne-volby-na-slovensku/"><u>Parlamentné voľby do NRSR na Slovensku 2020</u></a><br/>Zdroj: Webnoviny.sk – <a href="https://www.webnoviny.sk/najzbytocnejsi-ukon-aky-moze-urobit-okomentovalo-kdh-vyzvu-od-harabina/"><u>Najzbytočnejší úkon, aký môže urobiť. Okomentovalo KDH výzvu od Harabina</u></a> © SITA Všetky práva vyhradené.</p>
    </article>
  </body>
</html>