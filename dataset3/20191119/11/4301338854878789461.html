<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/salos-papas-zitouse-tarifa-partheno-eleolado-ke-kalo-krasi-gia-na-litourgisi/"/>
    <meta property="og:site_name" content="irafina"/>
    <meta property="article:published_time" content="2019-11-19T11:10:21+00:00"/>
    <meta property="og:title" content="Σάλος! Παπάς ζητούσε ταρίφα, παρθένο ελαιόλαδο και καλό κρασί για να λειτουργήσει!"/>
    <meta property="og:description" content="Έκπληκτοι έμειναν ενορίτες της Λάρισας από την επιστολή που τους διανεμήθηκε από τον ιερέα ιερού ναού με «οδηγίες» για την τέλεση του Σαρανταλείτουργου κατά τη διάρκεια της νηστείας προ των Χριστουγέννων. Το Σαρανταλείτουργο είναι η τέλεση της Θείας Λειτουργίας επί σαράντα συνεχείς ημέρες και γίνεται συνήθως τις ημέρες της νηστείας των Χριστουγέννων από τις 15 […]"/>
  </head>
  <body>
    <article>
      <h1>Σάλος! Παπάς ζητούσε ταρίφα, παρθένο ελαιόλαδο και καλό κρασί για να λειτουργήσει!</h1>
      <address>
        <time datetime="2019-11-19T11:10:21+00:00">19 Nov 2019, 11:10</time>
      </address>
      <p>Έκπληκτοι έμειναν ενορίτες της Λάρισας από την επιστολή που τους διανεμήθηκε από τον ιερέα ιερού ναού με «οδηγίες» για την τέλεση του Σαρανταλείτουργου κατά τη διάρκεια της νηστείας προ των Χριστουγέννων.</p>
      <p>Το Σαρανταλείτουργο είναι η τέλεση της Θείας Λειτουργίας επί σαράντα συνεχείς ημέρες και γίνεται συνήθως τις ημέρες της νηστείας των Χριστουγέννων από τις 15 Νοεμβρίου μέχρι την 25 Δεκεμβρίου.</p>
      <p>Γυναίκα από τη συγκεκριμένη ενορία διαμαρτυρήθηκε στη Μητρόπολη και στην εφημερίδα «Ελευθερία» για την «ταρίφα του ιερέα για την τέλεση της ακολουθίας για την οποία απαιτεί το καλύτερο παρθένο ελαιόλαδο, άριστης ποιότητας έως και δύο λίτρα, συγ­κεκριμένα κρασιά ετικέτας, τύπου Νάμα και όχι άλλη μάρκα και το κυριότερο 25 ευρώ «κατ’ ελάχιστη προσφορά για τα λειτουργικά έξοδα του Σαρανταλείτουργου».</p>
      <p>Στο κείμενο που διανεμήθηκε στην εκκλησία προς τους πιστούς δίνονται και άλλες οδηγίες για το τελετουργικό του Σαρανταλείτουργου, το οποίο θα είναι για την οικογένεια και τους συγγενείς πρώτου βαθμού, γεγονός που σημαίνει ότι συγγενείς, γείτονες και άλλα φιλικά πρόσω­πα θα πρέπει να κάνουν άλλο σαρανταλείτουργο προσφέροντας όλα τα πα­ραπάνω υλικά και φυσικά και άλλα 25 ευρώ αναφέρει το onlarissa.gr.</p>
      <p>Και η επιστολή καταλήγει με τα εξής κα­ταπληκτικά προς τους πιστούς: « Τις ατομικές σας προσφορές λάδι, Νάμα κ.λπ. ανωτέρω είδη θα προδηλώσετε τη μέρα που θα δώσετε το δίπτυχό σας και τα λε­φτά και θα δημιουργηθεί σχετική λίστα. Κατόπιν θα τα φέρετε μόνο την ημέρα που θα οριστείτε και θα ειδοποιηθείτε από τον ιερέα και μόνο (τηλ.69…..)….</p>
      <p>Μιλώντας στην εφημερίδα η καταγγέλλουσα ενορίτισσα ζητά την προσωπική παρέμ­βαση του σεβασμιότατου μητροπολίτη Λαρίσης και Τυρνάβου κ. Ιερώνυμου.</p>
      <p>onlarissa.gr</p>
    </article>
  </body>
</html>