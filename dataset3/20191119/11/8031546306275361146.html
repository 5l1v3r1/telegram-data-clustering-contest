<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109129-Razbiha-prestapna-grupa-za-falshificirane-na-dokumenti-i-pari-%2528VIDEO%2529"/>
    <meta property="og:site_name" content="Канал 3"/>
    <meta property="article:published_time" content="2019-11-19T11:58:00+00:00"/>
    <meta property="og:title" content="Разбиха престъпна група за фалшифициране на документи и пари (ВИДЕО)"/>
    <meta property="og:description" content="Основните клиенти били от Северна Македония, Албания и Косово"/>
  </head>
  <body>
    <article>
      <h1>Разбиха престъпна група за фалшифициране на документи и пари (ВИДЕО)</h1>
      <h2>Основните клиенти били от Северна Македония, Албания и Косово</h2>
      <address>
        <time datetime="2019-11-19T11:58:00+00:00">19 Nov 2019, 11:58</time>
      </address>
      <p>
        <b>Разбита е престъпна група от 6 души за изготвяне на фалшиви документи и фалшиво евро с номинал 100 евро. Това съобщи на брифинг говорителят на Спецпрокуратурата Сийка Милева.</b>
      </p>
      <p>Групата е изготвяла фалшиви документи, като клиентите са били от Северна Македония, Албания и Косово. Групата от 6 лица – мъж и жена, които живеят на семейни начала, баща и дъщеря е с повдигнати обвинения. Единият е с обвинение задържане под стража, на единия заради здравословно състояние - домашен арест, а един е с парична гаранция.</p>
      <p>Схемата на групата е действала на две нива. Част от обвиняемите са набирали клиенти, а други са се занимавали с техническото изготвян, обясни Милева.</p>
      <p>Изготвяни са фалшиви лични карти, международни паспорти, удостоверения за брак и раждане, дипломи за завършено основно, средно и висше образование.</p>
      <p>Обискирани са 12 адреса и 7 моторни превозни средства. Разбити са също две помещения, ползвани за офиси. Иззети са множество заготовки и празни бланки за визи, преса печат на Пътна полиция на всички областни дирекции.</p>
      <p>Стоян Темелакиев, заместник-директор на ГДБОП допълни, че групата е можела да изработи всеки документ, който се издава от държавната администрация. Клиенти са били организатори на канали за трафик на мигранти.</p>
      <p>От Спецпрокуратурата съобщиха още за вчерашната акция, при която са задържани 16 души за наркоразпространение. Поискано е задържане под стража. Иззети са над 10 кг наркотични вещества 240 000 лева. Задържани са в момент на сделка.</p>
      <figure>
        <iframe src="https://www.youtube.com/embed/NULWLzeZe0Y" width="1220" height="686" data-service="Youtube" scrolling="no"/>
      </figure>
      <related>
        <h4>Още по темата</h4>
        <a href="http://kanal3.bg/news/bulgaria/crime/109124-Zadardzaha-madz-i-dzena-vav-vrazka-sas-zastrelyaniya-madz-v-Burgas"/>
        <a href="http://kanal3.bg/news/bulgaria/crime/109083-Mashtabna-akciya-na-GDBOP-v-Sofiya"/>
      </related>
    </article>
  </body>
</html>