<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgiornaledivicenza.it/territori/bassano/cassaforte-sventrata-bottino-da-270-mila-euro-1.7787782"/>
    <meta property="og:site_name" content="IL GIORNALE DI VICENZA"/>
    <meta property="article:published_time" content="2019-11-19T11:05:05+00:00"/>
    <meta property="og:title" content="Cassaforte sventrata: bottino da 270 mila euro"/>
    <meta property="og:description" content="."/>
  </head>
  <body>
    <article>
      <h1>Cassaforte <br/>sventrata: bottino <br/>da 270 mila euro</h1>
      <address><time datetime="2019-11-19T11:05:05+00:00">19 Nov 2019, 11:05</time> by <a rel="author">Francesca Cavedagna</a></address>
      <p><b>BASSANO. </b>I ladri “muratori” vanno all’assalto e confezionano un colpo grosso. Entrano in un’abitazione vicino al centro, forzano la cassaforte con un flessibile e se ne vanno con un bottino molto ricco: secondo le prime stime, il valore complessivo si aggira sui 270 mila euro. La banda ha agito tra le 15 e le 19.30, mentre i proprietari erano al lavoro. L’allarme pare non fosse inserito. Prima hanno forzato un infisso del piano terra, poi hanno aperto la cassaforte con un flessibile, svuotandola di gioielli, oro, contanti e otto orologi di pregio. Inoltre, i malviventi hanno rubato anche un prezioso tappeto persiano, una televisore, una bicicletta e alcune borse firmate. Poi la fuga. Il colpo è stato abbastanza rapido, ma per un “lavoro” così accurato i malviventi hanno avuto il tempo di agire indisturbati. Probabilmente avevano tenuto d’occhio le abitudini della famiglia. </p>
    </article>
  </body>
</html>