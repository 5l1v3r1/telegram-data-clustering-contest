<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%84%cf%81%ce%ac%ce%b3%ce%ba%ce%b1%cf%82-%ce%bf-%ce%bc%ce%b7%cf%84%cf%83%ce%bf%cf%84%ce%ac%ce%ba%ce%b7%cf%82-%ce%b8%ce%b1-%cf%80%ce%bd%ce%b9%ce%b3%ce%b5%ce%af-%cf%83%cf%84%ce%bf-%ce%b1%ce%b9.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T11:28:55+00:00"/>
    <meta property="og:title" content="Τράγκας: «Ο Μητσοτάκης θα πνιγεί στο Αιγαίο και στο θυμό ενός λαού που δεν θέλει να χάσει την ταυτότητά του»"/>
    <meta property="og:description" content="Μέσα σε κλίμα ευφορίας προφανώς για τη μεγάλη νίκη του Στέφανου Τσιτσιπά, ο πρωθυπουργός δήλωσε στη Γερμανική Χάντεζμπλάτ ότι μέσα σε δύο χρόνια η Ελλάδα θα γίνει μία άλλη χώρα. Όπως είπε στους Γερμανούς δημοσιογράφους, περπατώντας στους δρόμους της Αθήνας μπορούν να παρατηρήσουν τις αλλαγές που έγιναν το τελευταίο τετράμηνο. Όπως είπε ο κος Μητσοτάκης είναι πιο αισιόδοξοι και αντιλαμβάνονται άπαντες ότι η χώρα κινείται προς τη σωστή κατεύθυνση. Έχουμε εφαρμόσει περισσότερα από όσα έχουμε υποσχεθεί είπε και αναφέρθηκε εκτεταμένα στην επιστροφή της Ελλάδος στις διεθνείς αγορές."/>
  </head>
  <body>
    <article>
      <h1>Τράγκας: «Ο Μητσοτάκης θα πνιγεί στο Αιγαίο και στο θυμό ενός λαού που δεν θέλει να χάσει την ταυτότητά του»</h1>
      <address>
        <time datetime="2019-11-19T11:28:55+00:00">19 Nov 2019, 11:28</time>
      </address>
      <p>
        <b>Μέσα σε κλίμα ευφορίας προφανώς για τη μεγάλη νίκη του Στέφανου Τσιτσιπά, ο πρωθυπουργός δήλωσε στη Γερμανική Χάντεζμπλάτ ότι μέσα σε δύο χρόνια η Ελλάδα θα γίνει μία άλλη χώρα. Όπως είπε στους Γερμανούς δημοσιογράφους, περπατώντας στους δρόμους της Αθήνας μπορούν να παρατηρήσουν τις αλλαγές που έγιναν το τελευταίο τετράμηνο. Όπως είπε ο κος Μητσοτάκης είναι πιο αισιόδοξοι και αντιλαμβάνονται άπαντες ότι η χώρα κινείται προς τη σωστή κατεύθυνση. Έχουμε εφαρμόσει περισσότερα από όσα έχουμε υποσχεθεί είπε και αναφέρθηκε εκτεταμένα στην επιστροφή της Ελλάδος στις διεθνείς αγορές.</b>
      </p>
      <p>Ο κος Μητσοτάκης, ευτυχώς, σε αυτή τη συνέντευξη προς το γερμανικό τύπο τόνισε ότι η Ευρώπη δεν μπορεί το πρόβλημα του μεταναστευτικού και του προσφυγικού. Για μια ακόμη φορά μονότονα επανέλαβε ότι οι Ευρωπαίοι συμπεριφέρονται σαν να είναι αποκλειστικά πρόβλημα της Ελλάδας και κατηγόρησε τις χώρες της κεντρικής Ευρώπης ότι δεν δέχονται να πάρουν ούτε 100 από τα ασυνόδευτα παιδιά. Αναφέρθηκε και έκανε πολύ σωστά στο θέμα της σκληρής στάσης που τηρούν η Ουγγαρία και η Πολωνία. Θα έβλαπτε τόσο πολύ την Ουγγαρία ή την Πολωνία αν έπαιρνε 100 παιδιά από τα 4.000 ασυνόδευτα, ανήλικα που βρίσκονται στην Ελλάδα;</p>
      <p>Κακά τα ψέματα η κυβέρνηση αδυνατεί να ελέγξει τις ροές χιλιάδων μεταναστών που εισέρχονται εβδομαδιαίως και μηνιαίως σε ολόκληρη τη χώρα. Τόσο από τη θάλασσα, όσο και από τον Έβρο, τα σύνορα είναι εντελώς ανοικτά και δεν γίνεται ούτε στοιχειώδης έλεγχος σε όσους εισέρχονται κατά πλειοψηφία νεαρούς. Η Εγνατία οδός, το κατάστρωμα της οδού γεμίζει νύχτα και μέρα από ομάδες ανέλεγκτων μεταναστών που πλημμυρίζουν το εσωτερικό της χώρας και γίνονται αντιληπτοί από τους οδηγούς των διερχομένων αυτοκινήτων αλλά και από τους ανήμπορους να αντιδράσουν αστυνομικούς των ελάχιστων περιπολικών που υπάρχουν στη Θράκη. Όλοι αυτοί οι καλοί λόγοι του πρωθυπουργού και των στελεχών της κυβέρνησης προς την Ευρώπη και κυρίως προς τη Γερμανία, δυστυχώς μοιάζουν με πολιτισμένες δηλώσεις που γίνονται μέσα στη πολύ tres ciκ και πολύ γκλάμουρ ατμόσφαιρα αγώνων του τένις. Η κυβέρνηση αποδεικνύεται στην πράξη ότι το μόνο σχέδιο που έχει δυστυχώς μέχρι τώρα είναι η βραδεία μεταφορά δεκάδων χιλιάδων μεταναστών σε όλες τις περιοχές της χώρας. Αυτό φυσικά το σχέδιο, αυτή η ύστατη λύση να απορροφήσει χιλιάδες δίπλα σε πόλεις, χωριά και κοινότητες, είναι αυτό που θέλει ο Ερντογάν. Η Άγκυρα επιδιώκει να τοποθετηθούν μουσουλμανικοί πληθυσμοί σε όλες τις περιοχές της δικής μας επικράτειας. Θέλει επίσης, να υπάρξει δικαιολογημένος λόγος αυτοδιάθεσης και αυτοπροσδιορισμού των κατοίκων διαφόρων νήσων ή περιοχών, με το επιχείρημα της πλειοψηφίας των μουσουλμάνων. Αυτό έρχεται. Έρχεται στη Θράκη. Στα νησιά και όπου να ΄ναι θα υπάρξουν προβλήματα στη Μακεδονία, υποκινούμενα από Σκοπιανούς, Τούρκους και Αλβανούς.</p>
      <p>Ο Μητσοτάκης κάπου πιστεύει – όπως και οι περισσότεροι Συριζαίοι – ότι οι μετανάστες αυτοί αποτελούν πόρους για το κράτος. Κάποιοι κουβαλάνε κάποια λεφτά μαζί τους, αυτά που πήραν από τους λαδέμπορους και τους δοσιλόγους στα κράτη προέλευσης, πουλώντας τα πάντα. Οι γυναίκες που μεταναστεύουν, όλες οι παντρεμένες έχουν δώσει την προίκα τους που παίρνουν σε χρυσό με μουσουλμανικά έθιμα και μόνο για να φτάσουν στην ηπειρωτική Ελλάδα, όπως μου έχουν περιγράψει, θέλουν 10.000 ευρώ. Η φρέσκια κυβέρνησή μας πιστεύει ακόμα ότι τα νιάτα των Σύρων, των Αφγανών, των Πακιστανών θα αντικαταστήσουν την υπογεννητικότητα των Ελλήνων, τους νέους που έφυγαν στο εξωτερικό, τα πάμφθηνα εργατικά χέρια που χρειάζονται κάποιοι γύπες επενδυτές για να έρθουν στην Ελλάδα. Εδώ έρχεται το μεγάλο λάθος του Μητσοτάκη, που θα πνιγεί στο Αιγαίο και στο θυμό ενός λαού που δεν θέλει να χάσει την ταυτότητά του.</p>
      <p>Ο πρωθυπουργός τα «έψαλε», διαβάζω στους περιφερειάρχες ότι δεν δείχνουν αλληλεγγύη προς τα νησιά για το προσφυγικό. Μάλιστα είπε κάτι που έκανε πολλούς να χαμογελάσουν. Δεν γίνεται λέει να δίνω μάχη για την αλληλεγγύη της Ευρώπης και να μην υπάρχει μεταξύ μας. Αυτό θα μου επιτρέψει να του πω ότι δεν είναι σωστό και προκαλεί οργή. Ο κόσμος υποφέρει σε όλη την Ελλάδα και η αναλγησία των Ευρωπαίων, η έλλειψη αλληλεγγύης δεν μπορεί να συγκριθεί με τις αντιδράσεις σε μια χώρα, η οποία εδώ και χρόνια φέρει το βάρος όλου του μεταναστευτικού. Πρέπει να προειδοποιήσω τον σημερινό πρωθυπουργό ότι οι δυνάμεις καταστολής δεν πρόκειται να ανακόψουν τις αντιδράσεις και το ηφαίστειο που έρχεται για την αντικατάσταση του πληθυσμού στην Ελλάδα. Και καλό είναι άνθρωποι οι οποίοι βρίσκονται στους κόλπους της ΝΔ, να μην γράφουν κείμενα με τα οποία προσπαθούν να περάσουν ότι άλλο πράγμα η εθνική εξέλιξη και άλλο πράγμα η δημογραφική. Αυτά λέγονται για να δεχθούν οι Έλληνες την αντικατάσταση του πληθυσμού.</p>
      <p>Η επικαιρότητα έχει πολλές ειδήσεις που φιλοξενούνται στις σελίδες τόσο του φιλοκυβερνητικού, όσο και του αντιπολιτευόμενου Τύπου. Κάποιες εφημερίδες προβάλλουν ότι η κυβέρνηση σε ελάχιστους μήνες μάζεψε 5,6 δις παραπάνω φόρους και καταγγέλλεται ο κος Σκυλακάκης ότι πανηγυρίζει για τα ματωμένα πλεονάσματα αντί να βρει μόνιμους τρόπους να απαλλάξει τους πολίτες από τα παράλογα βάρη. Διάφορα άλλα δημοσιεύματα λένε ότι συγκεκριμένα συμφέροντα προωθούν ανασχηματισμό και συγκεκριμένα πρόσωπα. Υπάρχει έντονη οσμή σχέσεων της παρούσης κυβέρνησης και της διαπλοκής. Η αντιπολίτευση κατηγορεί μέσω των προσκείμενων εντύπων της τη ΝΔ και το ΚΙΝΑΛ ότι επιχειρούν να δώσουν αμνηστία σε σκάνδαλα και διαφθορά.</p>
      <p>Πηγή: crashonline.gr</p>
    </article>
  </body>
</html>