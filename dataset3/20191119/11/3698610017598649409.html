<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/kompaniya-valve-anonsuvala-pershu-gru-half-life-za-12-rokiv-330132_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T11:01:00+00:00"/>
    <meta property="og:title" content="Компанія Valve анонсувала першу гру Half-Life за 12 років"/>
    <meta property="og:description" content="Гра призначена для шоломів віртуальної реальності."/>
  </head>
  <body>
    <article>
      <h1>Компанія Valve анонсувала першу гру Half-Life за 12 років</h1>
      <h2>Гра призначена для шоломів віртуальної реальності.</h2>
      <address>
        <time datetime="2019-11-19T11:01:00+00:00">19 Nov 2019, 11:01</time>
      </address>
      <p>Компанія Valve Corporation анонсувала <a href="https://dt.ua/TECHNOLOGIES/rockstar-games-anonsuvala-gru-red-dead-redemption-2-dlya-pk-325467_.html"><b>гру</b></a> Half-Life: Alyx, офіційна презентація якої відбудеться 21 листопада. Ніякої інформації про розробку компанія не розкрила, але ймовірно, що вона буде випущена в березні 2020 року, повідомляє "Медуза".</p>
      <p>За даними Ars Technica, гра буде призначена тільки для шоломів віртуальної реальності. За непідтвердженими даними, в Valve хотіли б представити гру, де можна управляти за допомогою клавіатури і миші, але вирішили зосередитися на VR-грі.</p>
      <p>Певно, в новій Half-Life буде нова система управління, рукавички Grabbity Gloves. Вони дозволять гравцям виділяти предмети і притягувати їх в руку.</p>
      <p>Передбачається, що головним героєм гри стане Алікс Венс — один з неігрових персонажів Half-Life 2 і двох її продовжень. Ймовірно, що дія гри буде розгортатися між першою і другою частиною Half-Life.</p>
      <p>19 листопада виповнюється 21 рік з моменту виходу оригінального шутера Half-Life, випущеного у 1998 році. Друга частина серії вийшла в листопаді 2004 року. Два продовження Half-Life 2 вийшли у 2006 і 2007 році. При цьому в Valve анонсували, що напередодні 2008 року вийде третє продовження, але цього так і не сталося.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше компанія <a href="https://dt.ua/TECHNOLOGIES/studiya-blizzard-anonsuvala-gru-diablo-iv-328260_.html"><b>Blizzard анонсувала гру Diablo IV.</b></a> Це буде перше повноцінне продовження серії з 2012 року.</p>
      <footer>За матеріалами: <a href="https://dt.ua/go/aHR0cHM6Ly9tZWR1emEuaW8v">Медуза</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>