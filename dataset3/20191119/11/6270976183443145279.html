<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/19/genprokuratura-ukrayiny-z-20-lystopada-prypynyaye-zdijsnyuvaty-dosudovi-rozsliduvannya/"/>
    <meta property="og:site_name" content="Рубрика"/>
    <meta property="article:published_time" content="2019-11-19T11:17:23+00:00"/>
    <meta property="og:title" content="Генпрокуратура України з 20 листопада припиняє здійснювати досудові розслідування"/>
    <meta property="og:description" content="Генеральна прокуратура України з 20 листопада 2019 року припиняє функцію досудових розслідувань, проте продовжить здійснювати процесуальне керівництво в розслідуваннях. “Усі незавершені розслідування передаються відповідно до кваліфікації до Державного бюро розслідувань, Національного антикорупційного бюро України, Служби безпеки України тощо. Водночас повноваження прокурорів виконувати процесуальні дії в межах розслідувань забезпечить їхню безперервність”, – повідомляє пресслужба Генпрокуратури. Після […]"/>
  </head>
  <body>
    <article>
      <h1>Генпрокуратура України з 20 листопада припиняє здійснювати досудові розслідування</h1>
      <address><time datetime="2019-11-19T11:17:23+00:00">19 Nov 2019, 11:17</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/08/59568e008b299-screenshot-12_1200-860x580-c-1.jpg"/>
      </figure>
      <p>
        <b>
          <b>Генеральна прокуратура України з 20 листопада 2019 року припиняє функцію досудових розслідувань, проте продовжить здійснювати процесуальне керівництво в розслідуваннях.</b>
        </b>
      </p>
      <p>“Усі незавершені розслідування передаються відповідно до кваліфікації до Державного бюро розслідувань, Національного антикорупційного бюро України, Служби безпеки України тощо. Водночас повноваження прокурорів виконувати процесуальні дії в межах розслідувань забезпечить їхню безперервність”, – повідомляє <a href="https://www.gp.gov.ua/">пресслужба</a> Генпрокуратури.</p>
      <p>Після створення в ДБР спеціалізованого управління і переходу до нього слідчих матеріали проваджень буде направлено їм для подальшої роботи.</p>
      <p>Досудові розслідування прокуратура здійснювала тимчасово. Закон України “Про прокуратуру” не включає проведення розслідувань у функції відомства. У “Перехідних положеннях” Конституції України та Кримінально-процесуального кодексу зазначається, що до створення ДБР повноваження щодо досудових розслідувань здійснюють слідчі прокурори, а після початку його роботи матеріали має бути передано іншим органам досудового розслідування.</p>
      <p>Нагадаємо, що <a href="https://rubryka.com/2019/11/18/u-dbr-stvoryly-pidrozdil-yakyj-rozsliduvatyme-zlochyny-majdanu/">в ДБР створили підрозділ, який розслідуватиме злочини Майдану.</a></p>
    </article>
  </body>
</html>