<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640670/%D9%86%D8%AE%D8%B3%D8%AA-%D9%88%D8%B2%DB%8C%D8%B1-%D9%85%D9%88%D9%82%D8%AA-%DA%A9%D9%88%DB%8C%D8%AA-%D9%BE%DB%8C%D8%B4%D9%86%D9%87%D8%A7%D8%AF-%D8%A7%D9%85%DB%8C%D8%B1-%D8%A7%DB%8C%D9%86-%DA%A9%D8%B4%D9%88%D8%B1-%D8%B1%D8%A7-%D8%B1%D8%AF-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T11:42:00+00:00"/>
    <meta property="og:title" content="نخست وزیر موقت کویت پیشنهاد امیر این کشور را رد کرد"/>
    <meta property="og:description" content="شیخ جابر المبارک نخست وزیر موقت کویت روز دوشنبه پیشنهاد امیر این کشور را برای انتصاب مجدد به عنوان نخست وزیر رد کرد."/>
  </head>
  <body>
    <article>
      <h1>
        <a href="https://www.bultannews.com/fa/news/640670/%D9%86%D8%AE%D8%B3%D8%AA-%D9%88%D8%B2%DB%8C%D8%B1-%D9%85%D9%88%D9%82%D8%AA-%DA%A9%D9%88%DB%8C%D8%AA-%D9%BE%DB%8C%D8%B4%D9%86%D9%87%D8%A7%D8%AF-%D8%A7%D9%85%DB%8C%D8%B1-%D8%A7%DB%8C%D9%86-%DA%A9%D8%B4%D9%88%D8%B1-%D8%B1%D8%A7-%D8%B1%D8%AF-%DA%A9%D8%B1%D8%AF">نخست وزیر موقت کویت پیشنهاد امیر این کشور را رد کرد</a>
      </h1>
      <h2>شیخ جابر المبارک نخست وزیر موقت کویت روز دوشنبه پیشنهاد امیر این کشور را برای انتصاب مجدد به عنوان نخست وزیر رد کرد.</h2>
      <address><time datetime="2019-11-19T11:42:00+00:00">19 Nov 2019, 11:42</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از خبرگزاری رویترز، شیخ جابر المبارک نخست وزیر موقت کویت روز دوشنبه پیشنهاد امیر این کشور را برای انتصاب مجدد به عنوان نخست وزیر رد کرد.<br/>مبارک هفته گذشته استعفای دولت خود را تسلیم کرده بود. استعفای کابینه پس از آن انجام شد که نمایندگان پارلمان کویت خواستار رای عدم اعتماد به وزیر کشور در ارتباط با سوءاستفاده ادعایی از قدرت شدند و اختلاف بین اعضای ارشد خاندان حاکم از جمله وزرای دفاع و کشور بر سر حیف و میل ادعایی بودجه نظامی علنی شد.<br/>براساس گزارش خبرگزاری دولتی کویت، امیر شیخ صباح الاحمد الصباح روز دوشنبه پسر خود، شیخ ناصر صباح الاحمد الصباح را که وزیر دفاع بود، و شیخ خالد الجراح الصباح را که وزیر کشور بود، از پست‌های خود عزل کرد.</p>
    </article>
  </body>
</html>