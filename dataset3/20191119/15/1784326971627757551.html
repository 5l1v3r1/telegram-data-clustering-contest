<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/szepseg/2019/11/19/johet-a-harmadik-baba-is-kulcsar-edinaeknal/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-19T15:11:00+00:00"/>
    <meta property="og:title" content="Jöhet a harmadik baba is Kulcsár Edináéknál"/>
    <meta property="og:description" content="Úgy tűnik, Csuti meggondolta magát..."/>
  </head>
  <body>
    <article>
      <h1>Jöhet a harmadik baba is Kulcsár Edináéknál</h1>
      <h2>Úgy tűnik, Csuti meggondolta magát…</h2>
      <address><time datetime="2019-11-19T15:11:00+00:00">19 Nov 2019, 15:11</time> by <a rel="author">Barna Bori</a></address>
      <p><b>Kulcsár Edina és Csuti</b> pár hete jelentették be, hogy <a href="https://cosmopolitan.hu/body_love/2019/11/07/kulcsar-edinanak-mar-ilyen-nagy-a-pocakja/">újra babát várnak</a>, azonban<b> a kicsi nemét egy ideig még titokban tartották a követőik elől.</b> De Edina annyit azért elég hamar elárult, hogy nagyon örülne, ha ezúttal kislánya születne. Sőt, azt is hozzátette, hogy<b> ha megint kisfia lesz, akkor elgondolkozna még egy bébin </b>– a férje viszont állítólag kicsit megijedt a három gyerkőcös tervétől. <a href="https://cosmopolitan.hu/te_te_te/2019/11/16/breking-kulcsar-edina-elarulta-a-masodik-gyermeke-nemet/">Azóta persze már kiderült</a>, hogy valóra vált Edina álma, ugyanis <b>kislánnyal bővül a családjuk…</b> (A leleplezésről amúgy <a href="https://www.instagram.com/p/B471AMCFYMN/">egy nagyon megható videót is találhatsz Edina Instáján!</a>) De képzeld, a legutóbbi interjújuk alapján úgy tűnik, hogy <b>közben Csuti is meggondolta magát, és készen áll egy harmadik babára is!</b></p>
      <p><i>„A házat úgy alakítottuk ki, hogy két gyerekszoba biztosan van benne, de akár hármat is tudunk csinálni. Felkészültünk mindenre, aztán meglátjuk majd, hogy mi következik”</i> –<a href="https://www.blikk.hu/sztarvilag/sztarsztorik/harmadik-baba-is-lesz-kulcsar-edinaeknal/f2yq92s"> mesélte Csuti</a>, és ezzel nem csak a nézőket lepte meg, hanem Edinát is! <i>„Eddig teljesen elzárkóztál a harmadik gyerektől, most meg hallom, hogy rébuszokban úgy beszélsz, hogy mégsem zárkózol el tőle”</i> – <a href="https://www.blikk.hu/sztarvilag/sztarsztorik/harmadik-baba-is-lesz-kulcsar-edinaeknal/f2yq92s">válaszolta</a> erre a volt szépségkirálynő nevetve.</p>
      <p>Edina egyébként korábban már bevallotta, hogy <b>azt szerette volna, ha kicsi lesz a korkülönbség Medox és a tesója között</b>, szóval így az sem lenne meglepő, ha a harmadik baba is nem sokkal a kislányuk után érkezne…</p>
      <h3>Most már csak az a kérdésünk, hogy vajon milyen neveken gondolkodnak a születendő kislányuknak?</h3>
    </article>
  </body>
</html>