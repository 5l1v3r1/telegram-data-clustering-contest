<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/zirvelerde-belediyespor-var-215585h.htm"/>
    <meta property="og:site_name" content="OLAY"/>
    <meta property="article:published_time" content="2019-11-19T15:30:10+00:00"/>
    <meta property="og:title" content="Zirvelerde Belediyespor var"/>
    <meta property="og:description" content="İnegöl Belediyespor Dağcılık branşı Antalya Körfezi'nin batısında, kuzey-güney doğrultusunda körfeze paralel olarak uzanan en yüksek doruğu 3086 metre rakımda bulunan Kızlar Sivrisi Dağına zirve faaliyeti gerçekleştirdi."/>
  </head>
  <body>
    <article>
      <h1>Zirvelerde Belediyespor var</h1>
      <h2>İnegöl Belediyespor Dağcılık branşı Antalya Körfezi'nin batısında, kuzey-güney doğrultusunda körfeze paralel olarak uzanan en yüksek doruğu 3086 metre rakımda bulunan Kızlar Sivrisi Dağına zirve faaliyeti gerçekleştirdi.</h2>
      <address>
        <time datetime="2019-11-19T15:30:10+00:00">19 Nov 2019, 15:30</time>
      </address>
      <p>İnegöl Belediyespor Dağcılık branşı 16-17 Kasım 2019 Toros Dağları'nın batı uzantılarından Bey Dağları grubunda yer alan, Antalya Körfezi'nin batısında, kuzey-güney doğrultusunda körfeze paralel olarak uzanan en yüksek doruğu 3086 metre rakımda bulunan Kızlar Sivrisi Dağına zirve faaliyeti gerçekleştirdi.</p>
      <p>İnegöl Belediyespor’un 12 kişilik dağcılık sporcusu geçtiğimiz Cuma akşam saat 23.30’da İnegöl’den yola çıkıp saat 07.30’da Antalya Elmalı ilçesine ulaştı. Jandarma ile resmi prosedürleri halledip, gerekli izni aldıktan sonra Büyüksöğle Köyüne, oradan da arazi taşıtıyla 14 kilometre yüksekteki ana kampa hareket ettiler. Ana kampta dağ evine yerleşip dinlenen ekip sabah 06.00 sularında toparlanıp 06.30’da zirve faaliyetine başladı. Çok dik olan çıkış rotaları zirveye 200 metre kala iki gün önce yağan karın buzlanması sonucu riskli ve zorlu bir parkura dönüştü. Zirve faaliyetinin son 100 metresi buz sebebiyle ekibin bir kısmı tarafından tamamlanıp, saat 15.00’te tüm ekibin dağ evine ulaşmasıyla faaliyet sona erdi.</p>
      <p>2016’da tescillenen ve İnegöl Belediyespor 10. branşı olarak açılan “Dağcılık Branşı” kurulduğu günden bu yana; Aksaray 3253 rakımdaki Hasandağı zirve, Kayseri’de 3917 rakımdaki Erciyes zirve, Niğde Aladağlar’da 3756 rakımda Demirkazık zirve, 5137 rakımdaki Ağrı Dağı zirve, 3937 rakımdaki Rize Kaçkar zirve ve 3086 rakımda Antalya Kızlar Sivrisi zirve faaliyetlerini başarıyla tamamlamışlardır.</p>
    </article>
  </body>
</html>