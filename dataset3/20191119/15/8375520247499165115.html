<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/premjer-goncharuk-podolannya-korupciji-v-avtodori-ta-masshtabniy-remont-dorig-nash-prioritet-640984.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T15:25:43+00:00"/>
    <meta property="og:title" content="Прем'єр Гончарук: подолання корупції в автодорі та масштабний ремонт доріг - наш пріоритет"/>
    <meta property="og:description" content="Олексій Гончарук розповів про першочергові завдання нового керівника «Укравтодору»"/>
  </head>
  <body>
    <article>
      <h1>Прем'єр Гончарук: подолання корупції в автодорі та масштабний ремонт доріг - наш пріоритет</h1>
      <address>
        <time datetime="2019-11-19T15:25:43+00:00">19 Nov 2019, 15:25</time>
      </address>
      <h4>Олексій Гончарук розповів про першочергові завдання нового керівника «Укравтодору»</h4>
      <p>Прем'єр-міністр України Олексій Гончарук назвав першочергові задачі на наступний рік - це боротьба з корупцією і масштабне оновлення дорожнього покриття у країні. Про це він заявив у своєму <a href="https://t.me/PMHoncharuk/114">Telegram-каналі</a>, представляючи нового очільника «Укравтодору» Олександра Кубракова.  </p>
      <p>«На наступний рік у нас дуже амбітні плани по будівництву доріг, тому нам у команді потрібна чесна та професійна людина в керівництві Укравтодору. У чесності та патріотичності Олександра - не сумніваюсь. Навесні 2020 року плануємо масштабний ремонт доріг. Я переконаний, що за короткий термін автошляхи України відповідатимуть європейським стандартам», - заявив прем'єр.  </p>
      <p>Він також назвав пріоритетним завданням завершення одного з «довгостроїв» - Запорізського моста, який почали будувати ще у 2004 році.  </p>
      <p>«Наступного року люди мають побачити, що дороги - це один з пріоритетів нашої команди. Першочергові завдання Олександра (Кубракова - ред.) на новій посаді: оголосити міжнародний тендер на добудову запорізького мосту. Цей міст - наш спільний проект, який ми маємо завершити протягом 2-3 років. Підготувати плани відновлення доріг на 2020 рік. Залучати інвестиції та посилювати роботу з МФО», - зазначив Гончарук.  </p>
      <p>Окремим напрямом роботи голова Уряду виділив боротьбу з корупцією в Укравтодорі. На думку прем’єра, для цього необхідно повністю оновити керівній склад служб автомобільних доріг в областях, а також керівництво ДАК «Автомобільні дороги України» та створити прозорі процедури закупок. </p>
      <p>«Дороги – наш пріоритет!», - підсумував прем'єр-міністр. </p>
      <p>Як повідомлялось, <a href="https://glavcom.ua/news/nardep-vid-slugi-narodu-ocholit-ukravtodor-640302.html">Олександра Кубракова було визначено переможцем</a> конкурсу на посаду голови Укравтодору.</p>
      <p>Нагадаємо, 24 вересня на той час керівник Державного агентства автомобільних доріг України («Укравтодор») поляк <a href="https://glavcom.ua/country/politics/eksglava-ukravtodoru-rozpoviv-podrobici-svojeji-vidstavki-628429.html">Славомір Новак подав прем'єрміністрові Олексію Гончаруку заяву про відставку</a> у зв'язку із закінченням своєї трирічної каденції.</p>
      <p>Тимчасово виконуючим обов'язки глави Державного агентства автомобільних доріг України <a href="https://glavcom.ua/news/uryad-priznachiv-timchasovih-kerivnikiv-ukravtodoru-i-derzhkino-629594.html">було призначено Олега Федоренка</a></p>
      <p>Згодом Кабінет міністрів України оголосив <a href="https://glavcom.ua/country/society/v-ukravtodori-zyavilasya-vakantna-posada-628257.html">конкурс на зайняття посади голови Державного агентства автомобільних доріг.</a></p>
      <related>
        <a href="https://glavcom.ua/news/sluga-narodu-kubrakov-sogodni-oficiyno-ocholit-ukravtodor-640884.html"/>
        <a href="https://glavcom.ua/news/ukrajinska-delegaciya-provela-peremovini-z-mvf-shchodo-novoji-kreditnoji-programi-640430.html"/>
        <a href="https://glavcom.ua/news/nardep-vid-slugi-narodu-ocholit-ukravtodor-640302.html"/>
      </related>
    </article>
  </body>
</html>