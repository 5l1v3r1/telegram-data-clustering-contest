<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-ato/2821382-okupanti-obstrilali-iz-rpg-pidstupi-do-krimskogo-pivdennogo-ta-novotoskivskogo.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T15:48:00+00:00"/>
    <meta property="og:title" content="Окупанти обстріляли із РПГ підступи до Кримського, Південного та Новотошківського"/>
    <meta property="og:description" content="Станом на 18.00 19 листопада російсько-окупаційні війська 4 рази обстріляли позиції Об'єднаних сил на Донбасі."/>
  </head>
  <body>
    <article>
      <h1>Окупанти обстріляли із РПГ підступи до Кримського, Південного та Новотошківського</h1>
      <h2>Станом на 18.00 19 листопада російсько-окупаційні війська 4 рази обстріляли позиції Об'єднаних сил на Донбасі.</h2>
      <address>
        <time datetime="2019-11-19T15:48:00+00:00">19 Nov 2019, 15:48</time>
      </address>
      <p>Про це у <a href="https://www.facebook.com/pressjfo.news/photos/a.364697644022858/716221115537174/?type=3&amp;theater">Facebook</a> повідомляє пресцентр штабу ОС.</p>
      <p>"Впродовж поточної доби збройні формування Російської Федерації 4 рази порушили режим припинення вогню. Противник обстріляв позиції наших підрозділів із гранатометів різних систем, великокаліберних кулеметів та іншої стрілецької зброї", - зазначається у повідомленні.</p>
      <blockquote>
        <b>Читайте також: </b>
        <a href="https://www.ukrinform.ua/rubric-ato/2821070-okupanti-obstrilali-z-granatometiv-ukrainski-pozicii-pid-zaliznim.html">Окупанти обстріляли з гранатометів українські позиції під Залізним</a>
      </blockquote>
      <p>Так, три обстріли позицій українських захисників російські окупаційні війська здійснили у районі відповідальності оперативно-тактичного угруповання "Північ": неподалік Кримського – з ручних протитанкових і підствольних гранатометів та стрілецької зброї; неподалік Південного – з ручних і станкових протитанкових гранатометів; біля Новотошківського – з ручних протитанкових гранатометів.</p>
      <p>У районі відповідальності оперативно-тактичного угруповання "Схід" противник з автоматичних гранатометів вів вогонь по позиціях Об'єднаних сил у районі Гнутового.</p>
      <p>Впродовж цієї доби втрат внаслідок <a href="https://www.ukrinform.ua/tag-obstril">обстрілів</a> серед особового складу Об'єднаних сил не зафіксовано.</p>
    </article>
  </body>
</html>