<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/smartfarming-zminyu%d1%94-svoyu-konczepcziyu/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-19T15:55:00+00:00"/>
    <meta property="og:title" content="SmartFarming змінює свою концепцію"/>
    <meta property="og:description" content="Компанія SmartFarming більше не буде займатися земельним аудитом, а переключається на розвиток платформ управління бізнес-процесами, зосереджується на точн"/>
  </head>
  <body>
    <article>
      <h1>SmartFarming змінює свою концепцію</h1>
      <address>
        <time datetime="2019-11-19T15:55:00+00:00">19 Nov 2019, 15:55</time>
      </address>
      <figure>
        <img src="https://infoindustria.com.ua/wp-content/uploads/2019/11/agriculture-3182252_1920.jpg"/>
      </figure>
      <p>
        <b>Компанія SmartFarming більше не буде займатися земельним аудитом, а переключається на розвиток платформ управління бізнес-процесами, зосереджується на точному землеробстві. Так компанія реагує на ключові зміни та тренди українського агроринку – це питання ринку землі, розвиток ОТГ. Про це розказав Артем Бєлєнков, засновник SmartFarming під час «Українського форуму агробізнесу».</b>
      </p>
      <p>70% бізнесу компанії SmartFarming були побудовані на тематиці земельних даних. «Ми робили аудит, впроваджували різні системи обліку земельного банку. Станом на 2019 рік ми дослідили більше 1 млн 725 тис га – це більше 4% земель — найбільший досвід по Україні. Раніше ми робили обміри полів, перевіряли договори оренди – банальні речі, які у всьому світі вже автоматизовані», — пояснив Бєлєнков.</p>
      <p>Враховуючи запуск ринку землі, компанія створює нову концепцію. «Зараз ми більше йдемо в регіони, займаємося точним землеробством», — додав він.</p>
      <figure>
        <img src="http://infoindustria.com.ua/wp-content/uploads/2019/11/20191119151554.jpg"/>
      </figure>
      <p>Усі реєстри відкритих даних SmartFarming працюватимуть в режимі он-лайн. «Це майже 80% правильної інформації. На основі цієї інформації буде створений конфігуратор бізнес-процесів: аналітика по земельним ділянкам, пайовикам».</p>
      <p>На основі супутникових даних можна проанізувати, скільки реально землі обробляється. «На основі моніторингу буде створюватися рейтинг консолідованості та сталості полів – ця інформація зацікавить банки. Перша компанія, яка замовила подібні продукти – хлопці, які займаються скупкою земель для холдингів», — поділився засновник SmartFarming.</p>
      <p>ІА «Інфоіндустрія»</p>
    </article>
  </body>
</html>