<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/eidiseis/diethni/kosmos/tzoylian-asanz-oi-soyidikes-arches-aposyroyn-tin-katigoria-gia-viasmo/"/>
    <meta property="og:site_name" content="ert.gr"/>
    <meta property="article:published_time" content="2019-11-19T15:33:12+00:00"/>
    <meta property="og:title" content="Τζούλιαν Ασάνζ: Οι σουηδικές αρχές αποσύρουν την κατηγορία για βιασμό"/>
    <meta property="og:description" content="Την απόσυρση της έρευνας σχετικά με τις κατηγορίες βιασμού σε βάρος του ιδρυτή του Wikileaks Τζούλιαν Ασάνζ ανακοίνωσαν οι εισαγγελικές αρχές της Σουηδίας."/>
  </head>
  <body>
    <article>
      <h1>Τζούλιαν Ασάνζ: Οι σουηδικές αρχές αποσύρουν την κατηγορία για βιασμό</h1>
      <address><time datetime="2019-11-19T15:33:12+00:00">19 Nov 2019, 15:33</time> by <a rel="author">Νάσος Μπράτσος</a></address>
      <p>Την απόσυρση της έρευνας σχετικά με τις κατηγορίες βιασμού σε βάρος του ιδρυτή του Wikileaks Τζούλιαν Ασάνζ ανακοίνωσαν οι εισαγγελικές αρχές της Σουηδίας.</p>
      <p>Το σκεπτικό της απόφασης βασίζεται στο γεγονός ότι τα αποδεικτικά στοιχεία για την υπόθεση έχουν εξασθενίσει σημαντικά με την πάροδο του χρόνου. Υπενθυμίζεται ότι ο Ασάνζ, ο οποίος αρνείται τις κατηγορίες, απέφυγε την έκδοσή του επί επτά χρόνια, εξασφαλίζοντας καταφύγιο στην πρεσβεία του Ισημερινού στο Λονδίνο, το 2012.</p>
      <p>Η αναπληρώτρια επικεφαλής εισαγγελέας Εύα-Μαρί Πέρσον δήλωσε πως: «Έπειτα από τη διενέργεια εμπεριστατωμένης αξιολόγησης όσων προέκυψαν στη διάρκεια της πορείας της προκαταρκτικής έρευνας αξιολογώ πως τα στοιχεία δεν είναι αρκετά ισχυρά προκειμένου να αποτελέσουν τη βάση για την απαγγελία κατηγορίας».</p>
      <p>Ο Ασάνζ κρατείται σε φυλακή στη Βρετανία εν αναμονή μιας ακροαματικής διαδικασίας τον Φεβρουάριο για την έκδοσή του στις Ηνωμένες Πολιτείες οι οποίες θέλουν τον 48χρονο Ασάνζ για να τον δικάσουν για 18 κατηγορίες περιλαμβανομένης της συνωμοσίας για πειρατεία κυβερνητικών υπολογιστών και παραβίαση ενός νόμου περί κατασκοπίας.</p>
      <p>Πηγές: Α’ Πρόγραμμα, ΑΠΕ-ΜΠΕ</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/dimosio-vima/arthrografia/peplo-siopis/"/>
        <a href="https://www.ert.gr/roi-idiseon/ipa-xana-sti-fylaki-i-proin-analytria-toy-amerikanikoy-stratoy-tselsi-maningk/"/>
        <a href="https://www.ert.gr/eidiseis/diethni/evropi/vretania-o-idrytis-ton-wikileaks-eipe-oti-den-thelei-na-ekdothei-stis-ipa/"/>
        <a href="https://www.ert.gr/frontpage/katheirxi-50-evdomadon-gia-ton-tzoylian-asanz/"/>
        <a href="https://www.ert.gr/dimosio-vima/arthrografia/i-ekstrateia-apodomisis-toy-tzoylian-asanz/"/>
        <a href="https://www.ert.gr/eidiseis/diethni/evropi/gia-kentro-kataskopeias-katigorei-ton-asanz-o-proedros-toy-isimerinoy/"/>
      </related>
    </article>
  </body>
</html>