<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158848_1007.html"/>
    <meta property="og:site_name" content="Novsport"/>
    <meta property="article:published_time" content="2019-11-19T15:05:00+00:00"/>
    <meta property="og:title" content="Новият треньор на Пирин: Не се страхувам да давам шанс на младите"/>
    <meta property="og:description" content="Уорън Фийни впечатлен от феновете и проекта в Благоевград"/>
  </head>
  <body>
    <article>
      <h1>Новият треньор на Пирин: Не се страхувам да давам шанс на младите</h1>
      <address><time datetime="2019-11-19T15:05:00+00:00">19 Nov 2019, 15:05</time> by <a rel="author">Велизар Антов</a></address>
      <p>Северноирландската легенда Уорън Фийни официално пое Пирин днес. <br/><br/>Новия мениджър бе представен пред медиите и направи първи коментар относно бъдещето си в клуба и проекта в Благоевград. <br/><br/>„Футболът е моят живот. Не робувам на философии и тактики, а само на победата. Победа на всяка цена е моята цел. Проектът тук е прекрасен, за да покажа това, което мога. Запознах се вече с играчите и виждам, че има потенциал. Ще подрежем и поправим там, където е нужно, но нищо повече“, бяха част от първите думи на новия мениджър, съобщиха „орлетата“.<br/><br/>„Запознат съм вече с историята на клуба, гледах и някои стари мачове - бях впечатлен от феновете и атмосферата. Не се страхувам да пускам в игра млади момчета, каквито традиции има тук, а съм го правил и в предишните си отбори с успех“, посочи Фийни.</p>
      <figure>
        <img src="http://www.novsport.com/content/feeno2-1-816x459.jpg"/>
      </figure>
      <p>„Няма да говорим за цели с играчите. Целта е ясна - победа във всеки мач. Искам главите на състезателите да са чисти. Равносметка ще правим накрая“, каза още новият мениджър, след като бе попитан за поставените цели.<br/><br/>Щабът на Фийни все още не е окомплектован, като се водят разговори с няколко специалисти. Със сигурност ще има анализатор и асистент-мениджър.<br/><br/>Утре се очаква новият мениджър да бъде картотекиран и да дебютира начело на „орлетата" в мача със Струмска слава (Радомир).</p>
    </article>
  </body>
</html>