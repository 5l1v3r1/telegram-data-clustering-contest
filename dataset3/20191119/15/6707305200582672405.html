<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/lifestyle/charlene-di-monaco-sconsolata-alla-festa-nazionale-e-i-gemelli-le-rubano-la-scena/657560/"/>
    <meta property="og:site_name" content="DiLei"/>
    <meta property="article:published_time" content="2019-11-19T15:47:23+00:00"/>
    <meta property="og:title" content="Charlene di Monaco sconsolata alla Festa Nazionale. E i gemelli le rubano la scena"/>
    <meta property="og:description" content="Charlene in bianco quasi non rivolge la parola al marito Alberto mentre i figli sono delle birbe. E Charlotte Casiraghi diserta la Festa."/>
  </head>
  <body>
    <article>
      <h1>Charlene di Monaco sconsolata alla Festa Nazionale. E i gemelli le rubano la scena</h1>
      <h2>Charlene in bianco quasi non rivolge la parola al marito Alberto mentre i figli sono delle birbe. E Charlotte Casiraghi diserta la Festa</h2>
      <address>
        <time datetime="2019-11-19T15:47:23+00:00">19 Nov 2019, 15:47</time>
      </address>
      <figure>
        <a href="https://dilei.it/lifestyle/fotonotizia/charlene-di-monaco-alla-festa-nazionale-i-gemelli-fanno-impazzire/657600/">
          <img src="https://dileidemosite.files.wordpress.com/2019/11/jacques-gabriella-getty-1217.jpg?w=2560&amp;strip=all&amp;quality=100"/>
        </a>
        <figcaption>Charlene di Monaco alla Festa Nazionale: i gemelli fanno impazzire</figcaption>
      </figure>
      <p><b>Charlene e Alberto di Monaco</b> finalmente ricompaiono in pubblico assieme per la <b>Festa Nazionale</b> che celebra la salita al trono del Principe.</p>
      <p>Nel giorno di San Ranieri la famiglia monegasca si riunisce e i Principi <b>compaiono dal balcone del Palazzo,</b> un’occasione speciale anche per vedere quanto sono cresciuti i bebè di Corte. Charlene e Alberto hanno quindi rispettato la tradizione e si sono presentati coi <b>gemelli Jacques e Gabriella</b> che hanno rubato loro la scena. Ma procediamo con ordine.</p>
      <p>Dopo <a href="https://dilei.it/lifestyle/charlene-di-monaco-ricompare-in-pubblico-sempre-piu-triste-e-dimessa/654707/">l’impegno in Italia per la Croce Rossa</a>, Charlene è tornata al glamour di Montecarlo. Per la festa monegasca si è presentata con <b>un look total white</b>, decisamente minimal e sobrio (lo scorso anno era <b>a lutto</b>). Soprabito, dolcevita, pantaloni, cappello e scarpe <b>bianchi</b>. Al suo fianco Alberto indossa l’alta uniforme. I due quasi <b>non si rivolgono la parola</b> e gli sguardi sembrano non incrociarsi mai.</p>
      <p>Lei giustamente si merita il titolo di <a href="https://dilei.it/lifestyle/fotonotizia/charlene-carolina-di-monaco-come-kate-meghan-cognate-guerra/656619/">Principessa triste</a>, perché si limita solo a qualche <b>sorriso</b> composto <b>di circostanza</b>. <b>Glaciale</b> come al solito, pare <b>sciogliersi solo coi figli</b> che a dir la verità non sembrano essere molto felici di partecipare all’evento. <b>Gabriella</b> è graziosissima con <b>l’abitino e il basco rosso</b>, ma proprio <b>non ne vuole sapere</b> di comparire sul balcone e il suo viso sembra <b>voler sfidare mamma e papà</b>. <b>Jacques</b> invece è in uniforme con tanto di <b>piume sul cappello</b>, ma sembra annoiato e sconsolato appoggia il visino sulle mani. Addirittura mamma Charlene deve intervenire per <b>calmare le acque</b>.</p>
      <p>Pensare che i gemelli non sono gli unici bambini presenti. Con loro ci sono <b>i cugini</b>, Stefano e Francesco, figli di <b>Beatrice Borromeo e Pierre Casiraghi</b>, sorvegliati a vista dalla nonna Carolina di Monaco, e poco distante c’è anche India, una delle figlia di <b>Andrea Casiraghi e Tatiana Santo Domingo</b>.</p>
      <p>Alla festa è presente infatti tutta<b> la famiglia monegasca</b>, o quasi. Oltre ai Principi coi gemelli, c’è Stefania di Monaco con il figlio <a href="https://dilei.it/lifestyle/nozze-louis-ducruet-segreto-charlene-di-monaco-foto-mai-viste/623970/">Louis Ducruet</a> e la moglie Marie in celeste, la figlia <b>Camille Gottlieb</b>. Poi Carolina di Monaco con i figli Andrea e Pierre, accompagnati da mogli e figli, e la figlia <a href="https://dilei.it/lifestyle/fotonotizia/alexandra-di-hannover-amori-look-sorella-charlotte/608408/">Alexandra di Hannover</a>.</p>
      <p>Ma all’appello mancano <a href="https://dilei.it/lifestyle/charlotte-casiraghi-incanta-in-abito-da-sposa-e-charlene-di-monaco-si-riscatta/616094/">Charlotte Casiraghi</a> e il marito Dimitri coi loro figli. <b>La loro assenza</b> non è certo passata inosservata. Quali impegni avrà trattenuto la nipote di Grace Kelly al punto da non presentarsi alla Festa Nazionale del suo Paese?</p>
      <related>
        <h4>Leggi anche</h4>
        <a href="https://dilei.it/lifestyle/video/gemelli-di-monaco-mossa-azzardata-di-charlene/403075/"/>
        <a href="https://dilei.it/lifestyle/battesimo-dei-gemelli-di-monaco-principato-in-festa/373499/"/>
        <a href="https://dilei.it/lifestyle/charlotte-casiraghi-sposa-charlene-di-monaco-messa-in-ombra-omaggio-grace-kelly/609257/"/>
        <a href="https://dilei.it/mamma/principato-monaco-eredi-potrebbero-essere-due/9308/"/>
        <a href="https://dilei.it/lifestyle/nozze-louis-ducruet-mistero-di-charlene-di-monaco-omaggio-a-grace-kelly/623063/"/>
      </related>
    </article>
  </body>
</html>