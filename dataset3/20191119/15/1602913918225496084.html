<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/judecatorii-csm-au-decis-ca-e-bogasiu-si-i-dragomir-sa-ramana-inca-un-mandat-ca-vicepresedinti-iccj-18595466"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-19T15:44:32+00:00"/>
    <meta property="og:title" content="Judecătorii CSM au decis ca E.Bogasiu şi I.Dragomir să rămână încă un mandat ca vicepreşedinţi ICCJ"/>
    <meta property="og:description" content="Secţia pentru judecători a CSM a decis, în urma audierilor de marţi, ca Elena Bogasiu şi Iulian Dragomir să rămână încă un mandat pe funcţia de vicepreşedinte ICCJ, au precizat, pentru MEDIAFAX, surse din Consiliu."/>
  </head>
  <body>
    <article>
      <h1>Judecătorii CSM au decis ca E.Bogasiu şi I.Dragomir să rămână încă un mandat ca vicepreşedinţi ICCJ</h1>
      <address>
        <time datetime="2019-11-19T15:44:32+00:00">19 Nov 2019, 15:44</time>
      </address>
      <p>Secţia pentru judecători a CSM a decis, în urma audierilor de marţi, ca Elena Bogasiu şi Iulian Dragomir să rămână încă un mandat pe funcţia de vicepreşedinte ICCJ, au precizat, pentru MEDIAFAX, surse din Consiliu.</p>
      <p>Surse din cadrul Consiliului Superior al Magistraturii au precizat, pentru MEDIAFAX, că Secţia pentru judecători a decis ca Elena Bogasiu şi Iulian Dragomir să rămână încă un mandat pe funcţiile de vicepreşedinte ICCJ.</p>
      <p>Decizia vine în urma audierilor de marţi a celor trei candidaţi pentru funcţia de vicepreşedinte al CSM: Gabriela-Elena Bogasiu, Marian Budă şi Ilie-Iulian Dragomir.</p>
      <p>Iulian Dragomir a fost preşedintele completului care a decis, în martie 2018, trimiterea spre rejudecare a dosarului în care fostul preşedinte al Consiliului Judeţean Prahova, Mircea Cosma, a fost condamnat în primă instanţă la opt ani de închisoare, iar fiul acestuia, fostul deputat Vlad Cosma, a primit cinci ani închisoare.</p>
    </article>
  </body>
</html>