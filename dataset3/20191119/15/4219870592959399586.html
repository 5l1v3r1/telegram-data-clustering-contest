<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/politika/aktuelno.289.html:831153-Rama-sokirao-Pristinu-Objavio-video-sa-mapom-Kosova-u-okviru-Srbije-VIDEO"/>
    <meta property="og:site_name" content="Вечерње новости"/>
    <meta property="article:published_time" content="2019-11-19T15:20:00+00:00"/>
    <meta property="og:title" content="Rama šokirao Prištinu: Objavio video sa mapom Kosova u okviru Srbije (VIDEO)"/>
    <meta property="og:description" content="&quot;Edi Rama j upravo objavio mapu na kojoj je prikazana Republika Kosovo u okviru teritorije Srbije&quot;, prenela je prištinska Gazeta Ekspres."/>
  </head>
  <body>
    <article>
      <h1>Rama šokirao Prištinu: Objavio video sa mapom Kosova u okviru Srbije (VIDEO)</h1>
      <address><time datetime="2019-11-19T15:20:00+00:00">19 Nov 2019, 15:20</time> by <a rel="author">Novosti online</a></address>
      <p>
        <b>"Edi Rama j upravo objavio mapu na kojoj je prikazana Republika Kosovo u okviru teritorije Srbije", prenela je prištinska Gazeta Ekspres.</b>
      </p>
      <p>Priština je u šoku nakon što su mediji objavili da je albanski premijer, Edi Rama, na svom fejsbuk profilu objavio video zapis u kojem se u jednom trenutku prikazuje mapa na kojoj je tzv. Kosovo u okviru Srbije.<br/><br/>"Premijer Republike Albanije, Edi Rama, upravo je objavio mapu na kojoj je prikazana Republika Kosovo u okviru teritorije Srbije", prenela je prištinska Gazeta Ekspres.<br/><br/>Rama je uobičajeno svojim fejsbuk pratiocima požeo dobro jutro na Fejsbuku, uz video video-zapis koji prikazuje mapu radova i ulaganja u obezbeđivanje 24-časovnog snabdevanja vodom u ruralnim oblastima od, kako je naveo, "severa do juga“ Albanije.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fedirama.al%2Fvideos%2F557579354999988%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>"Ono što brine, kao što možete primetiti, jeste da je teritorija Republike Kosovo ostavljena unutar Srbije", piše Ekspres.<br/>Kakve će biti reakcije zvanične Prištine na ovakav potez albanskog premijera za sada nije poznato, ali razilaženja sa Tiranom došla su do izražaja naročito posle nedavnog sastanka o takozvanom "malom Šengenu" na koji Hašim Tači nije želeo ode.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/politika/aktuelno.289.html:831221-Skandal-na-Maldivima-Bivsi-ministar-dobio-dva-miliona-dolara-za-priznavanje-nezavisnosti-Kosova"/>
        <a href="http://www.novosti.rs/vesti/planeta.300.html:829851-Rama-kritikuje-politicare-iz-Pristine-Zbog-unutrasnjih-politickih-interesa-ugrozavaju-spoljnu-politiku-Albanije"/>
        <a href="http://www.novosti.rs/vesti/naslovna/politika/aktuelno.289.html:827413-Zamka-za-Srbiju-Edi-Rama-kroz-dijalog-sa-Beogradom-hoce-da-stvori-Veliku-Albaniju"/>
      </related>
    </article>
  </body>
</html>