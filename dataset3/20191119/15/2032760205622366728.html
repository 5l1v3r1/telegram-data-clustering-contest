<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90016"/>
    <meta property="og:site_name" content="Denník politika"/>
    <meta property="article:published_time" content="2019-11-19T15:35:25+00:00"/>
    <meta property="og:title" content="Prokuratúra zastavila vyšetrovanie znásilnenia zo strany Assangea, dôkazy sa značne oslabili"/>
    <meta property="og:description" content="19.11.2019 (Webnoviny.sk) – Švédska prokuratúra zastavila vyšetrovanie údajného znásilnenia zo strany zakladateľa platformy WikiLeaks Juliana Assangea z roku 2010. On sám obvinenie odmieta a sedem rokov sa vyhýbal vydaniu do Švédska, pričom od roku 2012 žil na ekvádorskom veľvyslanectve v Londýne."/>
  </head>
  <body>
    <article>
      <h1>Prokuratúra zastavila vyšetrovanie znásilnenia zo strany Assangea, dôkazy sa značne oslabili</h1>
      <address><time datetime="2019-11-19T15:35:25+00:00">19 Nov 2019, 15:35</time> by <a rel="author">Webnoviny</a></address>
      <p>19.11.2019 (Webnoviny.sk) – Švédska prokuratúra zastavila vyšetrovanie údajného znásilnenia zo strany zakladateľa platformy WikiLeaks Juliana Assangea z roku 2010. On sám obvinenie odmieta a sedem rokov sa vyhýbal vydaniu do Švédska, pričom od roku 2012 žil na ekvádorskom veľvyslanectve v Londýne.</p>
      <p>Štyridsaťosemročný Austrálčan v apríli prišiel o azyl a odsúdili ho na 50 týždňov za mrežami za porušenie podmienok prepustenia na kauciu. V súčasnosti sa nachádza vo väzení Belmarsh.</p>
      <p>Švédska prokuratúra uviedla, že dôvodom na zastavenie vyšetrovania je „<i>skutočnosť, že dôkazy sa značne oslabili v dôsledku dlhého časového obdobia, ktoré ubehlo od predmetných udalostí“</i>. Prokuratúra dodala, že rozhodnutiu predchádzalo vypočutie siedmich svedkov spojených s prípadom.</p>
      <p>Viac k témam: <a href="https://www.webnoviny.sk/tag/podozrivy-zo-znasilnenia/"><u>podozrivý zo znásilnenia</u></a>, <a href="https://www.webnoviny.sk/tag/vysetrovanie/"><u>vyšetrovanie</u></a><br/>Zdroj: Webnoviny.sk – <a href="https://www.webnoviny.sk/prokuratura-zastavila-vysetrovanie-znasilnenia-zo-strany-assangea-dokazy-sa-znacne-oslabili/"><u>Prokuratúra zastavila vyšetrovanie znásilnenia zo strany Assangea, dôkazy sa značne oslabili</u></a> © SITA Všetky práva vyhradené.</p>
    </article>
  </body>
</html>