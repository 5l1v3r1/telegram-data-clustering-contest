<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/cronaca/2019/11/19/news/acqua_nestle_vera_richiamata_possibile_rischio_batterico-241426164/"/>
    <meta property="og:site_name" content="Repubblica.it"/>
    <meta property="article:published_time" content="2019-11-19T15:32:00+00:00"/>
    <meta property="og:title" content="Acqua Nestlé &quot;Vera&quot;, richiamato un lotto. Possibile rischio batterico"/>
    <meta property="og:description" content="L'avviso pubblicato sul sito del Ministero della Salute"/>
  </head>
  <body>
    <article>
      <h1>Acqua Nestlé "Vera", richiamato un lotto. Possibile rischio batterico</h1>
      <h2>L'avviso pubblicato sul sito del Ministero della Salute</h2>
      <address>
        <time datetime="2019-11-19T15:32:00+00:00">19 Nov 2019, 15:32</time>
      </address>
      <p>Un lotto dell'Acqua Nestlé Vera Naturale (confezionata in bottiglie da 50 cl) è stato ritirato dal mercato per rischio microbiologico. Il ministero della Salute ha pubblicato l'avviso del richiamo sul portale specificando che "la Asl di Frosinone ha segnalato una presunta non conformità microbiologica".<br/><br/>Il lotto ritirato è il numero 9303842201, con scadenza 10/2020, imbottigliato da Sanpellegrino Spa nello stabilimento di Castrocielo, in provincia di Frosinone. Le analisi effettuate avrebbero rilevato una "sospetta presenza di batteri anaerobi sporigeni solfito-riduttori".</p>
    </article>
  </body>
</html>