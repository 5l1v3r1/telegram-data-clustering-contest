<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/20191119-p-yat-prychyn-shudnuty-do-novogo-roku-2020/"/>
    <meta property="og:site_name" content="ФАКТИ"/>
    <meta property="article:published_time" content="2019-11-19T15:59:38+00:00"/>
    <meta property="og:title" content="П’ять причин схуднути до Нового року 2020"/>
    <meta property="og:description" content="Якщо у вас є кілька зайвих кілограмів, але немає мотивації схуднути до Нового року, тоді цей матеріал саме для вас. П’ять причин, чому варто схуднути до новорічних свят, читайте у матеріалі Фактів ICTV."/>
  </head>
  <body>
    <article>
      <h1>П’ять причин схуднути до Нового року 2020</h1>
      <address>
        <time datetime="2019-11-19T15:59:38+00:00">19 Nov 2019, 15:59</time>
      </address>
      <p>Якщо у вас є кілька зайвих кілограмів, але немає мотивації схуднути до Нового року, тоді цей матеріал саме для вас. П’ять причин, чому варто схуднути до новорічних свят, читайте у матеріалі Фактів ICTV.</p>
      <p>Схуднути до Нового року – це одна з цілей, котру перед собою ставлять чоловіки та жінки, але потім хтось втрачає мотивацію, а хтось шукає виправдання, і ця ідея падає у довгий ящик наших планів.</p>
      <p>Але ніколи не пізно повернути собі таку мотивацію, аби взяти себе в руки і довести до кінця задумане.</p>
      <p>Наводимо п’ять причин, чому варто схуднути до Нового року.</p>
      <ul>
        <li>
          <b>Користь для вашого здоров’я</b>
        </li>
      </ul>
      <p>Одна  з найважливіших причин, щоб схуднути – це корисно для вашого здоров’я. Як усім нам відомо, ожиріння або надмірна вага можуть мати дуже серйозні наслідки для організму, викликати різні хвороби – від серцево-судинних до діабету.</p>
      <p>У доброму здоров’ї зустріти Новий рік – це хороший початок змін у вашому житті.</p>
      <p>
        <b>Читайте: </b>
        <a href="https://fakty.com.ua/ua/lifestyle/20191022-novyj-rik-2020-kudy-poyihaty-zustrichaty-v-yevropi/">Новий рік 2020: куди поїхати зустрічати в Європі</a>
      </p>
      <ul>
        <li>
          <b>Підвищення самооцінки </b>
        </li>
      </ul>
      <p>Схуднувши, людина почуває себе впевненіше та комфортніше. Втрата ваги також може мати дуже позитивний вплив на ваш настрій.</p>
      <p>Зовнішній вигляд не визначає ваше життя, однак здорова вага, ймовірно, змусить вас почувати себе краще як фізично, так і морально.</p>
      <ul>
        <li>
          <b>Досягнення цілей</b>
        </li>
      </ul>
      <p>Той факт, що ви поставили собі ціль схуднути і досягли цього, додасть вам вміння чітко визначити мету та розробити дієвий план її досягнення. Втрата ваги є об’єктивною метою для багатьох людей.</p>
      <p>Досягнувши цього, виникає відчуття виконаного обов’язку, оскільки <b>втрата ваги вимагатиме суворої дисципліни та великих зусиль.</b></p>
      <p><b>Читайте:</b> <a href="https://fakty.com.ua/ua/lifestyle/20191119-yevropa-chy-zasnizheni-karpaty-de-zustrity-novyj-rik-2020/">Європа чи засніжені Карпати: де зустріти Новий рік 2020</a></p>
      <ul>
        <li>
          <b>Зменшення тривожності</b>
        </li>
      </ul>
      <p>Втрата ваги зменшує рівень стресу. Коли ви займаєтеся фізичними вправами, тіло вивільняє ендорфіни і виробляє речовини, які змушують вас почувати себе краще.</p>
      <p>Тренування – це хороший спосіб вивільнити негативні емоції та відпочити морально, особливо в кінці року.</p>
      <ul>
        <li>
          <b>Більший вибір одягу </b>
        </li>
      </ul>
      <p>Здорова вага тіла дозволяє розширити вибір одягу, який ви можете придбати. До Нового року залишається все менше часу, тому варто уже почати шукати вечірній наряд.</p>
      <p>Можливо, ви уже приміряли сукню, яка вам до смаку, але розмір вам не підходить. Це не проблема! Чому б не зайнятися своїм тілом, аби розкішно виглядати у новорічну ніч та надалі в новому році вашого життя?</p>
      <p>Не варто забувати, що <b>основна причина для схуднення – це залишатися здоровими.</b></p>
      <p>Здоров’я – це, без перебільшення, найголовніше, тому не виснажуйте свій організм безглуздим голодуванням, а краще додайте у свій розпорядок тижня кілька тренувань.</p>
      <p>Нагадаємо, Факти ICTV підготували для вас ідеї образів, а також поради, <a href="https://fakty.com.ua/ua/lifestyle/20191119-u-chomu-zustrichaty-novyj-rik-2020-ideyi-naryadiv/">як вдягнутися на Новий рік</a>, щоб символ року Щур весь рік приносив вам вдачу.</p>
    </article>
  </body>
</html>