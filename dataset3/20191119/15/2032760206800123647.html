<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90017"/>
    <meta property="og:site_name" content="Denník politika"/>
    <meta property="article:published_time" content="2019-11-19T15:35:25+00:00"/>
    <meta property="og:title" content="Druckerova Dobrá voľba pôjde do parlamentných volieb samostatne"/>
    <meta property="og:description" content="19.11.2019 (Webnoviny.sk) – Strana exministra Tomáša Druckera Dobrá voľba pôjde do parlamentných volieb 2020 samostatne. Agentúre SITA to potvrdila hovorkyňa strany Martina Šoltésová."/>
  </head>
  <body>
    <article>
      <h1>Druckerova Dobrá voľba pôjde do parlamentných volieb samostatne</h1>
      <address><time datetime="2019-11-19T15:35:25+00:00">19 Nov 2019, 15:35</time> by <a rel="author">Webnoviny</a></address>
      <p>19.11.2019 (Webnoviny.sk) – Strana exministra Tomáša Druckera Dobrá voľba pôjde do parlamentných volieb 2020 samostatne. Agentúre SITA to potvrdila hovorkyňa strany Martina Šoltésová.</p>
      <p>Strana zároveň ukončila rokovania o spoločnom postupe so stranou Most-Híd. Spoluprácu ponúkal Dobrej voľbe Most-Híd s tým, že by mohli kandidovať spoločne na jednej kandidačnej listine pod názvom jednej strany.</p>
      <p>Zámer založiť stranu potvrdil Drucker v polovici augusta, 12. septembra na ministerstve vnútra odovzdal takmer 30-tisíc potrebných podpisov na jej registráciu. Ministerstvo vnútra ju následne 7. októbra zaregistrovalo. Strana sa chce zamerať najmä na seniorov, rodinu a oblasť zdravotníctva.</p>
      <p>Tvárami Dobrej voľby sú poslanci NR SR Martin Fedor, Katarína Cséfalvayová či Peter Kresák, ale aj rektorka Akadémie Policajného zboru a odborníčka na trestné právo Lucia Kurilovská.</p>
      <p>Viac k témam: <a href="https://www.webnoviny.sk/tag/parlamentne-volby-na-slovensku/"><u>Parlamentné voľby do NRSR na Slovensku 2020</u></a><br/>Zdroj: Webnoviny.sk – <a href="https://www.webnoviny.sk/druckerova-dobra-volba-pojde-do-parlamentnych-volieb-samostatne/"><u>Druckerova Dobrá voľba pôjde do parlamentných volieb samostatne</u></a> © SITA Všetky práva vyhradené.</p>
    </article>
  </body>
</html>