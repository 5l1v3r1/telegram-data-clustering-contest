<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/utenriks/i/lAa7E3/to-fengselsvakter-siktet-etter-epsteins-doedsfall"/>
    <meta property="og:site_name" content="Bergens Tidende"/>
    <meta property="article:published_time" content="2019-11-19T15:50:15+00:00"/>
    <meta property="og:title" content="To fengselsvakter siktet etter Epsteins dødsfall"/>
    <meta property="og:description" content="To fengselsvakter som var på jobb da Jeffrey Epstein tok livet sitt, er blitt siktet for ikke å ha voktet ham slik de skulle."/>
  </head>
  <body>
    <article>
      <h1>To fengselsvakter siktet etter Epsteins dødsfall</h1>
      <h2>To fengselsvakter som var på jobb da Jeffrey Epstein tok livet sitt, er blitt siktet for ikke å ha voktet ham slik de skulle.</h2>
      <address><time datetime="2019-11-19T15:50:15+00:00">19 Nov 2019, 15:50</time> by <a rel="author">NTB</a></address>
      <p>Siktelsene er de første knyttet til etterforskningen av milliardærens dødsfall i en fengselscelle på Manhattan 10. august.</p>
      <p>Begge fengselsvaktene har erklært seg ikke skyldig.</p>
      <p>De to vaktene havnet i søkelyset kort tid etter dødsfallet, fordi de var ansvarlige for å overvåke høysikkerhetscellen hvor Epstein ble holdt.</p>
      <p>I stedet for å sjekke cellen hver halvtime, slik de skulle etter forskriftene, skal de ha sovet i flere timer og forfalsket logger for å dekke over hva de hadde gjort. Tirsdag ble det kjent at de er siktet for å ha forfalsket loggene.</p>
      <p>Epstein, som hadde flere mektige og berømte venner i USA og Storbritannia, var siktet for menneskehandel og overgrep mot flere unge jenter og kvinner.</p>
      <p>Etter dødsfallet verserte det en rekke konspirasjonsteorier og rykter og milliardærens dødsfall.</p>
      <p>Epsteins familie engasjerte også en patolog, som sa at skadene som ble kartlagt under obduksjonen kunne tyde på drap.</p>
      <p>Påtalemyndigheten uttalte imidlertid tirsdag at videoovervåking fra fengselet bekrefter at Epstein var alene da han døde.</p>
      <related>
        <h4>Les også</h4>
        <a href="https://www.bt.no/utenriks/i/RRqnKA/harde-anklager-mot-avdoede-epstein-i-retten-i-new-york"/>
        <a href="https://www.bt.no/utenriks/i/b5aLKg/epstein-signerte-testament-to-dager-foer-han-doede"/>
        <a href="https://www.bt.no/utenriks/i/OpekPb/epstein-tok-livet-sitt-konkluderer-rettsmedisinere"/>
        <a href="https://www.bt.no/nyheter/okonomi/i/GG5zRx/milliardaer-anklaget-for-omfattende-overgrep-og-menneskehandel"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/g7xg39/slik-skal-dei-tvinge-gjennom-bybanetunnel"/>
        <a href="https://www.bt.no/innenriks/i/AdB4Lq/muskelbloeffen-det-er-paa-tide-noen-sier-det-som-det-er"/>
        <a href="https://www.bt.no/kultur/i/VbXVe3/musiker-hans-martin-austestad-har-sluttet-aa-turnere-paa-norske-skoler-p"/>
        <a href="https://www.bt.no/btmeninger/debatt/i/vQGoKB/nav-skandalen-er-uendelig-mye-stoerre"/>
        <a href="https://www.bt.no/sport/i/3Jel4e/johaugs-kjaereste-legger-opp"/>
        <a href="https://www.bt.no/nyheter/lokalt/i/kJxea9/i-retten-lovet-mangemilliardaeren-aa-gjoere-opp-for-seg-ombestemte-seg"/>
      </related>
    </article>
  </body>
</html>