<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/potracona-10-latka-trafila-do-szpitala/"/>
    <meta property="og:site_name" content="lublin112.pl"/>
    <meta property="article:published_time" content="2019-11-19T15:26:00+00:00"/>
    <meta property="og:title" content="Potrącona 10-latka trafiła do szpitala"/>
    <meta property="og:description" content="W poniedziałek rano na jednej z ulic w Puławach doszło do potrącenia 10-latki. Dziewczynka trafiła do szpitala na obserwację."/>
  </head>
  <body>
    <article>
      <h1>Potrącona 10-latka trafiła do szpitala</h1>
      <address>
        <time datetime="2019-11-19T15:26:00+00:00">19 Nov 2019, 15:26</time>
      </address>
      <p>
        <b>W poniedziałek rano na jednej z ulic w Puławach doszło do potrącenia 10-latki. Dziewczynka trafiła do szpitala na obserwację.</b>
      </p>
      <p>Do zdarzenia doszło w poniedziałek przed godziną 10 na ul. Jaworowej w Puławach. Służby ratunkowe otrzymały zgłoszenie, z którego wynikało, że pojazd osobowy potrącił dziecko.</p>
      <p>Policjanci ustalili na miejscu, że 50-letnia mieszkanka Puław, kierująca toyotą potrąciła 10-letnią dziewczynkę, która chciała przejść przez jezdnię. Dziewczynka wyszła na jezdnię na wysokości progu zwalniającego, zza zaparkowanego przy ulicy pojazdu.</p>
      <p>Zespół ratownictwa medycznego przetransportował poszkodowane dziecko do szpitala. 10-latka pozostała na obserwacji. Dziewczynka nie doznała poważnych obrażeń i jej życiu nie zagraża niebezpieczeństwo. Kierująca samochodem była trzeźwa. Policjanci ustalają szczegółowe okoliczności zdarzenia.</p>
      <p>(fot. lublin112.pl)</p>
    </article>
  </body>
</html>