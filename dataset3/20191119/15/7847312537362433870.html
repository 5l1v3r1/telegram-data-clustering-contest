<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/473655-tylko-u-nas-czarnek-wyrok-tsue-jest-skandaliczny"/>
    <meta property="og:site_name" content="wPolityce.pl"/>
    <meta property="article:published_time" content="2019-11-19T15:00:48+00:00"/>
    <meta property="og:title" content="TYLKO U NAS. Czarnek: Wyrok TSUE jest absurdalny i skandaliczny. Mamy do czynienia z sytuacją niebezpieczną dla Unii Europejskiej"/>
    <meta property="og:description" content="&quot;TSUE powinien powstrzymywać się od tego typu wyroków. Leżą one poza granicami jego kompetencji&quot;."/>
  </head>
  <body>
    <article>
      <h1>TYLKO U NAS. Czarnek: Wyrok TSUE jest absurdalny i skandaliczny. Mamy do czynienia z sytuacją niebezpieczną dla Unii Europejskiej</h1>
      <address><time datetime="2019-11-19T15:00:48+00:00">19 Nov 2019, 15:00</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <blockquote>
        <b>Wyrok jest skandaliczny, ale na gruncie prawa polskiego nie znaczy nic</b>
      </blockquote>
      <p>— powiedział Przemysław Czarnek (PiS) w rozmowie z portalem wPolityce.pl.</p>
      <p>
        <a href="https://wpolityce.pl/polityka/473619-prezydent-komentuje-expose-i-wyrok-tsue-trafne-diagnozy">CZYTAJ RÓWNIEŻ: Prezydent komentuje expose i wyrok TSUE: Są sędziowie, którzy uważają, że lepiej być nominowanym przez władze komunistyczne</a>
      </p>
      <p>Były wojewoda lubelski, obecnie poseł Prawa i Sprawiedliwości, odniósł się do sprawy wyroku Trybunału Sprawiedliwości Unii Europejskiej.</p>
      <blockquote>Ten wyrok oceniam jako absurdalny. TSUE stwierdził, że to Sąd Najwyższy ma oceniać czy Izba Dyscyplinarna jest na tyle niezależna, by rozstrzygać spory dotyczące przejścia sędziów w stan spoczynku. A gdyby uznał, że nie jest na tyle niezależna, to może zawieszać przekierowywanie tych spraw do Izby Dyscyplinarnej, czyli zawieszać stosowanie przepisów ustawy. Na gruncie polskiej konstytucji Sąd Najwyższy takich uprawnień nie ma. To jest tak naprawdę burzenie systemu prawnego. Mamy do czynienia z sytuacją niebezpieczną nie tylko dla Polski, ale też dla całej Unii Europejskiej</blockquote>
      <p>— mówił Czarnek.</p>
      <p>
        <a href="https://wpolityce.pl/polityka/473630-wiceminister-sprawiedliwosci-ten-wyrok-jest-porazka-kasty">CZYTAJ RÓWNIEŻ: TYLKO U NAS. TOP 6 najważniejszych punktów orzeczenia TSUE! Wiceminister sprawiedliwości: To porażka „nadzwyczajnej kasty”</a>
      </p>
      <p>Poseł zauważył, że wyrok nie ma znaczenia na gruncie polskiego prawa.</p>
      <blockquote>TSUE powinien powstrzymywać się od tego typu wyroków. Leżą one poza granicami jego kompetencji. Wyrok jest skandaliczny, ale na gruncie prawa polskiego nie znaczy nic</blockquote>
      <p>— stwierdził.</p>
      <blockquote>KRS działa, Sąd Najwyższy działa, status sędziów SN jest taki, jak przed orzeczeniem. Mamy do czynienia z działaniem, którego TSUE nie powinien podejmować. To burzenie systemu prawnego</blockquote>
      <p>— dodał.</p>
      <p>
        <a href="https://wpolityce.pl/tag/exposepmm">
          <b>WSZYSTKO O EXPOSE premiera Mateusza Morawieckiego</b>
        </a>
      </p>
      <p>
        <a href="https://wpolityce.pl/polityka/473593-relacja-expose-premiera-mateusza-morawieckiego">RELACJA. Expose premiera Mateusza Morawieckiego: „Oto najważniejsze zadanie. Otwórzmy Polsce drzwi do nowoczesności”</a>
      </p>
      <p>
        <a href="https://wpolityce.pl/polityka/473600-rzad-wygra-kolejna-kadencje-jesli-zrealizuje-calosc-expose">Jacek Karnowski: Rząd wygra kolejną kadencję, jeśli z taką samą pasją zrealizuje całe przesłanie z exposé, także to cywilizacyjne. To ma być droga środka, ale bliżej prawej krawędzi</a>
      </p>
      <p>
        <a href="https://wpolityce.pl/polityka/473622-burza-w-sieci-po-expose-premiera-politycy-komentuja">Burza w sieci po expose premiera! Politycy z różnych stron barykady komentują wystąpienie Mateusza Morawieckiego. KOMENTARZE</a>
      </p>
      <p>
        <b>Poseł Czarnek komentował też expose premiera Morawieckiego.</b>
      </p>
      <blockquote>Expose jest wyrazem kontynuacji „dobrej zmiany”. Dzisiaj możemy mówić o „dobrej kontynuacji”, ze szczególnym podkreśleniem problemów demograficznych. Premier postawił to w głównym punkcie swojego expose. Działania prorodzinne to kwestia konieczności i odpowiedzialności za przyszłe pokolenia, za Polskę przyszłości. Mieliśmy do czynienia z wystąpieniem męża stanu. Mąż stanu nie myśli tylko o najbliższych kilku latach, tylko kilkudziesięciu latach</blockquote>
      <p>— powiedział.</p>
      <p>not. TK</p>
    </article>
  </body>
</html>