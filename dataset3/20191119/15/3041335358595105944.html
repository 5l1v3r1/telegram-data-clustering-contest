<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/19/economy/opeka-apo-tetarti-oi-aitiseis-gia-voithima-se-triteknes-kai-polyteknes-agrotisses-miteres/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-19T15:55:34+00:00"/>
    <meta property="og:title" content="ΟΠΕΚΑ: Από Τετάρτη οι αιτήσεις για βοήθημα σε τρίτεκνες και πολύτεκνες αγρότισσες μητέρες"/>
    <meta property="og:description" content="Όπως ανακοίνωσε η διοίκηση του ΟΠΕΚΑ, η υποβολή ηλεκτρονικών αιτήσεων από τις ενδιαφερόμενες γίνεται, μέσω των ΚΕΠ όλης της χώρας και θα έχει διάρκεια από τις 20 Νοεμβρίου 19 έως και τις 2 Δεκεμβρίου 2019."/>
  </head>
  <body>
    <article>
      <h6 class="kicker">Εως 1.000 ευρώ</h6>
      <h1>ΟΠΕΚΑ: Από Τετάρτη οι αιτήσεις για βοήθημα σε τρίτεκνες και πολύτεκνες αγρότισσες μητέρες</h1>
      <h2>Όπως ανακοίνωσε η διοίκηση του ΟΠΕΚΑ, η υποβολή ηλεκτρονικών αιτήσεων από τις ενδιαφερόμενες γίνεται, μέσω των ΚΕΠ όλης της χώρας και θα έχει διάρκεια από τις 20 Νοεμβρίου 19 έως και τις 2 Δεκεμβρίου 2019.</h2>
      <address><time datetime="2019-11-19T15:55:34+00:00">19 Nov 2019, 15:55</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Από την Τετάρτη 20 Νοεμβρίου, θα δοθεί εκ νέου η δυνατότητα σε πολύτεκνες και τρίτεκνες αγρότισσες μητέρες να υποβάλουν αίτηση συμμετοχής για το πρόγραμμα παροχής χρηματικών βοηθημάτων σε 4.000 τρίτεκνες και 1.000 πολύτεκνες αγρότισσες μητέρες του Λογαριασμού Αγροτικής Εστίας του Οργανισμού Προνοιακών Επιδομάτων και Κοινωνικής Αλληλεγγύης (ΟΠΕΚΑ), έτους 2019.</p>
      <p>Όπως ανακοίνωσε η διοίκηση του ΟΠΕΚΑ, η υποβολή ηλεκτρονικών αιτήσεων από τις ενδιαφερόμενες γίνεται, μέσω των ΚΕΠ όλης της χώρας και θα έχει διάρκεια από τις 20 Νοεμβρίου 19 έως και τις 2 Δεκεμβρίου 2019.</p>
      <p>
        <a href="https://www.in.gr/2019/11/19/economy/oikonomikes-eidiseis/epidoma-thermansis-ta-kritiria-oi-dikaiouxoi-kai-ta-posa-oli-apofasi/">Διαβάστε ακόμη: Επίδομα θέρμανσης : Τα κριτήρια, οι δικαιούχοι και τα ποσά – Όλη η απόφαση</a>
      </p>
      <h3>Μέχρι 1.000 ευρώ</h3>
      <p>Επισημαίνεται ότι η δυνατότητα της εκ νέου υποβολής των αιτήσεων συμμετοχής για το εν λόγω πρόγραμμα δόθηκε με απόφαση της διοίκησης, δεδομένου ότι υπήρξαν πολλές περιπτώσεις ενδιαφερομένων του προγράμματος που, κατά την αρχική προθεσμία υποβολής των αιτήσεων τον Ιούνιο 2019 (05/06/2019 έως 24/06/2019), δεν υπέβαλαν αίτηση, καθώς το πρόγραμμα ξεκίνησε νωρίτερα από τις προθεσμίες των προηγούμενων ετών.</p>
      <p>Το χρηματικό βοήθημα σε τρίτεκνες και πολύτεκνες αγρότισσες μητέρες θα καταβληθεί με πίστωση στους τραπεζικούς λογαριασμούς που έχουν δηλώσει κατά την υποβολή της αίτησής τους και είναι συνολικού ύψους 700 ευρώ και 1.000 ευρώ, αντίστοιχα.</p>
      <p>Η δυνατότητα της εκ νέου υποβολής αιτήσεων αφορά αποκλειστικά, όσους δικαιούχους δεν υπέβαλαν αίτηση και δεν έλαβαν την εν λόγω παροχή. Τα δικαιολογητικά, που θα συνοδεύουν τις αιτήσεις, πρέπει να αποσταλούν αυθημερόν, προκειμένου να ολοκληρωθεί η καταβολή της παροχής εντός του Δεκεμβρίου 2019.</p>
      <p>Για πληροφορίες, οι ενδιαφερόμενοι μπορούν να επισκεφθούν την ιστοσελίδα του ΟΠΕΚΑ www.opeka.gr (Προγράμματα Αγροτικής Εστίας) ή να επικοινωνήσουν στα τηλέφωνα 213 1519164, 213 1519233, 213 1519292, 213 1519304 και 213-1519310 της Δ/νσης Αγροτικής Εστίας του ΟΠΕΚΑ.</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>