<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/genel-ilanlar/enerji-bakanligi-2019-yili-maden-ve-petrol-uzman-yardimcisi-giris-sinavi-tarihleri-ve-sartlari-aciklandi-h543792.html"/>
    <meta property="og:site_name" content="KamuAjans"/>
    <meta property="article:published_time" content="2019-11-19T15:48:51+00:00"/>
    <meta property="og:title" content="Enerji Bakanlığı 2019 Yılı Maden ve Petrol Uzman Yardımcısı Giriş Sınavı Tarihleri ve Şartları Açıklandı!"/>
    <meta property="og:description" content="Enerji ve Tabii Kaynaklar Bakanlığı Maden ve Petrol İşleri Genel Müdürlüğü 25 maden ve petrol uzman yardımcısı alacak. Başvurular, 20 Kasım 2019 tarihinde başlayıp, 06 Aralık 2019 tarihinde saat 17.00'da sona erecek. Enerji Bakanlığı'na uzman yardımcısı kadroları için başvuru yapmak isteyen adayların; Giriş Sınavının yapıldığı yılın Ocak ayının birinci günü itibarıyla otuz beş yaşını doldurmamış olmaları gerekiyor."/>
  </head>
  <body>
    <article>
      <h1>Enerji Bakanlığı 2019 Yılı Maden ve Petrol Uzman Yardımcısı Giriş Sınavı Tarihleri ve Şartları Açıklandı!</h1>
      <address><time datetime="2019-11-19T15:48:51+00:00">19 Nov 2019, 15:48</time> by <a rel="author">KamuAjans</a></address>
      <p>
        <b>Enerji ve Tabii Kaynaklar Bakanlığı Maden ve Petrol İşleri Genel Müdürlüğü 25 maden ve petrol uzman yardımcısı alacak. Başvurular, 20 Kasım 2019 tarihinde başlayıp, 06 Aralık 2019 tarihinde saat 17.00'da sona erecek. Enerji Bakanlığı'na uzman yardımcısı kadroları için başvuru yapmak isteyen adayların; Giriş Sınavının yapıldığı yılın Ocak ayının birinci günü itibarıyla otuz beş yaşını doldurmamış olmaları gerekiyor.</b>
      </p>
      <p>Enerji ve Tabii Kaynaklar Bakanlığı <a href="http://www.kamuajans.com/haberleri/maden">Maden</a> ve <a href="http://www.kamuajans.com/haberleri/petrol">Petrol</a> İşleri Genel Müdürlüğü, 'Maden ve Petrol <a href="http://www.kamuajans.com/haberleri/uzman">Uzman</a> <a href="http://www.kamuajans.com/haberleri/yard%C4%B1mc%C4%B1s%C4%B1">Yardımcısı</a>' <a href="http://www.kamuajans.com/haberleri/istihdam">istihdam</a>ı sağlayacak. Başvuru yapmak isteyen vatandaşlarda; En az 4 yıllık eğitim veren fakültelerin, jeoloji <a href="http://www.kamuajans.com/haberleri/m%C3%BChendis">mühendis</a>liği, maden mühendisliği, jeofizik mühendisliği, petrol ve doğalgaz mühendisliği, iktisat, ekonomi, işletme, maliye bölümlerinden en az birisinden son başvuru tarihi itibariyle mezun olma şartı aranıyor.</p>
      <p>
        <b>BAŞVURU ŞARTLARI</b>
      </p>
      <p>Maden ve Petrol Uzman Yardımcılığı giriş sınavına başvuracak adaylarda aşağıdaki şartlar aranır:</p>
      <p>- 657 sayılı Devlet Memurları Kanununun 48 inci maddesinin (A) bendinde belirtilen genel şartları taşımak.</p>
      <p>- Giriş Sınavının yapıldığı yılın Ocak ayının birinci günü itibarıyla otuz beş yaşını doldurmamış olmak.</p>
      <p>- En az 4 yıllık eğitim veren fakültelerin, tabloda belirtilen bölümlerini veya bunlara denkliği Yükseköğretim Kurulunca kabul edilen 4 yıllık fakültelerin birinden son başvuru tarihi itibariyle mezun olmak.</p>
      <p>- Ölçme, Seçme ve Yerleştirme Merkezi (ÖSYM) tarafından 2018 veya 2019 yılında yapılan Kamu Personeli Seçme Sınavı (KPSS) A grubundan mezun olduğu bölümle ilgili yukarıda belirlenen puan türünden en az 80 puan almış olmak.</p>
      <figure>
        <img src="https://www.kartalbakisi.com/images/upload/Screen_Shot_2019-11-19_at_17.45.00.png"/>
      </figure>
      <p>
        <b>SINAVA BAŞVURU</b>
      </p>
      <p>Başvurular, 20/11/2019 tarihinde başlayıp 06/12/2019 tarihinde saat 17.00'da sona erecektir.</p>
      <p>Adayların;</p>
      <p>a) Maden ve Petrol İşleri Genel Müdürlüğünün "www.mapeg.gov.tr" internet adresinde yer alan başvuru formu,</p>
      <p>b) Türkiye Cumhuriyeti kimlik numarası yazılı kimlik kartı / nüfus cüzdanı fotokopisi,</p>
      <p>c) KPSS sonuç belgesi,</p>
      <p>ç) Diploma veya mezuniyet belgesinin aslı veya onaylı örneği (Belgenin aslı ile başvuruda bulunulması halinde Genel Müdürlükçe bir örneği tasdik edilerek aslı iade edilecektir.) (eğitimini yurt dışında tamamlamış olanların diploma denklik belgesinin aslı veya onaylı örneği),</p>
      <p>d) Son 6 ay içerisinde çekilmiş iki adet vesikalık fotoğraf (bir adedi forma yapıştırılacak),</p>
      <p>e) Kendi el yazısı ile yazılmış özgeçmişi,</p>
      <p>f) Askerlik durum beyanı (erkek adaylar için),</p>
      <p>ile birlikte şahsen veya posta yoluyla Maden ve Petrol İşleri Genel Müdürlüğü Personel</p>
      <p>Dairesi Başkanlığına başvurmaları gerekmektedir.</p>
      <p>Postadaki gecikmeler ve ilanda belirtilen süre içerisinde yapılmayan başvurular ile eksik belge içeren ya da imzasız başvuru formları değerlendirmeye alınmayacaktır.</p>
      <p>
        <b>GİRİŞ SINAVI TARİHİ VE YERİ</b>
      </p>
      <p>Sınav Tarihi: 20 Ocak 2020 Pazartesi - 31 Ocak 2020 Cuma tarihleri arasında</p>
      <p>Sınav Yeri: Mevlana Bulvarı No: 76 Beştepe Yenimahalle / ANKARA</p>
      <p>Giriş sınavına katılmaya hak kazanan adayların listesi Maden ve Petrol İşleri Genel Müdürlüğünün "www.mapeg.gov.tr" internet adresinde yayımlanacaktır.</p>
      <p>
        <b>GİRİŞ SINAVIN ŞEKLİ VE KONULARI</b>
      </p>
      <p>- Giriş sınavı sözlü olarak yapılacaktır.</p>
      <p>- Sözlü sınavda adayların;</p>
      <p>a- Mesleki konulara dair bilgi düzeyleri ile Genel Müdürlüğün görev alanına ilişkin; 3213 sayılı Maden Kanunu, 6491 sayılı Türk Petrol Kanunu, 5015 sayılı Petrol Piyasası Kanunu ve bunlarla ilgili diğer ikincil mevzuat,</p>
      <p>b- Bir konuyu kavrayıp özetleme, ifade yeteneği ve muhakeme gücü, c- Liyakati, temsil kabiliyeti, davranış ve tepkilerinin mesleğe uygunluğu, ç- Özgüveni, ikna kabiliyeti ve inandırıcılığı,</p>
      <p>d- Genel yetenek ve genel kültürü,</p>
      <p>e- Bilimsel ve teknolojik gelişmelere açıklığı,</p>
      <p>yönlerinden (a) bendi için elli puan, diğer bentlerde yazılı özelliklerin her biri için onar</p>
      <p>puan üzerinden değerlendirilerek, ayrı ayrı puan verilmek suretiyle gerçekleştirilir.</p>
      <p>Sözlü sınavda başarılı sayılmak için, kurul başkan ve üyelerinin yüz tam puan üzerinden verdikleri puanların aritmetik ortalamasının en az yetmiş olması şarttır.</p>
    </article>
  </body>
</html>