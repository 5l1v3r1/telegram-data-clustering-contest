<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640769/%D9%85%D8%B3%DA%A9%D9%88-%D8%A8%D9%87-%D8%AA%D8%B9%D9%87%D8%AF-%D8%AE%D9%88%D8%AF-%D8%AF%D8%B1%D8%A8%D8%A7%D8%B1%D9%87-%D8%AE%D8%B1%D9%88%D8%AC-%DA%A9%D9%8F%D8%B1%D8%AF%D9%87%D8%A7-%D8%A7%D8%B2-%D8%AA%D8%B1%DA%A9%DB%8C%D9%87-%D8%B9%D9%85%D9%84-%DA%A9%D8%B1%D8%AF%D9%87-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T15:33:00+00:00"/>
    <meta property="og:title" content="مسکو به تعهد خود درباره خروج کُردها از ترکیه عمل کرده است"/>
    <meta property="og:description" content="روسیه اعلام کرد که مسکو به تعهدات خود در زمینه خروج شبه نظامیان کُرد از مناطق مرزی با ترکیه به طور کامل عمل کرده است."/>
  </head>
  <body>
    <article>
      <h1>
        <a href="https://www.bultannews.com/fa/news/640769/%D9%85%D8%B3%DA%A9%D9%88-%D8%A8%D9%87-%D8%AA%D8%B9%D9%87%D8%AF-%D8%AE%D9%88%D8%AF-%D8%AF%D8%B1%D8%A8%D8%A7%D8%B1%D9%87-%D8%AE%D8%B1%D9%88%D8%AC-%DA%A9%D9%8F%D8%B1%D8%AF%D9%87%D8%A7-%D8%A7%D8%B2-%D8%AA%D8%B1%DA%A9%DB%8C%D9%87-%D8%B9%D9%85%D9%84-%DA%A9%D8%B1%D8%AF%D9%87-%D8%A7%D8%B3%D8%AA">مسکو به تعهد خود درباره خروج کُردها از ترکیه عمل کرده است</a>
      </h1>
      <h2>روسیه اعلام کرد که مسکو به تعهدات خود در زمینه خروج شبه نظامیان کُرد از مناطق مرزی با ترکیه به طور کامل عمل کرده است.</h2>
      <address><time datetime="2019-11-19T15:33:00+00:00">19 Nov 2019, 15:33</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، وزارت دفاع <b>روسیه</b> اعلام کرد که مسکو به تعهدات خود در زمینه خروج شبه نظامیان <b>کُرد</b> از <b>مناطق مرزی ترکیه</b> به طور کامل عمل کرده است. </p>
      <p>وزارت دفاع روسیه همچنین درباره تهدید ترکیه درباره شروع یک عملیات جدید در مناطق شمالی سوریه تاکید کرد که چنین تصمیمی منجر به بدتر شدن شرایط خواهد شد. </p>
      <p>به دنبال عملیات نظامی ارتش ترکیه در مناطق تحت کنترل شبه نظامیان کرد در خاک سوریه، «ولادیمیر پوتین» رئیس جمهور روسیه و «رجب طیب اردوغان» رئیس جمهور ترکیه در سوچی با یکدیگر دیدار و درباره تحولات مربوط به مناطق شمال و شرق سوریه به توافقاتی دست یافتند.</p>
      <p>علاوه بر حفظ و حمایت از تمامیت ارضی سوریه، یکی از بندهای مورد توافق پوتین و اردوغان عقب نشینی شبه نظامیان کُرد از مناطق تحت کنترل آنها در مرز با ترکیه بود.</p>
      <p>این توافق در نهایت منجر به تعلیق عملیات نظامی ارتش ترکیه در شمال سوریه و شروع گشت زنیهای مشترک پلیس نظامی ارتش روسیه و ترکیه در برخی از این مناطق شد که تا امروز ادامه داشته است. </p>
      <p>با این وجود، «مولود چاووش اوغلو» وزیر خارجه ترکیه اخیر گفته است که آمریکا و روسیه به آنچه که طبق توافق‌های صورت گرفته برای توقف حمله ترکیه علیه شبه نظامیان کُرد نیاز بود عمل نکرده‌اند. </p>
      <p>انتهای پیام/</p>
    </article>
  </body>
</html>