<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/19/greece/entafiastikan-ta-osta-193-ellinon-pou-epesan-stin-alvania-to-40/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-19T15:25:02+00:00"/>
    <meta property="og:title" content="Ενταφιάστηκαν τα οστά 193 Ελλήνων που έπεσαν στην Αλβανία το '40"/>
    <meta property="og:description" content="Στην τελετή χοροστάτησε ο μητροπολίτης Αργυροκάστρου κ. Δημήτριος"/>
  </head>
  <body>
    <article>
      <h6 class="kicker">Μεγάλη συγκίνηση</h6>
      <h1>Ενταφιάστηκαν τα οστά 193 Ελλήνων που έπεσαν στην Αλβανία το '40</h1>
      <h2>Στην τελετή χοροστάτησε ο μητροπολίτης Αργυροκάστρου κ. Δημήτριος</h2>
      <address><time datetime="2019-11-19T15:25:02+00:00">19 Nov 2019, 15:25</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Τα οστά άλλων 193 Ελλήνων στρατιωτών, πεσόντων στα βουνά της Αλβανίας κατά το έπος του 40′, ενταφιάστηκαν σήμερα με μια σεμνή, πλην φορτισμένη συγκινησιακά, θρησκευτική τελετή στο στρατιωτικό νεκροταφείο της Κλεισούρας κοντά στο νομό Πρεμετή.</p>
      <p>Στην τελετή χοροστάτησε ο μητροπολίτης Αργυροκάστρου κ. Δημήτριος, ενώ παρευβρέθηκαν η Πρέσβης της Ελλάδας στα Τίρανα Σοφία Φιλιππίδου, ο συμπρόεδρος της μικτής ελληνοαλβανικής επιτροπής εμπειρογνωμόνων για τον εντοπισμό εκταφή, ταυτοποίηση και των νεκρών στρατιωτών το 1940, πτέραρχος Κωνσταντίνος Άγγος, Έλληνες και Αλβανοί μέλη της μικτής αυτής επιτροπής επί εδάφους, τοπικοί παράγοντες και αρκετοί Έλληνες μειονοτικοί.</p>
      <p>
        <a href="https://www.in.gr/2019/11/19/economy/oikonomikes-eidiseis/epidoma-thermansis-ta-kritiria-oi-dikaiouxoi-kai-ta-posa-oli-apofasi/">Διαβάστε ακόμη: Επίδομα θέρμανσης : Τα κριτήρια, οι δικαιούχοι και τα ποσά – Όλη η απόφαση</a>
      </p>
      <h3>Ύστερα από 79 χρόνια</h3>
      <p>Μετά την επιμνημόσυνη δέηση, τα οστά των πεσόντων καλυμμένα με την εθνική σημαία τοποθετήθηκαν σε ξεχωριστά κενοτάφια για να αναπαυθούν εν΄ ειρήνη ύστερα από 79 χρόνια “προσμονής” στις γύρω πλαγιές και χαράδρες.</p>
      <p>Από το τις 22 Γενάρη 2018 που ετέθη σε εφαρμογή η σχετικής διμερής συμφωνία του 2010, το σύνολο των οστών των Ελλήνων στρατιωτών στα δύο επίσημα ελληνικά στρατιωτικά νεκροταφεία στην Αλβανία, έφτασε τους 1050, εκ των οποίων 950 στο νεκροταφείο της Κλεισούρας και 100 σε αυτό στο μειονοτικό χωριό Βουλιαράτες.</p>
      <h4>Νέα ταφή οστών Ελλήνων</h4>
      <p>Πηγές του ΑΠΕ ανέφεραν ότι εντός του 2019 πρόκειται να πραγματοποιηθεί και νέα ταφή οστών Ελλήνων πεσόντων στα αντίστοιχα κοιμητήρια.</p>
      <p>Τα οστά συλλέγονται από περιοχές στα στενά της Κλεισούρας, και Πρεμετής, όπου δόθηκαν οι φονικότερες μάχες και έπεσε ο μεγαλύτερος αριθμός Ελλήνων επί συνόλου 8500 νεκρών, στο αλβανικό μέτωπο.</p>
      <p>Πηγή: ΑΠΕ-ΜΠΕ</p>
      <p>
        <a href="https://www.tanea.gr/2019/11/19/greece/spanios-aetos-pethane-apo-ilektropliksia-se-pylona-reymatos/">Σπάνιος αετός πέθανε από ηλεκτροπληξία σε πυλώνα ρεύματος</a>
      </p>
    </article>
  </body>
</html>