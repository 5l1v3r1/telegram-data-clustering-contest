<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/corum-daki-kazada-olen-erer-cifti-edremit-te-topraga-verildi-1208831.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-19T15:48:00+00:00"/>
    <meta property="og:title" content="Çorum'daki kazada ölen Erer çifti, Edremit'te toprağa verildi"/>
    <meta property="og:description" content="TRAFİK kazasında hayatlarını kaybeden Balıkesir'in Edremit ilçesi Kurşunlu Camisi imamı Fahri Erer (54) ile eşi Hanife Erer (53), yüzlerce kişinin katıldığı cenaze töreniyle son yolculuklarına uğurlandı."/>
  </head>
  <body>
    <article>
      <h1>Çorum'daki kazada ölen Erer çifti, Edremit'te toprağa verildi</h1>
      <h2>TRAFİK kazasında hayatlarını kaybeden Balıkesir'in Edremit ilçesi Kurşunlu Camisi imamı Fahri Erer (54) ile eşi Hanife Erer (53), yüzlerce kişinin katıldığı cenaze töreniyle son yolculuklarına uğurlandı.</h2>
      <address>
        <time datetime="2019-11-19T15:48:00+00:00">19 Nov 2019, 15:48</time>
      </address>
      <p><b>Edremit Kurşunlu Camisi imamı Fahri Erer,</b> beraberine eşi <b>Hanife Erer'</b>i de alarak, babası <b>Yunus ve annesi Saliha Erer</b>'i Tokat'a götürmek için yola çıktı.</p>
      <p>Ancak <b>Erer'in </b>kullandığı 10 FAD 60 plakalı otomobil,<b> Çorum- Ankara Karayolu'</b>nun 5'inci kilometresindeki kavşakta kontrolden çıkıp, Çelebi Ç.'nin (37) kullandığı 19 ABD 044 plakalı TIR'ın altına girdi. Kazada <b>Fahri Erer </b>ile annesi Saliha (69) ve babası Yunus Erer (69) olay yerinde, eşi <b>Hanife Erer </b>ise kaldırıldığı hastanede yaşamını kaybetti.<br/><br/><b>Saliha- Yunus Ere</b>r çiftinin cenazesi <b>Tokat Erbaa'da </b>toprağa verilirken, Hanife- Fahri Erer çiftinin  cenazesi çocuklarının isteği üzerine Edremit'e getirildi. Çift için bugün Fahri Erer'in görev yaptığı Edremit Kurşunlu Camisi'nde tören düzenlendi. Cenazede çiftin oğulları <b>Enes Erer</b> ile 20 gün önce geçirdiği kaza nedeniyle koltuk değneği kullanan Serhat Erer, güçlükle ayakta durabildi.</p>
      <figure>
        <img src="https://images.bursadabugun.com/editor/haber/19112019/corumdaki-kazada-olen-erer-cifti-edremitte-topraga-verildi-3795-dhaphoto2-5dd400c22b20b.jpg"/>
      </figure>
      <p><b>Edremit Kaymakamı Ali Sırmalı</b> ile yüzlerce kişinin katıldığı törende, cenaze namazını İl Müftüsü Ramazan Topcan kıldırdı. Çiftin cenazesi, törenin ardından Edremit Kabristanlığı'nda toprağa verildi.<br/><br/> </p>
    </article>
  </body>
</html>