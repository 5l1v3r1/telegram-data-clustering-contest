<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/za-pidsumkami-tretogo-kvartalu-derzhbanki-otrimali-rekordniy-pributok-minfin-330200_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T15:30:00+00:00"/>
    <meta property="og:title" content="За підсумками третього кварталу держбанки отримали рекордний прибуток – Мінфін"/>
    <meta property="og:description" content="Прибуток держбанків досяг 62,5% всього прибутку банківського сектора."/>
  </head>
  <body>
    <article>
      <h1>За підсумками третього кварталу держбанки отримали рекордний прибуток – Мінфін</h1>
      <h2>Прибуток держбанків досяг 62,5% всього прибутку банківського сектора.</h2>
      <address>
        <time datetime="2019-11-19T15:30:00+00:00">19 Nov 2019, 15:30</time>
      </address>
      <p>За підсумками третього кварталу <b><a href="https://dt.ua/ECONOMICS/derzhbanki-mozhut-obiytisya-bez-dokapitalizaciyi-rozhkova-328958_.html">банки державного сектора</a></b> отримали дохід понад 30 млрд грн. Це в два рази більше торішнього прибутку цих банків. Про це<a href="https://mof.gov.ua/uk/news/banki_derzhavnogo_sektoru_zakinchili_tretii_kvartal_2019_roku_z_rekordnim_pributkom-1886"> повідомляє </a>прес-служба Министермтва фінансів України.</p>
      <p>На 1 жовтня прибуток держбанків склав 62,5% прибутку всього банківського сектора. При цьому більше половини суми сформував "Приватбанк" - 27 млрд грн.</p>
      <p>У Мінфіні відзначають, що в третьому кварталі продовжилося активне зростання споживчого кредитування, яке через високий попит залишається одним з найбільш дохідних джерел для банків. Обсяг кредитів фізосіб в держбанках в третьому кварталі збільшився більш ніж на 3 млрд грн, або 6,5% (порівняно з початком року - на 8 млрд грн, або 17%), що також позитивно відбилося на якості кредитного портфеля.</p>
      <p>Крім того, зросли і депозити корпоративного сектора - більш ніж на 15 млрд грн порівняно з минулим кварталом.</p>
      <p>Раніше повідомлялося, що за підсумками першого півріччя 2019 року<b> <a href="https://dt.ua/ECONOMICS/u-pershomu-pivrichchi-derzhbanki-otrimali-19-5-milyardiv-pributku-321771_.html">прибуток державних банків досяг 19,5 млрд грн</a></b>, що становить 65% прибутку всього банківського сектора.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>