<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158852_1056.html"/>
    <meta property="og:site_name" content="Novsport"/>
    <meta property="article:published_time" content="2019-11-19T15:45:00+00:00"/>
    <meta property="og:title" content="Бразилия с класика срещу Южна Корея в Абу Даби (ВИДЕО)"/>
    <meta property="og:description" content="Коутиньо, Пакета и Данило се разписаха в спаринга, Алисон блесна със спасявания"/>
  </head>
  <body>
    <article>
      <h1>Бразилия с класика срещу Южна Корея в Абу Даби (ВИДЕО)</h1>
      <address><time datetime="2019-11-19T15:45:00+00:00">19 Nov 2019, 15:45</time> by <a rel="author">Велизар Антов</a></address>
      <p>Петкратният световен шампион Бразилия победи Южна Корея с 3:0 във футболна контрола, играна в Абу Даби, ОАЕ.<br/><br/>"Селесао" поведе още в деветата минута, когато Лукас Пакета засече с глава отблизо добро центриране на Ренан Лоди от ляво.<br/><br/>В средата на полувремето звездата на южнокорейците Хюн-Мин Сон получи шанс да изравни, но изстрелът му от границата на пеналта премина на сантиметри край целта.<br/><br/>В 36-ата минута Филипе Коутиньо направи 2:0 с прецизно изпълнение на пряк свободен удар от 20 метра.<br/><br/>След час игра бразилците направиха аванса си класически. Данило вкара със силен удар от границата на наказателното поле след подаване по тревата на Ренан Лоди от ляво.<br/><br/>До края азиатците на два пъти бяха близо до почетно попадение, но Алисон направи добри спасявания след удари на Джин-Су Ким и Хюн-Мин Сон.</p>
    </article>
  </body>
</html>