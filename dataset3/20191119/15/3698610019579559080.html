<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/luyis-enrike-povernuvsya-na-posadu-golovnogo-trenera-zbirnoyi-ispaniyi-z-futbolu-330192_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T15:08:00+00:00"/>
    <meta property="og:title" content="Луїс Енріке повернувся на посаду головного тренера збірної Іспанії з футболу"/>
    <meta property="og:description" content="У команди змінився наставник."/>
  </head>
  <body>
    <article>
      <h1>Луїс Енріке повернувся на посаду головного тренера збірної Іспанії з футболу</h1>
      <h2>У команди змінився наставник.</h2>
      <address>
        <time datetime="2019-11-19T15:08:00+00:00">19 Nov 2019, 15:08</time>
      </address>
      <p>Сьогодні, 19 листопада, на посаду головного тренера збірної Іспанії повернувся <b><a href="https://dt.ua/SPORT/zbirna-ispaniyi-zalishilasya-bez-golovnogo-trenera-314978_.html">Луїс Енріке</a></b>, який покинув команду влітку після смерті дочки Ксани від хвороби.</p>
      <p>Про це заявив глава Королівської федерації футболу Іспанії Луїс Рубіалес.</p>
      <p>"Було очевидно, що Луїс Енріке набрався сил, щоб повернутися. Двері завжди були відкриті для нього. Я завжди говорив і завжди був чесний. Луїс пішов за найгіршою причини з можливих, які можуть відбутися в родині. Він завжди був лідером нашого проекту, у нього все ще діє контракт – до чемпіонату світу в Катарі", - повідомив Рубіалес.</p>
      <p>Зазначимо, що Роберт Морено, який був помічником Енріке до його відходу, покине свій пост. Повідомлялося, що екс-тренер "Барселони" наполіг на тому, щоб Морено, з яким він працював з 2008 року, не входив в його штаб.</p>
      <p>Нагадаємо, Енріке очолив команду в липні минулого року. При ньому Іспанія провела сім матчів, здобула п'ять перемог і двічі програла.</p>
      <p>Під керівництвом Морено іспанська збірна з першого місця кваліфікувалася на чемпіонат Європи-2020.</p>
      <p>Раніше повідомлялося про те, що <b><a href="https://dt.ua/SPORT/legendarniy-ispanskiy-bombardir-ogolosiv-pro-zavershennya-kar-yeri-329517_.html">легендарний іспанський бомбардир оголосив про завершення кар'єри</a></b>.</p>
      <footer>За матеріалами: <a href="https://dt.ua/go/aHR0cDovL3VhLnRyaWJ1bmEuY29tLw==">Tribuna.com</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>