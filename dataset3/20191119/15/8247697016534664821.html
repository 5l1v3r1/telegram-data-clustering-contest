<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://iauto.lv/zinas/pasaule/33267-jau-vairak-neka-1000-km-h-reaktivais-auto-pietuvojas-merkim-video"/>
    <meta property="og:site_name" content="iAuto"/>
    <meta property="article:published_time" content="2019-11-19T15:25:00+00:00"/>
    <meta property="og:title" content="Jau vairāk nekā 1000 km/h - reaktīvais auto pietuvojas mērķim (+ VIDEO)"/>
    <meta property="og:description" content="Reaktīvais automobilis Bloodhound LSR straujiem soļiem tuvojas nospraustajam mērķim – 1287 km/h. Jaunākajā mēģinājumā komanda pārvarējusi 1000 km/h robežu."/>
  </head>
  <body>
    <article>
      <h1>Jau vairāk nekā 1000 km/h - reaktīvais auto pietuvojas mērķim (+ VIDEO)</h1>
      <address><time datetime="2019-11-19T15:25:00+00:00">19 Nov 2019, 15:25</time> by <a rel="author">iAuto</a></address>
      <p>Reaktīvais automobilis Bloodhound LSR straujiem soļiem tuvojas nospraustajam mērķim – 1287 km/h. Jaunākajā mēģinājumā komanda pārvarējusi 1000 km/h robežu.</p>
      <p>Savā trešajā mēģinājumā pēdējo mēnešu laikā Land Speed Record (LSR) komandai Dienvidāfrikas tuksnesī izdevies sasniegt 1010 km/h, kas nozīmē, ka līdz plānotajam rekordam 800 jūdzes stundā (1287 km/h) palicis vairs tikai solis.</p>
      <p>Šo soli LSR komanda plāno spert 2020.gadā, tādejādi pārspējot pašreizējo rekordistu Endiju Grīnu, kurš 1997.gadā ar automobili Thrust SSC sasniedza 1230 km/h.</p>
      <p>Atgādināsim, ka pirmajos mēģinājumos Bloodhound LSR paātrinājās līdz 537 un 790 km/h.</p>
      <p>6,4 tonnas smago Bloodhound LSR uz priekšu dzen Rolls-Royce reaktīvais dzinējs no Eurofighter Typhoon iznīcinātāja, bet degvielas sūkņa lomu pilda Jaguar F-Type R astoņu cilindru motors. Kopējais zirgspēku skaits – vairāk nekā 135 000.</p>
      <figure>
        <iframe src="https://www.youtube.com/embed/EKvdcjSufZ8" width="520" height="323" data-service="Youtube" scrolling="no"/>
      </figure>
    </article>
  </body>
</html>