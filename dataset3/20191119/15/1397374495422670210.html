<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/osam-utakmica-za-mesec-dana-sutra-vec-prva-a-miloje-je-spreman-393186.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-19T15:38:00+00:00"/>
    <meta property="og:title" content="Osam utakmica za mesec dana, sutra već prva, a Miloje je spreman!"/>
    <meta property="og:description" content="Vladan Milojević je govorio o narednom meču protiv Mačve."/>
  </head>
  <body>
    <article>
      <h1>Osam utakmica za mesec dana, sutra već prva, a Miloje je spreman!</h1>
      <h2>Vladan Milojević je govorio o narednom meču protiv Mačve.</h2>
      <address><time datetime="2019-11-19T15:38:00+00:00">19 Nov 2019, 15:38</time> by <a rel="author">Beta</a></address>
      <p>Fudbaleri Zvezde igraju u sredu od 18 časova protiv Mačve, utakmicu osmine finala Kupa Srbije.<br/><br/><i>"Spremali smo se tokom reprezentativne pauze, radimo dobro, imamo reprezentativce koji su se vratili, kao i neke koje čekamo da dodju. Želimo da osvojimo Kup Srbije"</i>, naveo je je Milojević. <br/><br/>On je pohvalno govorio o ekipi Mačve i rekao da je to neugodan tim, ali da veruje u svoje igrače. Dodao je da je zdravstveno stanje Matea Garsije bolje i da je od lekara dobio dozvolu da se naredih dana priključi radu ekipe.<br/><br/>Crveno-bele očekuje gust raspored, jer će u narednih mesec dana odigrati osam utakmica, a Milojević je rekao da ekipa nema vremena za treninge, ali da mora da se prilagodi tome. <br/><i><br/></i><i>"Uspeli smo u pauzi i bez reprezentativaca da obavimo dobar posao, ali su nam to poslednji ozbiljni treninzi pred zimsku pauzu. Sve posle ovoga će se bazirati na oporavak igrača i pripremama za naredne utakmice"</i>, dodao je Milojević. <br/><br/>Govoreći o reprezentaciji Srbije, Milojević je rekao da veruje u plasman na Evropsko prvenstvo. <br/><i><br/></i><i>"Veliki sam optimista kada je u pitanju reprezentacija, jer sam patriota. Volim Srbiju i uvek verujem da možemo da pobedimo. Nadam se da ćemo proći baraž, a naravno da mi je i drago što su i fudbaleri Crvene zvezde deo našeg nacionalnog tima</i>", naveo je Milojević.</p>
      <p>Izvor: Beta</p>
    </article>
  </body>
</html>