<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/742545"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T15:50:00+00:00"/>
    <meta property="og:title" content="&quot;ปันปัน&quot;รักแฮปปี้แฟนแก่กว่า ไม่อยากคบแล้วเลิก-อุบแต่ง"/>
    <meta property="og:description" content="ปันปัน-สุทัตตา เล่าไปยิ้มไปรักแฟนอายุมากกว่าแฮปปี้มาก มีปรับตัวตลอด แต่โอเคดีและยังตอบไม่ได้แต่งงานเมื่อไหร่ ลุ้นไปก่อน"/>
  </head>
  <body>
    <article>
      <h1>"ปันปัน"รักแฮปปี้แฟนแก่กว่า ไม่อยากคบแล้วเลิก-อุบแต่ง</h1>
      <address>
        <time datetime="2019-11-19T15:50:00+00:00">19 Nov 2019, 15:50</time>
      </address>
      <p>
        <b>ปันปัน-สุทัตตา เล่าไปยิ้มไปรักแฟนอายุมากกว่าแฮปปี้มาก มีปรับตัวตลอด แต่โอเคดีและยังตอบไม่ได้แต่งงานเมื่อไหร่ ลุ้นไปก่อน</b>
      </p>
      <p>เปิดตัวแฟนหนุ่ม ไบร์ท-อนันต์ ไปตอนเรียนจบ ท่ามกลางความยินดีของแฟนๆ สำหรับสาว ปันปัน-สุทัตตา อุดมศิลป์ ที่แฟนๆดีใจกันเหลือเกินที่สาวปันปันมีหนุ่มมาดูแลหัวใจแล้ว ล่าสุดเจอตัวสาวปันปันในงานโปรโมทซีรีส์ “one night steal แผนรักสลับดวง” เลยไม่พลาดต้องอัพเดทเรื่องความรักสักหน่อยว่าเป็นอย่างไรบ้าง<br/><br/>ปันปัน  เผยว่า <b><i>“หลังเปิดตัวแฟนไปแล้วก็ปกติเลยไม่ได้มีอะไรแตกต่างเลยอย่างที่ปันบอกเราไม่ได้ปิดคนรอบข้าง รอบตัว ทุกคนรู้มาหลายปีแล้ว นี่เข้าปีที่สองกว่าแล้ว ดังนั้นมันผ่านมาสักพักใหญ่ๆแล้ว ก็เลยนิ่งๆเหมือนเดิม(ยิ้ม)ปันเองก็แฮปปี้ อยู่ในช่วงชีวิตที่ความรักนิ่งไม่ได้แบบขึ้นๆลงๆเหมือนสมัยก่อน(หัวเราะ)เราเองก็ยังต้องปรับตัวอยู่คือคนเรามันมีเรื่องให้ปรับตัวอยู่ตลอดแหละ ด้วยความที่เราไม่ได้เจอกันทุกวันด้วย ไม่ได้เจอบ่อยเพราะต่างคนต่างยุ่ง ก็จะมีปัญหาเกิดขึ้นบ้างเล็กน้อย ซึ่งคู่ปันไม่เกี่ยวว่าเขาอายุมากกว่าแล้วเขาจะดูแลเราดีหรือเอาใจ เรื่องแบบนี้ปันว่าเป็นที่ตัวบุคคลและปันเองก็ดูแลตัวเองได้ไม่ได้ต้องให้เขามาดูแลตลอด เราสองคนก็เจอครอบครัวกันแล้ว ก็โอเคไปได้ดี”</i></b></p>
      <figure>
        <img src="https://www.dailynews.co.th/admin/upload/20191119/news_mwHShUmOaJ220327_533.jpg?v=20191120141?v=2450"/>
      </figure>
      <p>“ส่วนเรื่องข่าวดีแต่งงาน ในฐานะที่เราเป็นผู้หญิงคนหนึ่งเราก็ไม่อยากคบแล้วเลิก เราก็คิดว่าคบไปได้ก็ดี แต่ก็ยังไม่อยากพูดอะไรไปว่าอนาคตจะเป็นอย่างไร เอาเป็นว่าตอนนี้มันนิ่งและลงตัวระดับหนึ่งค่ะ ซึ่งก็ต้องลุ้นกันต่อไปค่า”<br/><br/><br/>ขอขอบคุณภาพประกอบจากอินสตาแกรม @ punpun_sutatta</p>
    </article>
  </body>
</html>