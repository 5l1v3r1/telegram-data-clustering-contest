<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2821348-pristajko-ocikue-vid-normandskoi-zustrici-realnogo-progresu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T15:08:00+00:00"/>
    <meta property="og:title" content="Пристайко очікує від &quot;нормандської зустрічі&quot; реального прогресу"/>
    <meta property="og:description" content="Міністр закордонних справ Вадим Пристайко розраховує, що на зустрічі лідерів країн &quot;нормандського формату&quot; вдасться досягнути реального прогресу."/>
  </head>
  <body>
    <article>
      <h1>Пристайко очікує від "нормандської зустрічі" реального прогресу</h1>
      <h2>Міністр закордонних справ Вадим Пристайко розраховує, що на зустрічі лідерів країн "нормандського формату" вдасться досягнути реального прогресу.</h2>
      <address>
        <time datetime="2019-11-19T15:08:00+00:00">19 Nov 2019, 15:08</time>
      </address>
      <p>Про це він заявив під час спільної з Федеральним міністром закордонних справ Німеччини Гайко Маасом пресконференції, повідомляє кореспондент Укрінформу.</p>
      <p>"Ми очікуємо тепер зустріч в "нормадійській четвірці" саме в Парижі, куди запросив нас президент Макрон (президент Франції — ред.) всі чотири країни, і ми сподіваємося, що на цій зустрічі ми досягнемо реального прогресу, якого ми очікували щонайменше з 2016 року", - сказав <a href="https://www.ukrinform.ua/tag-pristajko">Пристайко</a>.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2821114-deokupacia-i-politvazni-zelenskij-hoce-govoriti-na-normandskij-zustrici-pro-citki-termini.html">Деокупація і політв’язні: Зеленський хоче почути на “нормандській зустрічі” чіткі терміни</a>
      </blockquote>
      <p>Міністр нагадав, що "нормандська зустріч" має відбутися 9 грудня і наразі, за його словами, на це є згода всіх чотирьох учасників.</p>
      <p>Як повідомлялося, саміт за участю лідерів України, Франції, Німеччини та Росії (так званої нормандської четвірки) запланований на 9 грудня в Парижі.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2821294-golova-obse-spodivaetsa-na-uspih-normandskoi-zustrici.html">Голова ОБСЄ сподівається на успіх "нормандської зустрічі"</a>
      </blockquote>
      <p>Президент України Володимир Зеленський заявив, що має намір на цій зустрічі порушити питання про конкретні терміни деокупації Донбасу, повернення заручників, вирішення безпекової ситуації та місцеві вибори.</p>
    </article>
  </body>
</html>