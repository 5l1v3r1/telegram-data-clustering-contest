<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/19/sara-un-samsung-galaxy-s10-lite-solo-sulla-carta-snapdragon-855-tripla-fotocamera-posteriore-683077/"/>
    <meta property="og:site_name" content="AndroidWorld"/>
    <meta property="article:published_time" content="2019-11-19T15:50:30+00:00"/>
    <meta property="og:title" content="Sarà un Samsung Galaxy S10 “Lite” solo sulla carta? Snapdragon 855 e tripla fotocamera posteriore"/>
    <meta property="og:description" content="Da alcune settimane si susseguono le voci sul possibile lancio da parte di Samsung di una variante Lite del suo..."/>
  </head>
  <body>
    <article>
      <h1>Sarà un Samsung Galaxy S10 “Lite” solo sulla carta? Snapdragon 855 e tripla fotocamera posteriore</h1>
      <address><time datetime="2019-11-19T15:50:30+00:00">19 Nov 2019, 15:50</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>Da alcune settimane si susseguono le voci sul possibile lancio da parte di <a href="https://www.androidworld.it/tag/samsung/">Samsung</a> di una <a href="https://www.androidworld.it/2019/11/03/galaxy-s10-lite-batteria-certificazione-677696/">variante Lite</a> del suo <a href="https://www.androidworld.it/tag/samsung-galaxy-s10/">Galaxy S10</a>. In tal senso nelle ultime ore sono trapelati <b>nuovi dettagli</b> che suggeriscono parte della scheda tecnica del dispositivo.</p>
      <p>È <i>Ishan Agarwal</i> a fornirci gli ultimi dettagli su <b>Galaxy S10 Lite</b>, il <i>tweet</i> lo trovate <b>a fine articolo</b>, affermando che lo smartphone sarà identificato dal codice modello <b>SM-G770F</b> ed avrà una scheda tecnica di peso: il SoC sarebbe uno <b>Snapdragon 855</b>, posteriormente ci sarebbe posto per una <b>tripla</b> fotocamera con sensore principale da <b>48 megapixel</b>, accompagnato da un grandangolare da <b>12 megapixel</b> e da un sensore di profondità da <b>5 megapixel</b>, mentre anteriormente dovremmo trovare una fotocamera da <b>32 megapixel</b>.</p>
      <p>Non sappiamo se, coerentemente a quanto mostrato finora, Samsung lancerà una variante <b>europea</b> del device con SoC <b>Exynos</b>. Sicuramente ne sapremo di più nelle prossime settimane.</p>
      <p>Nel frattempo è anche trapelato il codice modello per la <b>variante 5G</b> del prossimo top di gamma Samsung, il <a href="https://www.androidworld.it/tag/samsung-galaxy-s11/">Galaxy S11</a>, che internamente sarà identificato con Y2. Su questo dispositivo abbiamo tempistiche di lancio più probabili, sicuramente lo vedremo entro la <b>prima parte</b> del 2020.</p>
      <figure>
        <iframe data-src="https://twitter.com/ishanagarwal24/status/1196753599734243328?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>