<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/svit/ponad-50-naselennya-gruziyi-pidtrymuye-proportsijnu-systemu-vyboriv-opytuvannya.html"/>
    <meta property="og:site_name" content="1NEWS"/>
    <meta property="article:published_time" content="2019-11-19T15:26:52+00:00"/>
    <meta property="og:title" content="Понад 50% населення Грузії підтримує пропорційну систему виборів – опитування"/>
    <meta property="og:description" content="Понад 50% населення Грузії підтримує пропорційну систему виборів – опитування"/>
  </head>
  <body>
    <article>
      <h1>Понад 50% населення Грузії підтримує пропорційну систему виборів – опитування</h1>
      <address>
        <time datetime="2019-11-19T15:26:52+00:00">19 Nov 2019, 15:26</time>
      </address>
      <p>
        <b>Більшість населення Грузії підтримує перехід на повністю пропорційну виборчу систему – саме це є однією з основних вимог учасників акцій протесту у Тбілісі, передає <a href="https://1news.com.ua/">1NEWS</a> з посиланням на <a href="https://www.eurointegration.com.ua/news/2019/11/19/7103199/">ЄП</a>.</b>
      </p>
      <figure>
        <img src="https://1news.com.ua/wp-content/uploads/2019/11/protest.jpg"/>
      </figure>
      <p>Про це свідчить результат опитування авторитетної американської неурядової організації IRI.</p>
      <p>Раніше партія влади обіцяла ухвалити перехід на пропорційну виборчу систему, однак потім депутати від “Грузинської мрії” провалили законопроєкт, що й спричинило протести.</p>
      <p>Згідно з опитуванням, про пропорційну виборчу систему чули 68% респондентів. 78% з тих, хто чули про неї, заявляють, що підтримують пропорційну систему, 9% – проти, а у 13% немає позиції з цього питання. Таким чином в цілому понад половина опитаних підтримує зміну виборчої системи.</p>
      <p>58% опитаних заявляють, що перехід на повністю пропорційну систему позитивно вплине на розвиток демократії в Грузії. На думку 9% ефект буде негативним. 33% опитаних на цьому етапі не мають відповіді на питання.</p>
    </article>
  </body>
</html>