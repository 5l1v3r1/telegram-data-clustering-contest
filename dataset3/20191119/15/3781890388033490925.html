<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/742552"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T15:50:00+00:00"/>
    <meta property="og:title" content="'นิชิโนะ'ชมเวียดนามตั้งรับแน่น ลั่นต้องชนะ3เกมรวด"/>
    <meta property="og:description" content="'นิชิโนะ' ลั่น ต้องชนะ 3 นัดที่เหลือ เร่งหานักเตะเสริมทีมให้แกร่ง ชม 'เวียดนาม' ตั้งรับดี"/>
  </head>
  <body>
    <article>
      <h1>'นิชิโนะ'ชมเวียดนามตั้งรับแน่น ลั่นต้องชนะ3เกมรวด</h1>
      <address>
        <time datetime="2019-11-19T15:50:00+00:00">19 Nov 2019, 15:50</time>
      </address>
      <p>
        <b>"นิชิโนะ" ลั่น ต้องชนะ 3 นัดที่เหลือ เร่งหานักเตะเสริมทีมให้แกร่ง ชม "เวียดนาม" ตั้งรับดี</b>
      </p>
      <p>อากิระ นิชิโนะ โค้ชทีมชาติไทย ชี้ว่า จากนี้ ไทยต้องชนะทั้ง 3 นัด และต้องหานักเตะเสริมทีมให้แกร่งขึ้น ยอมรับว่า เวียดนามตั้งรับแล้วสวนกลับได้ดี ในเกมที่ไทยบุกเสมอ 0-0 ฟุตบอลโลก 2022 รอบคัดเลือก โซนเอเชีย รอบ 2 กลุ่ม G นัดที่ 5 เมื่อวันที่ 19 พ.ย. ทำให้ ช้างศึก หล่นที่ 3<br/><br/>หลังเกม นิชิโนะ กล่าวว่า "เหลืออีก 3 นัด ต้องชนะทั้ง 3 นัด ก่อนจะถึงเกมต่อไปเดือนมี.ค. ต้องคัดผู้เล่นที่แกร่งมากขึ้น"<br/><br/>"วันนี้เป็นเกมที่ยากลำบาก มาเยือนเวียดนามที่คะแนนนำอยู่ จึงตั้งรับและสวนกลับได้ ส่วนไทยต้องเน้นทำประตู ซึ่งนักเตะทำได้ดี แต่นักเตะเวียดนามก็มีความสามารถ เพียงแต่ตั้งใจมาเล่นตั้งรับและสวนกลับมากกว่า"<br/><br/>"ปัญหาที่ยังไม่ชนะ ไม่ได้อยู่ที่จุดใดจุดหนึ่ง แต่ต้องรับผิดชอบร่วมกัน มีบางจังหวะ ทำงานเป็นทีมได้ดี แต่ไม่มากครั้ง ต้องไปพัฒนา"<br/><br/>"หลังพักครึ่ง เราครองบอลดี แต่เข้าพื้นที่อันตรายไม่ได้ เลยเน้นว่าถ้าไม่ได้ ให้ถ่ายบอลซ้ายขวาก่อนเพื่อดึงเวียดนาม แต่สุดท้าย เจาะไม่สำเร็จ<br/><br/>"จากคุมนัดแรก คุมแล้ว 6 นัด ยอมรับว่ายังไม่สามารถรีดศักยภาพทุกคนมาใช้ได้ดีเท่าไหร่ แต่ที่ผ่านมา พอจะเห็นว่านักเตะที่เข้าใจแนวทาง เป็นหน้าที่ของผมที่ต้องดึงศักยภาพนักเตะไทย"<br/><br/>คะแนนกลุ่มนี้ เวียดนาม 5 นัด 11 แต้ม ยังนำจ่าฝูง ตามด้วย มาเลเซีย 9 แต้ม, ไทย 8 แต้ม, ยูเออี 4 นัด 6 แต้ม และ อินโดนีเซีย ไม่มีแต้ม<br/><br/>นัดต่อไป เตะปีหน้า 26 มี.ค. ไทย เปิดบ้านพบ อินโดนีเซีย, ยูเออี พบ มาเลเซีย และ 31 มี.ค. มาเลเซีย พบ เวียดนาม, อินโดนีเซีย พบ ยูเออี<br/> </p>
    </article>
  </body>
</html>