<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/planeta.299.html:831155-Italijanska-policija-upala-u-kancelarije-Arselor-Mitala"/>
    <meta property="og:site_name" content="Вечерње новости"/>
    <meta property="article:published_time" content="2019-11-19T15:43:00+00:00"/>
    <meta property="og:title" content="Italijanska policija upala u kancelarije Arselor Mitala"/>
    <meta property="og:description" content="Finansijska policija izvršila je danas upad u kancelarije kompanije Arselor Mital u Milanu i Tarantu i zaplenila dokaze u okviru istrage o problematičnoj fabrici čelika Ilva, koju kompanija želi da vrati vladi"/>
  </head>
  <body>
    <article>
      <h1>Italijanska policija upala u kancelarije Arselor Mitala</h1>
      <address><time datetime="2019-11-19T15:43:00+00:00">19 Nov 2019, 15:43</time> by <a rel="author">Tanjug</a></address>
      <p>
        <b>Finansijska policija izvršila je danas upad u kancelarije kompanije Arselor Mital u Milanu i Tarantu i zaplenila dokaze u okviru istrage o problematičnoj fabrici čelika Ilva, koju kompanija želi da vrati vladi</b>
      </p>
      <p>Finansijska policija izvršila je danas upad u kancelarije kompanije Arselor Mital u Milanu i Tarantu i zaplenila dokaze u okviru istrage o problematičnoj fabrici čelika Ilva, koju kompanija želi da vrati vladi.</p>
      <p>Ovaj slučaj je uzdrmao vladu premijera Đuzepea Kontea i izazvao zabrinutost zbog ekonomskih posledica koje bi potencijalno gašenje grupe imalo, uključujući i njenu ogromnu problematičnu elektranu u Tarantu, prenosi italijanska agencija ANSA.</p>
      <p>Italijanska vlada je u petak uložila žalbu u pokušaju da spreči Arselor Mital da izađe iz sporazuma o kupovini fabrike Ilva. Fabrika je veliki zagađivač okoline i zapošljava oko 8.200 radnika u zoni velike nezaposlenosti, piše Rojters.</p>
      <p>Kompanija je najavila odluku da se povuče iz sporazuma nakon što je vlada ukinula garantovanje zakonskog imuniteta njihovim menadžerima tokom čišćenja fabrike čelika u Tarantu.</p>
      <p>Vlada je saopstila da grupa nema zakonskih osnova za povlačenje iz ugovora i optužila je da je koristila imunitet kao izgovor da se udalji od Ilve zbog velikih gubitaka.</p>
      <p>Zvaničnici u Milanu istražuju navodne tržišne manipulacije i druga krivična dela povezana sa imovinom kompanije, rekao je neimenovani izvor za Rojters.</p>
      <related>
        <h4>Srodne vesti</h4>
        <a href="http://www.novosti.rs/vesti/planeta.300.html:830375-Energetski-most-izmedju-EU-i-Balkana-Pusten-u-rad-dvosmerni-podmorski-kabal-izmedju-Crne-Gore-i-Italije"/>
        <a href="http://www.novosti.rs/vesti/naslovna/republika_srpska/aktuelno.655.html:830172-Epilog-akcije-Pero-Pola-uhapsenih-zbog-trgovine-obrazovanjem-priznalo-krivicu"/>
        <a href="http://www.novosti.rs/vesti/sport.297.html:829827-Kostale-ih-trke-konja-Uhapsena-21-osoba-zbog-nelegalnog-kladjenja"/>
        <a href="http://www.novosti.rs/vesti/planeta.299.html:829117-Italijanka-inicirala-odbor-protiv-mrznje-a-sada-ima-policijsku-zastitu"/>
      </related>
    </article>
  </body>
</html>