<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/na-kyyivshhyni-pravoohorontsi-vykryly-laboratoriyu-z-vygotovlennya-amfetaminu.html"/>
    <meta property="og:site_name" content="1NEWS"/>
    <meta property="article:published_time" content="2019-11-19T15:07:29+00:00"/>
    <meta property="og:title" content="На Київщині правоохоронці викрили лабораторію з виготовлення амфетаміну"/>
    <meta property="og:description" content="На Київщині правоохоронці викрили лабораторію з виготовлення амфетаміну"/>
  </head>
  <body>
    <article>
      <h1>На Київщині правоохоронці викрили лабораторію з виготовлення амфетаміну</h1>
      <address>
        <time datetime="2019-11-19T15:07:29+00:00">19 Nov 2019, 15:07</time>
      </address>
      <p>
        <b>У Київській області викрили трьох осіб, які займались виготовленням та збутом амфетаміну, передає <a href="https://1news.com.ua/">1NEWS</a> з посиланням на пресслужбу прокуратури міста Києва.</b>
      </p>
      <figure>
        <img src="https://1news.com.ua/wp-content/uploads/2019/11/prokuratura.jpg"/>
      </figure>
      <p>“Під процесуальним керівництвом столичної прокуратури слідчими ГУНП у м. Києві викрито трьох осіб, причетних до виробництва та збуту сильнодіючих психотропних речовин”, – йдеться у повідомленні.</p>
      <p>Так, затримання зловмисників відбулося після проведення третього етапу закупки наркотичних речовин. Двоє із затриманих виявилися рідними братами.</p>
      <p>За результатами обшуків у нарколабораторії, яку зловмисники облаштували у Київській області, правоохоронці вилучили обладнання для виготовлення сильнодіючих психотропних речовин, близько 100 гр амфетаміну, грошові кошти, отримані від незаконної збуту наркотиків, та інші речові докази.</p>
      <p>На даний час затриманим повідомлено про підозру ч.2, 3 ст. 307 КК України (Незаконне виробництво, виготовлення, придбання, зберігання, перевезення, пересилання чи збут наркотичних засобів, психотропних речовин або їх аналогів) та обрано запобіжні заходи у вигляді тримання під вартою.</p>
    </article>
  </body>
</html>