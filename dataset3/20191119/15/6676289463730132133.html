<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/politic/viorica-dancila-dialog-presa-326306.html"/>
    <meta property="og:site_name" content="Observator"/>
    <meta property="article:published_time" content="2019-11-19T15:38:00+00:00"/>
    <meta property="og:title" content="Viorica Dăncilă a invitat presa la un &quot;dialog deschis&quot;, de la ora 18:00, înaintea dezbaterii organizate de Iohannis"/>
    <meta property="og:description" content="Viorica Dăncilă a invitat presa la &quot;un dialog deschis&quot;, cu o oră înaintea dezbaterii organizate de contracandidatul la prezidențiale Klaus Iohannis. Întâlnirea va avea loc de la ora 18:00."/>
  </head>
  <body>
    <article>
      <h1>Viorica Dăncilă a invitat presa la un "dialog deschis", de la ora 18:00, înaintea dezbaterii organizate de Iohannis</h1>
      <address><time datetime="2019-11-19T15:38:00+00:00">19 Nov 2019, 15:38</time> by <a rel="author">Daniel Murărescu</a></address>
      <p>
        <b>
          <b>Viorica Dăncilă a invitat presa la "un dialog deschis", cu o oră înaintea dezbaterii organizate de contracandidatul la prezidențiale Klaus Iohannis. Întâlnirea va avea loc de la ora 18:00.</b>
        </b>
      </p>
      <p><i>"Candidatul PSD la Preşedinţia României, Viorica Dăncilă, invită reprezentanţii mass-media la un dialog deschis, astăzi, 19 noiembrie 2019, începând cu ora 18.00. Evenimentul este organizat la Palatul Parlamentului, “Sala Spiru Haret”, nivel P"</i>, se arată în comunicatul PSD.</p>
      <p>Întâlnirea vine în contextul în care preşedintele Klaus Iohannis are programată o <a href="https://observator.tv/politic/alegeri-prezidentiale-2019-iohannis-dezbatere-anunt-326295.html">dezbatere cu jurnalişti şi analişti</a>, de la ora 19:00, la Biblioteca Centrală Universitară.</p>
      <p>Accesul este liber pentru toţi reprezentanţii mass-media desemnaţi de către instituţiile pe care le reprezintă, au anunțat reprezentanții PSD.</p>
      <p>Intrarea jurnaliştilor se face pe baza legitimaţiei de presă şi a actului de identitate la intrarea S2, începând cu ora 16.00.</p>
      <blockquote><b>Viorica Dăncilă, pe Facebook:</b> Cred cu tărie că această campanie are nevoie de dialog, de dezbateri, de o prezentare coerentă a viziunii pentru România și, mai ales, de răspunsuri la întrebările oamenilor. Eu nu pot fi de acord cu fuga de asumare și fuga de întrebări, nici cu aroganța pe care o afișează președintele Iohannis și disprețul pentru dreptul românilor la informare. Acest elitism al domnului Iohannis și această selecție pe care a făcut-o pentru evenimentul de astăzi trădează de fapt teama de un dialog autentic, teama de adevăruri incomode.<br/><br/>Eu am ales să am o discuție liberă, deschisă, cu oricine are întrebări despre viziunea candidatului pentru România. Voi avea un dialog deschis cu TOȚI jurnaliștii care își doresc să participe, astăzi, începând cu ora 18:00, la Palatul Parlamentului, sala Spiru Haret. Accesul este liber pentru toți reprezentanții mass-media desemnați de către instituțiile pe care le reprezintă. Intrarea se face pe baza legitimației de presă și a actului de identitate la intrarea S2, începând cu ora 16:00.</blockquote>
    </article>
  </body>
</html>