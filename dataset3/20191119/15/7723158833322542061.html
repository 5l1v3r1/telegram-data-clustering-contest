<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://newspao.gr/panathinaiko-zalgkiris-to-kanali-kai-i-ora-metadosis/"/>
    <meta property="og:site_name" content="NewsPAO.gr"/>
    <meta property="article:published_time" content="2019-11-19T15:52:43+00:00"/>
    <meta property="og:title" content="Παναθηναϊκό – Ζαλγκίρις: Το κανάλι και η ώρα μετάδοσης"/>
    <meta property="og:description" content="Διαβάζονται περισσότερο τώρα…"/>
  </head>
  <body>
    <article>
      <h1>Παναθηναϊκό – Ζαλγκίρις: Το κανάλι και η ώρα μετάδοσης</h1>
      <address>
        <time datetime="2019-11-19T15:52:43+00:00">19 Nov 2019, 15:52</time>
      </address>
      <h4>Παναθηναϊκό – Ζαλγκίρις κανάλι ώρα: Ο <a href="http://paobc.gr/">Παναθηναϊκός</a> αγωνίζεται στο Κάουνας κόντρα στη Ζαλγκίρις του Σαρούνας Γιασικεβίτσιους για την 9η αγωνιστική της Euroleague.</h4>
      <p>Παναθηναϊκό – Ζαλγκίρις κανάλι ώρα: Το τριφύλλι μετά τη φυγή του Αργύρη Πεδουλάκη θέλει να κάνει ένα νέο ξεκίνημα και τι καλύτερο από ένα διπλό σε μία πολύ δύσκολη έδρα. </p>
      <p>Ο Γιώργος Βόβορας είναι στη ευχάριστη θέση να μην αντιμετωπίζει προβλήματα τραυματισμών. </p>
      <p>
        <i>
          <b>Το παιχνίδι, το οποίο θα ξεκινήσει στις 19.30, θα μεταδοθεί τηλεοπτικά από το Novasports 2HD.</b>
        </i>
      </p>
      <h3>Διαβάζονται περισσότερο τώρα…</h3>
      <p>
        <a href="https://newspao.gr/anthropos-tis-fegenornt-stin-athina-gia-makenta-3/">
          <b>Η Φέγενορντ για Μακέντα – Η πρόταση 1,5 εκατ. ευρώ</b>
        </a>
      </p>
      <p>
        <b>
          <a href="https://newspao.gr/panathinaiko-zalgkiris-to-kanali-kai-i-ora-metadosis/">Παναθηναϊκό – Ζαλγκίρις: Το κανάλι και η ώρα μετάδοσης</a>
        </b>
      </p>
      <p>
        <b>
          <a href="https://newspao.gr/kinisi-poy-simatodotei-tis-oristiki-epistrofi-toy-alafoyzoy-3/">Κίνηση που σηματοδοτεί την οριστική επιστροφή του Αλαφούζου</a>
        </b>
      </p>
      <p>
        <b>
          <a href="https://newspao.gr/tote-tha-parei-apofaseis-gia-proponiti-ti-ischyei-gia-prifti-3/">Τότε θα πάρει αποφάσεις για προπονητή – Τι ισχύει για Πρίφτη</a>
        </b>
      </p>
      <h3>Ουάιλι: «Μας προκάλεσε έκπληξη η αποχώρηση Πεδουλάκη, εμπιστευόμαστε τον Βόβορα»</h3>
      <p>Ο Τζέικομπ Ουάιλι αναφέρθηκε στην προσεχή αναμέτρηση του Παναθηναϊκού με την Ζαλγκίρις στο Κάουνας (19/11, 19:30) και τόνισε πως εξεπλάγη με την αποχώρηση του Αργύρη Πεδουλάκη. </p>
      <p>Ο αθλητικός ψηλός ανέφερε αρχικά, στο πλαίσιο των δηλώσεών του από το «Ελευθέριος Βενιζέλος»: «Παίξαμε εντός έδρας στα προηγούμενα τρία ματς και τώρα είναι ώρα να παίξουμε μακριά από το σπίτι ματς προσπαθώντας να πάρουμε τη νίκη». </p>
      <p>Σχετικά με το αν «σοκαρίστηκε» με την αποχώρηση του Αργύρη Πεδουλάκη, αποκρίθηκε: «Όλοι μας νιώσαμε έκπληξη με το timing της αποχώρησής του, αλλά έχουμε εμπιστοσύνη στον Γιώργο (σ.σ. Βόβορα). Ήταν ήδη assistant coach της ομάδας και θέλουμε να παίξουμε και γι’ αυτόν πλέον». </p>
      <p>Κλείνοντας, ο Ουάιλι δήλωσε: «Δεν θα προσπαθήσουμε να αλλάξουμε όσα έχουμε κάνει μέχρι τώρα. Θα προσπαθήσουμε να κάνουμε απλά πράγματα, να είμαστε προσηλωμένοι στο πλάνο και να το εκτελέσουμε». </p>
      <h3>Σάρας: Το σχόλιο για τη φυγή Πεδουλάκη – Ύμνους για Φριντέτ</h3>
      <h4>Ο Σαρούνας Γιασικεβίτσιους μίλησε για την αλλαγή προπονητή στο «τριφύλλι», ενώ αποθέωσε τον Τζίμερ Φριντέτ.</h4>
      <p>«Ο τελευταίος αγώνας πρωταθλήματος πήγε όπως το είχαμε σχεδιάσει, όλοι έκαναν αυτό που έπρεπε», είπε αρχικά ο «Σάρας» και πρόσθεσε: «Μπορούμε να μιλήσουμε μόνο σε θεωρητικό επίπεδο για το που μπορεί να οδηγήσει μια τέτοια αλλαγή (σ.σ. προπονητή στον Παναθηναϊκό). Μερικές φορές ένα τέτοιο σοκ φέρνει θετικά αποτελέσματα σε κοντινό μέλλον. Ας ελπίσουμε να μην συμβεί αύριο (σ.σ. σήμερα) κάτι τέτοιο» </p>
      <p>Όσο για τον Παναθηναϊκό και τι πρέπει να κάνει η ομάδα του, απάντησε: «Είναι μια ομάδα με μεγάλο ταλέντο, πολλοί παίκτες ξεχωρίζουν σε διάφορες στατιστικές κατηγορίες. Η άμυνα θα αποτελέσει το «κλειδί» και να καταλάβουμε το που και πως πρέπει να επιτεθούμε. Κάναμε πολύ κακή δουλειά κόντρα στον Ολυμπιακό και πολύ καλή κόντρα στην Πιένο. Δεν δίνω μεγάλη σημασία στο ποιος είναι ο αντίπαλος, είναι πολύ σημαντικό οι παίκτες να κάνουν συγκεκριμένα πράγματα. Πρέπει να τα πάμε πολύ καλύτερα απ’ ότι στον Πειραιά». </p>
      <p>Σχετικά με τον Νικ Καλάθη, είπε: ««Θα πρέπει να πάρει ρίσκο, να… δώσεις κάποια πράγματα. Το πιο σημαντικό είναι να μην μπει στο «ζωγραφιστό». Ο Φριντέτ είναι ένας εντυπωσιακός σουτέρ κι ο Τόμας παίζει εξαιρετικά, δεν μπορείς να τον αφήσεις ελεύθερο». </p>
      <p>Τέλος, για το αν θα παίξει ο Γκριγκόνις, υπογράμμισε: «Η κατάσταση του δεν είναι καλή, δεν κάνει προπονήσεις αλλά θα προσπαθήσει να παίξει». </p>
    </article>
  </body>
</html>