<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/diafora/showbiz/714286-sovaro-peristatiko-vias-se-psychagogikh-ekpomph-%E2%80%93-paroysiasths-chtyphse-symparoysiastria-toy.html"/>
    <meta property="og:site_name" content="madata.gr"/>
    <meta property="article:published_time" content="2019-11-19T15:03:00+00:00"/>
    <meta property="og:title" content="Σοβαρό περιστατικό βίας σε ψυχαγωγική εκπομπή – Παρουσιαστής χτύπησε συμπαρουσιάστριά του"/>
    <meta property="og:description" content="Παρουσιαστής χτύπησε με δύναμη συμπαρουσιάστριά του. Σε κατάσταση σοκ εκείνη. Αναμένονται εξελίξεις. Σοκαρισμένοι είναι οι άνθρωποι ενός από τους πιο μεγάλους σταθμούς της χώρας μετά τη"/>
  </head>
  <body>
    <article>
      <h1>Σοβαρό περιστατικό βίας σε ψυχαγωγική εκπομπή – Παρουσιαστής χτύπησε συμπαρουσιάστριά του</h1>
      <address>
        <time datetime="2019-11-19T15:03:00+00:00">19 Nov 2019, 15:03</time>
      </address>
      <p>Παρουσιαστής χτύπησε με δύναμη συμπαρουσιάστριά του. Σε κατάσταση σοκ εκείνη. Αναμένονται εξελίξεις.</p>
      <p>Σοκαρισμένοι είναι οι άνθρωποι ενός από τους πιο μεγάλους σταθμούς της χώρας μετά τη άγρια συμπλοκή ενός άνδρα και μιας γυναίκας παρουσιάστριας του σταθμού. Το σοκαριστικό σκηνικό συνέβη πριν από λίγες μέρες στα παρασκήνια της πετυχημένης εκπομπής του καναλιού.</p>
      <p>Μάλιστα επειδή υπήρχαν πολλοί αυτόπτες μάρτυρες που έχουν μεταφέρει το σκηνικό με τον ίδιο ακριβώς τρόπο, δεν χωράει αμφισβήτηση.</p>
      <p>Πιο συγκεκριμένα, όλα ξεκίνησαν μετά από μια λεκτική αντιπαράθεση των δυο παρουσιαστών οι οποίοι είχαν πέρσι τις καλύτερες σχέσεις. Τη φετινή σεζόν όμως εκείνος ένιωθε ότι περιορίζεται ο ρόλος του στην εκπομπή από ένα άλλο, νέο, μέλος της «παρέας» που κερδίζει τη συμπάθεια του κοινού και άρχισε να κατηγορεί παντού τη συνέργατιδά του ότι έχει κάνει «κόμμα» με τον άλλον άνδρα με σκοπό την υπονόμευσή του.</p>
      <p>Οι κατηγορίες προς το πρόσωπό της είχαν φτάσει και στην αρχισυνταξία της εκπομπής με ανάρμοστους, όπως μας μετέφεραν, χαρακτηρισμούς. Όταν το έμαθε εκείνη, έσπευσε να τον αντιμετωπίσει ευθέως και γρήγορα ο καυγάς τους κλιμακώθηκε.</p>
      <p>Κάποια στιγμή εκείνη πήγε στην τουαλέτα, εκείνος την ακολούθησε, άνοιξε την πόρτα και άρχισε, όπως λένε, να τη χτυπάει με δύναμη, ενώ οι φωνές τους ακούστηκαν στους διαδρόμους προκαλώντας αναταραχή. Μάλιστα εκείνος δεν δίστασε να σπρώξει με δύναμη σε μια τζαμαρία και την αρχισυντάκτρια της εκπομπής.</p>
      <p>Οι πληροφορίες μας λένε ότι η νεαρή γυναίκα βρίσκεται σήμερα σε πάρα πολύ άσχημη ψυχολογική κατάσταση, κλαίει συνεχώς και έχει φτάσει μάλιστα στο σημείο να φοβάται μήπως χάσει τη δουλειά της! Οι δικοί της άνθρωποι βέβαια την παροτρύνουν να προχωρήσει σε επίσημη καταγγελία ενώ προκαλεί μεγάλη -και αρνητική- εντύπωση πώς η ηγεσία του σταθμού δεν έχει προβεί μέχρι στιγμής σε καμία ενέργεια, προφανώς για να μην υπάρξουν αρνητικές συνέπειες στα νούμερα της εκπομπής.</p>
      <p>Το θέμα συζητιέται ήδη πάρα πολύ στα δημοσιογραφικά γραφεία και είναι πάρα πολύ πιθανό μέσα στις επόμενες μέρες να βγουν στην δημοσιότητα και τα ονόματα των δυο παρουσιαστών.</p>
      <p>Κάτι τέτοιο θα εκθέσει πολύ τον σταθμό που όφειλε από την πρώτη στιγμή να δράσει δυναμικά, αφού η οποιαδήποτε μορφής άσκηση βίας είναι καταδικαστέα, ειδικά από έναν άνδρα σε μια γυναίκα.</p>
      <p>Αξίζει να σημειωθεί πως δεν είναι η πρώτη φορά που ο συγκεκριμένος παρουσιαστής χειροδικεί εναντίον γυναίκας στον εργασιακό του χώρο, ενώ αν κάτι τέτοιο είχε συμβεί σε μια χώρα όπως η Αμερική, κάτι τέτοιο θα σήμαινε αυτόματα το τέλος της καριέρας του.</p>
      <p>
        <a href="https://www.znews.gr/latest-news/apokleistika/sovaro-peristatiko-vias-se-psychagogiki-ekpobi-megalou-stathmou/">znews</a>
      </p>
    </article>
  </body>
</html>