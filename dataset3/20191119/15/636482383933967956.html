<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/teodor-melescanu-presedintele-senatului-si-a-lansat-cartea-diplomatia-politica-externa-a-romaniei-1992-1996-2017-2019-20096073"/>
    <meta property="og:site_name" content="Cancan.ro"/>
    <meta property="article:published_time" content="2019-11-19T15:41:37+00:00"/>
    <meta property="og:title" content="Teodor Meleșcanu, președintele Senatului, și-a lansat cartea: ”Diplomația – Politica externă a României 1992-1996; 2017-2019”"/>
    <meta property="og:description" content="Președintele Senatului României, Teodor Meleșcanu, și-a lansat marți cartea  ,,Diplomația - Politica externă a României 1992-1996; 2017-2019”, tipărită"/>
  </head>
  <body>
    <article>
      <h1>Teodor Meleșcanu, președintele Senatului, și-a lansat cartea: ”Diplomația – Politica externă a României 1992-1996; 2017-2019”</h1>
      <address><time datetime="2019-11-19T15:41:37+00:00">19 Nov 2019, 15:41</time> by <a rel="author">Cristian Blanuta</a></address>
      <p>
        <b>Președintele Senatului României, Teodor Meleșcanu, și-a lansat marți cartea  ,,Diplomația – Politica externă a României 1992-1996; 2017-2019”, tipărită de  Editura Cadran Politic.</b>
      </p>
      <p>În cadrul alocuțiunii de prezentare a lucrării, Teodor Meleșcanu a mulțumit celor prezenți pentru interesul acordat evenimentului, dar și Editurii Cadran Politic.</p>
      <p>
        <i>
          <b>“Am avut și am un crez: avem cu toții o datorie să apărăm și să promovăm interesele fundamentale ale României și în același timp, să fim conștienți că, pe lângă interesele fundamentale ale României – vorbim despre interesele cetățenilor României și nu despre interesele unor politicieni  dintr-un moment sau altul.</b>
        </i>
      </p>
      <p><i><b>Politica externă a României, ca a oricărui alt stat trebuie să fie concentată și armonizată și să nu facă obiectul unor poziții divergente determinate de competițiile politice interne. Trebuie să înțelegem că politica externă este  una singură: promovarea intereselor României și promovarea intereselor cetățenilor României. Din păcate, dacă vom insista în continuare să folosim mesaje diferite și uneori antagonice în exterior, dacă vom disemina în continuare un mesaj dublu vom pierde atât credibilitatea cât și reputația țării noastre. Dacă vom continua să ne denigrăm în discursuri politice nu vom deveni dezirabili pentru alți parteneri, ci ne vom autodistruge credibilitatea și reputația”,</b></i> a afirmat președintele Senatului.</p>
      <p>La eveniment au participat diplomați, senatori și deputați, reprezentanți mass-media dintre care menționăm: Aurelian Pavelescu – președinte PNȚCD, Grațiela Gavrilescu – prim-vicepreședinte Partidul Forța Națională, deputatul Florin Iordache – vicepreședinte PSD, Lazăr Comănescu – fost ministru al afacerilor externe, senatorul Robert Cazanciuc – fost ministru al justiției, Lucian Romașcanu – fost ministru al culturii, Codrin Ștefănescu –  secretar general adjunct al PSD, Alex Coita – analist politic.</p>
    </article>
  </body>
</html>