<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/genel-ilanlar/turk-silahli-kuvvetleri-dis-kaynaktan-muvazzaf-subay-alimi-yazili-sinav-sonuclari-muvazzaf-subay-kimdir-h541968.html"/>
    <meta property="og:site_name" content="KamuAjans"/>
    <meta property="article:published_time" content="2019-11-19T15:10:50+00:00"/>
    <meta property="og:title" content="Türk Silahlı Kuvvetleri Dış Kaynaktan Muvazzaf Subay Alımı Yazılı Sınav Sonuçları! Muvazzaf Subay Kimdir?"/>
    <meta property="og:description" content="Türk Silahlı Kuvvetleri 2019 yılı dış kaynaktan muvazzaf subay alımı için başvuru kılavuzunu yayınladı. Yayınlanan 2019 Muvazzaf Subay başvuru kılavuzuna göre, adaylar 7 Ekim 2019 tarihine kadar müracaatlarını gerçekleştirdi. Başvurusu kabul edilen adaylar fiziki yeterlilik testi ve mülakat süreçlerine tabi tutulacak."/>
  </head>
  <body>
    <article>
      <h1>Türk Silahlı Kuvvetleri Dış Kaynaktan Muvazzaf Subay Alımı Yazılı Sınav Sonuçları! Muvazzaf Subay Kimdir?</h1>
      <address><time datetime="2019-11-19T15:10:50+00:00">19 Nov 2019, 15:10</time> by <a rel="author">KamuAjans</a></address>
      <p>
        <b>Türk Silahlı Kuvvetleri 2019 yılı dış kaynaktan muvazzaf subay alımı için başvuru kılavuzunu yayınladı. Yayınlanan 2019 Muvazzaf Subay başvuru kılavuzuna göre, adaylar 7 Ekim 2019 tarihine kadar müracaatlarını gerçekleştirdi. Başvurusu kabul edilen adaylar fiziki yeterlilik testi ve mülakat süreçlerine tabi tutulacak.</b>
      </p>
      <p><a href="http://www.kamuajans.com/haberleri/tsk">TSK</a> dış kaynaktan <a href="http://www.kamuajans.com/haberleri/muvazzaf">muvazzaf</a> <a href="http://www.kamuajans.com/haberleri/subay">subay</a> istihdamı sağlayacağını duyurdu ve başvuru kılavuzunu resmi sitesinden yayınladı. 7 Ekim tarihine kadar başvurusu kabul edilen muvazzaf subay adayları başvuru sonuçları açıklandı. Başvurusu kabul edilen adaylar diğer seçim aşamaları için çağrıldılar.<br/><br/><br/>Sınav sonucunuzu öğrenmek için <b><a href="https://pertemin.msb.gov.tr/Sonuc/SbSnvSonuc/Sonuc.aspx">tıklayınız...</a></b><br/><br/><b>Ön başvuru sonucunuzu ve sınav tarihinizi görmek için <a href="https://pertemin.msb.gov.tr/Sonuc/2019SbSonuc/Sonuc.aspx">tıklayınız..</a></b></p>
      <p>
        <b>MİLLİ SAVUNMA BAKANLIĞI 2019 YILI DIŞ KAYNAKTAN MUVAZZAF SUBAY TEMİNİ</b>
      </p>
      <p>1. Milli Savunma Bakanlığı 2019 Yılı Muvazzaf Subay Temini Seçim Aşaması Faaliyetleri 06 Kasım - 30 Aralık 2019 tarihleri arasında yapılacaktır.</p>
      <p>2. Seçim Aşaması Faaliyetlerine çağrılan adaylar, sorgulama sayfasında belirtilen tarihte saat 08.00'da MEBS Okulu ve Eğitim Merkezi Komutanlığı Mamak/ANKARA adresinde hazır bulunacaklardır.</p>
      <p>3. Genel Kültür Sınavına girecek olan adayların (Pratisyen Tabip, Diş Hekimi ve Eczacı tercihi olanlar) sınavları 06 Kasım 2019 tarihinde MEBS Okulu ve Eğitim Merkezi Komutanlığı Mamak/ANKARA adresinde yapılacaktır. Genel Kültür Sınavı sonuçları aynı gün akşam duyurulacak ve başarılı olan adaylara, 07 Kasım 2019 tarihinde seçim aşamalarına katılmak üzere çağrı yapılacaktır.</p>
      <p>4. Başvuru şartlarını taşıyan adaylardan her sınıf kontenjanının 10 katı kadar aday KPSS P3 puanına göre sıralanarak sınavlara çağrılmıştır.</p>
      <p>5. Sınav çağrısı için sınıf bazında taban puanlar belirlenmiştir. Adayların taban puanlarının üstündeki tercihleri dikkate alınacak, belirlenen taban puanların altında puanı olan adayların ilgili tercihleri geçersiz sayılacaktır. <b><a href="https://pertemin.msb.gov.tr/Formlar/2019SbTabanPuan.xlsx">Taban Puanlara Ulaşmak için Tıklayınız...</a></b></p>
      <p>6. Seçim aşaması faaliyetleri, Evrak Kontrol, Fiziki Değerlendirme, Kişilik Testi, Fiziki Yeterlilik Testi ve Mülakat aşamalarından oluşmaktadır.</p>
      <p>7. Hava Kontrol İhbar, Beden Eğitimi Öğretmeni ve Harita Mühendisi tercihi olan adaylar tercih ettikleri sınıfın özelliğine göre ayrıca Başvuru Kılavuzunda belirtilen ilave sınavlara da gireceklerdir. Belirtilen tarihlerde sınavlara gelmeyen adayların ilgili tercihleri geçersiz sayılacaktır.</p>
      <p>8. Sınavlar;</p>
      <p>       - Pratisyen Tabip, Diş Hekimi ve Eczacı sınıfları için 2 gün         (06-07 Kasım 2019)</p>
      <p>       - Harita Mühendisi sınıfları için 2 gün                                           (07-08 Kasım 2019)</p>
      <p>       - Beden Eğitimi Öğretmeni sınıfları için 3 gün                             (08-09-10 Kasım 2019)</p>
      <p>       - Hava Kontrol İhbar sınıfları için 3 gün                                        (06-07-08 veya 07-08-09 Kasım 2019)</p>
      <p>       - Diğer sınıflar için ise bir gün sürecektir.</p>
      <p>9. Tüm adayların sınavlara gelirken Fiziki Yeterlilik Testi için spor kıyafeti (Eşofman, spor şortu, spor fanilası, spor ayakkabısı vb.), yüzme testine girecek adayların ise mayo, terlik, bone ve havlu getirmeleri gerekmektedir.</p>
      <p>10. Seçim aşaması faaliyetlerinin sonunda, başarılı olan adaylara mülakat sınav tarihleri ayrıca bildirilecektir. Adaylar kendilerine bildirilen tarih ve saatte MEBS Okulu ve Eğitim Merkezi Komutanlığı Mamak/ANKARA adresinde mülakat sınavı için hazır bulunacaklardır.</p>
      <p>11. Adaylar sınavlara gelirken Başvuru Kılavuzunda belirtilen belgeler ile birlikte e-devlet şifrelerini de beraberinde getireceklerdir. Başvuru kılavuzuna ulaşmak için <b><a href="https://pertemin.msb.gov.tr/Formlar/sbKlavuz23092019.pdf">tıklayınız...</a></b></p>
      <p>12. Spor yapmasında sakınca bulunmadığına dair tek hekim raporu getirmeyen adaylar "Fiziki Yeterlilik Testi" ne alınmayacaklardır.</p>
      <p>13. Adayların sınavlara gelirken belgelerinin aslı ile birlikte fotokopilerini de getirmeleri gerekmektedir. Ancak getirilen belgelerin asılları teslim edilmeyecek, adayın kendisinde kalacaktır.</p>
      <p>14. Cep telefonu ile sınav merkezine giriş kabul edilmeyecektir.</p>
      <p>15. Adayların başvuru şartlarını taşıyıp taşımadıkları, getirecekleri belgeler üzerinden kontrol edilecektir. Adayların başvuru şartlarını taşımadıkları anlaşıldığında veya evraklarının eksik/yanlış olduğu tespit edildiğinde, temin sürecinin hangi aşamasında olursa olsun adaylıkları sonlandırılacaktır.</p>
      <p>16. Seçim aşaması faaliyetlerine gelmeden önce ilgili açıklamaları ve başvuru kılavuzunu tekrar okuyunuz ve çağrıldığınız tarihi mutlaka bir kez daha kontrol ediniz.</p>
      <p>17. Bu duyuru tebliğ niteliğinde olup adaylara ayrıca posta veya telefon ile sınav tarihi tebliğ edilmeyecektir.</p>
      <p>18. Ön başvuru sonucunuzu ve sınav tarihinizi görmek için <a href="https://pertemin.msb.gov.tr/Sonuc/2019SbSonuc/Sonuc.aspx"><b>tıklayınız..</b></a></p>
      <p>Karşılaştığınız sorunlarla ilgili olarak öncelikle <b><a href="https://personeltemin.msb.gov.tr/">https://personeltemin.msb.gov.tr</a></b> genel ağ (internet) adresine bakınız.</p>
      <p><b>MUVAZZAF SUBAY KİME DENİR? HAKLARI NELERDİR?<br/></b><br/>Muvazzaf Subay, 926 sayılı TSK Personel Kanunu kapsamında, en az dört yıl süreli fakülte veya yüksekokulları bitiren ve sayfanın müteakip bölümlerinde açıklanan şartları sağlayan kadın veya erkeklerden istihdam edilen subaylardır.</p>
      <p>Muvazzaf subay adaylarından, tüm seçim aşamalarını geçmelerini müteakip, başarı sıralaması ve yapılacak tercihler esasına göre kontenjana girenler "Subay Temel Askerlik ve Subaylık Anlayışı Kazandırma Eğitimi"ne tabi tutulacaktır. Eğitimi başarıyla tamamlayanlar, "Teğmen" rütbesiyle istihdam edildikleri sınıfın okulundaki kursa gönderileceklerdir. Söz konusu kursu başarı ile bitirenler yerleştirildikleri Kuvvet Komutanlığında uygun kadrolara atanarak göreve başlayacaklardır. Özel Kuvvetler Komutanlığında kontenjana giren adaylar yürürlükteki mevzuat esaslarına göre eğitime planlanırlar.</p>
      <p>
        <b>ÖZLÜK HAKLARI</b>
      </p>
      <p>Rütbe Bekleme Süreleri: 926 sayılı TSK Personel Kanunu'nda muvazzaf subaylar için belirlenen rütbe bekleme süreleri, dış kaynaktan muvazzaf subaylığa alınanlar için de uygulanır.</p>
      <p>Atama ve Yer Değiştirme: Dış kaynaktan muvazzaf subaylığa alınanların kıt'a, karargâh ve kurumlara atanmalarında TSK Subay ve Astsubay Atama Yönetmeliği hükümleri uygulanır.</p>
      <p>Sağlık: Dış kaynaktan muvazzaf subaylığa alınanların ve bunların bakmakla yükümlü oldukları kimselerin sağlık işlemlerinde Türk Silahlı Kuvvetleri, Jandarma Genel Komutanlığı ve Sahil Güvenlik Komutanlığı Sağlık Yeteneği Yönetmeliği ve 211 sayılı TSK İç Hizmet Kanunu hükümleri uygulanır.</p>
      <p>İzin İşlemleri: Temin edilen muvazzaf subay adayları "Subay Temel Askerlik ve Subaylık Anlayışı Kazandırma Eğitimi" süresince, TSK Sınıf Okulları Yönetmeliği hükümlerine tabidirler.<br/>Yukarıda belirtilen haller dışında; muvazzaf subaylığa alınanların izin işlemleri, 926 sayılı TSK Personel Kanunu ve 211 sayılı TSK İç Hizmet Kanunu ve Yönetmeliği ile TSK İzin Yönetmeliği hükümlerine göre yapılır.</p>
      <p>Konuttan Faydalanma: Kuvvet Komutanlığı tahsis yetkisindeki konutlardan MSY 319-2 (B) TSK Konut Yönergesi esaslarına uygun şekilde istifade ederler.</p>
      <p>
        <b>MALÎ HAKLARI</b>
      </p>
      <p>1- 926 sayılı TSK Personel Kanunu'nda emsali rütbe ve derecedeki muvazzaf subaylar hakkında uygulanan aylık, tazminat, yan ödeme ve diğer mali ve sosyal haklardan istifade ederler.</p>
      <p>2- Sosyal Güvenlik Kurumu (SGK) ve Ordu Yardımlaşma Kurumu (OYAK) ile İlişkileri:</p>
      <p>a-5510 sayılı Sosyal Sigortalar ve Genel Sağlık Sigortası Kanunu ile ilişkilendirilirler ve bu Kanunun subaylara tanıdığı bütün haklardan aynen faydalanırlar.</p>
      <p>b-205 sayılı Ordu Yardımlaşma Kurumu Kanunu çerçevesinde OYAK Kurumunun daimi üyesidirler.</p>
      <p>3-Özel Kuvvetler Komutanlığında görev yapan personel için ilave mali haklar bulunmaktadır.</p>
    </article>
  </body>
</html>