<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/politics/598135/synantisi-ptd-antrou-yp-dikaiosynis-kai-arxigou-me-fonto-to-van"/>
    <meta property="og:site_name" content="SIGMALIVE"/>
    <meta property="article:published_time" content="2019-11-19T15:19:00+00:00"/>
    <meta property="og:title" content="Συνάντηση ΠτΔ, Άντρου, Υπ. Δικαιοσύνης και Αρχηγού με φόντο το βαν"/>
    <meta property="og:description" content="Μετά το σάλο γύρω από το κατασκοπευτικό βαν, ο Νίκος Αναστασιάδης, κάλεσε στο Προεδρικό τον Γ.Γ του ΑΚΕΛ, Άντρο Κυπριανού, τον Υπουργό Δικαιοσύνης και τον..."/>
  </head>
  <body>
    <article>
      <h1>Συνάντηση ΠτΔ, Άντρου, Υπ. Δικαιοσύνης και Αρχηγού με φόντο το βαν</h1>
      <address><time datetime="2019-11-19T15:19:00+00:00">19 Nov 2019, 15:19</time> by <a rel="author">SigmaLive</a></address>
      <p>Μετά το σάλο γύρω από το κατασκοπευτικό βαν, ο Νίκος Αναστασιάδης, κάλεσε στο Προεδρικό τον Γ.Γ του ΑΚΕΛ, Άντρο Κυπριανού, τον Υπουργό Δικαιοσύνης και τον Αρχηγό Αστυνομίας.</p>
      <p>Σύμφωνα με ανακοίνωση του κυβερνητικού εκπροσώπου Πρόδρομου Προδρόμου: "Ο Πρόεδρος της Δημοκρατίας κ. Νίκος Αναστασιάδης, έχοντας ιδιαίτερη ευαισθησία για την προστασία της ιδιωτικής ζωής και των προσωπικών δεδομένων όλων των πολιτών, όπως βεβαίως και για την προστασία της επικοινωνίας των πολιτικών προσώπων, παρακολουθεί στενά την πορεία των ερευνών σχετικά με καταγγελίες που έχουν προβληθεί δημόσια. Μέσα σε αυτό το πλαίσιο έκρινε σκόπιμο να συναντηθεί με τον Γενικό Γραμματέα του ΑΚΕΛ κ. Άντρο Κυπριανού, στην παρουσία του Υπουργού Δικαιοσύνης και Δημόσιας Τάξης και του Αρχηγού της Αστυνομίας, προκειμένου να συζητηθούν εκτενέστερα οι καταγγελίες που έγιναν δημόσια. Η συνάντηση θα γίνει την Παρασκευή, 22 Νοεμβρίου, στις 8.30 π.μ., στο Προεδρικό Μέγαρο. Με την ευκαιρία, ο Πρόεδρος της Δημοκρατίας επαναλαμβάνει την αποφασιστικότητα και την πολιτική βούλησή του για να παταχθεί η οποιαδήποτε παραβίαση της σχετικής νομοθεσίας και να προστατευθεί η ιδιωτική ζωή και η εμπιστευτικότητα των επικοινωνιών".</p>
    </article>
  </body>
</html>