<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/215831/Bewoners-rond-centrum-Delfzijl-kunnen-auto-moeilijk-kwijt"/>
    <meta property="og:site_name" content="RTV Noord"/>
    <meta property="article:published_time" content="2019-11-19T15:38:00+00:00"/>
    <meta property="og:title" content="Bewoners rond centrum Delfzijl kunnen auto moeilijk kwijt"/>
    <meta property="og:description" content="Het is voor bewoners rond het centrum van Delfzijl soms lastig om een parkeerplaats te vinden. Door het nieuwe gezondheidscentrum aan de Molenberg is het een stuk drukker geworden, blijkt uit een evaluatie van de gemeente."/>
  </head>
  <body>
    <article>
      <h1>Bewoners rond centrum Delfzijl kunnen auto moeilijk kwijt</h1>
      <address><time datetime="2019-11-19T15:38:00+00:00">19 Nov 2019, 15:38</time> by <a rel="author">Martin Drent</a></address>
      <p>Het Gezondheidsplein Molenberg ging begin dit jaar jaar open. Huisartsen, fysiotherapeuten en specialisten van het Ommelander Ziekenhuis Groningen (OZG) houden er onder andere spreekuren.</p>
      <h3>Maximaal twee uur</h3>
      <p>Door de komst van het centrum komen meer auto's naar dit gebied. Uit voorzorg heeft de gemeente de parkeerschijfzones op het Commandementsplein en het plein bij De Molenberg uitgebreid. Mensen mogen daar maximaal twee uur parkeren.</p>
      <h3>Mogelijk regels versoepelen</h3>
      <p>Door die maatregel is het net buiten de parkeerschijfzones een stuk drukker geworden. Daardoor kunnen bewoners soms moeilijk een plek vinden. Bewoners die direct aan de zone wonen, kunnen een ontheffing krijgen. De gemeente gaat kijken of andere bewoners uit de buurt dit ook kunnen krijgen.</p>
      <p>Op de pleinen zelf is de parkeerdruk hoog, maar niet té hoog, zo blijkt uit de evaluatie. Daardoor is verdere uitbreiding van de parkeerschijfzones niet nodig.</p>
    </article>
  </body>
</html>