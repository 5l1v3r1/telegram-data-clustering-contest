<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/19/byudzhet-2020-budut-zminyuvati-shho-zadumali-u-radi/"/>
    <meta property="og:site_name" content="Народна Правда"/>
    <meta property="article:published_time" content="2019-11-19T15:45:52+00:00"/>
    <meta property="og:title" content="Бюджет-2020 будуть змінювати: що задумали у Раді"/>
    <meta property="og:description" content="Голова Верховної Ради Дмитро Разумков заявив, що уряд працює над тим, щоб врахувати всі пропозиції і поправки нардепів до закону про бюджет-2020, а тому до закону внесуть зміни."/>
  </head>
  <body>
    <article>
      <h1>Бюджет-2020 будуть змінювати: що задумали у Раді</h1>
      <h2>За словами Разумкова, уряд працює над тим, щоб врахувати всі пропозиції і поправки нардепів</h2>
      <address>
        <time datetime="2019-11-19T15:45:52+00:00">19 Nov 2019, 15:45</time>
      </address>
      <p>До <a href="https://narodna-pravda.ua/2019/11/18/rada-prijnyala-byudzhet-2020-shho-bude-z-zarplatami-ta-pensiyami/">ухваленого Верховною Радою закону про Державний бюджет України на 2020 рік</a> будуть внесені зміни. Спікер парламенту Дмитро Разумков розповів про правки, які внесуть в бюджет-2020.</p>
      <p>Як передає НАРОДНА ПРАВДА, про це Разумков розповів в ефірі одного з телеканалів.</p>
      <p>Loading...</p>
      <p>За словами Разумкова,  прийнятий головний кошторис держави  не можна назвати ідеальним.</p>
      <p><i>“Про це також говорили народні депутати, звертаючись до уряду. Про те, що не були враховані всі пропозиції, які надходили від представників різних політичних сил… Буде ще багато дискусій навколо бюджету. Я впевнений, що і він зазнаватиме деяких змін”, </i>– сказав Разумков.</p>
      <p>Він пояснив, що бюджет-2020 все ж потрібно було ухвалити в нинішньому вигляді – щоб входити у новий рік з кошторисом, який дозволить працювати державі.</p>
      <p><i>“Ми виходили вже з тих показників і з тих пропозицій, які були надані нам урядом. І кардинально їх змінити за такий короткий проміжок часу, я вважаю, що можливості не було ані у них, ані, тим більше, у парламенту”, </i>– додав Разумков.</p>
      <p>Нагадаємо, Верховна Рада України ухвалила закон про державний бюджет на 2020 рік, в якому для Мінсоцполітики передбачено 292,4 мільярда гривень. Це на 93,8 млрд грн, або на 47% більше, ніж у 2019 році (було 198,6 млрд грн). Завдяки цьому в Україні <a href="https://narodna-pravda.ua/2019/11/17/v-ukrayini-zbilshat-prozhitkovij-minimum-shho-tse-znachit/">з 1 січня 2020 року буде підвищено прожитковий мінімум до 2027 грн в місяць.</a></p>
      <p>Раніше прем’єр-міністр України Олексій Гончарук озвучив найголовнішу фінансову проблему держави –   <a href="https://narodna-pravda.ua/2019/11/05/ukrayina-zaborguvala-svitu-sotni-milyardiv-gryven-goncharuk-ozvuchyv-problemu/">Україна заборгувала світу сотні мільярдів гривень.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>