<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/10/3966/Artykul/2406249,Julia-Marcell-Na-moment-czy-na-wiecznosc"/>
    <meta property="og:site_name" content="Polskie Radio"/>
    <meta property="article:published_time" content="2019-11-19T15:30:00+00:00"/>
    <meta property="og:title" content="Julia Marcell. Na moment czy na wieczność?"/>
    <meta property="og:description" content="W styczniu 2020 roku ukaże się najnowszy album Julii Marcell. W audycji artystka zaprezentuje przedpremierowo nowy utwór ze &quot;Skull Echo&quot;."/>
  </head>
  <body>
    <article>
      <h1>Julia Marcell. Na moment czy na wieczność?</h1>
      <address>
        <time datetime="2019-11-19T15:30:00+00:00">19 Nov 2019, 15:30</time>
      </address>
      <p>
        <b>W styczniu 2020 roku ukaże się najnowszy album Julii Marcell. W audycji artystka zaprezentuje przedpremierowo nowy utwór ze "Skull Echo".</b>
      </p>
      <p>Najnowszy projekt Julii Marcell "Skull Echo" to płyta i film - tematycznie połączone, ale niezależne od siebie.</p>
      <p>Na płytę składa się jedenaście utworów, które przynoszą muzyczną zmianę - elektroniczne instrumentarium o szerokim brzmieniu, duże melodie i futurystyczna produkcja, w tekstach zaś kosmos, absolut i potrzeba bliskości. Album powstał w Berlinie we współpracy z producentem muzycznym Michaelem Havesem.</p>
      <p>Julia o projekcie: "<i>Skull Echo" to opowieść o czasie, percepcji i samotności. O głowach, w których jesteśmy uwięzieni, budując poprzez zmysły swój obraz świata – pełen niepewnych informacji, wybiórczo pamiętanych i dowolnie przekształcanych. To opowieść o pragnieniu porozumienia, o tęsknocie za drugim człowiekiem".</i></p>
      <p>
        <b>***</b>
      </p>
      <p>
        <b>Na <a href="https://www.polskieradio.pl/10/3966">"Wszystko gra"</a> - w środę (20.11), o godzinie 9.05 - zaprasza <a href="https://www.polskieradio.pl/Ula-Kaczynska/Tag172906">Ula Kaczyńska</a>.</b>
      </p>
      <p>kul</p>
      <related>
        <a href="https://www.polskieradio.pl/10/3966/Artykul/2398766,The-Dumplings-kazda-plyta-to-inny-etap-naszej-relacji"/>
      </related>
      <related>
        <a href="https://www.polskieradio.pl/10/3948/Artykul/2404373,Enchanted-Hunters-Nieperfekcyjne-panie-Dwunastego-domu"/>
      </related>
    </article>
  </body>
</html>