<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/19/zelenskij-ziznavsya-chogo-chekaye-vid-zustrichi-z-putinim/"/>
    <meta property="og:site_name" content="Народна Правда"/>
    <meta property="article:published_time" content="2019-11-19T15:26:38+00:00"/>
    <meta property="og:title" content="Зеленський зізнався, чого чекає від зустрічі з Путіним"/>
    <meta property="og:description" content="Президент України Володимир Зеленський заявив, що Україна використає саміт в нормандському форматі, щоб вимагати від президента РФ Володимира Путіна звільнення українських полонених"/>
  </head>
  <body>
    <article>
      <h1>Зеленський зізнався, чого чекає від зустрічі з Путіним</h1>
      <h2>Глава держави вимагатиме від Путіна звільнення українських полонених</h2>
      <address>
        <time datetime="2019-11-19T15:26:38+00:00">19 Nov 2019, 15:26</time>
      </address>
      <p>Президент Володимир Зеленський заявив, що <a href="https://narodna-pravda.ua/2019/11/15/ofitsijno-nazvano-datu-samitu-v-normandskomu-formati/">саміт в нормандському форматі, проведення якого заплановано на 9 грудня в Парижі,</a>  допоможе у питанні звільнення українських полонених.</p>
      <p>Як передає НАРОДНА ПРАВДА, таку заяву глава держави зробив на брифінгу для журналістів  після зустрічі з прем’єр-міністром Чехії Андреєм Бабішем.</p>
      <p>Loading...</p>
      <p>Зеленський запевнив, що підніме питання звільнення українських заручників Кремля перед Путіним.</p>
      <p>“Якщо ми говоримо про звільнення наших хлопців або про обмін полоненими, тобто таке словосполучення “обмін всіх на всіх”, і для нас усіх, для мене особисто, для суспільства також має бути більше конкретики”, – заявив Зеленський, додавши, що основне питання – коли буде звільнено українських полонених.</p>
      <p>Також Зеленський заявив, що “хоче говорити про повернення, деокупацію Донбасу з якимись більш-менш чіткими термінами”.</p>
      <p><b> </b>“Щодня ми можемо говорити про припинення війни на Донбасі, повернення наших територій. Але ми не можемо просто про це говорити – треба домовлятися про повернення наших територій. Я говорю про спочатку зрозумілі якісь терміни”.</p>
      <p>Поряд з цим,  Зеленський зазначив, що “розморожування” “нормандського формату” вже є успіхом, але необхідні і конкретні результати”. Цей формат був заблокований з 2016 року, і ця зустріч вже успіх”.</p>
      <p><b> </b>“Є серйозні питання, пов’язані з безпекою, гуманітарні питання. Є питання, пов’язані з місцевими виборами. Тобто ми повинні говорити про можливості проведення місцевих виборів після того, як там не буде ніяких військових незаконних формувань. Почати цю розмову повинні ми”, – зазначив президент, додавши, що Україна дуже серйозно готується до цієї зустрічі.</p>
      <p>Нагадаємо, в ході саміту БРІКС  стало відомо, що <a href="https://narodna-pravda.ua/2019/11/15/u-nas-povnyj-kontakt-putin-poyasnyv-chomu-ne-hoche-zustrichatysya-z-zelenskym/">президент Російської Федерації Володимир Путін не зацікавлений проводити зустріч з українським президентом Володимиром Зеленським</a>.  Присутній на заході Володимир Путін заявив, що в Росії не зацікавлені у зустрічі з Зеленським, незважаючи на те, що українська сторона вже дала згоду на такі переговори. Російський президент запевняє, що у нього налагоджений контакт з Зеленським – він постійно говорить з ним по телефону, і метушитися заради зустрічі він не буде.</p>
      <p>Нагадаємо також,  <a href="https://narodna-pravda.ua/2019/11/12/putin-boyitsya-zelenskogo-u-rf-zrobyly-tsikavyj-natyak/">зустріч президентів України та Росії Володимира Зеленського та Володимира Путіна постійно відкладається з ініціативи останнього,</a> російський опозиційний політик Леонід Гозман припустив, що глава Кремля боїться програти Зеленському.</p>
      <p>Раніше міністр закордонних справ<a href="https://narodna-pravda.ua/2019/10/29/nazvano-nespodivanu-alternatyvu-minskym-ugodam/"> Вадим Пристайко назвав несподівану альтернативу “мінським угодам” на випадок, якщо Україна не досягне успіхів на Донбасі в форматі, що мається наразі.</a> У випадку недосягнення результатів у Мінському форматі Україні доведеться повертатися до миротворчої місії ООН на Донбасі.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>