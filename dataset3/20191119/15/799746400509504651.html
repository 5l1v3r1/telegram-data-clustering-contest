<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/19/7103232/"/>
    <meta property="og:site_name" content="Європейська правда"/>
    <meta property="article:published_time" content="2019-11-19T15:01:53+00:00"/>
    <meta property="og:title" content="ЄС прокоментував повернуті Росією кораблі: давно час, але до РФ є ще питання"/>
    <meta property="og:description" content="ЄС неодноразово підкреслював, що Росія має виконати наказ Міжнародного трибуналу з морського права від 25 травня 2019 року та повернути захоплені судна Україні. ЄС досі очікує, що РФ забезпечить вільний доступ до Азовського моря."/>
  </head>
  <body>
    <article>
      <h1>ЄС прокоментував повернуті Росією кораблі: давно час, але до РФ є ще питання</h1>
      <address>
        <time datetime="2019-11-19T15:01:53+00:00">19 Nov 2019, 15:01</time>
      </address>
      <p>ЄС неодноразово підкреслював, що Росія має виконати наказ Міжнародного трибуналу з морського права від 25 травня 2019 року та повернути захоплені судна Україні. ЄС досі очікує, що РФ забезпечить вільний доступ до Азовського моря.</p>
      <p>Про це заявили у представництві ЄС в Україні на запит "Європейської правди".</p>
      <p>"Три українські військово-морські судна, захоплені російськими прикордонниками під час ескалації в Керченській протоці 25 листопада 2018 року, були повернуті в Україну на підставі домовленості між Росією та Україною. Це сталося з великим запізненням. ЄС неодноразово підкреслював, що Росії потрібно виконувати наказ Міжнародного трибуналу з морського права від 25 травня 2019 року та повернути захоплені судна Україні", - зазначили дипломати.</p>
      <p>"Європейський Союз очікує, що Росія забезпечить безперешкодний і вільний проїзд до Азовського моря, відповідно до міжнародного права. Україна проявила конструктивний підхід для просування вперед у вирішенні конфлікту, який є наслідком актів Росії проти України, і ми очікуємо, що Росія відповість взаємністю цим починанням подібними позитивними кроками", - додали в представництві ЄС в Україні.</p>
      <p>Нагадаємо, 18 листопада Міністерство закордонних справ Росії заявило, що <b><a href="https://www.pravda.com.ua/news/2019/11/18/7232285/">передало</a></b> Україні кораблі, затримані в Керченській протоці в листопаді 2018 року.</p>
      <p>Пресцентр Командування Військово-Морських Сил України підтвердив, що катери "Нікополь", "Бердянськ" та буксир "Яни Капу" прямують додому.</p>
      <related>
        <a href="https://www.eurointegration.com.ua/news/2019/11/19/7103216/"/>
      </related>
    </article>
  </body>
</html>