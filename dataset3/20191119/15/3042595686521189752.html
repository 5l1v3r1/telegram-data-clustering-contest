<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/moxnes-nektet-adgang-pa-ambulanseflybase/71838075"/>
    <meta property="og:site_name" content="Dagbladet.no"/>
    <meta property="article:published_time" content="2019-11-19T15:13:45+00:00"/>
    <meta property="og:title" content="Moxnes nektet adgang på ambulanseflybase"/>
    <meta property="og:description" content="Rødt-leder Bjørnar Moxnes og flere partimedlemmer slapp ikke inn for å snakke med de ansatte på ambulanseflybasen i Kirkenes."/>
  </head>
  <body>
    <article>
      <h1>Moxnes nektet adgang på ambulanseflybase</h1>
      <h2>Rødt-leder Bjørnar Moxnes og flere partimedlemmer slapp ikke inn for å snakke med de ansatte på ambulanseflybasen i Kirkenes.</h2>
      <address><time datetime="2019-11-19T15:13:45+00:00">19 Nov 2019, 15:13</time> by <a rel="author">NTB I</a></address>
      <p>Moxnes sier i en direktesending på Facebook at han og partimedlemmene ville snakke med ansatte på ambulanseflybasen i Kirkenes, ifølge <a href="https://www.nrk.no/finnmark/moxnes-ble-nektet-adgang-pa-ambulanseflybasen-i-kirkenes-1.14787484">NRK</a>.</p>
      <p>Basen har blitt drevet av selskapet Babcock siden 1. juli.</p>
      <p>
        <b>- Jeg ville snakke med de ansatte og få mer informasjon om situasjonen. Jeg ville lytte til problemene og diskutere nødvendige løsninger for å sikre tjenesten, sier Moxnes til NRK.</b>
      </p>
      <p>Babcock skriver i en pressemelding at det var sikkerhetshensyn som gjorde at Moxnes ikke slapp inn på basen. I pressemeldingen står det at basene er skjermet av hensyn til flysikkerheten.</p>
      <p>Det er synd at informasjonen om skjerming ikke kom fram til Moxnes i tide, men våre medarbeidere har stått i et meget sterkt mediefokus og politisk fokus over lang tid, og flere har uttrykt at de er slitne, skriver sjef for flyoperasjoner i Babcock, Hans Skog-Andersen.</p>
      <p>Han skriver at Babcock driver i en bransje der sikkerheten alltid må komme først.</p>
      <p>- Derfor har vi skjermet alle basene, slik at alle våre ansatte ikke utsettes for unødvendig belastning, skriver han.</p>
    </article>
  </body>
</html>