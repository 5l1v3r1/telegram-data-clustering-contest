<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-titkos-megbeszelest-folytatott-soros-gyorgy-es-frans-timmermans/"/>
    <meta property="og:site_name" content="lokál"/>
    <meta property="article:published_time" content="2019-11-19T15:06:59+00:00"/>
    <meta property="og:title" content="Titkos megbeszélést folytatott Soros György és Frans Timmermans"/>
    <meta property="og:description" content="Ismét a nyilvánosság teljes kizárásával találkozott Frans Timmermans, az Európai Bizottság tagja Soros György tőzsdespekulánssal Brüsszelben. Mindez az EB hivatalos honlapjáról derült ki – számol be az Origo."/>
  </head>
  <body>
    <article>
      <h1>Titkos megbeszélést folytatott Soros György és Frans Timmermans</h1>
      <address><time datetime="2019-11-19T15:06:59+00:00">19 Nov 2019, 15:06</time> by <a rel="author">Lokál</a></address>
      <figure>
        <img src="https://www.lokal.hu/wp-content/uploads/2019/02/soros_timmermans-1280x824.jpg"/>
      </figure>
      <p>
        <b>Ismét a nyilvánosság teljes kizárásával találkozott Frans Timmermans, az Európai Bizottság tagja Soros György tőzsdespekulánssal Brüsszelben. Mindez az EB hivatalos honlapjáról derült ki – számol be az <a href="https://www.origo.hu/nagyvilag/20191119-soros-timmermans-megbeszeles-titkos.html">Origo</a>.</b>
      </p>
      <p>Bár mindkét fél szóban mindig az átláthatóság mellett kardoskodik, de titkos tárgyalásukról semmilyen képet, vagy hírt nem adtak ki. Timmermans és Soros minden bizonnyal a migránskvóták bevezetéséről egyeztetett, mivel a korábbi években mindig ez volt a fő téma kettejük titkos találkozóin.</p>
      <p>Az amerikai tőzsdespekuláns és Timmermans legutóbb szeptember 23-án találkozott egymással New Yorkban. Ez is azt támasztotta alá, hogy a leköszönő Juncker-féle Európai Bizottság jogállamiságért felelős alelnöke Soros György embere. A magyar kormány éppen ezért nem támogatta személyét a bizottsági elnöki székéért.</p>
      <p>Az <a href="https://www.origo.hu/nagyvilag/20191119-soros-timmermans-megbeszeles-titkos.html">Origo</a> beszámolója szerint Timmermans volt az egyik olyan EU-s vezető, akivel a legtöbbször találkozott a spekuláns az elmúlt években, és számos alkalommal kifejtette, hogy nagyra tartja, és többször meg is védte az amerikai spekulánst.</p>
      <p>„Semmi kétségem afelől, hogy őszintén és igazán elkötelezett a szabadság, a demokrácia és a polgárainak egyenlő jogokat biztosító nyílt társadalom mellett. Ezt az elkötelezettséget magam is osztottam szakmai pályafutásom során, és az utolsó leheletemig ragaszkodni fogok hozzá” – mondta el korábban Sorosról.</p>
      <p>A nyilvánosan elérhető adatok szerint Frans Timmermans 2015 szeptemberében New Yorkban tartott megbeszélést „ismeretlen témában” a Soros által irányított Open Society European Policy Institute (OSEPI) munkatársaival, majd 2017 áprilisában részt vett Brüsszelben egy meetingen Sorossal, aki előtte levő napon éppen Junckerral egyeztetett „ismeretlen témában”. Timmermans egyébként azóta is rendszeresen egyeztet a filantróp szervezetével – vagy személyesen a tőzsdespekulánssal -, 2018-ban például háromszor is találkoztak: áprilisban, júniusban és novemberben, ekkor Európa jövőjét vitatták meg.</p>
      <p>Egyebek mellett arra kerestek választ, hogyan lehet az uniós tagországokat összetartani és megerősíteni. Soros emberei gyakorlatilag az unió „kormányüléseinek” rendszeres résztvevői, szinte hetente jártak Junckerék nyakára. Timmermans Magyarország egyik legagresszívabb uniós bírálója, Sargentini mellett éppen az uniós alelnök szidta a legtöbbet Magyarországot – <a href="https://www.origo.hu/nagyvilag/20191119-soros-timmermans-megbeszeles-titkos.html">írja a portál</a>.</p>
      <p>Timmermansról érdemes azt is megjegyezni, hogy ő volt 2012-2014 között Hollandia külügyminisztere, akinek a kinevezettje volt a korábbi budapesti holland nagykövet, aki 2017-ben botrányos kijelentésével hívta fel magára a közvélemény figyelmét. Gajus Scheltema a 168 Órának adott képviselet-vezetői búcsúinterjújában egyebek mellett azt mondta, a szélsőséges iszlamisták „ugyanolyan elv mentén kreálnak ellenséget, mint a magyar kormány”. Ettől külügyminisztere, Bert Koenders kénytelen volt elhatárolódni.</p>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-ratamadt-a-rendorokre-egy-idegenrendeszeti-orizetben-levo-szir-ferfi/">Rátámadt a rendőrökre egy idegenrendészeti őrizetben lévő szír férfi</a>
        </li>
        <li>
          <a href="https://www.lokal.hu/2019-11-varhelyi-oliver-az-eu-nyugat-balkani-boviteseert-fog-dolgozni/">Várhelyi Olivér az EU nyugat-balkáni bővítéséért fog dolgozni</a>
        </li>
        <li>
          <a href="https://www.lokal.hu/2019-11-varhelyi-oliver-lesz-az-unio-bovitesert-felelos-biztosa/">Várhelyi Olivér lesz az unió bővítésért felelős biztosa</a>
        </li>
        <li>
          <a href="https://www.lokal.hu/2019-11-brexit-ellenes-kampany-finanszirozasa-miatt-nyomoznak-soros-gyorgy-ellen/">Brexit-ellenes kampány finanszírozása miatt nyomoznak Soros György ellen</a>
        </li>
        <li>
          <a href="https://www.lokal.hu/2019-11-magyarorszag-szamara-elfogadhatatlan-a-kohezios-penzek-megvagasa/">Magyarország számára elfogadhatatlan a kohéziós pénzek megvágása</a>
        </li>
      </ul>
    </article>
  </body>
</html>