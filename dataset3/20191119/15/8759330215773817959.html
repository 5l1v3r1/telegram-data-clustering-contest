<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904363/roeselare-n-lierse-verliezen-speler-contract-op-zijn-vraag-ontbonden-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-19T15:17:00+00:00"/>
    <meta property="og:title" content="Lierse én Roeselare verliezen speler: ‘Contract op zijn vraag ontbonden’"/>
    <meta property="og:description" content="Ibrahim Kargbo Junior staat niet meer onder contract bij KSV Roeselare. De aanvaller speelde op huurbasis bij Lierse Kempenzonen, maar zal daar aldus ook vertrekken."/>
  </head>
  <body>
    <article>
      <h1>Lierse én Roeselare verliezen speler: ‘Contract op zijn vraag ontbonden’</h1>
      <address>
        <time datetime="2019-11-19T15:17:00+00:00">19 Nov 2019, 15:17</time>
      </address>
      <p>
        <b>Ibrahim Kargbo Junior staat niet meer onder contract bij KSV Roeselare. De aanvaller speelde op huurbasis bij Lierse Kempenzonen, maar zal daar aldus ook vertrekken.</b>
      </p>
      <p>‘Het contract met Ibrahim Kargbo Junior werd op zijn vraag ontbonden. De aanvaller zal dus ook niet meer uitkomen voor Lierse Kempenzonen, waar hij actief was op uitleenbasis’, klinkt het op de officiële kanalen van Roeselare.</p>
      <p>Ook Lierse zag het niet aankomen. 'Kargbo wil om familiale redenen niet meer voor onze club spelen. De club betreurt deze beslissing maar gaat de speler niet tegen zijn zin aan de club gebonden houden te meer omdat de speler op huurbasis bij de club is. Kargbo zal naar zijn familie in Londen terugkeren.'</p>
      <figure>
        <iframe data-src="https://twitter.com/KSVR134/status/1196432686581272579?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>