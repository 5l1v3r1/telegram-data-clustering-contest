<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426076/parembash-toy-b-ypshlanth-gia-themata-nhsiwtikothtas"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-19T15:05:01+00:00"/>
    <meta property="og:title" content="Παρέμβαση του Β. Υψηλάντη για θέματα νησιωτικότητας"/>
    <meta property="og:description" content="Ο Βουλευτής Δωδεκανήσου Βασίλης Α. Υψηλάντης έλαβε χθες το λόγο στη συζήτηση της Ολομέλειας της Βουλής για τη συζήτηση επί της αρχής της Αναθεώρησης του Συντάγματος."/>
  </head>
  <body>
    <article>
      <h1>Παρέμβαση του Β. Υψηλάντη για θέματα νησιωτικότητας</h1>
      <address>
        <time datetime="2019-11-19T15:05:01+00:00">19 Nov 2019, 15:05</time>
      </address>
      <p>
        <b>Ο Βουλευτής Δωδεκανήσου Βασίλης Α. Υψηλάντης έλαβε χθες το λόγο στη συζήτηση της Ολομέλειας της Βουλής για τη συζήτηση επί της αρχής της Αναθεώρησης του Συντάγματος.</b>
      </p>
      <p>Ο Βουλευτής Δωδεκανήσου υπεραμύνθηκε της πρότασης του για αναδιατύπωση της παρ. 4 του άρθρου 101 του Συντάγματος έτσι ώστε να μπορέσει η διάταξη αυτή να αναβαθμιστεί και να λειτουργήσει έστω εγγυητικά και με μεγαλύτερη ένταση σε σχέση με τη νομοθετικό, διοικητικό και δικαστικό έλεγχο στοχευμένα για μέτρα που αφορούν τις πλέον ευάλωτες περιοχές της ελληνικής επικράτειας δημιουργώντας μία εγγυητική εμπιστοσύνη προς τους πολίτες και τους κατοίκους αυτών των περιοχών όπου τα δημοσιονομικά μέτρα, οι κοινωνικές ρυθμιστικές πρωτοβουλίες και οι δημόσιες πολιτικές εν γένει αποκτούν ένα «φίλτρο ελεγξιμότητας» ισοδύναμο των ανθρωπίνων δικαιωμάτων και αναβαθμιστικό των δημόσιων πολιτικών.</p>
      <p>Την ομιλία του ολοκλήρωσε με τα εξής λόγια: «Ας μην ξεχνάμε πως η αποτελεσματική ισότητα στην έκφραση των δικαιωμάτων και στη σύνθεση του δημοσίου συμφέροντος που είναι αναγκαίο να διασφαλίσουμε πρέπει να είναι αναλογική, με τη στοιχειοθέτηση κάθε δημόσιας απόφασης υπό τα αιτιώδη κριτήρια της αναγκαιότητας και της αποτελεσματικότητας και ΟΧΙ με επιπλέον διακηρυκτικές διατάξεις.».</p>
    </article>
  </body>
</html>