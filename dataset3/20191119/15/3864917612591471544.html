<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2821378-sluhanna-u-kongresi-pens-ne-kazav-zelenskomu-comu-zatrimali-vijskovu-dopomogu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T15:48:00+00:00"/>
    <meta property="og:title" content="Слухання у Конгресі: Пенс не казав Зеленському, чому затримали військову допомогу"/>
    <meta property="og:description" content="Віцепрезидент США Майкл Пенс під час зустрічі з президентом Зеленським у Варшаві 1 вересня повідомив йому про зупинення оборонної допомоги Україні з американського боку, однак не дав конкретних роз'яснень, чому це відбулося."/>
  </head>
  <body>
    <article>
      <h1>Слухання у Конгресі: Пенс не казав Зеленському, чому затримали військову допомогу</h1>
      <h2>Віцепрезидент США Майкл Пенс під час зустрічі з президентом Зеленським у Варшаві 1 вересня повідомив йому про зупинення оборонної допомоги Україні з американського боку, однак не дав конкретних роз'яснень, чому це відбулося.</h2>
      <address>
        <time datetime="2019-11-19T15:48:00+00:00">19 Nov 2019, 15:48</time>
      </address>
      <p>Про це повідомила під час слухань у вівторок в Палаті представників радниця віцепрезидента США Дженніфер Вільямс, повідомляє власний кореспондент Укрінформу.</p>
      <p>"Віцепрезидент конкретно не говорив про причину затримки (військової допомоги – ред.), але він запевнив президента Зеленського в найпотужнішій і непохитній підтримці України з боку США",- зазначила Вільямс.</p>
      <p>Крім того, за її словами, Пенс і Зеленський під час зустрічі в Варшаві говорили про нагальну потребу для країн ЄС "активізуватися й надати Україні більше допомоги".</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2821353-vindman-u-kongresi-akbi-kiiv-pocav-slidstvo-proti-bajdena-ce-zigralo-b-na-ruku-kremlu.html">Віндман — у Конгресі: Якби Київ почав слідство проти Байдена, це зіграло б на руку Кремлю</a>
      </blockquote>
      <p>Як повідомлялося, президент <a href="https://www.ukrinform.ua/tag-ssa">США</a> Дональд Трамп заявив, що зупинив оборонну підтримку Україні через "повальну корупцію" в країні, а також неодноразово наголошував, що Європа, а не США повинні допомагати Україні більше.</p>
      <p>Палата представників США проводить розслідування з імпічменту президента Трампа. Демократи намагаються довести, що рішення Трампа призупинити допомогу Україні пов'язана з його спробами примусити Україну відкрити розслідування проти Джо Байдена.</p>
      <p>9 листопада у Палаті представників розпочався другий тиждень публічних слухань у справі імпічменту президента Трампа через його можливий тиск на Україну та спроби втягнути її у процес президентських виборів у США.</p>
    </article>
  </body>
</html>