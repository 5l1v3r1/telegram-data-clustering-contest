<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/915113.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-19T15:40:00+00:00"/>
    <meta property="og:title" content="Истински празник при посрещането на каратеките на АСКК &quot;Тракия&quot; от Световното"/>
    <meta property="og:description" content="В централното дожо на АСКК “Тракия“ на стадион &quot;Христо Ботев“ се състоя един необикновен делник, кой..."/>
  </head>
  <body>
    <article>
      <h1>Истински празник при посрещането на каратеките на АСКК "Тракия" от Световното</h1>
      <address>
        <time datetime="2019-11-19T15:40:00+00:00">19 Nov 2019, 15:40</time>
      </address>
      <p>В централното дожо на АСКК “Тракия“ на стадион "Христо Ботев“ се състоя един необикновен делник, който се превърна в малък празник за пловдивския клуб. Клубове от Асеновград, Белозем, Рудозем, Перущица, Раковски, Смолян и Пловдив, кметът на район "Тракия“ Костадин Димитров, зам.-председателят на АСКК “Тракия“ Светлозар Велчев, оперативният директор на матраци "Тед“ Петър Паяков, бранд мениджърът Дарина Марчева, представител на Христо Томов, танцов състав "Оренда“ с ръководител Васка Нанчева, певиците Мартина Бендерова и Амира Брахонова, гайдарите от фолклорна фондация "Родопска песен“, родители и почитатели на бойните изкуства бяха се събрали и приветстваха с бурни аплодисменти пловдивските каратеки, които съвсем скоро се завърнаха от 12-ото Световно първенство в Япония за мъже и жени.</p>
      <p>Феноменът в карате, както всички наричат шихан Валери Димитров, на който съдиите отредиха 4то място, заедно със сенсей Мирослав Милев и сенпай Иванка Попова, ръководени от старши треньора шихан Георги Попов и шихан Димитър Трампов, се насладиха на малката изненада, която беше подготвена специално за тях.</p>
      <p>Сенсей Георги Мерджанов приветства нашите каратеки с "Ода“, която написа и посвети на достойно представилите се  състезатели, които се завърнаха от Япония и с нови дан степени /Шихан Георги Попов защити 6 дан, шихан Димитър Трампов и шихан Валери Димитров  5 дан/. Клуба приготви и специален плакат с поздравления за тях.</p>
      <p>С "Добре дошли“ ги посрещнаха още от вратата с българска народна песен Мартина Бендерова и Амира Брахонова /от Рудозем/, както и гайдарите от фолклорна формация "Родопска песен“. За доброто настроение се погрижиха танцов състав "Оренда“ с ръководител Васка Нанчева, която поздрави Валери Димитров с изключително силни думи и изправи публиката на крака със словото, което беше подготвила, което описваше истинския Валери Димитров – шампион в нашите сърца. Кмета на район "Тракия“ – Костадин Димитров и г-н Светлозар Велчев също поздравиха отбора ни завърнал се от Япония, а матраци "Тед“ връчиха награди на целия отбор за една по-добра почивка. Христо Томов връчи персонална награда на признатия в цял свят шихан Валери Димитров.</p>
      <p>От АСКК "Тракия" благодариха за подкрепата на всички свои спонсори.</p>
    </article>
  </body>
</html>