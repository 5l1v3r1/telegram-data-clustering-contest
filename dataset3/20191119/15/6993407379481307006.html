<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-pozhezha-viyskova-chastyna/30280765.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-19T15:58:13+00:00"/>
    <meta property="og:title" content="«Недбале ставлення до служби»: ДБР розслідує пожежу у військовій частині на Львівщині"/>
    <meta property="og:description" content="Слідчі Державного бюро розслідувань вивчають обставини пожежі у навчальному центрі однієї з військових частин в Яворівському районі Львівської області, в наслідок якої загинув військовослужбовець, пов"/>
  </head>
  <body>
    <article>
      <h1>«Недбале ставлення до служби»: ДБР розслідує пожежу у військовій частині на Львівщині</h1>
      <address>
        <time datetime="2019-11-19T15:58:13+00:00">19 Nov 2019, 15:58</time>
      </address>
      <p>Слідчі Державного бюро розслідувань вивчають обставини пожежі у навчальному центрі однієї з військових частин в Яворівському районі Львівської області, в наслідок якої загинув військовослужбовець, повідомляє пресслужба ДБР.</p>
      <p>«Кваліфікація: недбале ставлення до військової служби, вчинене в умовах особливого періоду, крім воєнного стану (ч. 3 ст. 425 Кримінального кодексу України)», – йдеться в повідомленні.</p>
      <p>19 листопада близько 5-ї ранку в одній з військових частин, що дислокуються у селищі Старичі, Яворівського району Львівської області, <a href="https://www.radiosvoboda.org/a/news-lviv-pozhezha-u-viyskoviy-chastyni/30279759.html">сталася пожежа</a> – один офіцер загинув, ще один перебуває з опіками у реанімації. За повідомленнями, пожежа сталася у технічному приміщенні у старій будівлі.</p>
    </article>
  </body>
</html>