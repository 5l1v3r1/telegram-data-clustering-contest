<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/19/az-unoka-erkezett-helyszinelni-a-vaci-vasuti-atjaros-tragediahoz"/>
    <meta property="og:site_name" content="infostart"/>
    <meta property="article:published_time" content="2019-11-19T15:12:49+00:00"/>
    <meta property="og:title" content="Az unoka érkezett helyszínelni a váci vasúti átjárós tragédiához"/>
    <meta property="og:description" content="Szörnyű részletek derültek ki a minapi vasúti átjárós balesetről. Bár tilos jelzésnél volt az autó a sínen, lehet, hogy még szabad jelzésnél kanyarodott rá."/>
  </head>
  <body>
    <article>
      <h1>Az unoka érkezett helyszínelni a váci vasúti átjárós tragédiához</h1>
      <address><time datetime="2019-11-19T15:12:49+00:00">19 Nov 2019, 15:12</time> by <a rel="author">Infostart</a></address>
      <related>
        <h4>
          <b>Előzmények:</b>
        </h4>
        <a href="https://infostart.hu/belfold/2019/11/18/rahajtottak-kocsival-a-sinre-vacnal-jott-a-vonat-meghaltak"/>
      </related>
      <h3>Szörnyű részletek derültek ki a minapi vasúti átjárós balesetről. Bár tilos jelzésnél volt az autó a sínen, lehet, hogy még szabad jelzésnél kanyarodott rá.</h3>
      <p>Megrázó részleteket közölt a<a href="https://www.blikk.hu/aktualis/krimi/nagyszulei-halalos-vonatbalesetehez-hivtak-helyszinelni-a-rendort-vacliget/zz4feq7?fbclid=IwAR22MMsqhPXhTny_FFrClPyhrhPWlP0waJvMkkUGJlXqjiZzJ48SZKLhMcY"> Blikk</a> a Vác melletti minapi vasúti tragédiáról. Mint az Infostart is beszámolt, vasárnap éjszaka egy autó ráhajtott Vácnál a sínre, az érkező nemzetközi gyors pedig gyakorlatilag kivégezte az autó utasait.</p>
      <p>Az utasokról kiderült, hogy egy 75 éves nyugdíjas férfiról és feleségéről van szó, akiket a václigeti vasúti átjáróban ért a vég. A helyszínelni kiérkező rendőr számára kiderült, az áldozatok a saját nagyszülei. Az öregúrról még az is napvilágot látott, hogy ruhacímke-gyűjteményével a Guiness Rekordok Könyvébe is bekerült.</p>
      <p>A baleset részleteiről még az olvasható a beszámolóban, hogy a sínekre kanyarodó Suzuki kereke beszorulhatott a sínek közé, B. Mihály pedig már hiába próbált meg tolatni, a kerék csak kapart.</p>
      <p>Onnantól, hogy pirosra váltott a jelzőlámpa, 11 másodperc múlva jött a vonat, 120 km/órás sebességgel. Egy kilométeren át tolta maga előtt a kocsit a vonat.</p>
      <p>
        <i>Nyitókép: Pexels.com</i>
      </p>
    </article>
  </body>
</html>