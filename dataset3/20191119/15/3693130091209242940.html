<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/eski-sevgilisinin-oldurdugu-guleda-cankel-topraga-verildi-1208837.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-19T15:59:00+00:00"/>
    <meta property="og:title" content="Eski sevgilisinin öldürdüğü Güleda Cankel toprağa verildi"/>
    <meta property="og:description" content="Isparta'da, eski sevgilisi tarafından öldürülen üniversite öğrencisi Güleda Cankel'in cenazesi, toprağa verilmek üzere memleketi Muğla'ya getirildi. Güleda Cankel'in cenazesi, helallik alınması için Menteşe ilçesinin Ortaköy Mahallesi'ndeki evinin önüne götürüldü. Anne Vefaret Cankey, kızının tabutunun yanındaki sandalyeye oturtuldu. Bu sırada anne Cankel'in, &quot;Kızımı nereye gönderiyorsunuz? Gelinlikle kapımızdan gidecektin. Gülüm benim, gülüm benim. Yakışmadı çocuğuma. Annenin sesini duyuyor musun?&quot; sözleri yürek dağladı."/>
  </head>
  <body>
    <article>
      <h1>Eski sevgilisinin öldürdüğü Güleda Cankel toprağa verildi</h1>
      <h2>Isparta'da, eski sevgilisi tarafından öldürülen üniversite öğrencisi Güleda Cankel'in cenazesi, toprağa verilmek üzere memleketi Muğla'ya getirildi. Güleda Cankel'in cenazesi, helallik alınması için Menteşe ilçesinin Ortaköy Mahallesi'ndeki evinin önüne götürüldü. Anne Vefaret Cankey, kızının tabutunun yanındaki sandalyeye oturtuldu. Bu sırada anne Cankel'in, "Kızımı nereye gönderiyorsunuz? Gelinlikle kapımızdan gidecektin. Gülüm benim, gülüm benim. Yakışmadı çocuğuma. Annenin sesini duyuyor musun?" sözleri yürek dağladı.</h2>
      <address>
        <time datetime="2019-11-19T15:59:00+00:00">19 Nov 2019, 15:59</time>
      </address>
      <p>Helallik alınmasının ardından Güleda Cankel'in tabutu, cenaze namazı için <b>Ortaköy Camisi</b>'ne getirildi. <b>Güleda Cankel</b>'in en sevdiği elbisenin tabutunun üzerine konulduğu görüldü.</p>
      <figure>
        <img src="https://images.bursadabugun.com/editor/haber/19112019/5dd3fe475542841aa86a0ab4-5dd40357d2533.jpg"/>
      </figure>
      <p>Burada düzenlenen cenaze törenine; babası Mustafa Cankel, annesi Vefaret Cankel, Menteşe Belediye Başkanı CHP'li Bahattin Gümüş, Kavaklıdere Belediye Başkanı AK Parti'li Mehmet Demir, siyasi partiler ile sivil toplum kuruluşlarının temsilcileri, yakınları ve vatandaşlar katıldı.</p>
      <figure>
        <img src="https://images.bursadabugun.com/editor/haber/19112019/5dd3fe475542841aa86a0aba-5dd403553115e.jpg"/>
      </figure>
      <p>Isparta Uygulamalı Bilimler Üniversitesi (ISUBÜ) Fotoğrafçılık Bölümü öğrencisi Güleda Cankel'in cenazesi ikindide menteşe İlçe Müftüsü Mustafa Aydın'ın kıldırdığı namazın ardından Ortaköy mahalle mezarlığında toprağa verildi.</p>
      <figure>
        <img src="https://images.bursadabugun.com/editor/haber/19112019/5dd3fe475542841aa86a0abc-5dd40352dc44e.jpg"/>
      </figure>
      <p>Öte yandan Güleda Cankel'in, ölmeden 3 gün önce sosyal medyada 'Sever mi her kalp katilini' paylaşımında bulunması dikkati çekti.</p>
      <figure>
        <img src="https://images.bursadabugun.com/editor/haber/19112019/5dd3fe475542841aa86a0ab8-5dd40350d63f9.jpg"/>
      </figure>
    </article>
  </body>
</html>