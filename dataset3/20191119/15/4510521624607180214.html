<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/alexandria/incident-scoala-alexandria-politia-fost-sesizata-doua-ore-doua-eleve-avut-nevoie-ingrijiri-medicale-1_5dd409c15163ec42713050b2/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-19T15:47:36+00:00"/>
    <meta property="og:title" content="Incident la o şcoală din Alexandria. Poliţia a fost sesizată după două ore, deşi două eleve au avut nevoie de îngrijiri medicale"/>
    <meta property="og:description" content="Poliţia a fost sesizată de către reprezentanţii Inpsectoratului Şcolardupă mai bine de două ore de la producerea incidentului. Două eleve, ambele de 15 ani, au avut nevoie de îngrijiri medicale."/>
  </head>
  <body>
    <article>
      <h1>Incident la o şcoală din Alexandria. Poliţia a fost sesizată după două ore, deşi două eleve au avut nevoie de îngrijiri medicale</h1>
      <address><time datetime="2019-11-19T15:47:36+00:00">19 Nov 2019, 15:47</time> by <a rel="author">Călin Gavrilaş</a></address>
      <h4>Poliţia a fost sesizată de către reprezentanţii Inpsectoratului Şcolardupă mai bine de două ore de la producerea incidentului. Două eleve, ambele de 15 ani, au avut nevoie de îngrijiri medicale.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/educatie/scoala/legea-prevede-reducerea-numarului-ore-elevi-combaterea-hartuirii-fost-promulgata-klaus-iohannis-1_5dd2a1145163ec4271256201/index.html"/>
        <a href="https://adevarul.ro/locale/alexandria/Sofer-atv-oprit-focuri-arma-barbatul-conducea-beat-1_5dd255155163ec427122fc6a/index.html"/>
        <a href="https://adevarul.ro/locale/oradea/video-papagal-adoptat-aniversat-70-ani-viata-l-au-sarbatorit-copiii-1_5dd146d45163ec42711c2de2/index.html"/>
      </related>
      <p>Incidentul s-a produs marţi, 19 noiembrie, în jurul orei 11.50 la Liceul tehnologic Numărul 1 din Alexandria, judeţul Teleorman. Două eleve au avut nevoie de îngrijiri medicale după ce o persoană, neidentificată încă, a pulverizat substannţe iritant-lacrimogene pe coridorul şcolii.</p>
      <p>Poliţia a fost anunţată despre incident la ora 14.15, printr-un apel la 112, dar şi de către reprezentanţi ai Inspectoratului Şcolar Teleorman</p>
      <p>„Astăzi, în jurul orei 14:15, Poliţia Municipiului Alexandria a fost sesizată de către Inspectoratul Şcolar Teleorman şi prin apel 112 cu privire la faptul că, în jurul orei 11:50, două eleve ale Liceului Tehnologic Nr. 1 Alexandria au necesitat îngrijiri medicale după ce în pauza de la prânz, în jurul orei 11:50, pe holul unităţii de învăţământ ar fi fost difuzate substanţe iritant-lacrimogene”, transmite IPJ Teleorman.<br/><br/>Poliţiştii au întocmit un dosar penal şi efectuează cercetări sub aspectul săvârşirii infracţiunii de „folosirea fără drept de substanţe iritant-lacrimogene sau cu efect paralizant".</p>
      <p>Deasemenea, urmează ca unitatea de învăţământ să pună la dispoziţia organelor de poliţie imagini de pe camerele de supraveghere.</p>
      <hr/>
      <related>
        <h4>Pe aceeaşi temă:</h4>
        <a href="https://adevarul.ro/locale/alexandria/primarul-psd-alexandria-lauda-siguranta-orasului-oamenii-tem-mai-iasa-seara-case-noaptea-smulg-telefoane-mana-oamenii-s-talhariti-1_5dd134425163ec42711b67a7/index.html"/>
        <a href="https://adevarul.ro/locale/alexandria/Sofer-atv-oprit-focuri-arma-barbatul-conducea-beat-1_5dd255155163ec427122fc6a/index.html"/>
      </related>
    </article>
  </body>
</html>