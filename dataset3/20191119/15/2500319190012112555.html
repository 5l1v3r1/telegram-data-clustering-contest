<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/574265/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-19T15:06:57+00:00"/>
    <meta property="og:title" content="יועצי ראה&quot;מ על ההחלטה: &quot;המשטרה דרסה את החוק וקיבלה סוכריה&quot;"/>
    <meta property="og:description" content="בית המשפט המחוזי אישר היום למשטרה לחטט בפלאפוניים האישיים של יועצי ראה&quot;מ הקרובים ביותר, במסגרת חקירת הטרדת עד המדינה שלמה פילבר לפני כחודשיים. בית המשפט אישר כי המשטרה דרסה את החוק ברגל גסה"/>
  </head>
  <body>
    <article>
      <h1>יועצי ראה"מ על ההחלטה: "המשטרה דרסה את החוק וקיבלה סוכריה"</h1>
      <address><time datetime="2019-11-19T15:06:57+00:00">19 Nov 2019, 15:06</time> by <a rel="author">איתי גדסי</a></address>
      <p>
        <b>בית המשפט המחוזי אישר היום למשטרה לחטט בפלאפוניים האישיים של יועצי ראה"מ הקרובים ביותר, במסגרת חקירת הטרדת עד המדינה שלמה פילבר לפני כחודשיים. בית המשפט אישר כי המשטרה דרסה את החוק ברגל גסה</b>
      </p>
      <figure>
        <img src="http://www.93fm.co.il/wp-content/uploads/2019/11/F191111NRF27.jpg"/>
        <figcaption>יועץ ראש הממשלה יונתן אוריך</figcaption>
      </figure>
      <p>בית המשפט המחוזי אישר היום (שלישי) לחוקרי המשטרה לערוך חיפוש בפלאפונים האישיים של יועצי ראש הממשלה הקרובים ביותר, יונתן אוריך ועופר גולן. במסגרת חקירת הטרדת עד המדינה שלמה פילבר, בעת ששלחו לפני כחודשיים במסגרת קמפיין הליכוד לכנסת, רכב עם רמקולים בסמוך לביתו, בזמן שלא היה כלל בבית, ואף הכחיש כי הורגש מוטרד.</p>
      <p>יועצי ראש הממשלה עופר גולן ויונתן אוריך הגיבו להחלטת המחוזי בעניינם: "בית המשפט המחוזי חיזק את החלטתו של בית משפט השלום, וקבע שהמשטרה, שאמונה על שמירת החוק, דרסה אותו ברגל גסה כשהפרה במתכוון את זכויות היסוד שלנו".</p>
      <p>מנגד אומרים היועצים, "אבל במקום שבית המשפט ייתן למשטרה סטירה, הוא נותן לה סוכריה. אבסורד".</p>
      <p>היועצים תקפו את ההתנהלות הבלתי אחראית, "התנהלות בתי המשפט מעבירה למשטרה מסר ציבורי מזעזע: צפצפו על החוק, המשיכו לרמוס את זכויות הפרט, ואל תחששו – כי בכל מקרה יבוא השופט שיציל אתכם".</p>
      <p>"בית המשפט העליון חייב לשים סוף להתנהגות המערב הפרוע של המשטרה ולהבהיר לה שמדינת ישראל היא מדינת חוק שאפילו המשטרה כפופה לו".</p>
      <related>
        <a href="http://www.93fm.co.il/radio/571598/"/>
        <a href="http://www.93fm.co.il/radio/571278/"/>
        <a href="http://www.93fm.co.il/radio/570702/"/>
      </related>
    </article>
  </body>
</html>