<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/setam-prodav-hersonsku-nefteperevalku-kurchenko-330195_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T15:08:00+00:00"/>
    <meta property="og:title" content="СЕТАМ продав Херсонську нефтеперевалку Курченко"/>
    <meta property="og:description" content="Інформація про учасників та переможця поки не розкривається."/>
  </head>
  <body>
    <article>
      <h1>СЕТАМ продав Херсонську нефтеперевалку Курченко</h1>
      <h2>Інформація про учасників та переможця поки не розкривається.</h2>
      <address>
        <time datetime="2019-11-19T15:08:00+00:00">19 Nov 2019, 15:08</time>
      </address>
      <p>Держпідприємство "СЕТАМ" продало на майданчику онлайн-аукціонів OpenMarket <b><a href="https://dt.ua/ECONOMICS/arma-viddala-upravlinnya-hersonskim-naftoperevalochnim-kompleksom-nevidomoyi-kompaniyi-321878_.html">Херсонський нафтоперевальний комплекс</a></b> за 200 млн грн, який раніше належав збіглому олігарху Сергію Курченко. Про це повідомила прес-служба підприємства.</p>
      <p>"Це вже другі торги за цим лотом. На перших торгах бажаючих придбати актив не знайшлося, а на друге ціна зросла майже до торгів без уцінки", – цитує прес-служба генерального директора СЕТАМ Віктора Вишнева.</p>
      <p>В аукціоні з продажу майнового комплексу загальною площею 5,471 тис. кв. м брали участь п'ять компаній. Інформація про учасників та переможця не розкривається.</p>
      <p>"Як ми і очікували, лот зацікавив великих гравців на ринку. Завдяки конкурентним торгів заробили додатково майже 39 млн грн. Сподіваюся, після продажу підприємство буде ще більш активніше працювати на паливному ринку України", – зазначив Вишнів.</p>
      <p>Нагадаємо, комплекс виставлений в рамках виконавчого провадження, відкритого 7 серпня 2015 року на виконання рішення Господарського суду Києва від 23 травня 2015 року. Згідно з інформацією в реєстрі судових рішень, між Національним банком та ПАТ "Реал Банк" було укладено договір про надання стабілізаційного кредиту для підтримки ліквідності шляхом відкриття невідновлювальної кредитної лінії у сумі 800 млн грн на строк з 8 листопада 2013 року до 1 листопада 2015 року. З метою забезпечення виконання зобов'язань за кредитним договором майновий поручитель "Реал Банку" – ТОВ "Всеукраїнський промисловий союз" - передав управління Нацбанку майновий комплекс Херсонської нафтоперевалки.</p>
      <p> </p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>