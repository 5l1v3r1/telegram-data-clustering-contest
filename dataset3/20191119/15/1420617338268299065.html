<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news-ardea/allarme-siringhe-davanti-alla-scuola-elementare-copernico-a-casalazzara.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-19T15:59:59+00:00"/>
    <meta property="og:title" content="Allarme siringhe davanti alla scuola elementare Copernico a Casalazzara"/>
    <meta property="og:description" content="Allarme a Casalazzara per il ritrovamento di alcune siringhe dinanzi all’elementare Copernico. Il plesso si trova in Via dei Rutuli nel territorio tra Ardea e Aprilia: stando a quanto raccolto le siringhe insanguinate sarebbero state lasciate lì nella notte tra domenica e lunedì. A dare l’allarme sono stati i genitori al momento dell’ingresso a scuola […]"/>
  </head>
  <body>
    <article>
      <h1>Allarme siringhe davanti alla scuola elementare Copernico a Casalazzara</h1>
      <h2>ALLARME SIRINGHE A CASALAZZARA, GENITORI FURIBONDI</h2>
      <address><time datetime="2019-11-19T15:59:59+00:00">19 Nov 2019, 15:59</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/siringhe-1.jpeg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Allarme a <b>Casalazzara</b> per il ritrovamento di alcune siringhe dinanzi all’elementare<b> Copernico</b>. Il plesso si trova in <b>Via dei Rutuli</b> nel territorio tra <b>Ardea e Aprilia</b>: stando a quanto raccolto le <b>siringhe insanguinate</b> sarebbero state lasciate lì nella notte tra domenica e lunedì.</p>
      <p>A dare l’allarme sono stati i genitori al momento dell’ingresso a scuola nella giornata di ieri: sul posto sono così intervenuti gli agenti della <b>Polizia Locale di Aprilia</b> e gli operatori del Comune che hanno provveduto a rimuovere le siringhe. </p>
      <p><b>Sul piede di guerra chiaramente i genitori che ora chiedono provvedimenti</b>. Tra le richieste avanzate – del fatto è stato informato anche il locale comitato di zona – vi è quella <b>dell’installazione di un cancello</b> che possa interdire l’accesso notturno alle macchine. <i>«Questo posto è diventato il luogo di ritrovo di molti tossicodipendenti e questo è inaccettabile»</i>, racconta un genitore. <i>«Ci sono bambini qui, non possiamo permettere che tale situazione si protragga: qualcuno deve intervenire!</i>», aggiunge preoccupata una mamma.</p>
      <slideshow>
        <figure>
          <img src="https://www.ilcorrieredellacitta.com/wp-content/ewww/lazy/placeholder-403x420.png"/>
        </figure>
        <figure>
          <img src="https://www.ilcorrieredellacitta.com/wp-content/ewww/lazy/placeholder-315x420.png"/>
        </figure>
      </slideshow>
      <related>
        <h4>Articoli correlati</h4>
        <a href="https://www.ilcorrieredellacitta.com/news-ardea/allarme-siringhe-davanti-alla-scuola-elementare-copernico-a-casalazzara.html"/>
        <a href="https://www.ilcorrieredellacitta.com/gaeta-e-terracina/appia-incidente-mortale-ma-e-solo-un-falso-allarme-il-ciclista-dormiva-al-margine-della-strada.html"/>
        <a href="https://www.ilcorrieredellacitta.com/news/anticipazioni-il-collegio-4-quinta-puntata-lite-feroce-tra-gli-studenti-e-gita-fuori-porta.html"/>
        <a href="https://www.ilcorrieredellacitta.com/cultura/countdown-nel-film-di-justin-dec-arriva-lapp-che-conteggia-quanto-ti-manca-a-morire.html"/>
        <a href="https://www.ilcorrieredellacitta.com/ostia-cronaca/acilia-panico-nel-bar-cliente-ubriaco-da-in-escandescenze-neutralizzato-a-suon-di-spray-al-peperoncino.html"/>
        <a href="https://www.ilcorrieredellacitta.com/cultura/giovanni-il-nuovo-racconto-di-nicola-genovese.html"/>
      </related>
    </article>
  </body>
</html>