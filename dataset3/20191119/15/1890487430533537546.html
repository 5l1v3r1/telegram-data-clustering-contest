<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520552-vetrnikova-smrst-v-nemecku-se-letos-nejak-zadrhava-klimaticke-cile-v-ohrozeni/"/>
    <meta property="og:site_name" content="KurzyCZ"/>
    <meta property="article:published_time" content="2019-11-19T15:01:04+00:00"/>
    <meta property="og:title" content="Větrníková smršť v Německu se letos nějak zadrhává. Klimatické cíle v ohrožení?"/>
    <meta property="og:description" content="Podle listu Financial Times se letos povážlivě zadrhává stavba nových větrných elektráren v Německu, které je považováno za jednoho z lídrů celého odvětví a také za jednu z nejambicióznějších zemí z pohledu budoucího využití tohoto způsobu získávání..."/>
  </head>
  <body>
    <article>
      <h1>Větrníková smršť v Německu se letos nějak zadrhává. Klimatické cíle v ohrožení?</h1>
      <address><time datetime="2019-11-19T15:01:04+00:00">19 Nov 2019, 15:01</time> by <a rel="author">Vladimír Urbánek</a></address>
      <p>Podle listu Financial Times se letos povážlivě zadrhává stavba nových větrných elektráren v Německu, které je považováno za jednoho z lídrů celého odvětví a také za jednu z nejambicióznějších zemí z pohledu budoucího využití tohoto způsobu získávání <a href="https://www.kurzy.cz/elektrina/">elektrické energie</a>.<br/><br/>Podle statistik se letos za 9M roku postavilo pouze 150 nových větrníků s instalovaným výkonem cca 514 MW. To představuje pokles o 80% pod průměr posledních 5 let a je to zároveň nejméně za posledních 20 let.<br/><br/>Podle komentářů by pro splnění velmi ambiciózních německých klimatických plánů bylo potřeba ročně navyšovat výrobní kapacitu větrníků cca o 4 GW. Za celý letošní rok to přitom zjevně nebude ani 1 GW.<br/><br/>Jedním z důvodů poklesu výstavby nových zdrojů je především rostoucí odpor vůči novým projektům, který stále častěji končí až u soudů. Spolkové země také nenabízejí dostatek volných parcel, jako v minulosti.</p>
      <related>
        <h4>Příbuzné stránky</h4>
        <a href="https://www.kurzy.cz/zpravy/482955-italska-ekonomika-se-letos-smrsti-o-0-3/"/>
        <a href="https://www.kurzy.cz/zpravy/487198-nemecko-jeste-letos-vytvori-fond-kterym-bude-branit-domaci-firmy-pred-prevzetim/"/>
        <a href="https://www.kurzy.cz/zpravy/376097-nemecko-letos-lepsi-vyhlidky-predbezna-inflace-za-leden/"/>
        <a href="https://www.kurzy.cz/zpravy/466615-nemecko-mozna-uz-letos-splni-maastrichtske-kriterium-pro-verejny-dluh/"/>
        <a href="https://www.kurzy.cz/tema/4854883.html"/>
        <a href="https://zpravy.kurzy.cz/246064-rozpoctovy-schodek-nemecka-letos-dosahne-ctyr-procent-hdp/"/>
        <a href="https://www.kurzy.cz/zpravy/393941-nemecko-letos-poroste-o-1-7-domaci-spotreba-akceleruje-na-2-3/"/>
        <a href="https://www.kurzy.cz/zpravy/155866-cez-ceny-elektriny-v-nemecku-zustanou-letos-na-urovni-70-eur/"/>
        <a href="https://zpravy.kurzy.cz/360669-odhady-ceny-elektriny-v-nemecku-letos-klesnou-o-dalsich-6-kvuli-narustajicimu-previsu-produkce/"/>
        <a href="https://www.kurzy.cz/zpravy/386227-obchod-mezi-ceskem-a-nemeckem-letos-patrne-dal-poroste/"/>
        <a href="https://www.kurzy.cz/zpravy/nazory/A-V-T-20718/"/>
        <a href="https://www.kurzy.cz/zpravy/393941-nemecko-letos-poroste-o-1-7-domaci-spotreba-o-2-3/"/>
      </related>
    </article>
  </body>
</html>