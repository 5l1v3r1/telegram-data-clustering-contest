<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904364/roemeense-bondscoach-stapt-op-na-afstraffing-tegen-spanje-het-spijt-me-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-19T15:25:00+00:00"/>
    <meta property="og:title" content="Roemeense bondscoach stapt op na afstraffing tegen Spanje: &quot;Het spijt me&quot;"/>
    <meta property="og:description" content="Cosmin Contra is opgestapt als bondscoach van Roemenië. Onder zijn leiding wisten de Roemenen zich (nog) niet te kwalificeren voor het EK 2020."/>
  </head>
  <body>
    <article>
      <h1>Roemeense bondscoach stapt op na afstraffing tegen Spanje: "Het spijt me"</h1>
      <address>
        <time datetime="2019-11-19T15:25:00+00:00">19 Nov 2019, 15:25</time>
      </address>
      <p>
        <b>Cosmin Contra is opgestapt als bondscoach van Roemenië. Onder zijn leiding wisten de Roemenen zich (nog) niet te kwalificeren voor het EK 2020.</b>
      </p>
      <p>Roemenië eindigde in groep F op de vierde plaats, nadat de voorbije twee duels met Zweden (0-2) en Spanje (5-0) werden verloren. Die twee landen kwalificeerden zich wel voor de Europese eindronde. Roemenië krijgt in maart nog wel een herkansing via de play-offs van de Nations League.</p>
      <p>Toch moet Roemenië op zoek naar een nieuwe bondscoach. Contra maakte na de afstraffing in Madrid bekend dat hij vertrekt. "Ik heb mijn doel niet bereikt en verlaat de nationale ploeg", stelt de 43-jarige oud-speler van onder meer Atlético Madrid en AC Milan. "Het spijt me voor de fans dat het niet gelukt is." Als opvolgers zingen de namen van Gheorghe Hagi (vader van KRC Genk-speler Ianis Hagi) en Dan Petrescu rond.</p>
      <aside>Lees meer<br/><a href="https://www.voetbalprimeur.be/nieuws/904293/itali-laat-geen-spaan-heel-van-armeni-spanje-vernedert-roemeni-.html?itm_source=www.voetbalprimeur.be&amp;itm_medium=highlighted-content">Italië laat geen spaan heel van Armenië, Spanje vernedert Roemenië</a></aside>
    </article>
  </body>
</html>