<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39779/%D9%85%D8%B1%D8%A7%D8%AD%D9%84-%D9%86%D8%B5%D8%A8-%DA%A9%D9%84%DB%8C%D8%AF-%D8%AF%DB%8C%D9%85%D8%B1"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-19T15:27:00+00:00"/>
    <meta property="og:title" content="مراحل نصب کلید دیمر"/>
    <meta property="og:description" content="دیمر‌ها وسایلی هستند که برای کاهش شدت روشنایی لامپ‌ها مورد استفاده قرار می‌­گیرند. با تغییر شکل موج اعمالی به لامپ مورد نظر، می­‌توان شدت روشنایی خروجی آن را کاهش داد. اگرچه دستگاه‌های ولتاژ متغیر برای اهداف مختلفی استفاده می‌­شوند."/>
  </head>
  <body>
    <article>
      <h1>مراحل نصب کلید دیمر</h1>
      <address><time datetime="2019-11-19T15:27:00+00:00">19 Nov 2019, 15:27</time> by <a rel="author">پایگاه خبری صنعت برق - برق نیوز BarghNews</a></address>
      <p><i>دیمر‌ها وسایلی هستند که برای کاهش شدت روشنایی لامپ‌ها مورد استفاده قرار می‌­گیرند. با تغییر شکل موج اعمالی به لامپ مورد نظر، می­‌توان شدت روشنایی خروجی آن را کاهش داد. اگرچه دستگاه‌های ولتاژ متغیر برای اهداف مختلفی استفاده می‌­شوند. </i><b>سرویس آموزش و آزمون<a href="https://barghnews.com/"> برق نیوز</a></b>، کلید دیمر کلیدی است که با آن می‌توان مقدار روشنایی لامپ را کم و زیاد کرد. <br/>دیمر‌ها وسایلی هستند که برای کاهش شدت روشنایی لامپ‌ها مورد استفاده قرار می‌­گیرند. با تغییر شکل موج اعمالی به لامپ مورد نظر، می­‌توان شدت روشنایی خروجی آن را کاهش داد. اگرچه دستگاه‌های ولتاژ متغیر برای اهداف مختلفی استفاده می‌­شوند، اما عبارت دیمر (Dimmer) عموماً برای نشان دادن کنترل خروجی انواع مختلف لامپ­‌ها از لامپ رشته‌­ای، هالوژن‌­ها و LED‌ها گرفته تا اخیراً لامپ­‌های فشرده فلوئوروسنت (CFL ها) استفاده می­‌شود. تجهیزات خاص بیشتری برای دیم (dim) کردن لامپ­‌های فلوئوروسنت معمولی، بخار جیوه (مهتابی‌­ها)، لامپ­‌های حالت جامد و دیگر انواع روشنایی­‌ها جرقه‌­ای و کمانی مورد نیاز است.<br/><br/>در دیمر از یک عنصر الکترونیکی به نام ترایاک استفاده شده است. در واقع ترایاک مانع عبور قسمتی از موج متناوب ولتاژ ورودی می‌شود. پس توجه داشته باشید که از دیمر برای کم و زیاد کردن مقدار ولتاژ استفاده می‌شود؛ بنابراین شما می‌توانید برای هر وسیله برقی مثل چراغ مطالعه، هویه، بخاری برقی و هر وسیله دیگری که بتواند با ولتاژی پایین‌تر از ۲۲۰ ولت هم کار کند از دیمر استفاده کنید.</p>
      <figure>
        <img src="https://barghnews.com/files/fa/news/1398/8/28/84027_193.jpg"/>
      </figure>
      <p><b>کاربرد:</b><br/><br/>کلید‌های دیمر در مدل گردان و کشویی در بازار موجودند. دیمر‌ها در گسترۀ ابعادی از واحد­های کوچک در اندازه­‌های یک کلید روشنایی که برای کاربرد خانگی استفاده می‌­شود تا واحد‌های برق قدرت که در ساختمان­‌های بزرگ تئاتر یا روشنایی‌­های خارجی ساختمان استفاده می­‌شود وجود دارند.<br/><br/>برای استفاده از این کلید لازم است که لامپ حتماً رشته‌ای باشد و برای لامپ‌های کم مصرف، فلورسنت و لامپ‌های ال‌ای دی که به نام‌های فوق کم مصرف در بازار معروف هستند قابل استفاده نمی‌باشد. زیرا این لامپ‌ها به یک حداقل ولتاژی نیاز دارند تا مدار آن‌ها روشن شود و اگر شما این ولتاژ را با کلید دیمر کم کنید، لامپ کاملاً خاموش می‌شود. جنس کلید دیمر تولیدی گروه صنعتی خیام الکتریک PC است و توان آن ۸۰۰ وات تعریف شده است. در صورتی که می‌خواهید از این کلید برای لامپ‌های LED استفاده کنید بهتر است از دیمر‌های توان پایین‌تر استفاده نمایید.<br/><br/><b>آموزش نصب:</b><br/><br/>روش بستن کلید دیمر دقیقاً شبیه کلید یک پل است. یعنی به صورت سری در مسیر سیم فاز قرار می‌گیرد. به این صورت که یک رشته سیم فاز وارد یکی از ترمینال‌های پشت دیمر می‌شود و آن گاه یک رشته سیم فاز به عنوان خروجی، از ترمینال دیگر پشت دیمر به لامپ یا مصرف کننده می‌رود. سیم نول هم بدون این که وارد کلید دیمر شود، مستقیم به لامپ وصل می‌شود.</p>
      <figure>
        <img src="https://barghnews.com/files/fa/news/1398/8/28/84029_802.jpg"/>
      </figure>
      <p><b>نکته:</b> <br/><br/>فقط برای لامپ‌های کم مصرف - فلورسنت یا CFL - و لامپ‌های LED - که در بازار با نام فوق کم مصرف معروفند؛ نمی‌توان از کلید دیمر استفاده کرد و لامپ باید حتماً رشته‌ای باشد. زیرا این لامپ‌ها به یک حداقل ولتاژی نیاز دارند تا مدار آن‌ها روشن شود و اگر شما این ولتاژ را با دیمر کم کنید، لامپ کاملاً خاموش می‌شود. این نکته برای خیلی از وسایل برقی دیگر هم صادق است.<br/><br/>نکته: <br/><br/>به حداکثر توان خروجی که روی دیمر نوشته می‌شود دقت کنید؛ که معمولاً این عدد برابر ۵۰۰ وات است، یعنی با یک دیمر معمولی شما می‌توانید حداکثر ۵ عدد لامپ ۱۰۰ وات را کنترل کنید.</p>
    </article>
  </body>
</html>