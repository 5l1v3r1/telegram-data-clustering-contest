<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204647-prokuratura-shveciyi-pripinila-spravu-shchodo-assanzha-pro-zgvaltuvannya"/>
    <meta property="og:site_name" content="Mind UA"/>
    <meta property="article:published_time" content="2019-11-19T15:56:00+00:00"/>
    <meta property="og:title" content="Прокуратура Швеції припинила справу щодо Ассанжа про зґвалтування"/>
    <meta property="og:description" content="Обвинувачення більше бачить жодних передумов для продовження розслідування"/>
  </head>
  <body>
    <article>
      <h1>Прокуратура Швеції припинила справу щодо Ассанжа про зґвалтування</h1>
      <h2>Обвинувачення більше бачить жодних передумов для продовження розслідування</h2>
      <address>
        <time datetime="2019-11-19T15:56:00+00:00">19 Nov 2019, 15:56</time>
      </address>
      <p>Прокуратура Швеції вирішила припинити розслідування кримінальної справи про зґвалтування і сексуальні домагання, порушеної стосовно засновника Wikileaks Джуліана Ассанжа. Про це пише <a href="https://www.thelocal.se/20191119/swedish-prosecutor-holds-press-conference-in-julian-assange-case">The Local.</a></p>
      <p>«Я хотіла б підкреслити, що потерпіла сторона представила достовірну та надіну версію подій. Її заяви були послідовними, обширними та детальними, однак моя загальна оцінка полягає утому, що ситуація з доказами була ослаблена до такої міри, що більше немає жодних передумов для продовження розслідування», – сказала заступник директора з держобвинувачення Єва-Марі Персон.</p>
      <p>Нагадаємо: 48-річний чоловік наразі перебуває в британський в’язниці суворого режиму, після того, як поліція його затримала в посольстві Еквадору в Лондоні, де він переховувався з 2012 року, щоб уникнути передачі у Швецію.</p>
      <p>Після арешту шведська влада відновила розслідування від 2010 року, коли одразу декілька жінок обвинуватили Ассанжа в сексуальних домаганнях. Справу було закрито в травні 2017 через неможливість зв’язатись з Асссанжем. В червні 2019 Швеція оголосила, що не стане домагатись його  екстрадиції.</p>
      <p>Нагадаємо: поліція Великобританії 11 квітня <a href="https://mind.ua/news/20195945-zasnovnika-wikileaks-dzhuliana-assanzha-zaareshtuvali-v-londoni">заарештувала Джуліана Ассанжа </a>в посольстві Еквадору. Поліцейські пред'явили ордер, виданий в червні 2012 року за неявку Ассанжа на судове засідання за повісткою. Південноамериканська держава, в диппредставництві якого ховався засновник WikiLeaks, позбавило його притулку, посилаючись на порушення міжнародних конвенцій.</p>
      <p>1 травня суд в Лондоні засудив його до <a href="https://mind.ua/news/20196671-u-londoni-vinesli-virok-zasnovniku-wikileaks-dzhulianu-assandzhu">50 тижнів позбавлення волі.</a></p>
      <p>Як повідомлялось, у травні 2019 року прокуратура Швеції знову <a href="https://mind.ua/news/20197115-shvedska-prokuratura-vidnovlyue-rozsliduvannya-proti-assanzha-u-spravi-shchodo-zgvaltuvannya">відкрила кримінальну справу </a>стосовно творця WikiLeaks і запросила європейський ордер на його арешт.</p>
      <p>У травні влада США висунула звинувачення по 17 <a href="https://mind.ua/news/20197616-vlada-ssha-visunula-assanzhu-novi-obvinuvachennya-jomu-zagrozhue-175-rokiv-v-yaznici">новими пунктами </a>засновнику порталу WikiLeaks Джуліану Ассанжу</p>
      <related>
        <h4>Також читайте</h4>
        <a href="https://mind.ua/news/20204610-sud-zvilniv-z-pid-varti-golovu-pravlinnya-ukreksimbanku-gricenka-pid-zastavu"/>
        <a href="https://mind.ua/news/20204593-sud-zaareshtuvav-32-mln-evro-na-lyuksemburzkih-rahunkah-vlasnika-telekanalu-pryamij-portnov"/>
        <a href="https://mind.ua/news/20204586-pershi-sluhannya-u-spravi-pro-zahoplennya-ukrayinskih-moryakiv-ta-suden-vidbudutsya-21-listopada"/>
      </related>
    </article>
  </body>
</html>