<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/politics/259844/vroytsis-istoriko-vima-i-katoxyrosi-toy-elaxistoy-eggyimenoy-eisodimatos"/>
    <meta property="og:site_name" content="LiFO"/>
    <meta property="article:published_time" content="2019-11-19T15:18:00+00:00"/>
    <meta property="og:title" content="Βρούτσης: «Ιστορικό βήμα» η κατοχύρωση του ελάχιστου εγγυημένου εισοδήματος"/>
    <meta property="og:description" content="«Ιστορικό βήμα» χαρακτήρισε τη συνταγματική κατοχύρωση του ελάχιστου εγγυημένου εισοδήματος ο υπουργός Εργασίας μιλώντας στη Βουλή"/>
  </head>
  <body>
    <article>
      <h1>Βρούτσης: «Ιστορικό βήμα» η κατοχύρωση του ελάχιστου εγγυημένου εισοδήματος</h1>
      <h2>«Ιστορικό βήμα» χαρακτήρισε τη συνταγματική κατοχύρωση του ελάχιστου εγγυημένου εισοδήματος ο υπουργός Εργασίας μιλώντας στη Βουλή</h2>
      <address><time datetime="2019-11-19T15:18:00+00:00">19 Nov 2019, 15:18</time> by <a rel="author">NEWSROOM</a></address>
      <p>
        <b>«Ιστορικό βήμα» χαρακτήρισε τη συνταγματική κατοχύρωση του <a href="https://www.lifo.gr/tags/%CE%95%CE%BB%CE%AC%CF%87%CE%B9%CF%83%CF%84%CE%BF+%CE%95%CE%B3%CE%B3%CF%85%CE%B7%CE%BC%CE%AD%CE%BD%CE%BF+%CE%95%CE%B9%CF%83%CF%8C%CE%B4%CE%B7%CE%BC%CE%B1">ελάχιστου εγγυημένου εισοδήματος</a> υπουργός Εργασίας, <a href="https://www.lifo.gr/tags/%CE%93%CE%B9%CE%AC%CE%BD%CE%BD%CE%B7%CF%82+%CE%92%CF%81%CE%BF%CF%8D%CF%84%CF%83%CE%B7%CF%82">Γιάννης Βρούτσης</a>, μιλώντας στη Βουλή.</b>
      </p>
      <p>Ειδικότερα ο υπουργός Εργασίας και Κοινωνικής Προστασίας, κατά τη συζήτηση της αναθεώρησης του συντάγματος ανέφερε ότι «σήμερα κάνουμε το πιο σημαντικό, ουσιαστικό, ιστορικό βήμα προτείνοντας τη συνταγματική κατοχύρωση του ελάχιστου εγγυημένου εισοδήματος».</p>
      <p>Όπως είπε «η πρόταση για τη συνταγματική κατοχύρωση του ελάχιστου εγγυημένου εισοδήματος αποτελεί μια εμβληματικού χαρακτήρα παρέμβαση στην κοινωνική προστασία και τα κοινωνικά δικαιώματα που ως στόχο έχει την ενδυνάμωση, την υποστήριξη των οικονομικά αδύναμων συμπολιτών μας, που επλήγησαν από την οικονομική κρίση. Με τον τρόπο αυτό οι πιο αδύναμοι αποκτούν ένα επιπλέον δικαίωμα και γίνονται για πρώτη φορά ορατοί στη συνταγματική τάξη και παράλληλα ενισχύονται η ισότητα, η αναλογικότητα, τα κοινωνικά δικαιώματα, και η ασφάλεια δικαίου».</p>
      <p>Ο υπουργός ακόμα επίσης ότι σήμερα το ελάχιστο εγγυημένο εισόδημα αφορά σε 240.000 νοικοκυριά και καλύπτει συνολικά 450.000 άτομα. Από αυτούς οι 156.000 είναι άνεργοι. Ειδικότερα, καλύπτονται 20.000 μονογονεϊκές οικογένειες και πάνω από 56.000 νοικοκυριά με παιδιά.</p>
      <p>Από το σύνολο των οικογενειών, οι 236.000 έχουν εισόδημα κάτω από 5.000 ευρώ ενώ 130.000 έχουν μηδενικό εισόδημα. Για φέτος, υπολογίζεται ότι θα καταβληθούν 670.000.000 ευρώ. Ο μέσος όρος παροχής ανά νοικοκυριό είναι 213 ευρώ μηνιαίως.</p>
      <p>«Τώρα είναι η χρυσή ευκαιρία για όλες τις πολιτικές δυνάμεις να συμφωνήσουμε με τη μεγάλη αυτή συνταγματική αλλαγή που θα θωρακίσει για πρώτη φορά τους αδύναμους συμπολίτες μας», κατέληξε ο υπουργός Εργασίας.</p>
      <p>Με πληροφορίες από ΑΠΕ-ΜΠΕ</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/politics/259773/voyli-synexizetai-i-syzitisi-gia-tin-syntagmatiki-anatheorisi-koinonika-kai-ergasiaka-dikaiomata-sto-epikentro"/>
      </related>
    </article>
  </body>
</html>