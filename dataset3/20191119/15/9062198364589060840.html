<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380344/kilicdaroglundan-sehir-universitesi-tepkisi-yapmayin-yazik-gunah"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T15:51:00+00:00"/>
    <meta property="og:title" content="Kılıçdaroğlu'ndan Şehir Üniversitesi tepkisi: Yapmayın, yazık, günah"/>
    <meta property="og:description" content="CHP Genel Başkanı Kemal Kılıçdaroğlu, Şehir Üniversitesi’nin içinde bulunduğu durumu değerlendirdi. Kılıçdaroğlu, &quot;Banka aracılığıyla üniversiteyi susturmak, ele geçirmek istiyorlar. Yazıktır.&quot; dedi."/>
  </head>
  <body>
    <article>
      <h1>Kılıçdaroğlu'ndan Şehir Üniversitesi tepkisi: Yapmayın, yazık, günah</h1>
      <h2>CHP Genel Başkanı Kemal Kılıçdaroğlu, Şehir Üniversitesi’nin içinde bulunduğu durumu değerlendirdi. Kılıçdaroğlu, "Banka aracılığıyla üniversiteyi susturmak, ele geçirmek istiyorlar. Yazıktır." dedi.</h2>
      <address>
        <time datetime="2019-11-19T15:51:00+00:00">19 Nov 2019, 15:51</time>
      </address>
      <p>CHP Grup Toplantısı'nda konuşan CHP lideri <b>Kemal Kılıçdaroğlu</b>, İstanbul <b>Şehir Üniversitesi</b> ile <b>Halkbank</b> arasında krize dönüşen, binlerce öğretim üyesi ile öğrenciyi de mağdur eden 'kredi davası' ve üniversitenin tüm mal varlıklarına Halkbank tarafından tedbir konulması kararına tepki gösterdi. Kılıçdaroğlu, <b>"Banka aracılığıyla üniversiteyi susturmak ve ele geçirmek istiyorlar. Hacizler uyguluyorlar. Yapmayın arkadaşlar, yazıktır, günahtır. Bu üniversite saygın bir üniversite."</b> dedi.</p>
      <p><b>Cumhuriyet Halk Partisi</b> (CHP) Genel Başkanı Kemal Kılıçdaroğlu, partisinin haftalık grup toplantısında konuştu. Kılıçdaroğlu, <b>İstanbul Şehir Üniversitesi</b>'nin tüm mal varlıklarına Halkbank tarafından tedbir konulması kararını sert sözlerle eleştirdi.</p>
      <figure>
        <iframe data-src="https://twitter.com/milligazetecom/status/1196776969230307329?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>'YÖK BAŞKA BİRİLERİNE TAHSİS ETSİN DİYE'</h3>
      <p>Banka aracılığı ile üniversitenin ele geçirilmeye çalışıldığını kaydeden Kılıçdaroğlu şu sözleri kaydetti:</p>
      <blockquote>"Şehir Üniversite, bir yer verildi kendisine. Orayı gayet güzel donattılar. Mimari bütün özellikleri korudular. Büyük binalar yapmadılar. 2019 üniversite memnuniyet araştırmasında 14. sırada. Vakıf üniversiteleri arasında 8. sırada. Şimdi, banka haciz uyguluyor. Oradaki akademisyenler aylıklarını alamıyorlar. Öğrenciler var orada, başarılı bir üniversite. Her siyasal görüşten de akademisyen var. Normaldir zaten bu. İki arkadaşımı görevlendirdim, gidip bakın bu üniversitenin durumu diye. Ciddi bir haksızlık var. Banka aracılığıyla üniversiteyi susturmak, ele geçirmek istiyorlar. Yapmayın.Yazıktır günahtır. Niye kapatıyorsunuz? Hangi gerekçe ile kapatmaya yelteniyorsunuz. Sıradan bir üniversite bile kapatılmaz ki bu üniversite saygın bir üniversite. YÖK burayı başka birilerine tahsis etsin diye, bu kabul edilemez. Asla ve asla doğru değildir. Önümüzdeki günlerde bu konu üzerine gideceğiz. Bu bizim görevimizdir."</blockquote>
      <h3>ŞEHİR ÜNİVERSİTESİ SİYASİ BİR HESAPLAŞMAYA KURBAN MI EDİLİYOR?</h3>
      <p>Saadet Partisi Genel Başkanı Temel Karamollaoğlu da geçtiğimiz günlerde Şehir Üniversitesi'nin içinde bulunduğu durumla ilgili açıklama yapmıştı. Üniversiteye destek veren Karamollaoğlu, <b>"Ülkemizde adalet son zamanlarda tarihimizde hiç olmadığı kadar yara aldı. Hukuk adeta bir zümrenin oyuncağı haline getirildi. Bugün Türkiye'de hukukun bazı uygulamalarda siyasetin tahakkümü altına alındığının, adaletin rafa kaldırıldığının somut örnekleri ile karşı karşıyayız. İktidarın son yıllarda sergilediği keyfî ve hoyrat tavırların 'ya bendensin, ya da...'' tutumunun son örneği ile karşı karşıyayız. Bu durum güzide bir eğitim kurumu olan İstanbul Şehir Üniversitesinin siyasi bir hesaplaşmaya kurban mı ediliyor sorusunu akıllara getirmektedir. hir Üniversitesine karşı takınılan bu tavır Türkiye'de farklı renklerin soluk almasına dahi izin verilmediği bir sürecin ortaya çıkmış olduğunu net bir biçimde göstermektedir. Halbuki üniversiteler özgür düşünce ortamlarıdır! Yapboz tahtasına çevrilen eğitim sistemi ortadayken bir de eğitim kurumlarının sanki siyasi bir hesaplaşma aracı olarak görülmesini üzülerek takip etmekteyiz. Temennimiz Şehir Üniversitesi’nde eğitim gören gençlerimiz ve kıymetli eğitimcilerimizin haklarının gözetilmesidir."</b> demişti. </p>
      <p>
        <a href="https://www.milligazete.com.tr/haber/3380470/saadet-partisinden-sehir-universitesine-destek-ziyareti">
          <b>Saadet Partisi'nden Şehir Üniversitesi'ne destek ziyareti</b>
        </a>
      </p>
      <related>
        <h4># KEMAL KILIÇDAROĞLU İLE İLİŞKİLİ:</h4>
        <a href="https://www.milligazete.com.tr/haber/3374089/kemal-kilicdaroglu-cozum-uretmek-zorundayiz"/>
        <a href="https://www.milligazete.com.tr/haber/3304449/kemal-kilicdaroglu-erdogana-50-bin-lira-tazminat-odeyecek"/>
        <a href="https://www.milligazete.com.tr/haber/3210740/kilicdaroglu-erbakan-ve-ecevit-bu-tuzaga-dusmedi"/>
        <a href="https://www.milligazete.com.tr/haber/3186234/kilicdaroglundan-erdogana-trump-tepkisi"/>
        <a href="https://www.milligazete.com.tr/haber/3177250/tbmm-tvden-kemal-kilicdarogluna-sansur-canli-yayini-kesti"/>
        <a href="https://www.milligazete.com.tr/haber/3151915/kemal-kilicdaroglu-yeni-bir-siyaset-anlayisi-baslatiyoruz"/>
        <a href="https://www.milligazete.com.tr/haber/3005417/kilicdaroglundan-kayyim-aciklamasi-sokaga-cikmayi-dogru-bulmuyoruz"/>
        <a href="https://www.milligazete.com.tr/haber/2956287/kilicdaroglu-gerginliklerden-kavgalardan-biktik-usandik-artik"/>
        <a href="https://www.milligazete.com.tr/haber/2951320/kilicdaroglu-rahatsiz-oldugumuz-sey-bu-denetimi-tek-tarafli-yapiyorlar"/>
        <a href="https://www.milligazete.com.tr/haber/2929324/kemal-kilicdaroglu-tesekkur-turuna-cikiyor"/>
      </related>
    </article>
  </body>
</html>