<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/prawo-i-finanse/wroclaw-ma-projekt-budzetu-na-2020-rok,135199.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-19T15:31:00+00:00"/>
    <meta property="og:title" content="Wrocław ma projekt budżetu na 2020 rok"/>
    <meta property="og:description" content="Dochody na poziomie 5,3 mld zł, a wydatki rzędu 5,6 mld zł – to założenia przyszłorocznego budżetu Wrocławia. Na inwestycje w 2020 roku miasto chce wydać blisko 800 mln zł, z czego najwięcej - na infrastrukturę."/>
  </head>
  <body>
    <article>
      <h1>Wrocław ma projekt budżetu na 2020 rok</h1>
      <address><time datetime="2019-11-19T15:31:00+00:00">19 Nov 2019, 15:31</time> by <a rel="author">PAP/JS  </a></address>
      <h4>Dochody na poziomie 5,3 mld zł, a wydatki rzędu 5,6 mld zł – to założenia przyszłorocznego budżetu Wrocławia. Na inwestycje w 2020 roku miasto chce wydać blisko 800 mln zł, z czego najwięcej - na infrastrukturę.</h4>
      <hr/>
      <p>O założeniach przyszłorocznego budżetu Wrocławia mówił we wtorek podczas konferencji prasowej skarbnik miasta Marcin Urban.</p>
      <p>"Opracowanie projektu na rok 2020 było wyzwaniem szczególnym, zwłaszcza w obliczu realiów, w których znajdują się obecnie polskie samorządy" - powiedział Urban. Wskazał m.in., że w związku z rządowymi reformami, które obniżają PIT z 18 proc. do 17 proc. oraz ustanowieniem zerowego podatku dochodowego od osób fizycznych dla osób do 26. roku życia, miasto zanotowało spadek dochodów z PIT.</p>
      <figure>
        <img src="https://pliki.portalsamorzadowy.pl/i/15/01/89/150189.jpg"/>
      </figure>
      <p>Projekt budżetu zakłada dochody miasta w przyszłym roku na poziomie 5,3 mld zł, a wydatki 5,6 mld zł. Na inwestycje miejscy urzędnicy planują przeznaczyć blisko 800 mln zł. Najwięcej pieniędzy pochłonie budowa trasy autobusowo-tramwajowej na Nowy Dwór i trasy na Popowice.</p>
      <p>Środki zostaną przeznaczone też m.in. na budowę i przebudowę placówek oświatowych, miejski program wymiany źródeł ogrzewania czy małe inwestycje, realizowane w ramach Wrocławskiego Budżetu Obywatelskiego czy nowego Programu Inwestycyjnego Rad Osiedli.</p>
      <p>Urzędnicy podkreślają, że jedyny z czynników, które należy uwzględnić w przyszłorocznym budżecie, są wyższe pensje dla nauczycieli. Wskazano, że na oświatę i wychowanie zostanie przeznaczonych 1,4 mld zł.</p>
      <p>Na transport i inwestycje drogowe w projekcie budżetu zapisano prawie 1,1 mld zł, a na samą komunikacje zbiorową 468 mln zł.</p>
      <p>Na politykę społeczną wrocławski magistra w przyszłym roku chce wydać 1,2 mld zł.</p>
      <p>Pierwsze czytanie uchwały budżetowej odbędzie się na czwartkowej sesji Rady Miasta Wrocławia.</p>
      <footer>
        <pic src="https://pliki.ptwp.pl/pliki/00/02/15/000215.gif"/>
      </footer>
    </article>
  </body>
</html>