<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/gychka_perereiestruvav_likarnyu_v_gorodotskyy_rayon_bo_v_nogo_kum_tam_deputat__sadovyy_331131.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-19T15:33:00+00:00"/>
    <meta property="og:title" content="Гичка перереєстрував лікарню в Городоцький район, бо в нього кум там депутат, - Садовий"/>
    <meta property="og:description" content="Міський голова Львова Андрій Садовий сьогодні на виконавчому комітеті ЛМР розкритикував рішення Львівської обласної ради про перенесення юридичних осіб лікувальних закладів з міста Львова."/>
  </head>
  <body>
    <article>
      <h1>Гичка перереєстрував лікарню в Городоцький район, бо в нього кум там депутат, - Садовий</h1>
      <h2>Міський голова Львова Андрій Садовий сьогодні на виконавчому комітеті ЛМР розкритикував рішення Львівської обласної ради про перенесення юридичних осіб лікувальних закладів з міста Львова.</h2>
      <address>
        <time datetime="2019-11-19T15:33:00+00:00">19 Nov 2019, 15:33</time>
      </address>
      <figure>
        <img src="https://galinfo.com.ua/media/gallery/intxt/a/n/andriy_sadoviy_lmr_lviv_mer.jpg"/>
        <figcaption>Андрій Садовий. Фото Олена Ляхович</figcaption>
      </figure>
      <p>"Сьогодні ранком, я взнав, що в порядку денному сесії обласної ради стоїть питання про фактичне переведення обласної психіатричної лікарні в село Заклад. Я розумію, що в тому селі живе головний лікар тої психіатричної лікарні і йому напевно простіше можливо, щоб вийшов з хати і одразу на роботі, не треба до Львова їздити. Але це рішення не є з точки зору міста правильним.</p>
      <p>Ми маємо вже прецедент обласної клінічної лікарні, де головний лікар пан Гичка перереєстрував юридичну особу в Городоцький район, тому, що там в цьому районі його кум є депутатом Верховної ради. І воно виглядає смішно з однієї сторони, а з іншої це є страшні речі. Тому, що коли в області ми маємо складні ситуації, куди везуть хворих ? Везуть до Львова в наші міські комунальні лікарні, тому що є високий рівень і фаховість. А в той самий час хтось приймає волюнтариські рішення, давайте ми будемо робити перереєстрацію, забирати бюджетні кошти з місцевого бюджету. Тому, що мова в питанні Обласної психіатричної лікарні йде про орієнтовно десь 14 мільйонів, які поступають до місцевого бюджету. І всі ці працівники є мешканцями Львова, їхні діти ходять в школи, садочки, поліклініки. </p>
      <p>Я би дуже просив, щоби напрацювали відповідне рішення, яке ми від виконавчого комітету скеруємо на сесію Львівської міської ради, щоби сесія прийняла достатньо жорстке звернення на цю тему", - зокрема зазначив Садовий.</p>
      <p>Як повідомив кореспондент Гал-інфо, Львівська обласна рада не змогла прийняти рішення про реорганізацію психіатричної служби у Львівській області, яке передбачало зміну місця реєстрації Львівської обласної клінічної психіатричної лікарні з міста Львова у село Заклад, що у Миколаївському районі. За дане рішення проголосували 42 депутати з 43 необхідних.</p>
      <p>Нагадаємо, сьогодні <a href="https://galinfo.com.ua/news/volodymyr_zub_vid_imya_lvivskyy_medykiv_vyslovyvsya_proty_perereiestratsii_psyhlikarni_331113.html">Володимир Зуб</a> від ім'я львівський медиків висловився проти перереєстрації психлікарні.</p>
    </article>
  </body>
</html>