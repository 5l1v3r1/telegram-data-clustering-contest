<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/714290-xespasan-oi-prosfyges-exo-apo-to-limenarcheio-rodoy-afhste-mas-na-fygoyme-den-antechoyme.html"/>
    <meta property="og:site_name" content="madata.gr"/>
    <meta property="article:published_time" content="2019-11-19T15:24:00+00:00"/>
    <meta property="og:title" content="Ξέσπασαν οι πρόσφυγες έξω από το Λιμεναρχείο Ρόδου: Αφήστε μας να φύγουμε δεν αντέχουμε"/>
    <meta property="og:description" content="Με συνθήματα και έντονες αντιδράσεις ξέσπασαν  το μεσημέρι της Τρίτης, περίπου 60 πρόσφυγες που κρατούνται σε έναν μικρό χώρο του Κεντρικού Λιμεναρχείου της Ρόδου ζητώντας"/>
  </head>
  <body>
    <article>
      <h1>Ξέσπασαν οι πρόσφυγες έξω από το Λιμεναρχείο Ρόδου: Αφήστε μας να φύγουμε δεν αντέχουμε</h1>
      <address>
        <time datetime="2019-11-19T15:24:00+00:00">19 Nov 2019, 15:24</time>
      </address>
      <p>Με συνθήματα και έντονες αντιδράσεις ξέσπασαν  το μεσημέρι της Τρίτης, περίπου 60 πρόσφυγες που κρατούνται σε έναν μικρό χώρο του Κεντρικού Λιμεναρχείου της Ρόδου ζητώντας να τους αφήσουν να φύγουν από το νησί μας το ταχύτερο δυνατό.</p>
      <p>Πρόκειται για 60 άτομα που είχαν αφιχθεί παράνομα στο νησί μας και συγκεκριμένα σε παραλιακή περιοχή κοντά στο Πρασονήσι, την 1η Νοεμβρίου.</p>
      <p>Το μεσημέρι της Τρίτης οι άνθρωποι αυτοί, ξεσηκώθηκαν, ζητώντας να τους επιτραπεί επιτέλους να φύγουν από τη Ρόδο και να μεταφερθούν σε οργανωμένα κέντρα στην ηπειρωτική χώρα.</p>
      <p>Μικρά παιδιά αλλά και οι γονείς τους φώναζαν μόλις είδαν την κάμερα της ΡΟΔΙΑΚΗΣ συνθήματα όπως «Freedom» και «we want to go out of here» ζητώντας έτσι να φύγουν άμεσα από τον χώρο όπου φιλοξενούνται , ο οποίος στερείται ακόμα και των ελάχιστων υποδομών φιλοξενίας των ανθρώπων αυτών.</p>
      <p>Η κατάσταση αυτή θα μπορούσε να χαρακτηριστεί και έκρυθμη, γεγονός που έχει θέσει σε σχετική ετοιμότητα τις αρμόδιες υπηρεσίες των Λιμενικών.</p>
      <p>Πηγή: rodiaki.gr</p>
      <figure>
        <iframe src="https://www.youtube.com/embed/aZflQAVqT7s" width="560" height="315" data-service="Youtube" scrolling="no"/>
      </figure>
    </article>
  </body>
</html>