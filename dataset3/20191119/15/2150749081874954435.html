<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/u-kremli-uzgodzhuyut-pidsumkoviy-dokument-samitu-normandskoyi-chetvirki/"/>
    <meta property="og:site_name" content="Прямий"/>
    <meta property="article:published_time" content="2019-11-19T15:06:00+00:00"/>
    <meta property="og:title" content="У Кремлі узгоджують підсумковий документ саміту Нормандської четвірки"/>
    <meta property="og:description" content="Триває підготовка підсумкового документа до саміту Нормандської четвірки. Про це заявив прессекретар президента Росії Дмитро Пєсков, повідомляють"/>
  </head>
  <body>
    <article>
      <h1>У Кремлі узгоджують підсумковий документ саміту Нормандської четвірки</h1>
      <address>
        <time datetime="2019-11-19T15:06:00+00:00">19 Nov 2019, 15:06</time>
      </address>
      <p>
        <b>Триває підготовка підсумкового документа до саміту Нормандської четвірки.</b>
      </p>
      <p>Про це заявив прессекретар президента Росії Дмитро Пєсков, повідомляють російські ЗМІ.</p>
      <p>Підсумковий документ нормандської зустрічі готується, але в Кремлі поки не вирішили, буде він декларативним чи зобов'язуючим.</p>
      <p>"Можна очікувати, що буде узгоджуватися якийсь текст. Що це буде за документ і чи буде він підписним - поки говорити передчасно. Поки якихось спільних рішень щодо цього немає", - зазначив Пєсков.</p>
      <p>Він пояснив, що під документами, які приймаються без підпису, зазвичай розуміються різні заяви, декларації, меморандуми і так далі. У свою чергу, певні домовленості - плани дій, дорожні карти, угоди та інші документи, які мають зобов'язуючий характер або мають елементи зобов'язуючого характеру, - найчастіше підписуються.</p>
      <p>"Узгодження триває: узгодження якогось тексту, а ось що це буде за документ - це ще слід визначити", - зауважив представник Кремля.</p>
      <p>Раніше голова фракції партії "Слуга народу" у парламенті <a href="https://prm.ua/metoyu-zustrichi-u-normandskomu-formati-ye-vihid-z-minskih-domovlenostey-arahamiya/">Давид Арахамія заявив, що метою зустрічі у Нормандському форматі є вихід з Мінських домовленостей</a>.</p>
      <p>Крім того, глава Міністерства закордонних справ України <a href="https://prm.ua/v-ukrayini-ye-dvi-alternativi-minskim-domovlenostyam-pristayko/">Вадим Пристайко назвав альтернативи Мінським домовленностям</a>.</p>
      <p>
        <a href="https://prm.ua/pislya-zustrichi-unormandskomu-formati-u-zelenskogo-budut-dva-shlyahi-i-obidva-hibni-goncharenko/">ПІСЛЯ ЗУСТРІЧІ У НОРМАНДСЬКОМУ ФОРМАТІ У ЗЕЛЕНСЬКОГО БУДУТЬ ДВА ШЛЯХИ, І ОБИДВА ХИБНІ - ГОНЧАРЕНКО</a>
      </p>
      <p>Нагадаємо, <a href="https://prm.ua/data-i-mistse-zustrichi-u-normandskomu-formati/">зустріч лідерів держав в Нормандському форматі запланована на 9 грудня 2019 року</a>.</p>
      <related>
        <h4>Схожі новини</h4>
        <a href="https://prm.ua/suspilstvo-sturbovane-shho-zustrich-zelenskogo-z-putinim-mozhe-zavershitis-kapitulyatsiyeyu-ukrayini-gerasimov/"/>
        <a href="https://prm.ua/ukrayina-ta-rosiya-pidpisali-ugodu-pro-vilov-ribi-v-azovskomu-mori/"/>
        <a href="https://prm.ua/u-kremli-dopustili-osobistu-zustrich-zelenskogo-ta-putina/"/>
      </related>
    </article>
  </body>
</html>