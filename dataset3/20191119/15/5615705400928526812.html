<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204643-ukreksimbank-ogolosiv-pro-konkurs-na-posadu-golovi-pravlinnya"/>
    <meta property="og:site_name" content="Mind UA"/>
    <meta property="article:published_time" content="2019-11-19T15:10:00+00:00"/>
    <meta property="og:title" content="Укрексімбанк оголосив про конкурс на посаду голови правління"/>
    <meta property="og:description" content="Нещодавно голову правління банку Олександра Гриценка затримали співробітники СБУ"/>
  </head>
  <body>
    <article>
      <h1>Укрексімбанк оголосив про конкурс на посаду голови правління</h1>
      <h2>Нещодавно голову правління банку Олександра Гриценка затримали співробітники СБУ</h2>
      <address>
        <time datetime="2019-11-19T15:10:00+00:00">19 Nov 2019, 15:10</time>
      </address>
      <p>Наглядова рада Укрексімбанку прийняла рішенння від 15 листопада 2019 року, яким оголошується конкурсний відбір на посаду голови правління Укрексімбанку. Про це <a href="https://www.mof.gov.ua/uk/news/ogoloshennia_pro_provedennia_konkursu_na_posadu_golovi_pravlinnia_at_derzhavnii_eksportno-importnii_bank_ukraini-1885">повідомляє</a> Міністерство фінансів.</p>
      <p>Згідно з повідомленням, метою діяльності банку є створення сприятливих умов для розвитку економіки та підтримки вітчизняного товаровиробника, обслуговування експортно-імпортних операцій, кредитно-фінансова підтримка процесів структурної перебудови та зміцнення та реалізація виробничого і торгового потенціалу галузей економіки та підприємств, що є експортоорієнтованими або проводять діяльність, пов'язану з виробництвом імпортозамінної продукції, а також отримання прибутку в інтересах Банку та його акціонерів.</p>
      <p>Нагадаємо: 16 листопада співробітники СБУ за дорученням Генеральної прокуратури України <a href="https://mind.ua/news/20204548-vikradennya-glavi-pravlinnya-ukreksimbanku-gricenka-shcho-vidomo-na-sogodni">затримали голову правління Укрексімбанку</a> Олександра Гриценка. У прес-службі СБУ повідомили, що він підозрюється у сприянні легалізації доходів, отриманих незаконним шляхом чиновниками часів Віктора Януковича.</p>
      <p>Пізніше в Укрексімбанку <a href="https://mind.ua/news/20204569-zatrimannya-golovi-ukreksimbanku-ne-vpline-na-robotu-ustanovi-pravlinnya">прокоментували інформацію</a> щодо затримання голови правління фінансової установи Олександра Гриценка та розповіли про подальшу роботу банку.</p>
      <p>Згодом, 18 листопада Печерський районний суд Києва <a href="https://mind.ua/news/20204610-sud-zvilniv-z-pid-varti-golovu-pravlinnya-ukreksimbanku-gricenka-pid-zastavu">звільнив з-під варти</a> голову правління АТ «Укрексімбанк» Олександра Гриценка і обрав для нього запобіжний захід у вигляді застави в розмірі 2,99 млн грн.</p>
      <related>
        <h4>Також читайте</h4>
        <a href="https://mind.ua/publications/20204621-chomu-kreditnij-rinok-v-ukrayini-zgortaetsya"/>
        <a href="https://mind.ua/news/20204610-sud-zvilniv-z-pid-varti-golovu-pravlinnya-ukreksimbanku-gricenka-pid-zastavu"/>
        <a href="https://mind.ua/news/20204599-evropejskij-centrobank-vidklikav-licenziyu-meinl-bank"/>
      </related>
    </article>
  </body>
</html>