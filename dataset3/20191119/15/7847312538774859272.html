<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/473664-tylko-u-nas-miller-werbalnie-premier-nie-chce-konfrontacji"/>
    <meta property="og:site_name" content="wPolityce.pl"/>
    <meta property="article:published_time" content="2019-11-19T15:04:34+00:00"/>
    <meta property="og:title" content="TYLKO U NAS. Leszek Miller: Premier, przynajmniej werbalnie, nie chce konfrontacji. Pod tym trudno się nie podpisać"/>
    <meta property="og:description" content="&quot;Jak w każdym tego typu expose były fragmenty, pod którymi można się podpisać oraz rzeczy dyskusyjne&quot;."/>
  </head>
  <body>
    <article>
      <h1>TYLKO U NAS. Leszek Miller: Premier, przynajmniej werbalnie, nie chce konfrontacji. Pod tym trudno się nie podpisać</h1>
      <address><time datetime="2019-11-19T15:04:34+00:00">19 Nov 2019, 15:04</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <blockquote>
        <b>Premier, przynajmniej werbalnie, nie chce konfrontacji. Pod tym też trudno się nie podpisać</b>
      </blockquote>
      <p>— powiedział Leszek Miller w rozmowie z portalem wPolityce.pl.</p>
      <p>Były premier został zaproszony do Sejmu na expose Mateusza Morawieckiego.</p>
      <p>
        <a href="https://wpolityce.pl/tag/exposepmm">
          <b>WSZYSTKO O EXPOSE premiera Mateusza Morawieckiego</b>
        </a>
      </p>
      <p>
        <a href="https://wpolityce.pl/polityka/473593-relacja-expose-premiera-mateusza-morawieckiego">RELACJA. Expose premiera Mateusza Morawieckiego: „Oto najważniejsze zadanie. Otwórzmy Polsce drzwi do nowoczesności”</a>
      </p>
      <p>
        <a href="https://wpolityce.pl/polityka/473600-rzad-wygra-kolejna-kadencje-jesli-zrealizuje-calosc-expose">Jacek Karnowski: Rząd wygra kolejną kadencję, jeśli z taką samą pasją zrealizuje całe przesłanie z exposé, także to cywilizacyjne. To ma być droga środka, ale bliżej prawej krawędzi</a>
      </p>
      <p>
        <a href="https://wpolityce.pl/polityka/473622-burza-w-sieci-po-expose-premiera-politycy-komentuja">Burza w sieci po expose premiera! Politycy z różnych stron barykady komentują wystąpienie Mateusza Morawieckiego. KOMENTARZE</a>
      </p>
      <blockquote>Jak w każdym tego typu expose były fragmenty, pod którymi można się podpisać oraz rzeczy dyskusyjne. Przy tego typu okazjach zwracam uwagę na rzeczy, których mówca nie powiedział. Premier nie odniósł się do fragmentów programu z poprzedniej kadencji. Nie mówił o programie Mieszkanie+ czy samochodach elektrycznych. Pominął politykę międzynarodową, bo skupienie się na stosunkach ze Stanami Zjednoczonymi to ubogi obraz. Mówiąc o Unii Europejskiej pokazał obraz mało przystający do rzeczywistości. Unia nie jest szkołą pełną dzieci. Pominął kwestię strefy euro</blockquote>
      <p>— mówił Miller.</p>
      <blockquote>Skoro mówił, że należy skończyć z niepłaceniem podatków przez wielkie korporacje, to był przecież w Polsce wiceprezydent USA, który dziękował polskiemu rządowi za to, że nie popiera koncepcji wprowadzenia podatku cyfrowego. A sprawa ta dotyczyłaby przecież wielu wielkich amerykańskich korporacji</blockquote>
      <p>— dodał.</p>
      <p>Pytany o to, pod którymi słowami obecnego szefa rządu podpisałby się, Miller odpowiedział:</p>
      <blockquote>Premier mówił, że powinniśmy być dumni z wielkiego kraju, że jesteśmy krajem wielkiej historii, a wielkiej przeszłości musi towarzyszyć wielka przyszłość. Wspomniał też, że musimy działać na rzecz powrotu Polaków do ojczyzny, a oświata i edukacja są ważne. Kto by się pod tym nie podpisał?</blockquote>
      <p>
        <b>Były premier odniósł się też do końcowego fragmentu wystąpienia Mateusza Morawieckiego.</b>
      </p>
      <blockquote>Premier, przynajmniej werbalnie, nie chce konfrontacji. Pod tym też trudno się nie podpisać</blockquote>
      <p>— powiedział Miller w rozmowie z wPolityce.pl.</p>
      <p>not. TK</p>
    </article>
  </body>
</html>