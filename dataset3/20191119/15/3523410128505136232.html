<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640764/%D9%85%DB%8C%D8%B4%D9%84-%D8%B9%D9%88%D9%86-%D8%AF%D9%88%D9%84%D8%AA-%D8%AC%D8%AF%DB%8C%D8%AF-%D9%85%D8%AA%D8%B4%DA%A9%D9%84-%D8%A7%D8%B2-%DA%86%D9%87%D8%B1%D9%87%E2%80%8C%D9%87%D8%A7%DB%8C-%D8%B3%DB%8C%D8%A7%D8%B3%DB%8C-%D8%AE%D9%88%D8%A7%D9%87%D8%AF-%D8%A8%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T15:33:00+00:00"/>
    <meta property="og:title" content="میشل عون: دولت جدید متشکل از چهره‌های سیاسی خواهد بود"/>
    <meta property="og:description" content="رئیس جمهوری لبنان امروز اعلام کرد، دولت جدید دولتی متشکل از چهره‌های سیاسی خواهد بود و کارشناسان و نمایندگان جنبش‌ها در آن حضور خواهند داشت."/>
  </head>
  <body>
    <article>
      <h1>
        <a href="https://www.bultannews.com/fa/news/640764/%D9%85%DB%8C%D8%B4%D9%84-%D8%B9%D9%88%D9%86-%D8%AF%D9%88%D9%84%D8%AA-%D8%AC%D8%AF%DB%8C%D8%AF-%D9%85%D8%AA%D8%B4%DA%A9%D9%84-%D8%A7%D8%B2-%DA%86%D9%87%D8%B1%D9%87%E2%80%8C%D9%87%D8%A7%DB%8C-%D8%B3%DB%8C%D8%A7%D8%B3%DB%8C-%D8%AE%D9%88%D8%A7%D9%87%D8%AF-%D8%A8%D9%88%D8%AF">میشل عون: دولت جدید متشکل از چهره‌های سیاسی خواهد بود</a>
      </h1>
      <h2>رئیس جمهوری لبنان امروز اعلام کرد، دولت جدید دولتی متشکل از چهره‌های سیاسی خواهد بود و کارشناسان و نمایندگان جنبش‌ها در آن حضور خواهند داشت.</h2>
      <address><time datetime="2019-11-19T15:33:00+00:00">19 Nov 2019, 15:33</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، <b>میشل عون</b>، رئیس جمهوری لبنان به یان کوبیس، هماهنگ‌کننده <b>سازمان ملل</b> در <b>لبنان</b> گفت، به محض پایان رایزنی‌هایی که پیرامون تشکیل دولت جدید با رهبران احزاب و جریان‌های سیاسی ذی‌ربط در جریان است، زمان رایزنی‌ها با پارلمان را تعیین خواهد کرد.</p>
      <p>وی تصریح کرد، دولت جدید دولتی متشکل از چهره‌های سیاسی خواهد بود و نمایندگان جنبش‌ها در آن حضور خواهند داشت. اوضاع اقتصادی نیز کنترل و به تدریج بررسی می‌شود.</p>
      <p>عون در ادامه گفت: هدف از عدم تعیین زمان رایزنی‌ها با پارلمان رفع موانع پیش روی دولت و تسهیل در مأموریت نخست وزیر مکلف است.</p>
      <p>این درحالی است که سعد حریری، نخست وزیر مستعفی لبنان بر لزوم تشکیل دولتی فن سالار یا تکنوکرات با حضور افراد متخصص تاکید دارد و کنار زدن برخی وزیران در دولت آینده را خواستار است.</p>
    </article>
  </body>
</html>