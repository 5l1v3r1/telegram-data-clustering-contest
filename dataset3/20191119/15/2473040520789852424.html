<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Finante-Banci/246978/alte-2-banci-lanseaza-apple-pay-americanii-ajung-la-12-parteneriate.html"/>
    <meta property="og:site_name" content="Wall-Street"/>
    <meta property="article:published_time" content="2019-11-19T15:00:01+00:00"/>
    <meta property="og:title" content="Inca doua banci anunta parteneriatul cu Apple si permit clientilor cu carduri Mastercard sa efectueze plati prin Apple Pay"/>
    <meta property="og:description" content="OTP Bank Romania si Credit Europe Bank se alatura de astazi bancilor care ofera serviciul de plata cu telefonul mobil prin Apple Pay, dupa ce tot astazi BCR a lansat acest serviciul pentru posesorii de telefoane si ceasuri cu iOS. Pana acum, gigantul american a incheiat 12 parteneriate in Romania pentru utilizarea Apple Pay, cu sapte banci, trei FinTech-uri si doi emitenti de tichete de masa electronice."/>
  </head>
  <body>
    <article>
      <h1>Inca doua banci anunta parteneriatul cu Apple si permit clientilor cu carduri Mastercard sa efectueze plati prin Apple Pay</h1>
      <address><time datetime="2019-11-19T15:00:01+00:00">19 Nov 2019, 15:00</time> by <a rel="author">Razvan Enache</a></address>
      <p>
        <b>OTP Bank Romania si Credit Europe Bank se alatura de astazi bancilor care ofera serviciul de plata cu telefonul mobil prin Apple Pay, dupa ce tot astazi BCR a lansat acest serviciul pentru posesorii de telefoane si ceasuri cu iOS. Pana acum, gigantul american a incheiat 12 parteneriate in Romania pentru utilizarea Apple Pay, cu sapte banci, trei FinTech-uri si doi emitenti de tichete de masa electronice.</b>
      </p>
      <p>In cazul ambelor banci, Apple Pay va fi disponibil tuturor detinatorilor de carduri Mastercard.</p>
      <p>"Suntem mandri sa oferim serviciilor Apple Pay, incepand de astazi, clientilor nostri, oferindu-le astfel oportunitatea sa efectueze plati mobile rapide si sigure. Ne angajam sa oferim produse si servicii de ultima generatie, astfel incat introducerea Apple Pay este un pas natural in aceasta directie pentru OTP Bank Romania", a declarat Roxana Maria Hidan, Director General Adjunct al Diviziei Retail.</p>
      <p>Bazandu-se pe solutia de tokenizare, securitatea si confidentialitatea datelor cardului inrolat in Apple Pay este garantata, numerele efective ale cardului nefiind stocate pe dispozitiv si nici pe serverele Apple. In schimb, un numar de cont de dispozitiv unic este atribuit, criptat si stocat in siguranta in elementul securizat de pe dispozitiv. Fiecare tranzactie este autorizata cu un cod de securitate dinamic unic.</p>
      <p>Apple Pay este usor de configurat, iar utilizatorii vor beneficia in continuare de toate recompensele si beneficiile oferite de cardurile de credit si debit. In magazine, Apple Pay functioneaza cu iPhone SE, iPhone 6 si versiuni ulterioare si Apple Watch, se arata in comunicatul OTP Bank.</p>
      <p>Tot astazi, Banca Comerciala Romana a anuntat ca ofera clientilor posibilitatea de a folosi Apple Pay, o solutie care transforma platile mobile intr-o experienta usoara, sigura si confidentiala. Introducerea solutiei este un pas firesc pe care BCR il face pentru a acoperi tot spectrul de plati inteligente cu telefonul, capabile sa le faca viata mai usoara clientilor, mai ales cand vine vorba despre finantele personale.</p>
      <p>
        <a href="https://www.wall-street.ro/articol/Economie/246798/economia-romaneasca-a-franat-puternic-bcr-isi-revizuieste-prognozele.html">Citeste si:<br/>Economia romaneasca a franat puternic. BCR isi revizuieste prognozele</a>
      </p>
      <figure>
        <img src="https://img.wall-street.ro/image_thumbs/thumbs/9bc/9bc3d10c7b25ca4a89ec1d63796cefd6-400x250-00-65.jpg?v=1573726032"/>
      </figure>
      <p>In prezent, pe langa OTP Bank Romania, Credit Europe Bank si BCR, alte 4 banci din Romania ofera serviciul de plata prin Apple Pay (Banca Transilvania, ING Bank, Raiffeisen Bank si UniCredit Bank), precum si trei FinTech-uri (Monese, Orange Money si Revolut) si doi emitenti de tichete de masa <a href="http://www.retail.ro/cataloage-electronice/index.html">electronice</a> (Edenred si Sodexo).</p>
    </article>
  </body>
</html>