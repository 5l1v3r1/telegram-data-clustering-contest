<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/yarosh-prokomentuvav-spravu-generala-marchenka-novini-ukrajini-50054447.html"/>
    <meta property="og:site_name" content="НВ"/>
    <meta property="article:published_time" content="2019-11-19T15:00:00+00:00"/>
    <meta property="og:title" content="Ярош про арешт Марченка: Нагадує спецоперацію РФ"/>
    <meta property="og:description" content="Арешт начальника Головного управління розвитку і супроводу матеріального забезпечення ЗСУ Дмитра Марченка «нагадує російську спецоперацію»."/>
  </head>
  <body>
    <article>
      <h1>Ярош про арешт Марченка: Нагадує спецоперацію РФ</h1>
      <h2>Арешт начальника Головного управління розвитку і супроводу матеріального забезпечення ЗСУ Дмитра Марченка «нагадує російську спецоперацію».</h2>
      <address>
        <time datetime="2019-11-19T15:00:00+00:00">19 Nov 2019, 15:00</time>
      </address>
      <p>Таку заяву в ефірі <a href="https://radio.nv.ua/">Радіо НВ</a> зробив командувач Української добровольчої армії, колишній лідер Правого сектора <a href="https://nv.ua/ukr/ukraine/events/dmitro-yarosh-poobicyav-ne-dopustiti-kapitulyaciji-na-donbasi-novini-ukrajini-50054436.html">Дмитро Ярош</a>. На його думку, арешт Марченка дискредитує Збройні сили.</p>
      <p>"Чесно говорячи, мені все це нагадує якусь російську спецоперацію. Бо ступінь довіри до Збройних сил України одна з найвищих в нашій державі. Але при тому всьому робляться цілеспрямовані кроки для дискредитації Збройних сил України, всього того доброго, що було зроблено за ці роки ЗСУ. І генерал Марченко, власне, той маркер, де видно, що це є цілеспрямована річ", - сказав екс-лідер ПС.</p>
      <p>Розмір застави у 76 мільйонів гривень Ярош назвав "знущанням" і висловив упевненість, що справа Марченка "розвалиться".</p>
      <p>Нагадаємо, раніше Державне бюро розслідувань <a href="https://nv.ua/ukr/ukraine/events/sprava-bronezhiletiv-korsar-dbr-povidomilo-pro-pidozru-p-yati-top-chinovnikam-minoboroni-novini-ukrajini-50051740.html">повідомило про підозру п'яти топ-чиновникам Міноборони.</a></p>
      <p>За даними ГБР, вони причетні до закупівель 20 тисяч бронежилетів вартістю 176 млн гривень, сім тисяч з яких виявилися «бракованими».</p>
      <p>В межах цієї справи був <a href="https://nv.ua/ukr/ukraine/events/sprava-pro-brakovani-bronezhileti-generala-marchenka-zaareshtuvali-novini-ukrajini-50052877.html">заарештований начальник Головного управління розвитку і супроводу матеріального забезпечення Збройних Сил України Дмитро Марченко</a>. Він утримується під вартою з альтернативою внесення застави розміром 76 млн грн.</p>
    </article>
  </body>
</html>