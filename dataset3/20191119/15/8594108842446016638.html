<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/termin-ekasy-sa-blizi-o2-garantuje-jej-instalaciu-do-konca-roka-len-pri-nakupe-do-13-decembra/264515"/>
    <meta property="og:site_name" content="touchIT"/>
    <meta property="article:published_time" content="2019-11-19T15:04:02+00:00"/>
    <meta property="og:title" content="Termín eKasy sa blíži. O2 garantuje jej inštaláciu do konca roka len pri nákupe do 13. decembra"/>
    <meta property="og:description" content="Podnikatelia by si nemali nechávať kúpu a aktiváciu eKasy na poslednú chvíľu. Do termínu pre splnenie legislatívnej povinnosti ostáva len necelého poldruha mesiaca. O2 garantuje jej dodanie do konca"/>
  </head>
  <body>
    <article>
      <h1>Termín eKasy sa blíži. O2 garantuje jej inštaláciu do konca roka len pri nákupe do 13. decembra</h1>
      <address><time datetime="2019-11-19T15:04:02+00:00">19 Nov 2019, 15:04</time> by <a rel="author">redakcia touchIT</a></address>
      <p>
        <b>
          <b>Podnikatelia by si nemali nechávať kúpu a aktiváciu eKasy na poslednú chvíľu.</b>
        </b>
      </p>
      <p>
        <b>Do termínu pre splnenie legislatívnej povinnosti ostáva len necelého poldruha mesiaca. O2 garantuje jej dodanie do konca roka len pri jej kúpe do 13. decembra. Rovnako aj jej prípadnú inštaláciu stihnú podnikatelia do konca roka len ak o ňu požiadajú do rovnakého termínu. Hoci sú skladové zásoby eKasy nadimenzované na zvýšený záujem pred štartom platnosti legislatívy, môže sa stať, že v druhej polovici decembra si už zákazník nebude môcť vybrať eKasu podľa svojich predstáv.</b>
      </p>
      <p>O2 vzhľadom na očakávaný záujem o kúpu eKasy pred začiatkom platnosti príslušnej legislatívy, odporúča všetkým záujemcom, aby si jej nákup a inštaláciu nenechávali na poslednú chvíľu. <i>„Vzhľadom na očakávaný nápor ku koncu roka, môžeme garantovať doručenie zásielky do 22. decembra len pri objednávkach, ktoré budú  potvrdené do piatku 13. decembra. Rovnaký termín platí aj pre požiadavky na inštaláciu našim technikom,“</i> uviedla hovorkyňa O2 Tereza Molnár.</p>
      <p>O2 momentálne objednávky vybavuje priebežne a je rovnako pripravené aj na prílev nových zákazníkov s blížiacim sa termínom. Napriek tomu upozorňuje, aby si podnikatelia nenechávali povinnosť na poslednú chvíľu a vyhli sa tak zdržaniam spojeným s inštaláciou alebo prípadným nedostatkom spôsobeným  veľkým záujmom na poslednú chvíľu.</p>
      <p><i>„Z 223 tisíc pokladníc, ktoré majú pridelený kód pokladnice eKasa klient, je do systému eKasa  fyzicky zapojených len približne 146 tisíc,  ktoré v tomto systéme už vytvárajú pokladničné doklady. Z tohto počtu je približne 80 tisíc online registračných pokladníc (ORP). Znamená to, že viac ako jedna tretina pokladníc, ktorým bol pridelený kód eKasa, ešte stále do systému nie je pripojená,“</i> vysvetľuje Mária Sameková, členka prezídia Slovenskej komory daňových poradcov.</p>
      <p>
        <b>O2 eKasa</b>
      </p>
      <p>Systém eKasy, ktorý O2 predáva už od apríla tohto roka, prináša kompletné riešenia pokladne, POS terminálu a tlačiarne spolu s pripojením na dátovú sieť. Navyše, dáta na komunikáciu s finančnou správou sú v O2 bezplatné. O2 eKasa zohľadňuje špecifikácie pre rôzne segmenty podnikania a je dostupná v dvoch variantoch podľa potrieb (kompakt a komplet). Integrované riešenie platobného terminálu motivuje aj pre platby kartou. eKasu O2 ponúka bez vstupných nákladov, pretože nie je potrebné kasu kupovať v hotovosti, ale je možné si ju zaobstarať aj prostredníctvom pravidelných 28-eurových mesačných platieb.</p>
      <p>Viac informácií o O2 eKase nájdete na <a href="https://www.o2.sk/ponuka/biznis-riesenia/o2-ekasa">https://www.o2.sk/ponuka/biznis-riesenia/o2-ekasa</a>.</p>
      <related>
        <h4>Súvisiace články</h4>
        <a href="https://touchit.sk/mitsubishi-model-a-ziskal-cestne-miesto-v-japonskej-automobilovej-sieni-slavy/264531"/>
        <a href="https://touchit.sk/elektromobily-volkswagen-uz-od-17-970-eur/264524"/>
        <a href="https://touchit.sk/prieskum-acronis-s-ransomverom-sa-stretava-stale-viac-slovenskych-organizacii/264518"/>
      </related>
    </article>
  </body>
</html>