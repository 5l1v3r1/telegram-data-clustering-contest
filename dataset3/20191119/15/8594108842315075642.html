<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/prieskum-acronis-s-ransomverom-sa-stretava-stale-viac-slovenskych-organizacii/264518"/>
    <meta property="og:site_name" content="touchIT"/>
    <meta property="article:published_time" content="2019-11-19T15:06:43+00:00"/>
    <meta property="og:title" content="Prieskum Acronis: S ransomvérom sa stretáva stále viac slovenských organizácií"/>
    <meta property="og:description" content="Až v 38 % prípadoch straty dát bolo hlavnou príčinou ich zašifrovanie ransomvérom. Acronis, celosvetový líder v oblasti kybernetickej ochrany, uviedol, že podľa lokálneho prieskumu, ktorý sa"/>
  </head>
  <body>
    <article>
      <h1>Prieskum Acronis: S ransomvérom sa stretáva stále viac slovenských organizácií</h1>
      <address><time datetime="2019-11-19T15:06:43+00:00">19 Nov 2019, 15:06</time> by <a rel="author">redakcia touchIT</a></address>
      <p>
        <b><b>Až v 38 % prípadoch straty dát</b> <b>bolo hlavnou príčinou ich zašifrovanie ransomvérom.</b></b>
      </p>
      <p><a href="http://www.acronis.cz/"><b>Acronis</b></a>, celosvetový líder v oblasti kybernetickej ochrany, uviedol, že <b>podľa lokálneho prieskumu,</b> ktorý sa uskutočnil medzi účastníkmi konferencie <b>Acronis Roadshow</b> <b>v Bratislave</b> zmienilo <b>38 % podnikových užívateľov ransomvérové útoky</b> ako hlavnú príčinu straty dát v organizácii, čo je dvakrát viac ako vlani. Hoci 95 % slovenských organizácií už zálohuje na pravidelnej báze a rad z nich aj pravidelne testuje obnovu, úspešných ransomvérových útokov stále pribúda.</p>
      <p>„Ransomvérový útok uskutočnený pomocou tzv. „spear phishingu“ dnes bez problémov vykoná aj pätnásťročný užívateľ,“ uviedol na konferencii <b>Aleš Hok, obchodný manažér riešení Acronis v spoločnosti Zebra systems.</b> „Pomocou cieleného, podvrhnutého e-mailu sú útočníci schopní sa s minimálnymi nákladmi dostať do firemných systémov, zašifrovať dáta aj ich zálohy a následne úspešne vydierať. Samotné zálohovanie už na ochranu dát nestačí, je potrebné doplniť proaktívnu ochranu pred ransomvérovými útokmi, ktorá je schopná zastaviť nákazu skôr, než napácha škody.“</p>
      <p>Táto prezentácia vyžaduje JavaScript.</p>
      <p>
        <b>Z prieskumu, ktorý Acronis na zákazníckej konferencii urobil, vyplýva:</b>
      </p>
      <ul>
        <li>59 % respondentov uviedlo, že ich organizácia pravidelne zálohuje, 23 % navyše testuje obnovu a ďalšie 13 % využívajú aj disaster recovery systémov; iba 5 % zálohuje len občas;</li>
        <li>54 % podnikov zažilo v dôsledku výpadku systémov stratu dát, z toho 23 % viackrát;</li>
        <li>Ransomvér je hlavnou príčinou straty firemných dát pre 38 % respondentov (vlani 19 %), najčastejšou príčinou je zlyhanie hardvéru (69 %) a ľudská chyba (44 %);</li>
        <li>63 % respondentov by najviac chcelo doplniť svoje zálohovacie riešenia o funkciu ochrany pred ransomvérom, 47 % o funkčnosť disaster recovery a 42 % o funkciu potvrdenia pravosti dát.</li>
      </ul>
      <p>„Tradičné zálohovanie je už zastarané. Aby boli organizácie schopné čeliť rizikám modernej doby, musia sa začať spoliehať na ucelenú kybernetickú ochranu,“ povedal <b>Zdeněk Bínek zodpovedný za predaj riešení Acronis v Českej republike a na Slovensku</b>. „Dnes už nezáleží iba na samotnom zabezpečení dát, ale podniky sa tiež musia chrániť pred ich nedostupnosťou, falšovaním či porušením súkromia. Preto majú naši zákazníci stále väčší záujem o riešenia, ako je napríklad Acronis Cyber Backup. Je postavené na 5 vektoroch kybernetickej ochrany, ktoré zahŕňajú bezpečnosť, dostupnosť, súkromie, autenticitu a zabezpečenie dát.“</p>
      <p><b>Video</b> z konferencií Acronis Roadshow 2019 nájdete tu:</p>
      <figure>
        <iframe src="https://www.youtube.com/embed/K5OUh_GNCgA" width="702" height="395" data-service="Youtube" scrolling="no"/>
      </figure>
      <related>
        <h4>Súvisiace články</h4>
        <a href="https://touchit.sk/slovensko-napreduje-v-pokryti-vysokorychlostnym-internetom/264574"/>
        <a href="https://touchit.sk/mitsubishi-model-a-ziskal-cestne-miesto-v-japonskej-automobilovej-sieni-slavy/264531"/>
        <a href="https://touchit.sk/elektromobily-volkswagen-uz-od-17-970-eur/264524"/>
      </related>
    </article>
  </body>
</html>