<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/19/novyna/polityka/sluzi-narodu-vyznachylysya-chy-pidtrymayut-znyattya-nedotorkannosti-poroshenka"/>
    <meta property="og:site_name" content="Слово і Діло"/>
    <meta property="article:published_time" content="2019-11-19T15:33:25+00:00"/>
    <meta property="og:title" content="У «Слузі народу» визначилися, чи підтримають зняття недоторканності з Порошенка"/>
    <meta property="og:description" content="Зняття недоторканності з нардепа, експрезидента Петра Порошенка підтримає монобільшість, якщо це питання включать до порядку денного Ради."/>
  </head>
  <body>
    <article>
      <h1>У «Слузі народу» визначилися, чи підтримають зняття недоторканності з Порошенка</h1>
      <address>
        <time datetime="2019-11-19T15:33:25+00:00">19 Nov 2019, 15:33</time>
      </address>
      <p>
        <b>Зняття недоторканності з нардепа, експрезидента <a href="https://www.slovoidilo.ua/persony/poroshenko-petro-oleksiiovych">Петра Порошенка</a> підтримає монобільшість, якщо це питання включать до порядку денного Ради.</b>
      </p>
      <p>Про це заявив перший заступник голови фракції Слуга народу <a href="https://www.slovoidilo.ua/persony/korniienko-oleksandr-serhiiovych">Олександр Корнієнко</a>, повідомляє у вівторок, 19 листопада, <a href="https://nv.ua/ukr/ukraine/politics/oleksandr-korniyenko-sluga-narodu-novini-ukrajini-50054252.html?utm_medium=desktop&amp;utm_referrer=https%3A%2F%2Fyandex.ua%2Fnews&amp;utm_source=yxnews">НВ</a>.</p>
      <p>«<i>Всі мотивовані [голосувати] за зняття недоторканності (з Петра Порошенка - ред.)</i>», - заявив Корнієнко.</p>
      <related>
        <a href="https://www.slovoidilo.ua/2019/11/18/ogljad/polityka/dbr-pidhotuvalo-pidozru-poroshenku-pyshut-soczmerezhax"/>
      </related>
      <p>Також він підкреслив, що вважає це «чесною позицією», і пояснив, що «по суті, це технічне голосування, коли просять зняти імунітет з метою процесуальних дій. З 1 січня 2020 року, коли набудуть чинності зміни до Конституції, такі голосування будуть не потрібні».</p>
      <p>Що стосується голосування за дачу згоди на притягнення до кримінальної відповідальності і арешт Порошенка, то таке рішення, за словами Корнієнка, буде винесено окремим питанням, як і з інших важливих голосувань.</p>
      <p>Він запевнив, що депутати будуть визначитися самостійно відповідно до «якості підозри» і «по іншим політичним міркування».</p>
      <p>«<i>Ми бачили голосування по Ярославу Дубневичу, коли група наших депутатів із якихось причин не підтримувала друге і третє голосування (зняття недоторканності та арешт - ред). Було багато нарікань на якість подання з боку Генпрокуратури</i>», - підкреслив Корнієнко.</p>
      <p>Заступник голови фракції більшості також повідомив, що, за інформацією з преси, проект підозри щодо Порошенко знаходиться в Генпрокуратурі і у нього немає інформації, коли його отримає апарат Верховної ради.</p>
      <p>Нагадаємо, 19 листопада <a href="https://www.slovoidilo.ua/2019/11/19/novyna/polityka/poroshenko-znovu-proihnoruvav-dopyt-vijskovij-prokuraturi">Порошенко знову проігнорував допит у військовій прокуратурі</a>.</p>
      <p>Також відзначимо, <a href="https://www.slovoidilo.ua/2019/11/18/novyna/polityka/hpu-vyvchaye-pidozru-poroshenku-ryaboshapka">ГПУ вивчає підозру Порошенку</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/18/novyna/pravo/poroshenko-vkotre-ne-zyavyvsya-dopyt-dbr"/>
        <a href="https://www.slovoidilo.ua/2019/11/18/pogljad/polityka/dbr-proty-poroshenka-yaki-umovy-vruchennya-pidozry-ta-pro-yaku-kryminalnu-spravu-jdetsya"/>
        <a href="https://www.slovoidilo.ua/2019/11/18/novyna/polityka/dbr-prosyt-pozbavyty-poroshenka-nedotorkannosti"/>
        <a href="https://www.slovoidilo.ua/2019/11/15/novyna/polityka/poroshenko-proihnoruvav-dopyt-hpu"/>
        <a href="https://www.slovoidilo.ua/2019/11/18/pogljad/polityka/poroshenku-pidhotuvaly-pidozru-yakymy-budut-naslidky"/>
      </related>
    </article>
  </body>
</html>