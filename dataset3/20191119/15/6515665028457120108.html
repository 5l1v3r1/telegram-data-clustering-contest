<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/ostali-sportovi/3360835/poslednja-provera-rukometasice-srbije-otputovale-na-pripreme-u-juznu-koreju-foto"/>
    <meta property="og:site_name" content="kurir.rs"/>
    <meta property="article:published_time" content="2019-11-19T15:52:00+00:00"/>
    <meta property="og:title" content="POSLEDNJA PROVERA: Rukometašice Srbije otputovale na pripreme u Južnu Koreju! (FOTO)"/>
    <meta property="og:description" content="Ženska rukometna reprezentacija Srbije otputovala je danas u Južnu Кoreju na pripreme za Svetsko prvenstvo koje krajem meseca počinje u Japanu"/>
  </head>
  <body>
    <article>
      <h6 class="kicker">JAPAN 2019</h6>
      <h1>POSLEDNJA PROVERA: Rukometašice Srbije otputovale na pripreme u Južnu Koreju! (FOTO)</h1>
      <address>
        <time datetime="2019-11-19T15:52:00+00:00">19 Nov 2019, 15:52</time>
      </address>
      <p>
        <b>Ženska rukometna reprezentacija Srbije otputovala je danas u Južnu Кoreju na pripreme za Svetsko prvenstvo koje krajem meseca počinje u Japanu</b>
      </p>
      <p>Rukometašice Srbije otputovale na pripreme u Južnu Koreju</p>
      <p>Srpske rukometašice učestvovaće na Seul kupu ;od 22. do 25. novembra.</p>
      <p>Osim domaće ekipe, učestvovaće još Rusija i Madjarska.Sa spiska od 19 igračica otpala je povredjena Andrea Lekić,koja je operisala bubnu opnu.</p>
      <p>Medju putnicama za Aziju nalaze se golman Кristina Graovac, desno krilo Ana Кojić i bek Jovana Jovović, preneo je sajt Saveza.</p>
      <p>"Ovo je poslednja šansa da izborimo vizu za Olimpijske igre sledeće godine. Veliki ispit za ovu generaciju. Imamo jaku grupu, idemo iz utakmice u utakmicu. Prvi protivnik će biti jako nezgodan, Angola. Želimo da prenesemo što više bodova u drugi krug", rekla je reprezentativka Željka Nikolić</p>
      <figure>
        <img src="https://www.kurir.rs/data/images/2019/06/01/11/1867641_srbija-poljska-zrenjanin_ff.jpg?ver=1574174911"/>
        <figcaption>
          <cite>foto: RSS</cite>
        </figcaption>
      </figure>
      <p>.Njena saigračica Jelena Trifunović rekla je da ima dobar osećaj da će se ekipa plasirati u kvalifikacije za Olimpijske igre u Tokiju 2020. godine.</p>
      <p>"Očekivanja su vezana za plasman u olimpijske kvalifikacije. Imam dobar osećaj. Godiće nam odlazak u Aziju da se naviknemo na vremensku razliku. Imaćemo prijateljske utakmice da dodjemo do željene forme. Želimo plasman u glavnu fazu i da prenesemo što više bodova, što da ne i sva četiri", navela je ona.</p>
      <p>Takodje i golman Jovana Risović veruje da će cilj biti ostvaren.</p>
      <p>"Imamo jedan cilj i smatram da možemo da dodjemo do njega. Imamo dobru ekipu i velike ambicije. Imamo tešku grupu, ona sa kojom ukrštamo je još i teža, ali da ne verujemo, ne bismo ni išle na prvenstvo. Smatram da možemo da prođemo grupu i prenesemo neke bodove.</p>
      <p>Marija Obradović se vratila u reprezentaciju posle serije povreda.</p>
      <p>"Nedostajala mi je reprezentacija. Lepo je igrati za svoju državu, ima posebnu draž. Idemo korak po korak, da prodjemo grupu, pa ćemo planirati dalje. Grupa je teška, ali tražimo našu šansu. Mesto nam je u samom vrhu", ocenila je ona.</p>
      <figure>
        <img src="https://www.kurir.rs/data/images/2013/12/29/02/419515_rukometasice-srbije_ff.jpg?ver=1574175003"/>
        <figcaption>
          <cite>foto: Dado Djilas</cite>
        </figcaption>
      </figure>
      <p>Svetsko prvenstvo igra se od 30. novembra do 15. decembra u japanskom Kumamotou.</p>
      <p>Srbija će igrati u Grupi A sa Angolom, 30. novembra, Kubom, 2. decembra, Norveškom 3. decembra, Holandijom 5. decembra i Slovenijom 6. decembra.</p>
      <p>Po tri najbolje ekipe plasiraće se u drugu fazu takmičenja, dve grupe po šest. </p>
      <p> Olimpijske kvalifikacije izboriće ekipe plasirane od drugog do sedmog mesta na prvenstvu, uz mogućnost odstupanja ako medju njima budu selekcije koje su već izborile plasman na olimpijski turnir na osnovu kontinentalnih takmičenja, Brazil, Angola, Francuska, Koreja i domaćin Japan.</p>
      <p>Beta</p>
      <related>
        <h4>NE PROPUSTITE</h4>
        <a href="https://www.kurir.rs/sport/ostali-sportovi/3359689/tesko-da-ce-se-nesto-ovako-ponoviti-pogledajte-na-kakav-nacin-je-zavrsen-mma-mec-video"/>
        <a href="https://www.kurir.rs/sport/ostali-sportovi/3360719/odlaze-u-japan-bez-najbolje-andrea-lekic-propusta-sp-zbog-povrede-foto"/>
        <a href="https://www.kurir.rs/sport/ostali-sportovi/3360595/svetski-kup-u-putjenu-sebicu-srebrna-medalja-na-takmicenju-u-kini-foto"/>
        <a href="https://www.kurir.rs/sport/ostali-sportovi/3360345/veliki-transfer-u-moto-gp-svetu-braca-markes-od-sledece-sezone-voze-za-hondu"/>
      </related>
    </article>
  </body>
</html>