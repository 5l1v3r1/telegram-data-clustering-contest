<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/belediyeye-ait-binalar-cocuklar-icin-mavi-isiklarla-aydinlatiliyor-215583h.htm"/>
    <meta property="og:site_name" content="OLAY"/>
    <meta property="article:published_time" content="2019-11-19T15:25:25+00:00"/>
    <meta property="og:title" content="Belediyeye ait binalar, çocuklar için mavi ışıklarla aydınlatılıyor"/>
    <meta property="og:description" content="İnegöl Belediyesi, 20 Kasım Dünya Çocuk Günü etkinlikleri kapsamında çocuk haklarına dikkat çekmek amacıyla merkez belediye binası ile Kültür Sanat ve Gençlik Merkezi binasını mavi ışıklarla aydınlattı."/>
  </head>
  <body>
    <article>
      <h1>Belediyeye ait binalar, çocuklar için mavi ışıklarla aydınlatılıyor</h1>
      <h2>İnegöl Belediyesi, 20 Kasım Dünya Çocuk Günü etkinlikleri kapsamında çocuk haklarına dikkat çekmek amacıyla merkez belediye binası ile Kültür Sanat ve Gençlik Merkezi binasını mavi ışıklarla aydınlattı.</h2>
      <address>
        <time datetime="2019-11-19T15:25:25+00:00">19 Nov 2019, 15:25</time>
      </address>
      <p>Çocuk Haklarına Dair Sözleşmenin (ÇHS) imzalandığı gün olan 20 Kasım tarihi, her yıl Dünya Çocuk Günü olarak kutlanıyor. Ülkemizin de taraf olduğu ÇHS’nin imzalanmasının 30’uncu yıldönümü olan 2019 yılı kutlamaları kapsamında da çocuk haklarına yönelik farkındalığı arttırmak amacıyla Türkiye Belediyeler Birliği etkinliklere aktif olarak katılıyor.</p>
      <p>Bu kapsamda İnegöl Belediyesi de Türkiye Belediyeler Birliği’nin çağrısı üzerine Dünya Çocuk Gününe verilen önemin göstergesi olarak etkinliklerde yer alıyor. Dünya Çocuk Günü etkinlikleri kapsamında İnegöl Belediyesi, Merkez Belediye Binası ile Kültür Sanat ve Gençlik Merkezi binasını 18-20 Kasım tarihleri arasında mavi ışıklarla ışıklandırma kararı aldı. Farklı şehirlerde de uygulanan bu etkinlik ile çocuk haklarına yönelik farkındalığın arttırılması hedeflenirken, mavi ışıklarla aydınlatılan binalar 3 gün boyunca çocuklar için bu şekilde kalacak.</p>
    </article>
  </body>
</html>