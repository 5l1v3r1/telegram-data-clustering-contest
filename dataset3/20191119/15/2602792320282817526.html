<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/zrosta%d1%94-nebezpeka-poshirennya-yasvz-teritori%d1%94yu-ukra%d1%97ni/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-19T15:30:00+00:00"/>
    <meta property="og:title" content="Зростає небезпека поширення ЯСВЗ територією України"/>
    <meta property="og:description" content="Днями на Черкащині фахівців Головного управління Держпродспоживслужби області спільно з фахівцями Головного управління лісового та мисливського господарств"/>
  </head>
  <body>
    <article>
      <h1>Зростає небезпека поширення ЯСВЗ територією України</h1>
      <address>
        <time datetime="2019-11-19T15:30:00+00:00">19 Nov 2019, 15:30</time>
      </address>
      <figure>
        <img src="https://infoindustria.com.ua/wp-content/uploads/2019/11/lis.jpg"/>
      </figure>
      <p>
        <b>Днями на Черкащині фахівців Головного управління Держпродспоживслужби області спільно з фахівцями Головного управління лісового та мисливського господарства Черкащини провели спільну нараду з питань небезпеки поширення на території області шкідника ясеневої смарагдової вузькотілої златки (ЯСВЗ) та епізоотичній ситуації щодо високопатогенного грипу птиці,  африканської чуми свиней і сказу тварин та розглянули стан регуляції поголів’я диких кабанів і організацію контролю ефективності пероральної вакцинації диких м’ясоїдних проти сказу.</b>
      </p>
      <p>Начальник управління фітосанітарної безпеки Головного управління Держпродспоживслужби в Черкаській області Віктор Жовнір акцентував увагу на тому, що ЯСВЗ вкрай небезпечний шкідник ясена, горіха та деяких інших листяних порід дерев.</p>
      <p>Він зазначив про те, що на відміну від більшості інших стовбурових шкідників ЯСВЗ атакує абсолютно здорові дерева. Пошкоджені шкідником дерева зазвичай усихають упродовж двох-трьох років. Шкідливість златки загрозливо велика. Традиційні хімічні методи боротьби не дають необхідного результату і не дозволяють зупинити подальше поширення ЯСВЗ. Єдиним способом знищення златки на даний момент залишається вирубка і знищення уражених дерев. За майже 20 років ясенева златка поширилася всією територією США, половиною Канади, значною площею РФ. В Україні вже був зафіксований один випадок виявлення вогнища цього небезпечного шкідника на території Луганщини.</p>
      <p>У ході обговорення також було наголошено, що цього року державні фітосанітарні інспектори Черкащини в окремих регіонах області встановлювали феромонні пастки на ЯСВЗ. Саме такі пастки допомагають аналізувати фітосанітарні ризики, всебічно оцінювати види шкідників, що загрожують лісовому господарству.</p>
      <p>Інфоіндустрія за матеріалами <a href="http://www.consumer.gov.ua/News/5412/Na_Cherkashchini_fitosanitari_obgovorili_pitannya_poshirennya_shkidnikiv_ta_epizootichnu_situatsiyu_v_oblasti">consumer.gov.ua</a></p>
    </article>
  </body>
</html>