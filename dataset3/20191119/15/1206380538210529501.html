<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/pred-rozvodem-promluvila-mam-doma-noveho-chlapa-priznala-agata-pracharova"/>
    <meta property="og:site_name" content="eXtra.cz"/>
    <meta property="article:published_time" content="2019-11-19T15:19:00+00:00"/>
    <meta property="og:title" content="Před rozvodem promluvila: Mám doma nového chlapa, přiznala Agáta Prachařová"/>
    <meta property="og:description" content="Sice už jen úředně je vdaná za Jakuba Prachaře (36), ale brzy se nejspíš změní i tento status. Manželství Agáty Prachařové (34) míří k rozvodu, manželé už spolu nebydlí a Jakub už má novou partnerku. Teď Agáta eXtra.cz prozradila, že o děti, když ona sama míří mimo domov, se stará muž – chůvák. A vysvětlila, že to je skvělé…"/>
  </head>
  <body>
    <article>
      <h6 class="kicker">EXKLUZIVNĚ</h6>
      <h1>Před rozvodem promluvila: Mám doma nového chlapa, přiznala Agáta Prachařová</h1>
      <address><time datetime="2019-11-19T15:19:00+00:00">19 Nov 2019, 15:19</time> by <a rel="author">Rudolf Šindelář</a></address>
      <slideshow>
        <figure>
          <img src="https://www.extra.cz/images/thumbs/cc/c0/ccc0b6f-240694-pracharova-0d0160000-0d0142349-0d9780000-0d9786477-sector_2560x0-shrink.jpg"/>
          <figcaption>
            <cite>Profimedia.cz</cite>
          </figcaption>
        </figure>
        <figure>
          <img src="https://www.extra.cz/images/thumbs/6a/cb/6acbf7b-243857-agi-2560x0-shrink.png"/>
          <figcaption>Agáta už je s rozvodem smířená a vypadá nad věcí.<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/6c/fd/6cfd06c-239829-agata3-2560x0-shrink.png"/>
          <figcaption>Budou vyrůstat obě Agátiny děti bez otce?<cite>Instagram</cite></figcaption>
        </figure>
        <figure>
          <img src="https://www.extra.cz/images/thumbs/14/50/1450192-239826-agata2-2560x0-shrink.png"/>
          <figcaption>Agáta mluví o novém začátku.<cite>Instagram</cite></figcaption>
        </figure>
        <figcaption>
          <a href="https://www.extra.cz/pred-rozvodem-promluvila-mam-doma-noveho-chlapa-priznala-agata-pracharova/galerie/4">+ Dalších 16 fotografií</a>
        </figcaption>
      </slideshow>
      <p>
        <b>Sice už jen úředně je vdaná za Jakuba Prachaře (36), ale brzy se nejspíš změní i tento status. Manželství Agáty Prachařové (34) míří k rozvodu, manželé už spolu nebydlí a Jakub už má novou partnerku. Teď Agáta eXtra.cz prozradila, že o děti, když ona sama míří mimo domov, se stará muž - chůvák. A vysvětlila, že to je skvělé...</b>
      </p>
      <p>„Když děti nejsou s tatínkem, tak tím, že jsem si najala chůváka, je zachován v jejich přítomnosti mužský element. Je to celkem neobvyklé, ale naopak velmi skvělé. Sama jsem v dětství měla chůváka, takže u nás v rodině to není nic nového,“ prozradila eXtra.cz bývalá modelka.</p>
      <p><a href="https://www.extra.cz/bez-prachare-je-stastna-staci-mi-dve-deti-v-posteli-nikoho-nepotrebuji-prozradila-agata">Agáta redaktorovi eXtra.cz zároveň nedávno svěřila, že mezitím, co Jakub už má novou partnerku, ona sama se na to necítí</a>. „Nikoho nechci, po nikom netoužím,“ řekla eXtra.cz Agáta, která tak s pomocí chůváka vychovává své dvě děti – Kryšpína a Miu.</p>
      <p>„Děti se s Jakubem samozřejmě vídají. Ale ten prostor, kdy tam otec není, vyplňuje jiný mužský element. Myslím, že to je dobrá volba,“ dodala <a href="https://www.extra.cz/tema/agata-pracharova">Agáta</a>, která je smutná, že se jí rozpadlo manželství, ale sama o sobě moc dobře ví, že v životě už prošla mnoha těžkými situacemi, se kterými se musela vyrovnat. A v tomto případě tomu nebude jinak.</p>
    </article>
  </body>
</html>