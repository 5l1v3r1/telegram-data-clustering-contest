<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/special/retailarena/246980/brandul-romanesc-iona-lanseaza-o-colectie-de-bijuterii-fine-cu-email-colorat-o-premiera-pentru-piata-romaneasca.html"/>
    <meta property="og:site_name" content="Wall-Street"/>
    <meta property="article:published_time" content="2019-11-19T15:09:39+00:00"/>
    <meta property="og:title" content="Brandul romanesc IONA lanseaza o colectie de bijuterii fine cu email colorat, o premiera pentru piata romaneasca"/>
    <meta property="og:description" content="Brandul romanesc IONA lanseaza prima colectie de bijuterii fine cu email colorat, o premiera pentru bijuteriile de serie produse in Romania."/>
  </head>
  <body>
    <article>
      <h1>Brandul romanesc IONA lanseaza o colectie de bijuterii fine cu email colorat, o premiera pentru piata romaneasca</h1>
      <address><time datetime="2019-11-19T15:09:39+00:00">19 Nov 2019, 15:09</time> by <a rel="author">Andra Imbrea</a></address>
      <p>
        <b>Brandul romanesc IONA lanseaza prima colectie de bijuterii fine cu email colorat, o premiera pentru bijuteriile de serie produse in Romania.</b>
      </p>
      <hr/>
      <p>IONA este un brand de bijuterii <a href="https://www.wall-street.ro/articol/Start-Up/236066/fabricat-in-romania-iona-afacerea-cu-bijuterii-din-aur-inceputa-cu-80-000-de-euro.html">lansat de Simona Telteu dupa 15 ani de marketing. </a>De la cautarea de verighete pentru casatorie a ajuns sa investeasca 80.000 de euro in propria afacere, punand, astfel, capat experientei de 15 ani de corporatie. Simona Telteu a inceput sa gandeasca planul pentru Iona Jewelry in 2017 iar magazinul online a fost deschis in octombrie. Acum expune spre vanzare patru colectii de bijuterii din aur, cu design minimalist, fabricate in Romania de mestesugari care au transmis traditia din generatie in generatie.</p>
      <p><a href="https://www.ionastore.ro/">IONA </a>vine acum cu o premiera pe piata bijuteriilor fine din Romania: colectia ART NOUVEAU care combina aurul cu tehnica emailului, folosita in bijuterie in perioada Art Nouveau pentru a da culoare si a evidentia forme complexe de plante, pasari si insecte. Emailul este un material format dintr-o pudra fina de cuart, siliciu, borax si alte elemente chimice, iar in bijuteriile IONA se foloseste tehnica Champleve, aceasta presupunand umplerea spatiilor din interiorul bijuteriilor cu email colorat.</p>
      <figure>
        <img src="https://img.wall-street.ro/image_thumbs/thumbs/6de/6de5fc36a03bebdc9285b278ed8fbc19-822x0-00-65.jpg?v=1574177474"/>
      </figure>
      <p>Bijuteriile din colectia ART NOUVEAU sunt inspirate de miscarea culturala cu acelasi nume, care s-a bucurat de un succes incredibil la finalul secolului XIX si care i-a avut ca protagonisti pe Rene Lalique in bijuterie, pe Alphonse Mucha, Toulouse-Lautrec in pictura si pe Antonio Gaudi in arhitectura.</p>
      <blockquote>In colectia ART NOUVEAU de la IONA regasim cercei, coliere si bratari cu simboluri stilizate specifice perioadei Art Nouveau: elemente organice, insecte si pasari in culori vii si cu forme ondulate.</blockquote>
      <p>„Cand ne gandim la Art Nouveau, ne amintim prima data de ilustratiile complexe realizate de Alphonse Mucha, cu femeia simbol al frumusetii si senzualitatii, inconjurata de flori in culori calde. In colectia noastra aducem aceste motive in secolul XXI si le facem mai accesibile femeilor din Romania prin design, pret si disponibilitatea bijuteriilor de serie. Tehnica emailului este una foarte complexa si ne mandrim cu faptul ca suntem primii din Romania care produc aici bijuterii fine din aur cu email. Am ales sa folosim aceasta tehnica la lansarea colectiei Art Nouveau deoarece in bijuterie emailul este strans legat de aceasta perioada culturala”, spune Simona Telteu, Managing Partner IONA.</p>
      <figure>
        <img src="https://img.wall-street.ro/image_thumbs/thumbs/700/7000e5441871956a9fafa3bc9297324f-822x0-00-65.jpg?v=1574177487"/>
      </figure>
      <p>Una din piesele la care se lucreaza cel mai mult este colierul PEACOCK, fiind necesare cel putin 12 ore de munca numai pentru realizarea pandantivului. De altfel simbolul paunului este unul dintre cele mai indragite motive Art Nouveau, fiind asociat bogatiei si frumusetii, si pastrandu-se inca in ilustratii, tesaturi si obiecte de mobilier specifice vremii.</p>
      <p>IONA este primul brand din Romania care foloseste tehnica emailului in bijuterii din aur cu productie de serie. Bijuteriile IONA pot fi achizitionate din magazinul online <a href="https://www.ionastore.ro/">www.ionastore.ro</a> sau din showroom-ul de prezentare, situat in Bucuresti: Vila Provensala, Intrarea Bitolia, nr. 49, sector 1.</p>
    </article>
  </body>
</html>