<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/19/shveciia-prekrati-razsledvaneto-sreshtu-djulian-asandj.430141"/>
    <meta property="og:site_name" content="Dnes.bg"/>
    <meta property="article:published_time" content="2019-11-19T15:30:00+00:00"/>
    <meta property="og:title" content="Швеция прекрати разследването срещу Джулиан Асандж"/>
    <meta property="og:description" content="Основателят на WikiLeaks беше обвинен в изнасилване | Dnes.bg"/>
  </head>
  <body>
    <article>
      <h1>Швеция прекрати разследването срещу Джулиан Асандж</h1>
      <h2>Основателят на WikiLeaks беше обвинен в изнасилване</h2>
      <address><time datetime="2019-11-19T15:30:00+00:00">19 Nov 2019, 15:30</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>Шведската прокуратура прекрати разследването срещу Джулиан Асандж, който в момента се намира в затвор във Великобритания, съобщи прокурор, свързан с разследването срещу основателя на WikiLeaks. Той беше разследван по обвинение в изнасилване.</p>
      <p>Заместник-главния прокурор на страната Ева-Мари Першон даде пресконференция във връзка с разследването, съобщи Guardian.</p>
      <p>Ева-Мари Першон обяви, че разследването е прекратено, защото доказателствата са вече ненадеждни, заради дългото време, което е минало от въпросните събития.</p>
      <p>През юни шведският съд постанови, че Асандж не е нужно да е задържан. Това означаваше, че макар и предварителното разследване да не се преустановява, той няма да бъде екстрадиран и може да бъде разпитван във Великобритания.</p>
      <p>Два месеца по-рано Асандж беше изведен от посолството на Еквадор в Лондон, където той се укриваше от 2012 г. Той беше арестуван непосредствено след това и в момента излежава 50-седмична присъда за нарушаване на гаранция, постановена от британския съд през 2012 г.</p>
      <p>Срещу него има и заповед за екстрадиция в САЩ. Вашингтон обвинява Асандж в публикуването на засекретени документи.</p>
      <related>
        <h4>Още по темата</h4>
        <a href="https://www.dnes.bg/notifikacii/2019/10/21/asandj-edva-kaza-imeto-si-pred-syda.426895"/>
        <a href="https://www.dnes.bg/notifikacii/2019/09/27/cru-e-sledilo-djulian-asandj-v-posolstvoto-na-ekvador.424243"/>
      </related>
    </article>
  </body>
</html>