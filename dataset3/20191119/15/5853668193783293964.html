<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttoudinese.it/apu-udine/apu-udine-coach-ramagli-dobbiamo-cercare-di-allungare-la-striscia-positiva-72075"/>
    <meta property="og:site_name" content="TuttoUdinese.it"/>
    <meta property="article:published_time" content="2019-11-19T15:35:50+00:00"/>
    <meta property="og:title" content="Apu Udine, coach Ramagli: &quot;Dobbiamo cercare di allungare la striscia positiva&quot;"/>
    <meta property="og:description" content="Archiviata la bella prestazione casalinga contro la XL Extralight Montegranaro per l’Apu Old Wild West Udine, all’orizzonte, c’è un nuovo impegno tra le mura amiche. A parlare della sfida infrasettimanale del Carnera è stato il coach bianconero Alessandro Ramagli: &quot;Imola è una squadra molto ostica che è partita male con quattro sconfitte consecutive, poi ha dato continuità positiva all’andamento del suo campionato vincendo tre partite di fila di cui due in trasferta. E’ reduce dal ko con la capolista Verona, però è una formazione in salute che si basa sulle capacità di controllo del gioco da parte di due giocatori eccellenti del pick&amp;roll come Fultz e Bowers, sull’atleticità di un giocatore verticale come Morse e sulle capacità balistiche di Baldasso e Masciadri. La panchina è funzionale alle caratteristiche del quintetto base. Imola sa variare le difese ed essere aggressiva, è molto scorbutica da affrontare, è esperta e non bisogna lasciarla giocare secondo i suoi canoni. Servirà un approccio difensivo importante…"/>
  </head>
  <body>
    <article>
      <h1>Apu Udine, coach Ramagli: "Dobbiamo cercare di allungare la striscia positiva"</h1>
      <address><time datetime="2019-11-19T15:35:50+00:00">19 Nov 2019, 15:35</time> by <a rel="author">Stefano Pontoni</a></address>
      <figure>
        <img src="https://net-storage.tccstatic.com/storage/tuttoudinese.it/img_notizie/thumb1/5b/5b2fb4641882ea92aa8481f006b917b8-06529-d41d8cd98f00b204e9800998ecf8427e.jpg"/>
      </figure>
      <p>Archiviata la bella prestazione casalinga contro la XL Extralight Montegranaro per l’Apu Old Wild West Udine, all’orizzonte, c’è un nuovo impegno tra le mura amiche. A parlare della sfida infrasettimanale del Carnera è stato il coach bianconero Alessandro Ramagli: <i>"Imola è una squadra molto ostica che è partita male con quattro sconfitte consecutive, poi ha dato continuità positiva all’andamento del suo campionato vincendo tre partite di fila di cui due in trasferta. E’ reduce dal ko con la capolista Verona, però è una formazione in salute che si basa sulle capacità di controllo del gioco da parte di due giocatori eccellenti del pick&amp;roll come Fultz e Bowers, sull’atleticità di un giocatore verticale come Morse e sulle capacità balistiche di Baldasso e Masciadri. La panchina è funzionale alle caratteristiche del quintetto base. Imola sa variare le difese ed essere aggressiva, è molto scorbutica da affrontare, è esperta e non bisogna lasciarla giocare secondo i suoi canoni. Servirà un approccio difensivo importante dal primo minuto e non dal 20’ come contro Montegranaro. Dovremo recuperare tutte le energie possibili e avere pazienza in attacco. Avremo inoltre bisogno della spinta del nostro pubblico cercando di allungare la striscia positiva”.</i></p>
    </article>
  </body>
</html>