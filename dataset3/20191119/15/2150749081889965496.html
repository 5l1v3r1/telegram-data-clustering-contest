<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/prodovzhuye-borotis-z-chutkami-pro-sebe-megan-markl-podala-noviy-pozov-proti-britanskih-zmi/"/>
    <meta property="og:site_name" content="Прямий"/>
    <meta property="article:published_time" content="2019-11-19T15:29:00+00:00"/>
    <meta property="og:title" content="Продовжує боротись з чутками про себе: Меган Маркл подала новий позов проти британських ЗМІ"/>
    <meta property="og:description" content="Меган Маркл подала новий судовий позов, проти компанії Associated Newspapers (DMG Media), у якому звинувачує журналістів у розповсюдженні неправдивих"/>
  </head>
  <body>
    <article>
      <h1>Продовжує боротись з чутками про себе: Меган Маркл подала новий позов проти британських ЗМІ</h1>
      <address>
        <time datetime="2019-11-19T15:29:00+00:00">19 Nov 2019, 15:29</time>
      </address>
      <p>
        <b>Меган Маркл подала новий судовий позов, проти компанії Associated Newspapers (DMG Media), у якому звинувачує журналістів у розповсюдженні неправдивих чуток та викривлення інформації.</b>
      </p>
      <p>Про це повідомляє <a href="https://people.com/royals/meghan-markle-tackles-tabloid-rumors-about-frogmore-cottage-baby-shower-and-dad-in-court-documents/">видання</a> People.</p>
      <p>Як зазначає видання, герцогиня Сассекська винуватила кооператив газет в публікації помилкових статей та спроби показати її лише в негативному світлі. Зокрема, це стосується інформації про відремонтований Фрогмор хауз, в якому Меган з принцом Гаррі поселились в період народження сина Арчі. Тоді ж у ЗМІ заявляли, що в подружжя є мідна ванна за 6,5 тисячі доларів, а також звукоізоляція від шуму літака 650 тисяч доларів, студія йоги , тенісний корт і приміщення для гостей. У документах, які надала Меган, зазначається, що нічого з даного переліку у них немає.</p>
      <p>Крім того, в позові також йдеться, що ЗМІ опублікували особистий лист Меган до її батька без згоди на те герцогині, причому відредагувавши його так, щоб "навмисно уявити невірну картину її взаємин з батьком".</p>
      <p>"Опущені деталі листа складають практично половину його змісту. Неопубліковані частини демонструють турботу позивача про свого батька та інших людей, а також її стурбованість щодо того, що британські ЗМІ експлуатують її батька", - йдеться в документі.</p>
      <p>Меган також заперечує факт того, що вона не запросила свою матір Дорію Рагланд на baby shower, і пояснює, що насправді вона не змогла бути присутньою на вечірці через роботу.</p>
      <p>Нагадаємо, що на початку жовтня 2019 року принц Гаррі подав судовий позов проти власників таблоїдів Тhe Sun і Daily Mirror, де звинуватив журналістів у незаконному прослуховуванні його телефону та доступі до голосових повідомлень, що порушує його права людини.</p>
      <related>
        <h4>Схожі новини</h4>
        <a href="https://prm.ua/zustrich-zelenskogo-iz-cheskim-prem-yerom-prezident-ukrayini-vkotre-proignoruvav-zhurnalistiv/"/>
        <a href="https://prm.ua/do-misyachnoyi-misiyi-nasa-priyednalis-shhe-p-yat-privatnih-kompaniy/"/>
        <a href="https://prm.ua/sonyachniy-zond-nasa-peredav-na-zemlyu-unikalni-dani/"/>
      </related>
    </article>
  </body>
</html>