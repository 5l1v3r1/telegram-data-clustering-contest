<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622346/%D8%B4%D8%AC%D8%A7%D8%B9-%D8%AE%D9%84%DB%8C%D9%84-%D8%B2%D8%A7%D8%AF%D9%87-%D8%A7%D8%B2-%D8%AA%D8%B1%DA%A9%DB%8C%D8%A8-%D9%BE%D8%B1%D8%B3%D9%BE%D9%88%D9%84%DB%8C%D8%B3-%DA%A9%D9%86%D8%A7%D8%B1-%DA%AF%D8%B0%D8%A7%D8%B4%D8%AA%D9%87-%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-19T15:24:00+00:00"/>
    <meta property="og:title" content="شجاع خلیل زاده از ترکیب پرسپولیس کنار گذاشته شد"/>
    <meta property="og:description" content="مدافع پرسپولیس در پایان پشت سر گذاشتن دوران محرومیت خود، نتوانست به ترکیب اصلی راه یابد و در فلسفه تاکتیکی کالدرون قرار نگرفته است."/>
  </head>
  <body>
    <article>
      <h1>شجاع خلیل زاده از ترکیب پرسپولیس کنار گذاشته شد</h1>
      <address>
        <time datetime="2019-11-19T15:24:00+00:00">19 Nov 2019, 15:24</time>
      </address>
      <p>
        <i>مدافع پرسپولیس در پایان پشت سر گذاشتن دوران محرومیت خود، نتوانست به ترکیب اصلی راه یابد و در فلسفه تاکتیکی کالدرون قرار نگرفته است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>شجاع خلیل زاده که طی فصول اخیر در تراکتور، سپاهان و پرسپولیس جزو یکی از مدافعان برتر میانی به میدان رفته است، در اقدامی عجیب از سوی گابریل کالدرون برای پست مدافع راست در نظر گرفته شده است. موضوعی که باعث شده او نتواند قابلیت کیفی مناسبی که انتظار می‌رود را به اجرا بگذارد.</p>
      <p>شجاع خلیل زاده که به گواه کارشناسان طی فصول اخیر یکی از ارکان موفقیت پرسپولیس در خط دفاعی محسوب می‌شود، اکنون با نظر کالدرون برای پست مدافع راست در نظر گرفته شده است. موضوعی که گفته می‌شود با نارضایتی این بازیکن همراه بوده است. کالدرون البته قصد دارد در ادامه تغییرات پیاپی خود در خط دفاعی، اینبار شجاع خلیل زاده را از ترکیب خارج کند و بعد از اینکه متوجه شد او مایل به حضور در پست مدافع راست نیست، مهدی شیری را به ترکیب اضافه کرد و نام خلیل زاده را در بازی آتی تیمش در ترکیب اصلی قرار نخواهد داد.</p>
      <p>موضوعی عجیب که می‌تواند دردسر بزرگی برای این تیم شکل دهد و آنها را وارد چالش بزرگی کند. خلیل زاده که طی دیدارهای دو فصل اخیر سرخپوشان در پست مدافع میانی و در کنار سیدجلال حسینی عملکرد قابل قبولی از خود به جا گذاشته و آمار دفاعی این تیم نیز نمایانگر این موضوع است باید دید چه واکنشی به این مساله خواهد داشت و آیا تاب نیمکت نشینی در روزهایی که خیلی‌ها در انتظار بازگشت او به لیست تیم ملی را نیز می‌کشیدند، خواهد داشت یا خیر.</p>
    </article>
  </body>
</html>