<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%84%ce%bf%cf%85%cf%81%ce%ba%ce%af%ce%b1-%cf%89%cf%82-%cf%84%ce%bf-%cf%84%ce%ad%ce%bb%ce%bf%cf%82-%cf%84%ce%bf%cf%85-%cf%87%cf%81%cf%8c%ce%bd%ce%bf%cf%85-%cf%80%ce%af%cf%83%cf%89-%cf%83%cf%84%ce%b9.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T15:56:32+00:00"/>
    <meta property="og:title" content="Τουρκία: Ως το τέλος του χρόνου πίσω στις χώρες τους οι περισσότεροι τζιχαντιστές"/>
    <meta property="og:description" content="Ο υπουργός Εσωτερικών της Τουρκίας, Σουλεϊμάν Σοϊλού, δήλωσε ότι ως το τέλος του χρόνου θα έχουν σταλεί στις πατρίδες τους οι περισσότεροι τζιχαντιστές του Ισλαμικού Κράτους που έχει συλλάβει η Αγκυρα."/>
  </head>
  <body>
    <article>
      <h1>Τουρκία: Ως το τέλος του χρόνου πίσω στις χώρες τους οι περισσότεροι τζιχαντιστές</h1>
      <address>
        <time datetime="2019-11-19T15:56:32+00:00">19 Nov 2019, 15:56</time>
      </address>
      <p>
        <b>Ο υπουργός Εσωτερικών της Τουρκίας, Σουλεϊμάν Σοϊλού, δήλωσε ότι ως το τέλος του χρόνου θα έχουν σταλεί στις πατρίδες τους οι περισσότεροι τζιχαντιστές του Ισλαμικού Κράτους που έχει συλλάβει η Αγκυρα.</b>
      </p>
      <p>Η διαδικασία επαναπατρισμού των τζιχαντιστών ξεκίνησε στις 11 Νοεμβρίου. Υπενθυμίζεται ότι στο πλαίσιο αυτό είχε προκύψει ζήτημα με Αμερικανό, ιορδανικής καταγωγής, που είχε εγκλωβιστεί για μέρες στη νεκρή ζώνη στα ελληνοτουρκικά σύνορα, αλλά τελικά η Τουρκία τον απέλασε στις ΗΠΑ.</p>
      <p>«Ο αριθμός των κρατουμένων που θα επαναπατριστεί έως το τέλος του έτους εξαρτάται από το πόσο καιρό θα πάρει η διαδικασία, αλλά ειδικά για την Ευρώπη, η διαδικασία βρίσκεται σε εξέλιξη. Νομίζω ότι θα έχουμε στείλει ένα μεγάλο μέρος από αυτούς στις χώρες τους έως το τέλος του έτους», είπε ο Σοϊλού, σύμφωνα με το ΑΠΕ. Η Τουρκία υποστηρίζει ότι συνέλαβε 287 τζιχαντιστές του ISIS στη βορειοανατολική Συρία, μετά τη στρατιωτική επιχείρηση, όπως και ότι υπό κράτηση είναι εκατοντάδες άλλοι ύποπτοι.</p>
    </article>
  </body>
</html>