<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/dalis-egitimi-yapan-astsubay-kayboldu-1208832.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-19T15:50:00+00:00"/>
    <meta property="og:title" content="Dalış eğitimi yapan astsubay kayboldu"/>
    <meta property="og:description" content="Bartın'ın Amasra ilçesinde, dalış eğitimi yaparken suda gözden kaybolan astsubay için arama çalışmaları başlatıldı."/>
  </head>
  <body>
    <article>
      <h1>Dalış eğitimi yapan astsubay kayboldu</h1>
      <h2>Bartın'ın Amasra ilçesinde, dalış eğitimi yaparken suda gözden kaybolan astsubay için arama çalışmaları başlatıldı.</h2>
      <address>
        <time datetime="2019-11-19T15:50:00+00:00">19 Nov 2019, 15:50</time>
      </address>
      <p><b>Bartın</b>'ın <b>Amasra </b>ilçesinde, <b>Batı Karadeniz Amasra Sahil Güvenlik Grup Komutanlığı Dalış Emniyet Güvenlik </b>ve <b>Arama Kurtarma Timleri </b>(<b>DEGAK</b>) botuyla <b>Tarlaağzı Limanı Mağaralar </b>bölgesine giden 2 uzman çavuş ve 1 astsubay, eğitim amacıyla dalış gerçekleştirdi.</p>
      <p>Uzman çavuşlar bir süre sonra su yüzeyine çıkarken, <b>Astsubay Hakan </b>K. (34) gözden kayboldu.<br/><br/>İhbar üzerine bölgeye sevk edilen sahil güvenlik arama kurtarma ve <b>AFAD </b>ekipleri, astsubayı arama çalışması başlattı. <br/><br/>112 Acil Sağlık ve jandarma ekipleri de liman bölgesinde hazır bekletiliyor. <br/><br/>Bu arada, Amasra Kaymakamı Gökhan Gürbüzerol ve İl Jandarma  Komutanı Albay Haluk Selvi olay yerine giderek yetkililerden bilgi aldı.</p>
    </article>
  </body>
</html>