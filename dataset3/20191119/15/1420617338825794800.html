<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/anticipazioni-il-collegio-4-quinta-puntata-lite-feroce-tra-gli-studenti-e-gita-fuori-porta.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-19T15:37:46+00:00"/>
    <meta property="og:title" content="Anticipazioni Il Collegio 4 quinta puntata: lite feroce tra gli studenti e gita fuori porta"/>
    <meta property="og:description" content="Anticipazioni Il Collegio 4 quinta puntata. Nuovo appuntamento stasera, martedì 19 novembre 2019, con il docu reality targato Rai 2..."/>
  </head>
  <body>
    <article>
      <h1>Anticipazioni Il Collegio 4 quinta puntata: lite feroce tra gli studenti e gita fuori porta</h1>
      <address><time datetime="2019-11-19T15:37:46+00:00">19 Nov 2019, 15:37</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/ilcollegio4.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p><b>Anticipazioni Il Collegio 4 quinta puntata</b>. Nuovo appuntamento stasera, martedì 19 novembre 2019, con il d<i>ocu reality</i> targato <b>Rai 2</b>, campione d’ascolti in questo inizio di stagione. La <b>classe 1982,</b> sulla falsa riga degli anni passati, hanno catturato il pubblico di giovani e giovanissimi mai così affezionati alle vicende dei collegiali. Tra regole ferree, nuove amicizie e problemi scolastici (ma non solo) scopriamo cosa accadrà nella puntata di stasera. </p>
      <h3>Anticipazioni Il Collegio 4 quinta puntata, cosa accadrà stasera</h3>
      <p>Nella quinta puntata de <b>“Il Collegio”,</b> in onda oggi, martedì 19 novembre alle 21.20 su Rai2, il Preside, i docenti e i collegiali <b>ascolteranno il rapporto redatto dall’ispettore scolastico</b>. Il Preside, su tutti, ne <b>rimarrà estremamente contrariato</b> e, per cercare di migliorare la condotta dei propri collegiali e il loro profitto, deciderà di sperimentare il metodo dell’educazione separata.</p>
      <h3>Il Collegio 4 quinta puntata: nella lezione di musica Lucio Dalla e il walkman</h3>
      <p>Nella lezione di canto i ragazzi si cimenteranno con un grande successo di <b>Lucio Dalla</b>, mentre in quella di arte le ragazze dovranno imparare ad utilizzare il <b>walkman</b>, oggetto di culto per tutti i ragazzi degli <b>eighties</b> e scopriranno la pittura automatica, un tipo di espressione artistica molto particolare.</p>
      <h3>Gita con pernottamento e una lite feroce</h3>
      <p>Nonostante tutto, il Preside si troverà a dover dirimere una delle <b>liti più feroci</b> mai avvenute all’interno del Collegio tra due studenti. La<b> gita con pernottamento</b> offrirà finalmente l’occasione per cambiare aria e per stabilire un contatto molto diretto con la natura. La sera, infatti, intorno al fuoco, i collegiali si lasceranno andare alle emozioni parlando di felicità. Purtroppo, però, gli umori e le situazioni cambieranno in fretta. I collegiali si troveranno infatti di nuovo a dover affrontare <b>una scelta difficile che rischierà di dividere la classe</b>.</p>
      <h3>Anticipazioni Il Collegio 4 quinta puntata, gli ascolti Tv della settimana scorsa, nuovo record dal 2017</h3>
      <p>Su <b>Rai2</b> la quarta stagione de “<b>Il Collegio</b>” segna un nuovo record dal 2017. <a href="https://www.ilcorrieredellacitta.com/news/spettacolo/anticipazioni-il-collegio-4-quarta-puntata-cosa-vedremo-stasera-12-novembre-2019.html">La quarta puntata del </a><b><a href="https://www.ilcorrieredellacitta.com/news/spettacolo/anticipazioni-il-collegio-4-quarta-puntata-cosa-vedremo-stasera-12-novembre-2019.html">docu-reality</a>,</b> che racconta l’avventura dei 20 studenti all’interno della struttura, è stata vista da 2 milioni 584 mila spettatori con l’11.1 di share. <b>Altissimo lo share tra i giovanissimi:</b> quelli della fascia 8-14 anni sale e tocca il <b>46,8%</b> (è il programma più visto da questo target sull’intera giornata) mentre raggiunge il <b>56.3 di share in quella 11-14 anni.</b> Il programma registra anche sui social un nuovo record stagionale con oltre <b>542mila interazioni</b> e si conferma il più commentato dell’intera giornata (Fonte: <i>Nielsen Italia</i>).</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/spettacolo/anticipazioni-il-collegio-4-quarta-puntata-cosa-vedremo-stasera-12-novembre-2019.html"/>
        <a href="https://www.ilcorrieredellacitta.com/news/da-pomezia-a-il-collegio-4-su-rai-2-ecco-chi-e-lo-studente-pometino-che-entrera-nel-programma.html"/>
        <a href="https://www.ilcorrieredellacitta.com/news/spettacolo/anticipazioni-il-collegio-4-seconda-puntata-nuovo-insegnante-e-test-su-dannunzio.html"/>
        <a href="https://www.ilcorrieredellacitta.com/news/il-collegio-4-partecipanti-schede-e-curiosita-sui-20-alunni-ecco-chi-sono.html"/>
        <a href="https://www.ilcorrieredellacitta.com/news/anticipazioni-il-collegio-4-prima-puntata-domani-22-ottobre-in-onda-su-rai-2.html"/>
      </related>
    </article>
  </body>
</html>