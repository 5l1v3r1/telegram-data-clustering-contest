<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/473701-tylko-u-nas-byly-szef-bor-mocno-o-ataku-na-beate-szydlo"/>
    <meta property="og:site_name" content="wPolityce.pl"/>
    <meta property="article:published_time" content="2019-11-19T20:45:08+00:00"/>
    <meta property="og:title" content="Były szef BOR o ataku na Beatę Szydło: Są osoby, które coś w przyszłości mogą zrobić i trzeba je w sposób skuteczny zdyskredytować"/>
    <meta property="og:description" content="&quot;Mamy swoistego rodzaju walkę informacyjną z użyciem wszelkich dostępnych narzędzi i instrumentów, jakimi są telewizja, prasa, radio, media społecznościowe&quot; - mówił na antenie wPolsce.pl gen. Andrzej Pawlikowski."/>
  </head>
  <body>
    <article>
      <h1>Były szef BOR o ataku na Beatę Szydło: Są osoby, które coś w przyszłości mogą zrobić i trzeba je w sposób skuteczny zdyskredytować</h1>
      <address><time datetime="2019-11-19T20:45:08+00:00">19 Nov 2019, 20:45</time> by <a rel="author" href="https://wpolityce.pl/autorzy/788-wpolscepl-nowa-internetowa-telewizja" target="_blank">Telewizja wPolsce.pl - kanał publicystyczno-informacyjny</a></address>
      <p>
        <b>„Ja to mówię na własnym przykładzie, że osoby, które coś jeszcze w przyszłości mogą zrobić, trzeba te osoby w sposób skuteczny zdyskredytować, wyeliminować z życia publicznego, politycznego” - skomentował na antenie telewizji wPolsce.pl gen. Andrzej Pawlikowski, były szef BOR w odniesieniu do ataków na byłą premier Beatę Szydło.</b>
      </p>
      <p>CZYTAJ RÓWNIEŻ: <a href="https://wpolityce.pl/polityka/473375-dziennikarz-tvn-naciera-wiedziano-kto-jest-w-srodku">Dziennikarz TVN: Nie mam wątpliwości, że Szydło nie ma żadnych kontaktów z tymi ludźmi. Ale wiedziano, kto jest w środku</a></p>
      <blockquote>Mamy swoistego rodzaju walkę informacyjną z użyciem wszelkich dostępnych narzędzi i instrumentów, jakimi są telewizja, prasa, radio, media społecznościowe. Te podmioty są wykorzystywane jako swoista broń, a jako amunicji używa się słowa mówionego, czy pisanego</blockquote>
      <p>— ocenił Pawlikowski.</p>
      <blockquote>Dostrzegam, że w naszym państwie działają jakieś siły i ośrodki, które uderzają w ludzi, którzy mogliby z punktu widzenia państwa odegrać pewną pozytywną rolę</blockquote>
      <p>— mówił były minister obrony narodowej Romuald Szeremietiew, którego w 2001 roku pomówiono o korupcję. W jego ocenie powodem ataku mogła być dokonywana przez niego modernizacja polskiej armii.</p>
      <blockquote>Okazało się, że przy tym jest łapówka, ja zostałem wyrzucony, program zablokowany, na szczęście wrócono do niego po latach</blockquote>
      <p>— dodał.</p>
      <p>Przypomniał, że uniewinniono go po 10 latach, a jego współpracownika – po 16 latach. Zwrócił przy tym uwagę na konsekwencje wspomnianego pomówienia w postaci utraty kontraktu z Indiami na produkowane w Polsce armatohaubice.</p>
      <blockquote>To jest 1,2 mld dolarów</blockquote>
      <p>— zaznaczył.</p>
      <blockquote>Pan Banaś, będąc w resorcie finansów przeprowadził bardzo skomplikowaną, trudną akcję uszczelniania tych wszystkich VAT-owskich rzeczy. Uzyskał duże efekty, duże sukcesy tu uzyskał i oczywiście jego działania nie podobają się wszystkim tym, którzy – przepraszam, że tak powiem – kraść nie mogą, a nawet będzie trzeba za to siedzieć</blockquote>
      <p>— ocenił Szeremietiew na antenie telewizji wPolsce.pl.</p>
      <p>Jak zauważyła Edyta Hołdyńska materiały te ukazały się w „Superwizjerze” i były autorstwa tego samego dziennikarza, który odpowiadał za atak na Beatę Szydło.</p>
      <blockquote>To jest grupa osób, która wykonuje czyjeś polecenia. Myślę, że wykonuje polecenia tych, którzy źle życzą państwu polskiemu. Nie chcieliby, aby to państwo dobrze funkcjonowało</blockquote>
      <p>— stwierdził.</p>
      <blockquote>Ten pan, o którym tutaj wspominamy… przecież znana jest sytuacja taka, że w którymś momencie on chyba został zatrzymany gdzieś w Kazachstanie, czy gdzieś, i nawet tam siedział w jakimś areszcie, i wybrał się funkcjonariusz Urzędu Ochrony Państwa, aby go z tych opałów wyciągnąć. To był funkcjonariusz, który potem zrobił dużą karierę jeśli chodzi o nasze służby, bo doszedł do stopnia generalskiego. To były służby cywilne</blockquote>
      <p>— przypomniał były minister obrony narodowej.</p>
      <blockquote>Powstaje pytanie, czy jeżeli jest prowadzona operacja wobec takiego dziennikarza, to ten dziennikarz ma jakiś związek w tych służbach, czy też go nie ma?</blockquote>
      <p>— pytał w rozmowie z Edytą Hołdyńską.</p>
      <blockquote>Musimy zdać sobie sprawę, że Polska jest w miejscu bardzo ważnym dla wielu państw i wiele interesów tutaj się rozgrywa</blockquote>
      <p>— zauważył, dodając, iż w jego ocenie w grę wchodzą tu służby innych państw.</p>
      <blockquote>Są osoby, które dla dobra państwa polskiego bezinteresownie, pro publico bono starają się usprawnić system, zrobić coś dla państwa, żeby zapewnić to bezpieczeństwo, system funkcjonowania, czy to w służbach, czy też system funkcjonowania w polityce. Tacy ludzie są jak widzimy są bardzo niewygodni dla pewnych grup, osób, układów</blockquote>
      <p>— zwrócił uwagę gen. Andrzej Pawlikowski, który sam był atakowany przez „Gazetę Wyborczą”, która najprawdopodobniej w ten sposób chciała bronić gen. Janickiego. Dodał, iż są to zarówno politycy, jak i służby.</p>
      <p>Zapytany, czy są to te same osoby, które atakują Beatę Szydło, odpowiedział:</p>
      <blockquote>Są pewne osoby, grupy, które być może atakują panią premier i stąd ten zintensyfikowany atak na panią premier, która już tak naprawdę, jak sama wspomniała, nie pełni funkcji przez dwa lata, a jednak jest ważną osobą jeżeli chodzi o polityków i ktoś być może się obawia pani premier.<br/><br/>Mówię to na własnym przykładzie, że osoby, które coś jeszcze w przyszłości mogą zrobić, trzeba te osoby w sposób skuteczny zdyskredytować, wyeliminować z życia publicznego, politycznego</blockquote>
      <p>— dodał Pawlikowski.</p>
      <blockquote>Zrobić taką otoczkę, że jeżeli będą jakieś decyzje kadrowe zapadać, żeby ktoś powiedział: „może jednak nie”</blockquote>
      <p>— uzupełnił Szeremietiew.</p>
      <blockquote>Dziennikarze są narzędziami w rękach tych osób</blockquote>
      <p>— wyjaśniał Pawlikowski.</p>
      <blockquote>Mogę uchylić rąbka tajemnicy. Podczas mojej drugiej kadencji jako szefa Biura Ochrony Rządu nastąpił atak, który doprowadził do faktu, że zrezygnowałem z funkcji szefa BOR, czyli moi przeciwnicy osiągnęli swój cel</blockquote>
      <p>— przyznał.</p>
      <blockquote>
        <b>Tych ośrodków uderzenia na mnie było wiele. Nie tylko ten ośrodek, że tak powiem z przeciwnej strony opozycji politycznej, ale też wewnątrz, tak zwane frakcyjne. Każda partia posiada swoje frakcje, też w partii są różnego rodzaju tarcia wewnętrzne, też ludzie chcą zaistnieć, wypłynąć, zdobyć jakieś stanowisko […] no więc ta walka trwa</b>
      </blockquote>
      <p>— wyjaśniał, podkreślając, iż „tu nie chodzi u tych osób o takie wartości jak Bóg, Honor, Ojczyzna, im bardziej chodzi o te kwestie finansowe, materialne, o władzę. I żeby ten cel osiągnąć będą robić wszystko, aby tych swoich przeciwników politycznych zniszczyć”.</p>
      <p>Romuald Szeremietiew zwrócił uwagę, że te ataki pochodzą z tego samego ośrodka, taki sam też jest model działania, „niemalże identyczne scenariusze i efekt taki: przedstawić kogoś w taki sposób, żeby on wypadł jak najpaskudniej”.</p>
      <blockquote>W tej chwili widzimy taką operację wobec prezesa NIK-u</blockquote>
      <p>— skonstatował.</p>
      <blockquote>Mnie nie dziwi, że atakowani są ci ludzie, którzy chcieliby zabezpieczać interes narodowy. […] To jest zrozumiałe, natomiast niezrozumiałe jest, kiedy w naszym kraju pojawiają się tak wielu ludzi, którzy dają się kupić tego typu aferalne rzeczy i robią z tego wielkie halo</blockquote>
      <p>— stwierdził Szeremietiew, podkreślając, iż premier Beata Szydło jest osobą bardzo skuteczną w swoich działaniach.</p>
      <figure>
        <iframe src="https://www.youtube.com/embed/_5NA6ykcy84" width="650" height="350" data-service="Youtube" scrolling="no"/>
      </figure>
      <p>aw/wPolsce.pl</p>
    </article>
  </body>
</html>