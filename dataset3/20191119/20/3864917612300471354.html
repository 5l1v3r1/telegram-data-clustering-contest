<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-economy/2821483-ukraina-mae-zakinciti-spivpracu-z-mvf-u-2023-roci-markarova.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T20:42:00+00:00"/>
    <meta property="og:title" content="Україна має закінчити співпрацю з МВФ у 2023 році — Маркарова"/>
    <meta property="og:description" content="Україна має закінчити співпрацю з Міжнародним валютним фондом у 2023 році, а програма, щодо якої наразі тривають переговори, має стати останньою."/>
  </head>
  <body>
    <article>
      <h1>Україна має закінчити співпрацю з МВФ у 2023 році — Маркарова</h1>
      <h2>Україна має закінчити співпрацю з Міжнародним валютним фондом у 2023 році, а програма, щодо якої наразі тривають переговори, має стати останньою.</h2>
      <address>
        <time datetime="2019-11-19T20:42:00+00:00">19 Nov 2019, 20:42</time>
      </address>
      <p>Про це <a href="https://hromadske.ua/posts/u-2023-roci-ukrayina-maye-vidmovitisya-vid-transhiv-mvf-minfin">Громадському </a>повідомила міністерка фінансів України Оксана Маркарова.</p>
      <p>"Мій амбітний план — змогти закінчити її (програму з МВФ — ред.), щоб у 2023 році у нас не стояло питання, коли ми отримаємо новий транш, а могли б себе забезпечувати", — розповіла вона.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2813138-mvf-prognozue-zrostanna-vvp-ukraini-dva-roki-pospil-plus-3.html">МВФ прогнозує зростання ВВП України - два роки поспіль "плюс" 3%</a>
      </blockquote>
      <p>Міністерка зазначила, що наразі уряд продовжує переговори з місією МВФ, яка перебуває з візитом у Києві, щодо нової кредитної програми про співпрацю.</p>
      <p>"Програма, над якою ми працюємо — хороша і вона має нам дозволити провести масу реформ, приватизацію, концесію та інші речі. Але і має дозволити нам вийти з неї по завершенні — як свого часу це змогла зробити Польща", — пояснила Маркарова.</p>
      <figure>
        <iframe src="https://www.youtube.com/embed/EwZps7xLc5w" width="560" height="315" data-service="Youtube" scrolling="no"/>
      </figure>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2813946-mvf-zaavlae-pro-pevnij-progres-u-peregovorah-z-ukrainou.html">МВФ заявляє про певний прогрес у переговорах з Україною</a>
      </blockquote>
      <p>Як повідомляв Укрінформ, <b><a href="https://www.ukrinform.ua/tag-mvf">МВФ </a></b>готує для України програму у форматі розширеного фінансування (EFF), розраховану на три роки.</p>
      <p>У Нацбанку вважають, що Україні слід укласти нову довгострокову програму співпраці з Міжнародним валютним фондом на загальну суму 5-10 млрд дол. Перший транш нової програми МВФ, за прогнозами НБУ, може надійти до кінця 2019 року. Національний банк очікує, що він становитиме близько 2 млрд дол.</p>
    </article>
  </body>
</html>