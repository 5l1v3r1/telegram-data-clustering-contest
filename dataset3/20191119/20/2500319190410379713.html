<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/574367/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-19T20:21:00+00:00"/>
    <meta property="og:title" content="נתניהו לגנץ: &quot;בא נקים ממשלה שתספח את בקעת הירדן&quot;"/>
    <meta property="og:description" content="ראש הממשלה בנימין נתניהו העביר מסר לבני גנץ ערב פקיעת המנדט להרכבת הממשלה, על רקע גיבוי ארה&quot;ב למהלך בהתיישבות, במקום להקים ממשלה עם טיבי, &quot;אני אתה וליברמן נקים ממשלה שתוביל את סיפוח בקעת הירדן שתקבע את גבולנו המזרחי&quot;, זה ייזכר לדורות עולם או לדיראון עולם"/>
  </head>
  <body>
    <article>
      <h1>נתניהו לגנץ: "בא נקים ממשלה שתספח את בקעת הירדן"</h1>
      <address><time datetime="2019-11-19T20:21:00+00:00">19 Nov 2019, 20:21</time> by <a rel="author">איתי גדסי</a></address>
      <p>
        <b>ראש הממשלה בנימין נתניהו העביר מסר לבני גנץ ערב פקיעת המנדט להרכבת הממשלה, על רקע גיבוי ארה"ב למהלך בהתיישבות, במקום להקים ממשלה עם טיבי, "אני אתה וליברמן נקים ממשלה שתוביל את סיפוח בקעת הירדן שתקבע את גבולנו המזרחי", זה ייזכר לדורות עולם או לדיראון עולם</b>
      </p>
      <figure>
        <video src="http://media.93fm.co.il/new/m/akplayer/a9a1784993b91e32878a0238ff6d6e35.mp4"/>
      </figure>
      <p>זמן קצר לפני פגישתו עם בני גנץ בלשכתו בירושלים. ראש הממשלה בנימין נתניהו מצטלם בלשכתו על רקע המפה המפורסמת וקורא לגנץ להצטרף יחד עם ליברמן לממשלה לאומית רחבה, "קראתי לבני גנץ ואביגדור ליברמן להקים ממשלת אחדות רחבה, שתשמור על ביטחון ישראל ותספח את בקעת הירדן".</p>
      <p>מוקדם יותר היום, אביגדור ליברמן נפגש עם בני גנץ במשרדו בתל אביב, על פי הדיווחים הייתה פגישה קצרה מאוד ללא פריצת דרך כלשהיא. נראה כי פניו של ליברמן לכיוון ממשלת אחדות כולל גוש הימין או ממשלת ימין בלבד</p>
      <figure>
        <img src="http://www.93fm.co.il/wp-content/uploads/2019/11/F191119TNFF07.jpg"/>
      </figure>
      <p>.</p>
      <p>בזמן הזה, בני גנץ ובנימין נתניהו נפגשים בירושלים, לפגישה מכרעת לקראת אפשרות של הקמת ממשלת אחדות רחבה עם כלל המפלגות. יו"ר מפלגת העבודה עמיר פרץ הודיע כי לא יצטרף לממשלה בראשות בנימין נתניהו בכל מצב.</p>
      <p>מחר (רביעי) תתכנס סיעת ישראל ביתנו בכנסת בשעה 13:00. יו"ר המפלגה אביגדור ליברמן צפוי לנאום ולדבר על המצב הפוליטי שעות ספורות לפני פקיעת המנדט מידיו של בני גנץ.</p>
      <related>
        <a href="http://www.93fm.co.il/radio/574509/"/>
        <a href="http://www.93fm.co.il/radio/574506/"/>
        <a href="http://www.93fm.co.il/radio/574414/"/>
      </related>
    </article>
  </body>
</html>