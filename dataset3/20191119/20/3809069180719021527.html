<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/plus/diethni/article/1416533/o-kathigitis-poy-dolofonise-kai-diamelise-tin-foititria-syntrofo-toy-prospathise-na-aytoktonisei"/>
    <meta property="og:site_name" content="+PLUS.gr"/>
    <meta property="article:published_time" content="2019-11-19T20:07:23+00:00"/>
    <meta property="og:title" content="Ο καθηγητής που δολοφόνησε και διαμέλησε την φοιτήτρια σύντροφό του προσπάθησε να αυτοκτονήσει"/>
    <meta property="og:description" content="Ο δικηγόρος του Όλεγκ Σοκόλοφ, του διάσημου ιστορικού, ειδικού στον Ναπολέοντα, που διαμέλισε τη σύντροφό του, επιβεβαίωσε σήμερα ότι ο πελάτης του επιχείρησε να αυτοκτονήσει, κατά τη διάρκεια της αναπαράστασης του εγκλήματος."/>
  </head>
  <body>
    <article>
      <h1>Ο καθηγητής που δολοφόνησε και διαμέλησε την φοιτήτρια σύντροφό του προσπάθησε να αυτοκτονήσει</h1>
      <h2>Ο δικηγόρος του Όλεγκ Σοκόλοφ, του διάσημου ιστορικού, ειδικού στον Ναπολέοντα, που διαμέλισε τη σύντροφό του, επιβεβαίωσε σήμερα ότι ο πελάτης του επιχείρησε να αυτοκτονήσει, κατά τη διάρκεια της αναπαράστασης του εγκλήματος.</h2>
      <address><time datetime="2019-11-19T20:07:23+00:00">19 Nov 2019, 20:07</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>«Αυτή η απόπειρα, για την οποία δεν μπορώ να αποκαλύψω τις λεπτομέρειες, πραγματοποιήθηκε την περασμένη Παρασκευή στο διαμέρισμά του», κατά τη διάρκεια της διαδικασίας αναπαράστασης των γεγονότων, δήλωσε στο Γαλλικό Πρακτορείο ο δικηγόρος Αλεξάντρ Ποτσούεφ, διευκρινίζοντας ότι οι αστυνομικοί επενέβησαν αμέσως.</p>
      <ul>
        <li>
          <b>
            <a href="https://www.facebook.com/GazzettaPlus/">Κάνε like στην σελίδα του Gazzetta.gr/plus στο Facebook για να είσαι ενημερωμένος για ΟΛΑ!​</a>
          </b>
        </li>
      </ul>
      <p>Σύμφωνα με τον ρωσικό Τύπο, που επικαλείται μια αστυνομική πηγή, ο Σοκόλοφ εκμεταλλεύτηκε το γεγονός ότι του είχαν βγάλει τις χειροπέδες και προσπάθησε να αρπάξει ένα ξιφίδιο. Οι αστυνομικοί πρόλαβαν να επέμβουν προτού χρησιμοποιήσει το όπλο.</p>
      <p>Η επιτροπή έρευνας και οι σωφρονιστικές υπηρεσίες, σε ερώτηση του Γαλλικού Πρακτορείου, αρνήθηκαν να σχολιάσουν σχετικά.</p>
      <p>Ο Όλεγκ Σοκόλοφ, ηλικίας 63 ετών, ομολόγησε ότι σκότωσε και διαμέλισε, στις αρχές Νοεμβρίου, μια πρώην φοιτήτριά του, την Αναστασία Εστσένκο, ηλικίας 24 ετών, με την οποία είχε σχέση.</p>
      <p>Αστυνομικοί είχαν περισυλλέξει τον επιφανή καθηγητή, σε κατάσταση μέθης, την 9η Νοεμβρίου από τον ποταμό Μόικα, ενώ έφερε στην πλάτη του ένα σακίδιο, μέσα στο οποίο βρίσκονταν τα δύο χέρια της άτυχης γυναίκας και ένα πιστόλι κρότου.</p>
      <figure>
        <iframe data-src="https://twitter.com/tictoc/status/1194090653975752711?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>