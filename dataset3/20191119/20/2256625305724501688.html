<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158878_1106.html"/>
    <meta property="og:site_name" content="Novsport"/>
    <meta property="article:published_time" content="2019-11-19T20:52:00+00:00"/>
    <meta property="og:title" content="Германски национал претърпя операция"/>
    <meta property="og:description" content="23-годишният нападател получи наранявания на главата, коляното, прасеца и глезена в европейската квалификация с Беларус"/>
  </head>
  <body>
    <article>
      <h1>Германски национал претърпя операция</h1>
      <address><time datetime="2019-11-19T20:52:00+00:00">19 Nov 2019, 20:52</time> by <a rel="author">Велизар Антов</a></address>
      <p>Германският футболен национал Джан-Лука Валдшмид ще пропусне срещите на клубния си отбор Фрайбург до края на годината заради контузия.<br/><br/>Валдшмид се подложи на операция, след като получи наранявания на главата, коляното, прасеца и глезена в европейската квалификация срещу Беларус в събота.<br/><br/>23-годишният нападател пострада след сблъсък с вратаря на съперника Александър Хутор, малко след като се появи като резерва на двубоя в Мьонхенгладбах.<br/><br/>Той се подложи на хирургическа интервенция заради фрактура на средната лицева кост, а частичното разкъсване на външната връзка на дясното коляно, увреждането на връзките на глезена и мускулната травма на прасеца ще бъдат лекувани медикаментозно.<br/><br/>Очакванията са Валдшмид да се възстановява между четири и шест седмици и да бъде готов за втория дял от сезона в Бундеслигата.</p>
    </article>
  </body>
</html>