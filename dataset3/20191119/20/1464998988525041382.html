<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/maradu-case-accused-ud-clerk-surrendered-in-court"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-19T20:29:00+00:00"/>
    <meta property="og:title" content="മരട്: കേസിലെ നാലാം പ്രതിയായ യുഡി ക്ലാര്‍ക്ക് കീഴടങ്ങി"/>
    <meta property="og:description" content="കൊച്ചി: മരടിൽ ഫ്ലാറ്റുകൾ നിർമിക്കാൻ അനുവാദം നൽകിയെന്ന കേസിലെ നാലാം പ്രതി കോടതിയില്‍ കീഴടങ്ങി. മരട് പഞ്ചായത്ത് യുഡി ക്ലാര്‍ക്കായിരുന്ന ജയറാം നായികാണ് മൂവാറ്റുപുഴ വിജിലന്‍സ് കോടതിയില്‍ കീഴടങ്ങിയത്. നേരത്തെ എറണാകുളം പ്രിന്‍സിപ്പല്‍ സെഷന്‍സ്..."/>
  </head>
  <body>
    <article>
      <h1>മരട്: കേസിലെ നാലാം പ്രതിയായ യുഡി ക്ലാര്‍ക്ക് കീഴടങ്ങി</h1>
      <address><time datetime="2019-11-19T20:29:00+00:00">19 Nov 2019, 20:29</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>കൊച്ചി: മരടിൽ ഫ്ലാറ്റുകൾ നിർമിക്കാൻ അനുവാദം നൽകിയെന്ന കേസിലെ നാലാം പ്രതി കോടതിയില്‍ കീഴടങ്ങി. മരട് പഞ്ചായത്ത് യുഡി ക്ലാര്‍ക്കായിരുന്ന ജയറാം നായികാണ് മൂവാറ്റുപുഴ വിജിലന്‍സ് കോടതിയില്‍ കീഴടങ്ങിയത്. നേരത്തെ എറണാകുളം പ്രിന്‍സിപ്പല്‍ സെഷന്‍സ് കോടതി ഇദ്ദേഹത്തിന്റെ മുന്‍കൂര്‍ ജാമ്യാപേക്ഷ തളളിയിരുന്നു. </p>
      <p>ഇന്ന് മൂവാറ്റുപുഴ വിജിലന്‍സ് കോടതിയില്‍ കീഴടങ്ങിയ ജയറാം നായികിനെ കോടതി റിമാന്‍ഡ് ചെയ്തു. നിയമം ലംഘിച്ച് മരടില്‍ ഫ്ലാറ്റുകള്‍ നിര്‍മിക്കാന്‍ അനുവാദം നല്‍കാനുളള നടപടിക്രമങ്ങള്‍ പൂര്‍ത്തിയാക്കിയത് മരട് പഞ്ചായത്ത് മുന്‍ യു.ഡി ക്ലര്‍ക്കായിരുന്ന ജയറാം നായികാണെന്ന് നേരത്തെ കണ്ടെത്തിയിരുന്നു. ഇതുമായി ബന്ധപ്പെട്ട ഫയലുകളും ജയറാമാണ് സൂക്ഷിച്ചിരുന്നത്. </p>
    </article>
  </body>
</html>