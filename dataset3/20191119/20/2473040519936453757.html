<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Companii/246936/hostiuc-apa-nova-rezolvam-o-interventie-intre-60-de-minute-si-48-de-ore.html"/>
    <meta property="og:site_name" content="Wall-Street"/>
    <meta property="article:published_time" content="2019-11-19T20:00:12+00:00"/>
    <meta property="og:title" content="Hostiuc, Apa Nova: Rezolvam o interventie intre 60 de minute si 48 de ore"/>
    <meta property="og:description" content="Cele mai problematice zone din Bucuresti in ceea ce priveste reteaua de apa si canalizare sunt, printre altele, Tineretului, Cotroceni, Regina Maria. Totodata, ca urmare a ritmului accelerat de dezvoltare urbana catre extremitatile orasului pot fi identificate o serie de zone vulnerabile din cauza lipsei de echipare edilitara, inclusiv a canalizarii. Citeste intr-un interviu exclusiv cu Andrei Hostiuc, director general adjunct la Apa Nova, ce investitii face si a realizat compania pentru a mentine si imbunatati serviciile catre populatie, dar si detalii despre relatia Apa Nova – primarii."/>
  </head>
  <body>
    <article>
      <h1>Hostiuc, Apa Nova: Rezolvam o interventie intre 60 de minute si 48 de ore</h1>
      <address><time datetime="2019-11-19T20:00:12+00:00">19 Nov 2019, 20:00</time> by <a rel="author">Alex Goaga</a></address>
      <p>
        <b>Cele mai problematice zone din Bucuresti in ceea ce priveste reteaua de apa si canalizare sunt, printre altele, Tineretului, Cotroceni, Regina Maria. Totodata, ca urmare a ritmului accelerat de dezvoltare urbana catre extremitatile orasului pot fi identificate o serie de zone vulnerabile din cauza lipsei de echipare edilitara, inclusiv a canalizarii. Citeste intr-un interviu exclusiv cu Andrei Hostiuc, director general adjunct la Apa Nova, ce investitii face si a realizat compania pentru a mentine si imbunatati serviciile catre populatie, dar si detalii despre relatia Apa Nova – primarii.</b>
      </p>
      <p>
        <b>WALL-STREET.ro: Ce ati schimba/imbunatati chiar acum la sistemul de retele de apa si canalizari?</b>
      </p>
      <p><b>Andrei Hostiuc:</b> Sistemul de alimentare cu apa si canalizare al Municipiului Bucuresti este aliniat, din toate punctele de vedere, la standardele europene. Au fost necesare eforturi considerabile din partea Apa Nova, investitii din fonduri proprii de peste 500 de milioane de euro pe parcursul celor doua decenii, pentru a ajunge la acest nivel.</p>
      <p>Contractul de Concesiune este un contract de rezultat insa pentru a putea mentine si a imbunatati indicatorii de performanta investim constant, in proiecte de modernizare, retehnologizare sau extindere. Putem spune ca pana acum am depasit considerabil nivelul care ne-ar fi permis sa indeplinim doar parametrii de performanta. Ca atare, <b>calitatea apei furnizate catre consumatorii bucuresteni respecta, astazi, 100% standardele europene</b>, in timp ce, la momentul castigarii concesiunii, nivelul era la 70%. Gradul de satisfactie al clientior a crescut si el, de la 76%, in 2000, la 86%, in 2017, si asta in conditiile in care consumatorii de azi sunt mult mai avizati si mai exigenti.</p>
      <p>Legat de imbunatatirea sistemului, avem in analiza spre implementare doua proiecte ce utilizeaza cele mai moderne tehnologii. Suntem in faza de derulare a unor proiecte multianuale de investitii privind inlocuirea filierei de clorinare la statia Rosu cu o filiera de electroclorinare (o tehnologie ce ne permite minimizarea riscurilor) si un proiect de eficientizare a liniei de biogaz la statia de epurare Glina fapt ce va permite cresterea autonomiei energetice a statiei de epurare.</p>
      <p>
        <b>W-S.ro: Care sunt cele mai problematice zone din Bucuresti in ceea ce priveste reteaua de apa si canalizare si ce masuri ia Apa Nova pentru remedierea acestora?</b>
      </p>
      <p>
        <a href="https://www.wall-street.ro/articol/Companii/246019/regina-maria-achizitioneaza-clinica-gastro-center-din-craiova-si-grupul-laboratoarelor-biostandard-din-oradea.html">Citeste si:<br/>Regina Maria ajunge in peste 20 de judete cu doua noi achizitii</a>
      </p>
      <figure>
        <img src="https://img.wall-street.ro/image_thumbs/thumbs/f38/f38d06cb05d0144c9e43816da1665b34-400x250-00-65.jpg?v=1571820373"/>
      </figure>
      <p>AH: Cele mai problematice zone din punct de vedere al canalizarii din Bucuresti sunt: <b>Tineretului, Cotroceni, Regina Maria, Bd. Metalurgiei, zona Doamna Ghica-Colentina</b>. Aici sunt zone depresionare, iar coroborat cu faptul ca sistemul de canalizare al Bucurestiului a fost proiectat si realizat in sistem unitar precum si in standard de 1:1, pe parcursul evenimentelor pluviale cu intensitate ridicata se creaza acumulari de apa.</p>
      <p>Totodata, ca urmare a ritmului accelerat de dezvoltare urbana catre extremitatile orasului pot fi identificate o serie de zone vulnerabile din cauza lipsei de <b>echipare edilitara, inclusiv a canalizarii.</b> Aici se pot enumera: Sos. Berceni (statia de metrou Dimitrie Leonida), Soseaua Garii Progresu, Dumitru Brumarescu, Theodor Pallady - Victor Brauner, Gura Putnei, Gura Crivatului, Gura Fagetului, Lunca Cetatii, etc.</p>
      <p>Exista zone in care combinatia dintre subdimensionare, depresionare si urbanizare excesiva conduce la frecvente depasiri ale capacitatii proiectate a sistemului de canalizare, creand disconfort riveranilor. Astfel de zone sunt: SPAU Patrarului, SPAU Teius, SPAU Rahmaninov, SPAU Colentina, SPAU Herastrau, Drum Nisipoasa, etc. <b>Acesta se manifesta fie prin acumulari de apa la suprafata, fie prin refulari din reteaua de canalizare la ploi de mare intensitate. </b>Pentru acestea, odata cu realizarea sau actualizarea PUZ-urilor se prevad masuri de redimensionare si/sau de extindere a instalatiilor ce deservesc sistemul de canalizare (retele, statii de pompare, bazine de retentie).</p>
      <p>Pentru a solutiona cat mai repede problemele, Apa Nova a realizat lucrari importante la reteaua de distributie si canalizare. Folosim un sistem de telegestiune modern (LERNE), care monitorizeaza in orice moment reteaua de alimentare cu apa si de canalizare a Bucurestiului. Acest sistem analizeaza peste 28 de mii de parametri transmisi din 680 de puncte, ceea ce ne ajuta sa aflam in cel mult 5 minute cand apare o problema. Functionarea normala a canalizarii si a retelei de distributie presupune eforturi zilnice. Se bazeaza pe prevenire, planificare si reparatii.</p>
      <p>
        <a href="https://www.wall-street.ro/articol/Companii/245850/reteaua-regina-maria-a-achizitionat-spitalul-premiere-din-timisoara-cel-mai-mare-din-vestul-tarii.html">Citeste si:<br/>Regina Maria a cumparat cel mai mare spital privat din vestul tarii</a>
      </p>
      <figure>
        <img src="https://img.wall-street.ro/image_thumbs/thumbs/90b/90bb6b622164b8d0131d86caad5f2661-400x250-00-65.jpg?v=1571392176"/>
      </figure>
      <p><b>Datorita acestor solutii, a scazut numarul de intreruperi in alimentarea cu apa cu 39,42%, fata de ultimii trei ani</b>, s-a diminuat numarul de notificari de presiune scazuta fata de anul 2017, cu 28,64% si sunt zero intreruperi in alimentarea cu apa mai mari de 24 de ore si multe alte cifre arata imbunatatirea sistemului.</p>
      <p>
        <b>W-S.ro: Cum ati imbunatati relatia dintre Apa Nova si autoritati/primarii? Cum ati caracteriza aceste relatii in prezent?</b>
      </p>
      <p>AH: Apa Nova Bucuresti este concesionarul serviciilor publice de alimentare cu apa si de canalizare a Municipiului Bucuresti, pe o perioada de 25 de ani. Contractul, unic in Romania, a fost intocmit avand la baza un caiet de sarcini intocmit de experti ai Bancii Mondiale si asigura un mecanism transparent care obliga la indeplinirea unor standarde de performanta foarte bine definite, avand la baza un parteneriat public privat intre ANB si Municipalitatea Bucuresti, aflat in top 5, conform clasamentelor efectuate de Banca Mondiala, fiind un exemplu de bune practici in domeniu. Prin contractul incheiat cu Primaria Municipiului Bucuresti, avem peste 23 de Nivele de Servicii care ne masoara performantele anual. Apa Nova a respectat si chiar depasit toti acesti indicatori. Mai mult, anul aceasta <b>Apa Nova a efectuat plata dividendelor catre Primaria Municipiului Bucuresti in valoare de peste 5 milioane de euro. </b>Randamentul sistemului de alimentare cu apa potabila a crescut. Am derulat lucrari ample de reparatii, unele mai usoare, altele riscante, toate foarte importante.</p>
      <p>Pe langa proiectele operationale Apa Nova se implica si in alte proiecte adiacente, utile comunittii locale. De exemplu, un proiect frumos, de curand dezvoltat in colaborare cu PMB a fost reabilitatarea si modernizarea Fantanii Miorita, un monument istoric al Bucurestiului. Astfel, la sfarsit de octombrie am inaugurat impreuna acest punct de atractie al capitalei.</p>
      <p>
        <a href="https://www.wall-street.ro/articol/Lifestyle/245736/la-paris-a-fost-inaugurata-promenada-regina-maria-a-romaniei.html">Citeste si:<br/>O importanta strada din Paris a primit numele Reginei Maria a Romaniei</a>
      </p>
      <figure>
        <img src="https://img.wall-street.ro/image_thumbs/thumbs/096/096e0b3f7821fa59ac304cecadf215bc-400x250-00-65.jpg?v=1571200527"/>
      </figure>
      <p>
        <b>W-S.ro: Cat ati investit in relansarea site-ului si a aplicatiei mobile si ce noutati aduc acestea?</b>
      </p>
      <p>AH: Digitalizarea este una dintre principalele noastre prioritati, fie ca e vorba de operatiuni, de clienti sau de angajati. Digitalizarea serviciilor pe care le punem la dispozitie ne ajuta sa evoluam, sa colectam date si sa le analizam rapid, sa realizam mai multe proiecte, sa economisim resurse, fiind mai rapizi si mai eficienti. Relansarea site-ului <a href="http://www.apanovabucuresti.ro/">www.apanovabucuresti.ro</a> si a aplicatiei mobile Apa Nova fac parte din amplul proces inceput in anul 2017 de reinventare a companiei. Astfel ca cel mai important aspect in acest proiect a fost abordarea customer centric adica in folosul clientului. Echipa noastra a lucrat dedicat aproape un an pentru a veni cu cea mai buna solutie pentru clientii nostri directi si indirecti. Dezvoltarea si realizarea aplicatiei au fost facute printr-o stransa colaborare in house – outsourcing, aceasta modalitate fiind si cea recomandata avand in vedere cunoasterea nevoilor consumatorului (partea de in house) cu detinerea de cunostinte specifice de IT (partea de outsourcing).</p>
      <p>Prin intermediul noii aplicatii, consumatorii nostri pot afla informatii actualizate, personalizate, facand astfel posibile o intreaga gama de operatiuni, fara a mai fi necesara deplasarea acestora la Centrul de Relatii Clienti si fara sa mai sune in call center. Se poate vizualiza analiza de consum, clientii se pot bucura de factura online, pot solicita analiza calitatii apei, sesiza o problema direct din teren cu posibilitatea de a atasa o poza, transmite indexul, consulta datele despre tarife, ofertele speciale sau informatii despre zonele in care sunt programate lucrari de mentenanta si modernizare a retelelor si pot afla cele mai recente stiri despre companie.</p>
      <p>
        <b>W-S.ro: Ce senzori inteligenti ati montat sau aveti in plan sa montati, astfel incat sa depistati rapid unele probleme din retele?</b>
      </p>
      <p>AH: Cu ajutorul digitalizarii am perfectionat sistemul automatizat pentru suport decizional, compus dintr-o serie de aplicatii software, interconectate cu scopul de a asigura functionarea optima a infrastructurii generale. Practic, functionarea intregului sistem de alimentare cu apa este monitorizata in timp real dintr-un centru de comanda in care sunt colectate, prin sistemul SCADA (Supervisory Control and Data Acquisition), date relevante din teren (presiuni, debite, indicatori privind calitatea apei).</p>
      <p>Crestem calitatea vietii oamenilor prin intermediul sistemelor tehnologice, procesele sunt mult mai simple, timpul este eficientizat, iar rapiditatea este un punct forte in companie.</p>
      <p>Ne-am concentrat pe dezvoltarea de proiecte in avantajul clientului, pentru ca el sa beneficieze de toate inovatiile tehnologice: telecitire, aplicatia Taxi sau deschiderea Centrului de Relatii Clienti modern si conectat la utimele tehnologii.</p>
      <p>
        <b>W-S.ro: Cum a evoluat numarul angajatilor Apa Nova &amp; care sunt provocarile in a gasi oameni competenti?</b>
      </p>
      <p>AH: Apa Nova a fost o companie cu peste 2.200 de angajati, iar printr-un proces de business reengeniering (reproiectare si transformare organizationala), coroborat cu digitalizarea proceleselor a evoluat mult, astazi in companie lucreaza 1.853 angajati care deservesc Bucurestiul. Am incercat sa venim in intampinarea acestora prin programe de formare bazate atat pe nevoile de crestere profesionala, cat si pe obiectivele de business ale companiei. In plus, au fost implementate proiecte de digitalizare pentru resursa umana, cum ar fi o platforma de e-learning, prin care angajatii pot beneficia de training online dar si o platforma de management al performantei angajatilor.</p>
      <p><b>Provocarile in a gasi oameni competenti sunt foarte mari.</b> Din pacate, realitatea arata ca tot mai multe companii care işi desfaşoara activitatea in domeniul industrial trec prin situatia de a nu avea personal sau acesta este imbatranit. Astfel, in parteneriat cu Ministerul Educatiei si Colegiul Tehnic Anghel Saligny, am deschis inca de anul trecut prima clasa de „Constructii, instalatii si lucrari publice” din invatamantul profesional in sistem dual. Aceaste clase se adreseaza tinerilor interesati sa obtina o specializare in domeniu si care ne dorim sa faca o cariera aici in Romania.</p>
      <p>
        <b>W-S.ro: Prin ce difera managementul sistemelor de apa din Bucuresti comparat cu alte capitale europene din Europa de Vest sau de Nord? Care sunt provocarile in Bucuresti, comparat cu alte capitale?</b>
      </p>
      <p>AH: Obiectivul principal al politicii de apa a Uniunii Europene este de a asigura accesul la apa de buna calitate intr-o cantitate suficienta pentru toti cetatenii europeni, la tarife accesibile si de a asigura starea buna a tuturor corpurilor de apa din Europa. Prin urmare, sunt stabilite politici si actiuni, care trebuie respectate de toate tarile din UE, pentru prevenirea si atenuarea situatiei de lipsa de apa si a secetei, pentru a imbunatati calitatea apei si pentru a garanta ca apa, in situatia in care nu respecta standardele de calitate, este tratata. Romania, ca tara membra si Bucurestiul aplica aceste politici si depune toate eforturile pentru a le promova si implementa. Astfel, noi aplicam cele mai bune tehnologii (Best Available Technologies) de gestionare a cererii de apa urmarind pastrarea echilibrului intre cerere si oferta si utilizarea eficienta a resurselor de apa.</p>
      <p>Provocarile prezente atat la nivelul Romaniei, cat si la nivelul tarilor din UE sunt reprezentate de gestionarea sustenabila a apelor, in special pe modul in care putem adapta gestionarea apelor la schimbarile climatice, dar si pe metodele prin care putem aborda problema micropoluantilor din ciclul apei. Desigur, cel mai important subiect pentru toata lumea este sa ne asiguram ca avem resurse suficiente de apa sigura, curata si la preturi accesibile pentru toata lumea, in prezent si in viitor. Trebuie sa actionam acum pentru a mentine resursele de apa potabila curate, pentru a trata in mod adecvat apele uzate, pentru a atenua impactul schimbarilor climatice si pentru a investi in infrastructura necesara care ne va ajuta sa asiguram toate aceste lucruri.</p>
      <p>W-S.ro: <b>Cat de rapid se rezolva, in medie, problemele punctuale de furnizare a apei reci, daca se preconizeaza ca vor exista astfel de intreruperi/spargeri de tevi subterane etc in iarna aceasta?</b></p>
      <p>AH: Functionarea normala a canalizarii si a retelei de distributie presupune eforturi zilnice. Se bazeaza pe prevenire, planificare si reparatii. Pentru anul 2019, Apa Nova Bucuresti a prevazut investitii in valoare totala de 126 de milioane lei. O mare parte din aceste fonduri sunt alocate pentru extinderea si refacerea sistemelor de alimentare cu apa si de canalizare, pentru a combate una dintre cele mai mari probleme, care este valabila la nivelul intregii tari: vechimea retelelor. Se au in vedere zonele de exploatare cu potential de avarii, fiind considerate investitii necesare pentru a preintampina posibilele situatii care ar putea afecta consumatorul final. Sunt zone unde conductele au o vechime chiar si de 90 de ani, iar tot acest proces de reabilitare si modernizare se realizeaza in timp datorita dimensiunii retelei.</p>
      <p>Doar ca sa facem o scurta trecere in revista, compania Apa Nova a curatat in 2018 peste 220 km de retea, peste 31.000 de guri de scurgere si camine, a inlocuit peste 1.300 de racorduri, a pus peste 20 de guri de scurgere noi si a facut peste 51 km de inspectii video. Compania a realizat peste 8.000 de reparatii ale avariilor cu pierdere de apa, a inlocuit 1.000 de bransamente, 379 de vane, 650 de hidranti si cifrele nu se opresc aici.</p>
      <p>Ne mandrim ca am ajuns sa rezolvam o interventie intre 60 de minute si 48 de ore, in functie de gravitatea situatiei, cu o medie anuala de circa 6 ore pe interventie. Toate acestea pentru ca dorim sa minimizam la maxim avariile si impactul cu care aceste incidente sa afecteze calitatea vietii clientilor nostri.</p>
    </article>
  </body>
</html>