<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b3%ce%b1%ce%bb%ce%bb%ce%af%ce%b1-%ce%bd%ce%b5%ce%ba%cf%81%ce%ae-%ce%bc%ce%af%ce%b1-%ce%ad%ce%b3%ce%ba%cf%85%ce%bf%cf%82-%ce%b3%cf%85%ce%bd%ce%b1%ce%af%ce%ba%ce%b1-%cf%84%ce%b9%cf%82-%ce%b5.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T20:53:50+00:00"/>
    <meta property="og:title" content="Γαλλία: Νεκρή μία έγκυος γυναίκα – Τις επιτέθηκαν σκύλοι στο δάσος!"/>
    <meta property="og:description" content="Η είδηση αυτή έρχεται από την Γαλλία και σοκάρει στο άκουσμά της. Σύμφωνα με τις πληροφορίες, μια έγκυος γυναίκα βρήκε τραγικό θάνατο από επίθεση σκύλων."/>
  </head>
  <body>
    <article>
      <h1>Γαλλία: Νεκρή μία έγκυος γυναίκα – Τις επιτέθηκαν σκύλοι στο δάσος!</h1>
      <address>
        <time datetime="2019-11-19T20:53:50+00:00">19 Nov 2019, 20:53</time>
      </address>
      <p>
        <b>Η είδηση αυτή έρχεται από την Γαλλία και σοκάρει στο άκουσμά της. Σύμφωνα με τις πληροφορίες, μια έγκυος γυναίκα βρήκε τραγικό θάνατο από επίθεση σκύλων.</b>
      </p>
      <p>Το πτώμα μιας εγκύου, που της επιτέθηκαν σκυλιά, βρέθηκε το Σάββατο σε ένα δάσος στο Αιν, όπου είχε βγάλει βόλτα τον σκύλο της και όπου την ίδια ώρα βρισκόταν σε εξέλιξη κυνήγι με κυνηγόσκυλα, έγινε σήμερα γνωστό από την εισαγγελία του Σουασόν, στην Γαλλία.</p>
      <p><b>Τραγική υπόθεση στην Γαλλία…</b><br/>Ο θάνατος της 29χρονης στο δάσος του Ρετζ οφείλεται «σε αιμορραγία που προκάλεσαν δαγκώματα σκύλων στο άνω και κάτω μέρος του σώματός της όπως και στο κεφάλι», αναφέρει ο εισαγγελέας του Σουασόν Φρεντερίκ Τριν, σε ένα δελτίο Τύπου.</p>
      <p>«Δείγματα DNA ελήφθησαν από 93 σκυλιά, από εκείνα που ανήκαν στο θύμα», το οποίο είχε συνολικά πέντε, όπως και από άλλα «που συμμετείχαν στο κυνήγι το οποίο είχε οργανωθεί σε κοντινή περιοχή», σύμφωνα με την εισαγγελία.</p>
      <p>Στόχος είναι «να ταυτοποιηθεί το σκυλί ή τα σκυλιά που τη δάγκωσαν» συνεχίζει η εισαγγελία, διευκρινίζοντας ότι τα δαγκώματα έγιναν «πριν και μετά θάνατον».</p>
      <p>Η 29χρονη έγκυος από το Μπεάρν τηλεφώνησε στον σύζυγό της προκειμένου, όπως εκείνος είπε, «να του πει για την παρουσία απειλητικών σκυλιών», που την είχαν προσεγγίσει, ενώ εκείνη «είχε βγάλει βόλτα τον σκύλο της», σύμφωνα με την εισαγγελία.</p>
      <p>Ο ίδιος εντόπισε αργότερα το πτώμα της συντρόφου του, το απόγευμα του Σαββάτου.</p>
      <p>Η εισαγγελία ξεκίνησε έρευνα για «εξ αμελείας ανθρωποκτονία από επίθεση σκύλου».</p>
    </article>
  </body>
</html>