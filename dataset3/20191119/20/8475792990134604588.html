<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/vast/larm-om-skottlossning-pa-lansmansgarden-en-person-skadad"/>
    <meta property="og:site_name" content="SVT Nyheter"/>
    <meta property="article:published_time" content="2019-11-19T20:32:46+00:00"/>
    <meta property="og:title" content="Skottlossning på Länsmansgården – en person skadad"/>
    <meta property="og:description" content="Polisen larmades till Länsmansgården i Göteborg under tisdagskvällen då flera inringare larmat om skottlossning. – När vi kom till platsen påträffades en skadad man, säger Anna Göransson, polisens presstalesperson i region Väst."/>
  </head>
  <body>
    <article>
      <h1>Skottlossning på Länsmansgården – en person skadad</h1>
      <address><time datetime="2019-11-19T20:32:46+00:00">19 Nov 2019, 20:32</time> by <a rel="author">Stephanie Tinder Londéz, Amanda Skagerström Lindau</a></address>
      <p>
        <b>Polisen larmades till Länsmansgården i Göteborg under tisdagskvällen då flera inringare larmat om skottlossning. <br/>– När vi kom till platsen påträffades en skadad man, säger Anna Göransson, polisens presstalesperson i region Väst.</b>
      </p>
      <p>Larmet om skottlossningen inkom till polisen vid klockan 21.12 på tisdagen. På plats hittades en skadad man i 25-årsåldern.</p>
      <p>– Vad gäller mannen så omhändertas han just nu av ambulans och skadeläget samt vilka typ av skador han har är oklart, säger Anna Göransson.</p>
      <p>Strax innan 22 meddelade polisen via sin hemsida att mannen var vaken och talbar när han fördes med ambulans till sjukhuset.</p>
      <h3>Ingen gripen</h3>
      <p>Polisens kriminaltekniker kommer under natten att utföra en undersökning på platsen och en polispatrull ska finnas på sjukhuset där den skadade vårdas.</p>
      <p>– Vi ser inte någon hotbild mot mannen, men vi gör det per rutin vid en skottlossning. Och just nu är det lugnt på sjukhuset, säger Anna Göransson.</p>
      <p>En förundersökning gällande försök till mord är inledd.</p>
      <p>Vid 00-tiden uppgav vakthavande befäl i polisregion väst att man konstaterat att det rörde sig om en skottlossning. Då fanns det fortfarande ingen gripen i ärendet.</p>
    </article>
  </body>
</html>