<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/siyaset/135271/mecliste-akpli-ve-hdpli-kadin-vekiller-arasinda-iftira-tartismasi"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-19T20:25:00+00:00"/>
    <meta property="og:title" content="Meclis'te AKP'li ve HDP'li kadın vekiller arasında 'iftira' tartışması"/>
    <meta property="og:description" content="Meclis Genel Kurulu’nda, AKP Grup Başkanvekili Özlem Zengin ile HDP’li kadın vekiller arasında tartışma yaşandı."/>
  </head>
  <body>
    <article>
      <h1>Meclis'te AKP'li ve HDP'li kadın vekiller arasında 'iftira' tartışması</h1>
      <h2>Meclis Genel Kurulu’nda, AKP Grup Başkanvekili Özlem Zengin ile HDP’li kadın vekiller arasında tartışma yaşandı.</h2>
      <address>
        <time datetime="2019-11-19T20:25:00+00:00">19 Nov 2019, 20:25</time>
      </address>
      <p>Meclis Genel Kurulu’nda, AKP Grup Başkanvekili Özlem Zengin ile HDP’li kadın vekiller arasında “yalancı” ve “iftira” tartışması çıktı.</p>
      <p>Zaman zaman tansiyonun yükseldiği toplantıya bir süre ara verildi.</p>
      <p>Genel Kurul, Başkanvekili Celal Adan başkanlığında saat 15.00’te açıldı.</p>
      <p>
        <b>Tarafsız Haber Ajansı'nın aktardığına göre; Genel Kurul’da yaşanan tartışma tutanaklara şöyle yansıdı:</b>
      </p>
      <p>HDP AĞRI MİLLETVEKİLİ DİRAYET DİLAN TAŞDEMİR (Ağrı) – Ama bu iktidarın yaptığı en iyi şey nedir biliyor musunuz? Can alıcı sorulardan kaçmak için sudan gerekçeler yaratıp hemen saldırı konseptine geçiyor; herkes terörist, herkes suçlu, bir tek siz masumsunuz.</p>
      <p>BAŞKAN – Peki, teşekkür ederim. Özlem Hanım…</p>
      <p>AK PARTİ GRUP BAŞKANVEKİLİ ÖZLEM ZENGİN (Tokat) – Teşekkür ederim Sayın Başkanım. Şimdi, Diyarbakır’da HDP’nin önünde toplanan anneler tek bir sebeple toplanıyorlar: Evlatlarını dağa götürenlerden evlatlarını istiyorlar “Nerede benim evladım?” diyorlar.</p>
      <p>DİRAYET DİLAN TAŞDEMİR (Ağrı) – Kim götürmüş ya, kim götürmüş?</p>
      <p>HDP İZMİR MİLLETVEKİLİ SERPİL KEMALBAY PEKGÖZEGÜ (İzmir) – Yanlış yerde oturuyorlar, yanlış, sizin kapınızda oturmaları lazım.</p>
      <p>ÖZLEM ZENGİN (Tokat) – Sizler cevabı vereceksiniz, sizin arkadaşlarınız.</p>
      <p>DİRAYET DİLAN TAŞDEMİR (Ağrı) – Sen vereceksin, sen Hükûmetsin.</p>
      <p>‘BUNU YAPANLAR SİZİN ARKADAŞLARINIZ’</p>
      <p>ÖZLEM ZENGİN (Tokat) – Bunu yapanlar sizin arkadaşlarınız.</p>
      <p>DİRAYET DİLAN TAŞDEMİR (Ağrı) – Kim götürmüş, bul o zaman.</p>
      <p>SERPİL KEMALBAY PEKGÖZEGÜ (İzmir) – Çok saçma bir şey bu söylediğiniz ya.</p>
      <p>ÖZLEM ZENGİN (Tokat) – Bugüne kadar gerçekten, teröre “terör” diyemeyenler burada terörle alakalı kavramları bizim aleyhimize kullanmasınlar.</p>
      <p>DİRAYET DİLAN TAŞDEMİR (Ağrı) – Geç, geç, bu lafları geç.</p>
      <p>SERPİL KEMALBAY PEKGÖZEGÜ (İzmir) – İktidar olan sizsiniz, siz.</p>
      <h3>‘SEN BULACAKSIN’</h3>
      <p>DİRAYET DİLAN TAŞDEMİR (Ağrı) – Sen bulacaksın.</p>
      <p>ÖZLEM ZENGİN (Tokat) – Buradan yola çıkarak şunu söylemek istiyorum.</p>
      <p>SERPİL KEMALBAY PEKGÖZEGÜ (İzmir) – Hükûmet olan sizsiniz, sizin partiniz.</p>
      <h3>‘BAĞIR, BAĞIR! ALIŞMIŞLAR BAĞIRARAK SUSTURMAYA’</h3>
      <p>ÖZLEM ZENGİN (Tokat) – Tabii dinlemeyi de bilmiyorlar. Bağır, bağır! Alışmışlar bağırarak susturmaya. Mesele şu, bir defa şunu görmemiz lazım: Türkiye’de Kürt problemi yok, Kürt kardeşlerimizi suistimal eden bir terör problemi var.</p>
      <p>DİRAYET DİLAN TAŞDEMİR (Ağrı) – O zaman siz yalan söylediniz beş yıl boyunca.</p>
      <p>HDP MARDİN MİLLETVEKİLİ EBRÜ GÜNAY (Mardin) – Kürk kardeşlerimizi siz suistimal ediyorsunuz; onları öldüren bir iktidar var.</p>
      <p>ÖZLEM ZENGİN (Tokat) – Bugün kadar bizim yaptığımız şey sadece terörle mücadeledir.</p>
      <h3>‘İNSANLARA YALAN SÖYLEDİNİZ’</h3>
      <p>DİRAYET DİLAN TAŞDEMİR (Ağrı) – O zaman beş yıl boyunca yalan söylediniz halka, insanlara yalan söylediniz</p>
      <p>EBRÜ GÜNAY (Mardin) – Onları öldüren bir AKP iktidarı var.</p>
      <p>ÖZLEM ZENGİN (Tokat) – Bu ülkede sadece bütün siyasi…</p>
      <p>DİRAYET DİLAN TAŞDEMİR (Ağrı) – İnsanlara yalan söylediniz.</p>
      <h3>‘BEN ASLA YALAN SÖYLEMEM BAK, BU LAFA BEN DELİ OLUYORUM!’</h3>
      <p>ÖZLEM ZENGİN (Tokat) – Ben asla yalan söylemem. Bak, bu lafa ben deli oluyorum! “Yalan” lafına ben deli oluyorum! (Mikrofon otomatik cihaz tarafından kapatıldı)</p>
      <h3>‘YALANCISINIZ’</h3>
      <p>SERPİL KEMALBAY PEKGÖZEGÜ (İzmir) – Ama yalancısınız, sizin partiniz her zaman hep yalan söylüyor.</p>
      <p>DİRAYET DİLAN TAŞDEMİR (Ağrı) – Bağırmayın, sakin olun.</p>
      <p>ÖZLEM ZENGİN (Tokat) – Ben asla yalan söylemedim hayatımda, hayatımda asla yalan söylemedim. Açar mısınız Sayın Başkanım?</p>
      <p>BAŞKAN – Buyurun Özlem Hanım, buyurun.</p>
      <p>SERPİL KEMALBAY PEKGÖZEGÜ (İzmir) – Yalan söylüyorsunuz her zaman.</p>
      <p>DİRAYET DİLAN TAŞDEMİR (Ağrı) – İftira atıyorsunuz.</p>
      <p>BAŞKAN – Sayın milletvekilleri…</p>
      <p>ÖZLEM ZENGİN (Tokat) – Şu ağır lafların sakin söylenilmesine tahammül edemiyorum.</p>
      <h3>‘DELİ OLMANIZA GEREK YOK; YALAN SÖYLEMEYİN’</h3>
      <p>SERPİL KEMALBAY PEKGÖZEGÜ (İzmir) – Deli olmanıza gerek yok; yalan söylemeyin, olsun bitsin.<br/> ÖZLEM ZENGİN (Tokat) – Bir milletvekili bir başka milletvekiline “Yalan söylüyorsun.” diyemez, reddediyorum bunu.</p>
      <h3>‘İFTİRA ATIYORSUNUZ’</h3>
      <p>EBRÜ GÜNAY (Mardin) – İftira atıyorsunuz, iftira atıyorsunuz; elinizde olmayan bir belge, iddiada bulunamazsınız.</p>
      <h3>‘BU EDEPSİZLİĞİ REDDEDİYORUM’</h3>
      <p>ÖZLEM ZENGİN (Tokat) – Bu edepsizliği reddediyorum. Bu ne cürettir, bu ne cürettir!</p>
      <p>SERPİL KEMALBAY PEKGÖZEGÜ (İzmir) – Yalan söylemeyeceksiniz; doğruları söyleyeceksiniz, gerçekleri söyleyeceksiniz.</p>
      <p>EBRÜ GÜNAY (Mardin) – İftirayı siz atıyorsunuz.</p>
      <p>ÖZLEM ZENGİN (Tokat) – Kendiniz hayatınız boyunca itaat ederek gelmişsiniz buraya, kendi fikrinizi söyleyemiyorsunuz, acziyet içindesiniz, terör kavramları kullanıyorsunuz, ondan sonra da utanmadan bir milletvekiline “Yalan söylüyorsun.” diyorsunuz. (AK PARTİ sıralarından alkışlar) İade ediyorum size, ne münasebet! Teşekkür ediyorum.”</p>
      <p>Tansiyonun yükselmesi üzerine birleşime ara verildi.</p>
      <p> </p>
    </article>
  </body>
</html>