<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426069/proegkrish-dhmoprathshs-ergoy-gia-thn-ydreysh-ialysoy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-19T20:30:01+00:00"/>
    <meta property="og:title" content="Προέγκριση δημοπράτησης έργου για την ύδρευση Ιαλυσού"/>
    <meta property="og:description" content="Στο πλαίσιο της υλοποίησης του Επιχειρησιακού Προγράμματος «Νότιο Αιγαίο 2014 – 2020», και της αξιοποίησης των πόρων του ΕΣΠΑ 2014 – 2020, η Ειδική Υπηρεσία Διαχείρισης (ΕΥΔ) της Περιφέρειας Νοτίου Αιγαίου προέβη στην προέγκριση δημοπράτησης του έργου “Κατασκευή εξωτερικού δικτύου ύδρευσης Δ.Ε. Ιαλυσού Δήμου Ρόδου”."/>
  </head>
  <body>
    <article>
      <h1>Προέγκριση δημοπράτησης έργου για την ύδρευση Ιαλυσού</h1>
      <address>
        <time datetime="2019-11-19T20:30:01+00:00">19 Nov 2019, 20:30</time>
      </address>
      <p>
        <b>Στο πλαίσιο της υλοποίησης του Επιχειρησιακού Προγράμματος «Νότιο Αιγαίο 2014 – 2020», και της αξιοποίησης των πόρων του ΕΣΠΑ 2014 – 2020, η Ειδική Υπηρεσία Διαχείρισης (ΕΥΔ) της Περιφέρειας Νοτίου Αιγαίου προέβη στην προέγκριση δημοπράτησης του έργου “Κατασκευή εξωτερικού δικτύου ύδρευσης Δ.Ε. Ιαλυσού Δήμου Ρόδου”.</b>
      </p>
      <p>Ειδικότερα, η ΕΥΔ ενέκρινε τα τεύχη διακήρυξης και τη διαδικασία με την οποία θα προκηρυχθεί το εν λόγω έργο, το οποίο αφορά στην υλοποίηση όλων των απαιτούμενων έργων για την εξασφάλιση της υδροδότησης στην περιοχή της Ιαλυσού από το Φράγμα Γαδουρά, μέσω του δικτύου ύδρευσης της πόλεως Ρόδου.</p>
      <p>Περιλαμβάνει δίκτυο ύδρευσης συνολικού μήκους περίπου 5.200 μέτρων και αναβαθμισμένο αντλιοστάσιο για την αποδοτικότερη και ορθολογικότερη λειτουργία του δικτύου ύδρευσης. Ο συνολικός προϋπολογισμός του έργου ανέρχεται σε 1.590.000,00 €.</p>
      <p>Με απόφαση του Περιφερειάρχη Νοτίου Αιγαίου, Γιώργου Χατζημάρκου, είναι ενταγμένο στον Άξονα Προτεραιότητας «Αειφορική ανάπτυξη και διαχείριση των πόρων» του Επιχειρησιακού Προγράμματος «Νότιο Αιγαίο» και συγχρηματοδοτείται από το Ευρωπαϊκό Ταμείο Περιφερειακής Ανάπτυξης (ΕΤΠΑ), στο πλαίσιο του ΕΣΠΑ 2014-2020.</p>
    </article>
  </body>
</html>