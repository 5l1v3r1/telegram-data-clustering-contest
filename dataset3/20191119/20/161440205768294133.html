<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/sassari-provincia/2019/11/19/inchiesta-banco-oro-a-sassari-nove-persone-a-giudizio-136-954564.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-19T20:58:08+00:00"/>
    <meta property="og:title" content="Inchiesta &quot;Banco Oro&quot; a Sassari: nove persone a giudizio"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">via al processo</h6>
      <h1>Inchiesta "Banco Oro" a Sassari: nove persone a giudizio</h1>
      <h2>Le accuse di cui devono rispondere sono riciclaggio e ricettazione di gioielli</h2>
      <address>
        <time datetime="2019-11-19T20:58:08+00:00">19 Nov 2019, 20:58</time>
      </address>
      <p>Nove persone a giudizio, a Sassari, con l'accusa di riciclaggio e ricettazione di gioielli provenienti dai "Banco oro" di diverse zone della Sardegna.</p>
      <p>Il processo si è aperto oggi e proseguirà a marzo 2020 e vedrà sul banco degli imputati soci e dipendenti della società srl "Banco dell'oro operatori professionali in oro".</p>
      <p>Le indagini erano partite dopo la <a href="https://www.unionesarda.it/articolo/cronache_dalla_sardegna/2013/01/05/sassari_un_tesoro_accanto_al_defunto_anziano_lascia_6_kg_d_oro_e-6-300388.html">morte di un 72enne sassarese</a>, Ignazio Brundu, morto nel 2012.</p>
      <p>I carabinieri, perquisendo la sua abitazione, avevano trovato 250mila euro in contanti, diversi gioielli d'oro e altri preziosi, nascosti in una cassaforte e in altri angoli della casa.</p>
      <p>Proprio effettuando accertamenti sul "tesoro" ritrovato gli uomini dell'Arma hanno trovato elementi utili a sospettare un giro di riciclaggio di soldi e preziosi, innescando l'inchiesta che oggi è arrivata in tribunale.</p>
      <p>(Unioneonline/l.f.)</p>
    </article>
  </body>
</html>