<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/in-primo-piano/primavera-madonna-ci-attendono-nove-partite-complicate-agoume-umile-e-migliorato-tantissimo-323503"/>
    <meta property="og:site_name" content="FcInterNews.it"/>
    <meta property="article:published_time" content="2019-11-19T20:18:03+00:00"/>
    <meta property="og:title" content="Primavera, Madonna: &quot;Ci attendono nove partite complicate. Agoume umile, è migliorato tantissimo&quot;"/>
    <meta property="og:description" content="Armando Madonna, tecnico della Primavera nerazzurra, ha parlato ai microfoni di InterTV in vista della prossima sfida di campionato in programma contro il Torino. Queste le sue..."/>
  </head>
  <body>
    <article>
      <h1>Primavera, Madonna: "Ci attendono nove partite complicate. Agoume umile, è migliorato tantissimo"</h1>
      <address><time datetime="2019-11-19T20:18:03+00:00">19 Nov 2019, 20:18</time> by <a rel="author">Andrea Pontone</a></address>
      <p><b>Armando Madonna</b>, tecnico della Primavera nerazzurra, ha parlato ai microfoni di <i>InterTV </i>in vista della prossima sfida di campionato in programma contro il Torino. Queste le sue dichiarazioni: "Finalmente si torna in campo dopo i tanti impegni con le Nazionali. In questi giorni ci ritroviamo e pensiamo a preparare bene la partita. Spero di trovare i ragazzi carichi per affrontare i prossimi impegni che ci attendono".</p>
      <p><b>Sui singoli: </b>"Agoume è un giocatore umile e ha tanta voglia di apprendere, grazie agli allenamenti con la Prima Squadra è migliorato tantissimo. E' molto importante per noi, così come lo sono Esposito, Oristanio, Gnonto e Pirola ad esempio. Hanno determinazione e voglia di imparare, gli allenamenti con i "grandi" li stanno aiutando moltissimo nel loro processo di crescita", ha continuato il tecnico.</p>
      <p><b>Sui prossimi impegni:</b> "Il Toro è una squadra molto esperta e che ha confermato tanti giocatori rispetto alla scorsa stagione. Io penso ai miei e a ritrovare quel gruppo che ha cominciato molto bene in campionato ed in Europa. Ci attendono 9 partite complicate, ma molto importanti per la nostra crescita. Ad esempio le sfide di UEFA Youth League e quella di Coppa Italia saranno importantissime".</p>
      <p>
        <a href="https://www.videointer.it/watch.php?vid=efdd313ec">
          <b>VIDEO - GODIN-DYBALA, CHE CONTRASTO IN URUGUAY-ARGENTINA</b>
        </a>
      </p>
    </article>
  </body>
</html>