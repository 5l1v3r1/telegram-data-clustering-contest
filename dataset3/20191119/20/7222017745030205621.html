<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tennis24.gr/mentventef-tromeri-chronia-kako-finale/"/>
    <meta property="og:site_name" content="Tennis24"/>
    <meta property="article:published_time" content="2019-11-19T20:23:04+00:00"/>
    <meta property="og:title" content="Μεντβέντεφ: “Τρομερή χρονιά, κακό φινάλε”"/>
    <meta property="og:description" content="Ο Ντανίλ Μεντβέντεφ έδωσε τη σύνοψη της τρομερής φετινής του σεζόν που είχε αναμφίβολα το peak της κατά τη διάρκεια της Αμερικανικής hard court swing και τελείωσε με όχι και τον καλύτερο τρόπο. Ο Ρώσος τενίστας εκτόξευσε τις τενιστικές του “μετοχές” με τα όσα εξωπραγματικά έκανε φέτος στο τουρ με αποκορύφωμα τους έξι σερί τελικούς […]"/>
  </head>
  <body>
    <article>
      <h1>Μεντβέντεφ: “Τρομερή χρονιά, κακό φινάλε”</h1>
      <address>
        <time datetime="2019-11-19T20:23:04+00:00">19 Nov 2019, 20:23</time>
      </address>
      <p>Ο Ντανίλ Μεντβέντεφ έδωσε τη σύνοψη της τρομερής φετινής του σεζόν που είχε αναμφίβολα το peak της κατά τη διάρκεια της Αμερικανικής hard court swing και τελείωσε με όχι και τον καλύτερο τρόπο.</p>
      <p>Ο Ρώσος τενίστας εκτόξευσε τις τενιστικές του “μετοχές” με τα όσα εξωπραγματικά έκανε φέτος στο τουρ με αποκορύφωμα τους έξι σερί τελικούς που έπαιξε από το τουρνουά της Ουάσιγκτον μέχρι και τη Σαγκάη, ένα ανεπανάληπτο επίτευγμα!</p>
      <p>Τέσσερις τίτλοι φέτος με τα δύο Masters σε Σινσινάτι και Σαγκάη να ξεχωρίζουν τα οποία τον οδήγησαν μέχρι και το Νο4 της παγκόσμιας κατάταξης και φυσικά στην παρθενική του συμμετοχή σε ATP Finals.</p>
      <p>Μην ξεχνάμε, βέβαια, ενδιάμεσα τη συμμετοχή του και στον τελικό του Αμερικανικού Όπεν όπου κόντραρε με τεράστια προσπάθεια τον Ράφα Ναδάλ πριν ηττηθεί στα πέντε σετ.</p>
      <p>Περήφανος για την προσπάθειά του, ελαφρώς δυσαρεστημένος για το μέτριο φινάλε αλλά αποφασισμένος για νέα ύψη το 2020, ο Μεντβέντεφ ανέφερε στο αποχαιρετιστήριο μήνυμα του για το 2019:</p>
      <p>“Τι εκπληκτική χρονιά ήταν αυτή! Είχα πάρα πολλές καλές στιγμές αλλά και κακές φυσικά. Δεν θα μπορούσα ούτε να ονειρευτώ τα όσα έγιναν το καλοκαίρι αν και το φινάλε δεν ήταν καλό. Τα λέμε το 2020, θα δουλέψω σκληρότερα!” ανέφερε ο 23χρονος Ρώσος.</p>
      <figure>
        <embed-post data-src="https://www.instagram.com/p/B4_S1K4oe1S" data-service="Instagram"/>
      </figure>
      <p>
        <b>Κώστας Αϊτάκης</b>
      </p>
    </article>
  </body>
</html>