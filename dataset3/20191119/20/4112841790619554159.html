<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76769-Billie-Eilish-expanduje-chce-oslovit-aj-najmensich-Kym-nerozumeju-jej-hudbe-mozu-aspon-vyzerat-ako-ona"/>
    <meta property="og:site_name" content="REFRESHER"/>
    <meta property="article:published_time" content="2019-11-19T20:34:00+00:00"/>
    <meta property="og:title" content="Billie Eilish expanduje, chce osloviť aj najmenších. Kým nerozumejú jej hudbe, môžu aspoň vyzerať ako ona"/>
    <meta property="og:description" content="Billie Eilish vydáva veľkú kolekciu merchu pre malé deti a pridáva aj emotívne promo video."/>
  </head>
  <body>
    <article>
      <h1>Billie Eilish expanduje, chce osloviť aj najmenších. Kým nerozumejú jej hudbe, môžu aspoň vyzerať ako ona</h1>
      <address><time datetime="2019-11-19T20:34:00+00:00">19 Nov 2019, 20:34</time> by <a rel="author">Viktor Kniš</a></address>
      <p>
        <b>Billie Eilish vydáva veľkú kolekciu merchu pre malé deti a pridáva aj emotívne promo video.</b>
      </p>
      <p><b>Billie Eilish</b> sa po konci turné na chvíľu s novinkami okolo hudby odmlčala, pomaly však opäť nabieha na svoj vlastný veľmi dobre rozbehnutý vlak. Nedávno vydala spevácku novinku a teraz poteší aj svojich najmenších fanúšikov, ktorí ešte jej hudbu nevnímajú plnohodnotne. Rozhodla sa totiž v spolupráci so svojou vlastnou kreatívnou značkou <b>blohsh</b> vytvoriť kolekciu určenú už pre batoľatá, ale aj pre škôlkarov. </p>
      <related>
        <a href="https://refresher.sk/76391-Billie-Eilish-rozdava-listky-zadarmo-pre-tych-ktori-sa-angazuju-v-ekologickych-aktivitach"/>
      </related>
      <p>Súčasťou tohto projektu bolo aj veľké fotenie, v rámci ktorého spontánne vzniklo emotívne video, kde sa Billie s deťmi hrá a oni si užívajú jej prítomnosť. A to aj napriek tomu, že si, pravdepodobne neuvedomujú, s kým majú tú česť.</p>
      <p>Samozrejme, v súvislosti s tým, že idú Vianoce, je vydávanie špeciálnej kolekcie merchu pochopiteľný krok. Na svoje si prídu aj mamičky-fanúšičky a zároveň to môže byť pre niekoho ideálny tip na darček. Objednať si ho môžeš na <a href="https://store.billieeilish.com/collections/billie-eilish-kids">oficiálnej stránke</a> za relatívne prijateľné ceny, resp. veľmi porovnateľné s tým, čo zaplatíš za bežný dospelácky merch na Slovensku. </p>
      <p>Billie čaká v budúcom roku obrovské turné, len v prvom polroku odohrá skoro 50 koncertov na vypredaných štadiónoch. Následne by sme sa mali dočkať ďalšieho albumu, momentálne však ešte nič nie je isté. </p>
      <figure>
        <embed-post data-src="https://www.instagram.com/p/B4-mOR7J6c-" data-service="Instagram"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/54920-Kanye-West-vydava-novu-kolekciu-merchu-Wyoming-Odkazuje-na-udalost-v-udoli-Jackson-Hole-kde-raper-prvykrat-odhalil-album-Ye"/>
        <a href="https://refresher.sk/54780-FCK-THEM-dakuje-fanusikom-za-priazen-novou-kolekciou-merchu-Kvalitne-materialy-a-setrny-sposob-vyroby-sprevadza-lookbook-a-video-z-Harlemu"/>
        <a href="https://refresher.sk/35271-Tohtorocny-merch-festivalu-Grape-sa-nesie-v-duchu-minimalizmu-a-striedmych-farieb"/>
        <a href="https://refresher.sk/64228-Toto-je-10-najoriginalnejsich-trendsetterov-z-Instagramu-ktorych-by-si-mal-poznat-v-roku-2019"/>
        <a href="https://refresher.sk/41537-The-Weeknd-prinasa-po-HM-dalsiu-exkluzivnu-kolekciu-oblecenia-k-albumu-Starboy"/>
        <a href="https://refresher.sk/36674-Merch-posunul-na-novu-uroven-Dizajner-EasterxSunday-ponuka-kusky-inspirovane-znamymi-hiphopovymi-albumami"/>
        <a href="https://refresher.sk/67290-Kukly-diamanty-aj-luxusne-znacky-Nazri-do-vystredneho-satnika-Billie-Eilish"/>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
      </related>
    </article>
  </body>
</html>