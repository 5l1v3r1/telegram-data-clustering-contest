<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391301-%d7%a8%d7%92%d7%a2-%d7%94%d7%94%d7%9b%d7%a8%d7%a2%d7%94-%d7%a0%d7%aa%d7%a0%d7%99%d7%94%d7%95-%d7%95%d7%91%d7%a0%d7%99-%d7%92%d7%a0%d7%a5"/>
    <meta property="og:site_name" content="סרוגים"/>
    <meta property="article:published_time" content="2019-11-19T20:09:45+00:00"/>
    <meta property="og:title" content="26 שעות למנדט | פגישה גורלית: נתניהו וגנץ נפגשים"/>
    <meta property="og:description" content="יממה ארוכה שכללה עשרות דיווחים ופגישות מתוקשרות הגיעה לשיאה עם פגישת ראש הממשלה ויו&quot;ר כחול לבן. לגנץ עומדים 26 שעות עד לפקיעת המנ...."/>
  </head>
  <body>
    <article>
      <h1>26 שעות למנדט | פגישה גורלית: נתניהו וגנץ נפגשים</h1>
      <h2>יממה ארוכה שכללה עשרות דיווחים ופגישות מתוקשרות הגיעה לשיאה עם פגישת ראש הממשלה ויו"ר כחול לבן. לגנץ עומדים 26 שעות עד לפקיעת המנדט שברשותו. המטרה: לבדוק כל מהלך אפשרי</h2>
      <address><time datetime="2019-11-19T20:09:45+00:00">19 Nov 2019, 20:09</time> by <a rel="author">, חדשות סרוגים</a></address>
      <p>יצאו עם ממשלה? ‏<u><a href="https://www.srugim.co.il/391129-%d7%a0%d7%aa%d7%a0%d7%99%d7%94%d7%95-%d7%a9%d7%95%d7%97%d7%97-%d7%a2%d7%9d-%d7%a8%d7%90%d7%a9%d7%99-%d7%94%d7%99%d7%9e%d7%99%d7%9f">היממה האחרונה</a></u> שכללה אינספור דיווחים ועשרות פגישות מתוקשרות הגיעה הערב (שלישי) לשיאה עם פגישת <u><a href="https://www.srugim.co.il/390934-%d7%98%d7%95%d7%91%d7%94-%d7%95%d7%a2%d7%a0%d7%99%d7%99%d7%a0%d7%99%d7%aa-%d7%94%d7%a1%d7%aa%d7%99%d7%99%d7%9e%d7%94-%d7%a4%d7%92%d7%99%d7%a9%d7%aa-%d7%a0%d7%aa%d7%a0%d7%99%d7%94%d7%95-%d7%9c%d7%99">ראש הממשלה נתניהו</a></u> ויו"ר כחול לבן <u><a href="https://www.srugim.co.il/390088-3-%d7%99%d7%9e%d7%99%d7%9d-%d7%9c%d7%a4%d7%a7%d7%99%d7%a2%d7%aa-%d7%94%d7%9e%d7%a0%d7%93%d7%98-%d7%91%d7%a0%d7%98-%d7%91%d7%a7%d7%a8%d7%99%d7%90%d7%94-%d7%90%d7%97%d7%a8%d7%95%d7%a0%d7%94-%d7%9c">בני גנץ</a></u>. השניים נועדים לאחר החלפת מהלומות קשות, כשעל הפרק ההחלטה הגורלית האם מדינת ישראל תמצא את עצמה בסבב בחירות שלישי? לגנץ עומדים 26 שעות עד לפקיעת המנדט שברשותו.</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>קרא לגנץ "לבוא יחד עם אביגדור ליברמן", נתניהו</p>
      <p>דקות לפני הפגישה עם גנץ, פירסם נתניהו סרטון  בו "קרא לבני גנץ ואביגדור ליברמן להקים ממשלות אחדות רחבה, שתשמור על ביטחון ישראל ותספח את בקעת הירדן. אסור להחמיץ את ההזדמנות".</p>
      <p>לאחר יממה ארוכה של פגישות ומגעים, בכחול לבן לא תולים תקוות גדולות גם בפגישה עם נתניהו הערב, במפלגה  מחכים להצעה אחת טובה וסבירה אליה יוכלו להתייחס, אך לעת עתה אין אחת כזו. בנוסף, לא עושים הפרדה בין בלוק ה- 55 לרוטציה ולפיהם, שני האולטימטומים בעינם עומדים.</p>
      <p>לפי הערכות המערכת הפוליטית, אפסו הסיכויים להקמת ממשלה וגנץ ייאלץ להיפרד מהמנדט. מצד שני, ההחלטה כי כל צד לא רוצה למצאו את עצמו בסיומו של הלילה באופוזיציה תביא את השניים למצות כל אפשרות שיש בידם בניסיון להרכיב ממשלת אחדות של שתי המפלגות הגדולות.</p>
      <p>במקביל, דריכות לקראת תפוגת האולטימטום שהציב עד מחר ב12 ליברמן, כשהוא מכוון לאחר מכן בשעה 13:00 לכנס מסיבת עיתונאים בה הוא צפוי לעדכן על המשך מהלכיו הפוליטיים.</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>נתניהו מגיע לנשיא (צילום: סרוגים)</p>
      <h3>האפשרויות: אחדות, התפרקות כחול לבן, ממשלת ימין צרה, בחירות</h3>
      <p>מצד נתניהו העדיפות הגבוה ביותר היא להקים ממשלת ימין – חרדים צרה כפי שעמדה יציב בארבע השנים האחרונות, בטרם ההכרזות וההצהרות של ליברמן שהובילו לשתי מערכות בחירות אך מנהל מגעים אינטנסיביים גם לממשלת אחדות עם כחול לבן בהתאם לדחיפת ליברמן ועל כל זאת – איום הבחירות לא הוסר מסדר היום.</p>
      <p>החשש בכחול לבן שליברמן ייכנס בסוף לממשלת ימין צרה והם יישארו קרחים מכאן ומכאן וימצאו עצמם באופוזיציה או באפשרות שנייה יתפרקו לשתי סיעות בין 'יש עתיד' ל'חסן לישראל' ו'תלם', לאור ההתנגדות הפנימית בכחול לבן לקבלת מתווה הנשיא ולתת לנתניהו לכהן ראשון במסגרת הרוטציה.</p>
      <figure>
        <img src="https://www.srugim.co.il/i/wp-content/uploads/2019/11/%D7%A0%D7%AA%D7%A0%D7%99%D7%94%D7%95-183__w1980.jpg"/>
      </figure>
      <h4>עוד באותו נושא</h4>
      <h4>מרתון פגישות קדחתניות: כל האפשרויות להקמת ממשלה</h4>
      <p>לכתבה המלאה בסרוגים &gt;<br/>5</p>
      <p>לשם כך, ניסה נתניהו לשדל בפגישתו עם ראשי בלוק הימין להתגמש מבחינת קווי היסוד בנושאי דת ומדינה, אך הדרישות מצד ליברמן לעת עתה מרחיקות לכת והסיעות החרדיות – דתיות מתקשות לגבש פתרון שיהיה מקובל על כל הצדדים- להביא יתרון שליברמן יוכל להציגו כהישג מצד אחד, ולא ייראה כהתקפלות של החרדים מצד שני.</p>
      <h3>השלב האחרון: 21 יום להרכיב ממשלה</h3>
      <p>אם עד מחר בחצות הלילה, גנץ לא יודיע כי הצליח במשימת הרכבת הממשלה, ייפתחו אוטומטית 21 יום שבמהלכם כל חבר כנסת יכול להרכיב ממשלה במידה ויגייס 61 חתימות של חברי כנסת שיוגשו לנשיא – ובכך להכריז על קואליציה מגובשת.</p>
    </article>
  </body>
</html>