<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/kosmos/article/2042609/exi-stous-deka-anthropous-echoun-katathlipsi-ton-telefteo-mina-tis-zois-tous.html"/>
    <meta property="og:site_name" content="News.gr"/>
    <meta property="article:published_time" content="2019-11-19T20:45:56+00:00"/>
    <meta property="og:title" content="Έξι στους δέκα ανθρώπους έχουν κατάθλιψη τον τελευταίο μήνα της ζωής τους"/>
    <meta property="og:description" content="Τι δείχνει νέα έρευνα"/>
  </head>
  <body>
    <article>
      <h1>Έξι στους δέκα ανθρώπους έχουν κατάθλιψη τον τελευταίο μήνα της ζωής τους</h1>
      <address>
        <time datetime="2019-11-19T20:45:56+00:00">19 Nov 2019, 20:45</time>
      </address>
      <h3>Τι δείχνει νέα έρευνα</h3>
      <p>Έξι στους δέκα ανθρώπους (το 59%) έχουν <a href="https://www.news.gr/tag/katathlipsh"><b>κατάθλιψη</b></a> κατά τον τελευταίο μήνα της ζωής τους. Η κατάθλιψη μπορεί να εκδηλωθεί σε οποιαδήποτε ηλικία, αλλά η συχνότητα της είναι μεγαλύτερη στο τελικό στάδιο της ζωής.</p>
      <p>Οι ερευνητές, με επικεφαλής τη δρα Ελίσα Κοζλόφ του Ινστιτούτου Υγείας Rutgers του Πολιτειακού Πανεπιστημίου του Νιού Τζέρσεϊ, οι οποίοι έκαναν τη σχετική δημοσίευση στο περιοδικό της Αμερικανικής Γηριατρικής Εταιρείας, μελέτησαν μέσω ερωτηματολογίων 3.274 ανθρώπους που πέθαναν μέσα στο επόμενο έτος.</p>
      <p>Διαπιστώθηκε ότι τα συμπτώματα της κατάθλιψης εμφάνιζαν σταδιακή αύξηση από τον δωδέκατο έως τον τέταρτο μήνα πριν από τον θάνατο και μετά απότομη κλιμάκωση κατά το τελευταίο τετράμηνο, με αποκορύφωμα τον τελευταίο μήνα. Τα περισσότερα συμπτώματα είχαν οι γυναίκες και οι νεότεροι ενήλικες.</p>
      <p>Οι καρκινοπαθείς ανέφεραν αυξανόμενη κατάθλιψη μόνο λίγο πριν τον θάνατο τους, ενώ οι ασθενείς με παθήσεις των πνευμόνων και αναπηρίες είχαν συνεχώς υψηλά επίπεδα κατάθλιψης κατά το τελευταίο έτος πριν από τον θάνατο τους.</p>
      <p>Οι ερευνητές επεσήμαναν ότι η επιδημιολογία της κατάθλιψης λίγο πριν από τον θάνατο παραμένει ένα σε μεγάλο βαθμό άγνωστο θέμα που δεν έχει ερευνηθεί επαρκώς, λόγω και έλλειψης εξειδικευμένου γηριατρικού προσωπικού.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/lifestyle/article/2042426/konstantinos-markoulakis-o-chorismos-ke-ta-provlimata-pou-ton-odigisan-stin-katathlipsi.html"/>
        <a href="https://www.news.gr/lifestyle/article/2041211/agries-melisses-i-ithopios-tis-siras-milai-gia-tin-machi-tis-me-tin-katathlipsi.html"/>
        <a href="https://www.news.gr/kosmos/article/2034455/epistimones-dimiourgoun-anthropino-derma-sto-ergastirio.html"/>
      </related>
    </article>
  </body>
</html>