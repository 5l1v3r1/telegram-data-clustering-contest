<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640804/%D8%A7%D9%86%D8%AA%D9%82%D8%A7%D8%AF-%D8%B3%D8%A7%D8%B2%D9%85%D8%A7%D9%86-%D9%85%D9%84%D9%84-%D8%A7%D8%B2-%D8%AF%D8%AE%D8%A7%D9%84%D8%AA-%D8%A8%D8%B1%D8%AE%DB%8C-%DA%A9%D8%B4%D9%88%D8%B1%D9%87%D8%A7-%D8%AF%D8%B1-%D8%A7%D9%85%D9%88%D8%B1-%D8%AF%D8%A7%D8%AE%D9%84%DB%8C-%D9%84%DB%8C%D8%A8%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T20:37:00+00:00"/>
    <meta property="og:title" content="انتقاد سازمان ملل از دخالت برخی کشورها در امور داخلی لیبی"/>
    <meta property="og:description" content="فرستاده ویژه سازمان ملل متحد به لیبی از دخالت برخی کشورها در امور داخلی این کشور انتقاد کرد."/>
  </head>
  <body>
    <article>
      <h1>
        <a href="https://www.bultannews.com/fa/news/640804/%D8%A7%D9%86%D8%AA%D9%82%D8%A7%D8%AF-%D8%B3%D8%A7%D8%B2%D9%85%D8%A7%D9%86-%D9%85%D9%84%D9%84-%D8%A7%D8%B2-%D8%AF%D8%AE%D8%A7%D9%84%D8%AA-%D8%A8%D8%B1%D8%AE%DB%8C-%DA%A9%D8%B4%D9%88%D8%B1%D9%87%D8%A7-%D8%AF%D8%B1-%D8%A7%D9%85%D9%88%D8%B1-%D8%AF%D8%A7%D8%AE%D9%84%DB%8C-%D9%84%DB%8C%D8%A8%DB%8C">انتقاد سازمان ملل از دخالت برخی کشورها در امور داخلی لیبی</a>
      </h1>
      <h2>فرستاده ویژه سازمان ملل متحد به لیبی از دخالت برخی کشورها در امور داخلی این کشور انتقاد کرد.</h2>
      <address><time datetime="2019-11-19T20:37:00+00:00">19 Nov 2019, 20:37</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از خبرگزاری فرانسه، "غسان سلامه" فرستاده ویژه سازمان ملل متحد به لیبی روز سه شنبه در سخنرانی خود در جلسه شورای امنیت این سازمان از طریق ویدئو کنفرانس، برخی کشور‌ها را، بدون ذکر نام آن‌ها، به تشدید خشونت و بحران آفرینی در لیبی متهم کرد.<br/>غسان سلامه از طرف‌های خارجی خواست به قطعنامه شورای امنیت درباره ممنوعیت فروش و ارسال سلاح به لیبی که درگیر‌های داخلی آن را از هم گسسته است، احترام بگذارند.<br/>غسان سلامه گفت، خطرات و نتایج مستقیم دخالت های خارجی در لیبی به وضوح در حال افزایش است.<br/>در گزارش محرمانه‌ای که خبرگزاری فرانسه در ماه نوامبر به آن دسترسی پیدا کرد، امده است اردن، ترکیه و امارات عربی متحده به صورت منظم قانون منع ارسال سلاح به لیبی را نقض کرده اند.<br/>کارشناسان در چکیده این گزارش محرمانه اعلام کردند امارات، اردن و ترکیه به صورت دوره‌ای و گاهی به صورت علنی اقدام به تامین سلاح در لیبی می‌کنند.<br/>درگیری میان نیرو‌های وابسته به ژنرال "خلیفه حفتر"، فرمانده ارتش ملی و تحت حمایت پارلمان شرق لیبی و نیرو‌های دولت وفاق ملی مورد حمایت سازمان ملل از آوریل گذشته ادامه دارد.<br/>بر اساس آخرین آمار سازمان ملل که در ماه ژوئیه گذشته صادر شد، دست کم ۱۰۹۳ نفر در این درگیری‌ها کشته، ۵۷۵۲ تن دیگر زخمی و نزدیک به ۱۲۸ هزار نفر هم آواره شدند.</p>
    </article>
  </body>
</html>