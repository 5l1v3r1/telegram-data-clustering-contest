<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://newspao.gr/panathinaiko-zalgkiris-diloseis-vovora/"/>
    <meta property="og:site_name" content="NewsPAO.gr"/>
    <meta property="article:published_time" content="2019-11-19T20:02:30+00:00"/>
    <meta property="og:title" content="Ζαλγκίρις – Παναθηναϊκός: Οι δηλώσεις Βόβορα – «Μάγκικη» αναφορά για Πεδουλάκη"/>
    <meta property="og:description" content="Ο Γιώργος Βόβορας έδωσε συγχαρητήρια στους παίκτες του για τη νίκη επί της Ζάλγκιρις, ενώ αναφέρθηκε και στον Αργύρη Πεδουλάκη."/>
  </head>
  <body>
    <article>
      <h1>Ζαλγκίρις – Παναθηναϊκός: Οι δηλώσεις Βόβορα – «Μάγκικη» αναφορά για Πεδουλάκη</h1>
      <address>
        <time datetime="2019-11-19T20:02:30+00:00">19 Nov 2019, 20:02</time>
      </address>
      <h3>Ο Γιώργος Βόβορας έδωσε συγχαρητήρια στους παίκτες του για τη νίκη επί της Ζάλγκιρις, ενώ αναφέρθηκε και στον Αργύρη Πεδουλάκη.</h3>
      <p>Για τη νίκη επί της Ζάλγκιρις: “Πρώτα απ’ όλα θέλω να δώσω τα εύσημα στους παίκτες. Για σαράντα λεπτά προσπάθησαν όλοι να ακολουθήσουν το πλάνο. Έδωσαν τα πάντα σε δύο στοιχεία που είχαμε πει εξαρχής ότι πρέπει να είμαστε προσεκτικοί: στον περιορισμό του επιθετικού ριμπάουντ της Ζάλγκιρις (είναι μια σπουδαία ομάδα σε αυτό) και στα λάθη. Σε αμφότερες καταστάσεις, κάναμε εξαιρετική δουλειά. Αν πρέπει να ξεχωρίσω ποιο ήταν το κλειδί της νίκης, θα έλεγα ότι πρόκειται για αυτά τα δύο”. </p>
      <p>Για το μαρκάρισμα του Τζοκ Λαντέιλ με τον Γιώργο Παπαγιάννη: “Ο Γιώργος έκανε σπουδαία δουλειά. Είχαμε αποφασίσει πριν από το παιχνίδι να ρισκάρουμε κάποια σουτ, επειδή είχαν πίεση. Εκείνος μας έδωσε όγκο και δύναμη κοντά στο καλάθι. Ελέγξαμε τη λειτουργία στη ρακέτα, χάρη και στη δική του παρουσία”. </p>
      <p>Για τα 5/7 τρίποντα του Νικ Καλάθη: “Αν δείτε τα στατιστικά του φέτος, σουτάρει καλά. Έχει την αυτοπεποίθηση κι είναι ο ηγέτης της ομάδας. Τα σουτ που πήρε, τουλάχιστον τα έξι από αυτά, ήταν εξαιρετικές επιλογές. Είναι ένας παίκτης που εφόσον νιώσει καλά, θα συνεχίσει να παίρνει σουτ και θα τα βάζει”. </p>
      <h3>Διαβάζονται περισσότερο τώρα…</h3>
      <p>
        <b>
          <a href="https://newspao.gr/vathmologia-eyroligka-i-thesi-toy-panathinaikoy-meta-ta-simerina-apotelesmata-3/">Βαθμολογία Ευρωλίγκα: Η θέση του Παναθηναϊκού μετά τα σημερινά αποτελέσματα</a>
        </b>
      </p>
      <p>
        <b>
          <a href="https://newspao.gr/panathinaiko-zalgkiris-diloseis-vovora/">Ζαλγκίρις – Παναθηναϊκός: Οι δηλώσεις Βόβορα – «Μάγκικη» αναφορά για Πεδουλάκη</a>
        </b>
      </p>
      <p>
        <b>
          <a href="https://newspao.gr/panathinaiko-zalgkiris-highlights/">Ζαλγκίρις – Παναθηναϊκός 85-86: Highlights</a>
        </b>
      </p>
      <p>
        <b>
          <a href="https://newspao.gr/ypegrapse-me-ton-panathinaiko-o-roka-i-mera-afixis/">Υπέγραψε με τον Παναθηναϊκό ο Ρόκα – Η μέρα άφιξης</a>
        </b>
      </p>
      <p>Για την πρώτη νίκη του ως head coach στην EuroLeague: “Όταν παίζεις σε τέτοιου είδους γήπεδα, είναι εύκολο για τους παίκτες να μείνουν συγκεντρωμένοι. Κατά την άποψή μου, ο Παναθηναϊκός κι η Ζάλγκιρις έχουν την καλύτερη ατμόσφαιρα στο γήπεδό τους. Αυτό κάνει τους παίκτες να αισθάνονται έτοιμοι και να είναι συγκεντρωμένοι, δεν χαλαρώνουν. Όπως είπα στα παιδιά, θα κερδίζαμε μόνο αν παίζαμε σαν ομάδα και ήμασταν συγκεντρωμένοι για σαράντα λεπτά. Αυτή η ομάδα δημιουργήθηκε από τον Αργύρη Πεδουλάκη, με τον οποίο δουλεύω χρόνια τώρα. Ένα μέρος της αποψινής επιτυχίας ανήκει σε εκείνον”. </p>
      <p>Για το γεγονός πως πρώτη φορά κέρδισε φέτος ο Παναθηναϊκός ένα παιχνίδι που κρίθηκε στον πόντο: “Δεν μπορούσαμε να συνεχίσουμε να χάνουμε τα παιχνίδια για ένα πόντο. Αυτό που είπα στους παίκτες στα αποδυτήρια είναι ότι σήμερα έχει τα πρώτα γενέθλιά της η κόρη μου και πρέπει να πάρει ένα δώρο. Να της δώσουμε όλοι κάτι. Προφανώς χρειάζεται κι η τύχη, αλλά νιώθω ότι ήμασταν καλύτεροι για σαράντα λεπτά και αξίζαμε τη νίκη”. </p>
    </article>
  </body>
</html>