<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/yenisahra-d-100de-4-arac-birbirine-girdi-trafik-kilitlendi-1388891"/>
    <meta property="og:site_name" content="Karar.com"/>
    <meta property="article:published_time" content="2019-11-19T20:53:00+00:00"/>
    <meta property="og:title" content="Yenisahra D-100'de 4 araç birbirine girdi, trafik kilitlendi"/>
    <meta property="og:description" content="D-100'de Kadıköy istikametine giden 4 araç, sürücülerinin direksiyon hakimiyetini kaybetmesi sonucu kaza yaptı. Kazada cip takla atarak refüje düştü, bir otomobil de beton bariyerlere çarptı. Olayın meydana geldiği bölgede yoğun trafik oluştu."/>
  </head>
  <body>
    <article>
      <h1>Yenisahra D-100'de 4 araç birbirine girdi, trafik kilitlendi</h1>
      <address>
        <time datetime="2019-11-19T20:53:00+00:00">19 Nov 2019, 20:53</time>
      </address>
      <p>
        <b>D-100'de Kadıköy istikametine giden 4 araç, sürücülerinin direksiyon hakimiyetini kaybetmesi sonucu kaza yaptı. Kazada cip takla atarak refüje düştü, bir otomobil de beton bariyerlere çarptı. Olayın meydana geldiği bölgede yoğun trafik oluştu.</b>
      </p>
      <p>İstanbul'da D-100 kara yolu Yenisahra mevkisinde Kadıköy istikametinde seyir halinde olan 4 araç, sürücülerinin direksiyon hakimiyetini kaybetmesi sonucu çarpıştı. </p>
      <p>Kazada cip takla atarak refüje düşerken, otomobil de beton bariyerlere çarptı.</p>
      <figure>
        <img src="https://static.karar.com/img/article_detail/19-11/19/ana-manset-2-1574186461.jpg"/>
      </figure>
      <p>Sürücüler araçlarından kendi imkanlarıyla çıkarken, kazayı gören vatandaşlar olay yerine polis ve sağlık ekiplerini çağırdı.</p>
      <p>Sürücülerin tedavileri olay yerine gelen ambulanslarda yapıldı. </p>
      <figure>
        <img src="https://static.karar.com/img/article_detail/19-11/19/ana-manset-2-1574186482.jpg"/>
      </figure>
      <p>Kazanın meydana geldiği bölgede, yolun bir şeridinin trafik akışına kapatılması yoğunluğa yol açtı. Trafik ekipleri kazaya karışan iki aracı kaldırmak için çalışmalarına devam ediyor.</p>
      <p>
        <b>İSTANBUL/AA</b>
      </p>
      <related>
        <a href="https://www.karar.com/guncel-haberler/yasadigin-sehirde-neler-oluyor-tikla-ogren-386780"/>
      </related>
    </article>
  </body>
</html>