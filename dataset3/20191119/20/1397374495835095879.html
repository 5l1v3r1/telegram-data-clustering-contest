<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/el-zalgiris-u-seriji-poraza-pred-zvezdu-393211.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-19T20:27:00+00:00"/>
    <meta property="og:title" content="EL - Žalgiris u seriji poraza pred Zvezdu"/>
    <meta property="og:description" content="Već treći uzastopni neuspeh litvanskog kluba u Evroligi."/>
  </head>
  <body>
    <article>
      <h1>EL - Žalgiris u seriji poraza pred Zvezdu</h1>
      <h2>Već treći uzastopni neuspeh litvanskog kluba u Evroligi.</h2>
      <address><time datetime="2019-11-19T20:27:00+00:00">19 Nov 2019, 20:27</time> by <a rel="author">Darko Mitrović</a></address>
      <p><b>Večerašnji program u elitnom evropskom takmičenju počeoje utakmicom u Kaunasu, gde je Panatinaikos savladao domaći Žalgiris rezultatom 86:85.<br/></b><br/>Ovo je peta pobeda Atinjana u prvih devet kola, a Žalgiris je pretrpeo ukupno šesti poraz. <br/><br/>Domaći su dobro počeli, imali su vođstvo u većem delu prve četvrtine, ali od kada je Panatinaikos poveo u finišu prvog kvartala, rezultatsku prednost više nije ispuštao, mada je Žalgiris uspeo da uvede utakmicu u rezultatski neizvesnu završnicu. <br/><br/>Nik Kalates je sa 19 poena, 12 asistencija i pet skokova bio najbolji u pobedničkoj ekipi, Dešon Tomas je meč završio sa 13 poena, a kod domaćih najefikasniji Zek Lidej sa 15 poena, dok je Lekvičijus upisao 14. <br/><br/>U sledećem kolu, već za dva dana, Žalgiris dočekuje Crvenu zvezdu.</p>
      <p>Izvor: Sportske.net</p>
    </article>
  </body>
</html>