<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/IT-C-Tehnologie/246907/companiile-si-mai-ales-angajatii-se-tem-de-noile-tehnologii-cum-vor-putea-concura-cu-robotii.html"/>
    <meta property="og:site_name" content="Wall-Street"/>
    <meta property="article:published_time" content="2019-11-19T20:00:12+00:00"/>
    <meta property="og:title" content="Companiile si mai ales angajatii se tem de noile tehnologii: Cum vor putea concura cu robotii?"/>
    <meta property="og:description" content="”Disruption” este un termen tot mai des folosit in strategiile organizatiilor, iar primul lucru cu care este asociat este tehnologia: inteligenta artificiala sau roboti. Totusi, cea mai mare provocare nu este tehnologia in sine, ci dezvoltarea unei forte de munca calificate, flexibile si care sa gandeasca strategic. Dezvoltand, companiile vor avea nevoie de angajati care sa poata lucra cu inteligenta artificiala, sa analizeze date, sa descopere si sa aplice solutii din mers si sa se adapteze cu usurinta la roluri noi. In acelasi timp, acestia ar trebui sa fie la curent cu cele mai noi tehnologii/aplicatii software si sa utilizeze proactiv platformele de invatare online, considera Francesca Postolache, partener PWC Romania si vice-presedinte ABSL."/>
  </head>
  <body>
    <article>
      <h1>Companiile si mai ales angajatii se tem de noile tehnologii: Cum vor putea concura cu robotii?</h1>
      <address><time datetime="2019-11-19T20:00:12+00:00">19 Nov 2019, 20:00</time> by <a rel="author">Alex Goaga</a></address>
      <p>
        <b>”Disruption” este un termen tot mai des folosit in strategiile organizatiilor, iar primul lucru cu care este asociat este tehnologia: inteligenta artificiala sau roboti. Totusi, cea mai mare provocare nu este tehnologia in sine, ci dezvoltarea unei forte de munca calificate, flexibile si care sa gandeasca strategic. Dezvoltand, companiile vor avea nevoie de angajati care sa poata lucra cu inteligenta artificiala, sa analizeze date, sa descopere si sa aplice solutii din mers si sa se adapteze cu usurinta la roluri noi. In acelasi timp, acestia ar trebui sa fie la curent cu cele mai noi tehnologii/aplicatii software si sa utilizeze proactiv platformele de invatare online, considera Francesca Postolache, partener PWC Romania si vice-presedinte ABSL.</b>
      </p>
      <p>Intr-adevar, studiile PwC la nivel global arata ca noile tehnologii vor afecta, anual, intre 5 si 10% din locurile de munca ale fiecarei organizatii si vor aparea discrepante intre abilitatile existente si cele care sunt cerute in noul mediu digital. Multe dintre aceste competente lipsesc, situatie ce se dovedeste a fi un impediment pentru succes, iar cel mai mare impact al acestui deficit asupra afacerilor este incapacitatea de a inova eficient. In acest ritm accelerat al schimbarii, concurenta pentru talentele potrivite este acerba, spune partenerul PWC Romania.</p>
      <p><b>Astazi, ”talentul” nu mai inseamna acelasi lucru ca acum zece ani</b>, iar peste alti zece ani probabil va avea alt inteles decat are acum, considera Francesca Postolache.</p>
      <p>“Multe dintre rolurile, abilitatile si denumirile joburilor de maine nu ne sunt cunoscute astazi, si toti ne punem intrebarea cum pot organizatiile sa se pregateasca pentru acest viitor impredictibil? Cel mai recent sondaj PwC CEO Survey 2019 a constatat ca mai mult de jumatate dintre directorii generali au declarat ca exploreaza modul in care masinile si oamenii pot lucra impreuna, iar 39% au in vedere efectul automatizarii asupra fortei de munca. De asemenea, aproape o treime dintre directorii generali din Romania cred ca progresele tehnologice au avut un impact semnificativ asupra mediului de afaceri in ultimii cinci ani si se asteapta la accelerarea tendintei”.</p>
      <h3>Upskilling, parte din raspuns</h3>
      <p>Multi lideri de afaceri sunt constienti de deficitul acut de forta de munca de pe piata, iar upskilling este o parte a raspunsului. Programele de tip upskilling care nu mai sunt doar simple cursuri de invatare sau perfectionare<b>. Organizatiile trebuie sa fie creative in regandirea joburilor si a fluxului de lucru, in gasirea si recrutarea oamenilor, inclusiv prin parteneriate academice, start-up-uri sau freelancing, sa le ofere angajatilor programe de invatare si dezvoltare si sa le asculte si ingrijorarile.</b></p>
      <p>Potrivit studiului Upskilling Hopes&amp;Fears, desi se tem ca automatizarea le poate pune locurile de munca in pericol, majoritatea angajatilor chestionati, 61%, considera ca impactul tehnologiei asupra muncii lor de zi cu zi este pozitiv, iar 77% sunt dispusi sa invete noi abilitati sau sa se pregateasca pentru alte profesii, iar actualii angajatori ar trebui sa-i ajute sa dobandeasca noi abilitati digitale.</p>
      <p><b>In cazul Romaniei, transformarea este mai lenta decat in alte tari</b>, totusi companiile au nevoie de o strategie pentru digitalizare si upskilling aplicata din timp pentru a-si asigura competitivitatea, avand in vedere ca, in urmatorii zece ani, 600.000 de locuri de munca din Romania vor fi afectate de transformarea digitala generata de noile tehnologii. Potrivit raportului PwC’s Workforce Disruption Index, 325.000 de noi locuri de munca vor fi create, in timp ce 275.000 de lucratori trebuie sa-si imbunatateasca abilitatile digitale. Pentru un angajat al carui loc de munca este amenintat de automatizare, implementarea noilor tehnologii poate fi ingrijoratoare, dar daca in companie exista un program de pregatire, acesta se poate adapta si invata alte roluri cu valoare adaugata mai mare. In acest context, PwC a lansat recent un program global de “upskilling” in valoare de 3 miliarde dolari pentru imbunatatirea competentelor digitale ale celor 276.000 de angajati, cat si pentru dezvoltarea de noi tehnologii care sa sprijine companiile si comunitatile in procesul de transformare digitala. Programul va avea implicatii si in Romania.</p>
      <p><b>Identificarea mixului potrivit intre abilitatile creative si fizice ale oamenilor si eficienta solutiilor digitale va conduce la o cresterea exponentiala a productivitatii</b>, arata raportul PwC ”Delivering Workforce Productivity Growth”. Pe masura ce automatizarea preia activitatile repetitive, valoarea adusa de oameni se va baza tot mai mult pe soft skills, ei fiind capabili sa raspunda la situatii neobisnuite cu creativitate, inovatie si flexibilitate. Cresterea productivitatii va avea un efect imediat in economie si in societate, prin reducerea costurilor si imbunatatirea calitatii produselor. Pentru a ramane competitive, firmele vor trebui sa transmita consumatorilor in cele din urma majoritatea acestor beneficii prin preturi mai mici. Astfel, gospodariile vor putea cumpara mai mult, antrenand cerere suplimentara de produse careia companiile ii vor raspunde producand mai mult si angajand mai multi oameni. Prin urmare, pe langa eficienta adusa proceselor, AI si tehnologiile conexe vor stimula cresterea economica si vor crea numeroase oportunitati de munca suplimentare, la fel cum s-a intamplat cu fiecare salt tehnologic realizat in revolutia industriala.</p>
      <p>
        <a href="https://www.wall-street.ro/articol/Careers/246137/studiu-1-din-4-companii-ia-in-calcul-importul-de-angajati-pentru-a-si-acoperi-deficitul-de-forta-de-munca.html">Citeste si:<br/>Studiu: 1 din 4 companii ia in calcul importul de angajati</a>
      </p>
      <figure>
        <img src="https://img.wall-street.ro/image_thumbs/thumbs/c26/c260825094e5592ecd35d1dad6831928-400x250-00-65.jpg?v=1572252137"/>
      </figure>
    </article>
  </body>
</html>