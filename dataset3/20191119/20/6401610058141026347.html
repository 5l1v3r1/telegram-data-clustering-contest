<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/pete-hoekstra-eregast-fvd-congres-paul-cliteur-reageert/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-19T20:00:38+00:00"/>
    <meta property="og:title" content="Pete Hoekstra eregast FVD-congres, Paul Cliteur reageert"/>
    <meta property="og:description" content="Aansluitend op de opkomst van het maanlicht komt Forum voor Democratie met een verrassing. Pete Hoekstra, de Amerikaanse ambassadeur in Nederland, zal als eregast het landelijke congres van FVD van enige repliek voorzien. De keuze voor Hoekstra is zowel gedurfd als omstreden. Recentelijk berichte De Dagelijkse Standaard nog over het vertrek van Amerikaanse troepen uit het gehavende Syrië. Volgens Hoekstra was dat slechts een “eigen schuld, dikke bult”-verhaal, want dan had Nederland “maar niet moeten vertrekken uit Syrië”. Zijn repliek kwam op veel kritiek te staan, van linksom tot rechtsom. Daarnaast is Hoekstra ook omstreden vanwege zijn afkeer tegen het homohuwelijk, abortus en als voorstander van de doodstraf. Allemaal punten waarvan de partijtop binnen Forum voor Democratie helemaal niets wil weten. Toch nodigen ze -met enige bravoure- Pete Hoekstra uit om te spreken tijdens het landelijke partijcongres op zaterdag 30 november in Barneveld. De Dagelijkse Standaard vroeg senator Paul Cliteur om een reactie…"/>
  </head>
  <body>
    <article>
      <h1>Pete Hoekstra eregast FVD-congres, Paul Cliteur reageert</h1>
      <address><time datetime="2019-11-19T20:00:38+00:00">19 Nov 2019, 20:00</time> by <a rel="author">Kenneth Steffers</a></address>
      <p>
        <b>Aansluitend op de opkomst van het maanlicht komt Forum voor Democratie met een verrassing. Pete Hoekstra, de Amerikaanse ambassadeur in Nederland, zal als eregast het landelijke congres van FVD van enige repliek voorzien. De keuze voor Hoekstra is zowel gedurfd als omstreden.</b>
      </p>
      <p>Recentelijk <a href="https://www.dagelijksestandaard.nl/2019/10/amerikaanse-ambassadeur-pete-hoekstra-druk-met-charmeoffensief-maar-liegt-over-niet-bestaande-syrie-werkgroep/">berichte</a> <b>De Dagelijkse Standaard</b> nog over het vertrek van Amerikaanse troepen uit het gehavende Syrië. Volgens Hoekstra was dat slechts een “eigen schuld, dikke bult”-verhaal, want dan had Nederland “maar niet moeten vertrekken uit Syrië”. Zijn repliek kwam op veel kritiek te staan, van linksom tot rechtsom.</p>
      <p>Daarnaast is Hoekstra ook omstreden vanwege zijn afkeer tegen het homohuwelijk, abortus en als voorstander van de doodstraf. Allemaal punten waarvan de partijtop binnen Forum voor Democratie helemaal niets wil weten. Toch nodigen ze -met enige bravoure- Pete Hoekstra uit om te spreken tijdens het landelijke <a href="https://forumvoordemocratie.nl/actueel/agenda-algemene-leden-vergadering-fvd-2019">partijcongres</a> op zaterdag 30 november in Barneveld.</p>
      <p><b>De Dagelijkse Standaard</b> vroeg senator Paul Cliteur om een reactie omtrent de boeking van gastspreker Hoekstra:</p>
      <blockquote>“Ik denk dat Hoekstra gewoon is uitgenodigd als Amerikaanse ambassadeur. Zijn opvattingen over LHBTI-rechten ken ik niet, eerlijk gezegd. Overigens vind ik ook niet dat FVD onvriendelijk staat tegenover LHBTI’ers. Wat sommige mensen willen laten zien is dat de LHBTI-stroming niet altijd even rationeel is. Daar wordt iedereen veel gelukkiger van.”</blockquote>
      <p>
        <b>Dilema’s, dilema’s (ook voor uw homoseksuele Haagse correspondent). Maar, tot slot voegt Cliteur er nog het volgende aan toe:</b>
      </p>
      <blockquote>“Je kan veel beter vasthouden aan gewone individuele rechten en de notie van groepsrechten verwerpen.”</blockquote>
      <p>Wat dat laatste precies mag betekenen? Daarover gaat Paul Cliteur graag in debat – al dan niet met Pete Hoekstra. Noteer de datum maar alvast: zaterdag 30 november in Barneveld.</p>
    </article>
  </body>
</html>