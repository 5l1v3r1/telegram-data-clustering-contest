<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/news/tmw-nicchi-far-parlare-gli-arbitri-se-il-clima-e-sereno-perche-no-352475"/>
    <meta property="og:site_name" content="MilanNews.it"/>
    <meta property="article:published_time" content="2019-11-19T20:49:00+00:00"/>
    <meta property="og:title" content="TMW - Nicchi: &quot;Far parlare gli arbitri? Se il clima è sereno, perché no?&quot;"/>
    <meta property="og:description" content="Queste le parole del numero uno degli arbitri italiani, Marcello Nicchi, a margine dell'incontro con dirigenti, capitani e allenatori a Roma. &quot;Nella sala Var a Coverciano possiamo spiegare quello che accade nel weekend. Possiamo usare siti per comunicare casi critici accaduti. Il regolamento è chiaro, va conosciuto, serve fare affidamento. Far parlare gli arbitri? Se il clima diventa sereno e tranquillo, perché no? Quando avremo la tecnologia a disposizione in un ambiente come la Sala Var, si può anche pensare a parlare. L'incontro? Lavoriamo tutti perché questo calcio prosegua su questo trend, proviamo a sbagliare poco sbagliando meno possibile. Finché non vengono cambiati i regolamenti sono questi. Napoli-Atalanta? Quello che ha detto Rizzoli non devo ribadirlo. Abbiamo spiegato tutto, non ci siamo sottratti ed è interessante anche il contributo degli allenatori. Serve valutare il momento, i tempi, per le comunicazioni: le cose che accadono non sono previste, ci sono tematiche ed episodi che anche la commissione…"/>
  </head>
  <body>
    <article>
      <h1>TMW - Nicchi: "Far parlare gli arbitri? Se il clima è sereno, perché no?"</h1>
      <address><time datetime="2019-11-19T20:49:00+00:00">19 Nov 2019, 20:49</time> by <a rel="author">Manuel Del Vecchio</a></address>
      <p>Queste le parole del numero uno degli arbitri italiani, Marcello Nicchi, a margine dell'incontro con dirigenti, capitani e allenatori a Roma. "Nella sala Var a Coverciano possiamo spiegare quello che accade nel weekend. Possiamo usare siti per comunicare casi critici accaduti. Il regolamento è chiaro, va conosciuto, serve fare affidamento. Far parlare gli arbitri? Se il clima diventa sereno e tranquillo, perché no? Quando avremo la tecnologia a disposizione in un ambiente come la Sala Var, si può anche pensare a parlare. L'incontro? Lavoriamo tutti perché questo calcio prosegua su questo trend, proviamo a sbagliare poco sbagliando meno possibile. Finché non vengono cambiati i regolamenti sono questi. Napoli-Atalanta? Quello che ha detto Rizzoli non devo ribadirlo. Abbiamo spiegato tutto, non ci siamo sottratti ed è interessante anche il contributo degli allenatori. Serve valutare il momento, i tempi, per le comunicazioni: le cose che accadono non sono previste, ci sono tematiche ed episodi che anche la commissione arbitrale deve rivedere e sviscerare per capire quel che è stato fatto bene o male. Ancelotti dice che il VAR condiziona? Noi condividiamo tutto quel che è stato detto in riunione, chi ha esperienze e conoscenze da portare agli organi direttivi internazionali lo faccia, siamo qui per raccogliere idee e proposte".</p>
      <footer><b>Fonte:</b> <u>tuttomercatoweb.com</u></footer>
    </article>
  </body>
</html>