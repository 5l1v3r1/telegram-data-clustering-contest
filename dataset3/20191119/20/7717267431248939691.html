<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/katangelia-gia-dorolipsia-ipallilon-se-dimosia-ikonomiki-ipiresia"/>
    <meta property="og:site_name" content="Voria.gr"/>
    <meta property="article:published_time" content="2019-11-19T20:07:00+00:00"/>
    <meta property="og:title" content="ΣΕΡΡΕΣ: ΕΚΒΙΑΣΜΟ ΑΠΟ ΔΥΟ ΕΦΟΡΙΑΚΟΥΣ ΚΑΤΑΓΓΕΛΛΕΙ ΠΟΔΟΣΦΑΙΡΙΣΤΗΣ"/>
    <meta property="og:description" content="Το χρηματικό ποσό των 6.000 καταγγέλθηκε ότι απαιτήθηκε για διευθέτηση φορολογικών υποχρεώσεων και επιβαρύνσεων από έναν ιδιώτη και δύο υπαλλήλους"/>
  </head>
  <body>
    <article>
      <h1>ΣΕΡΡΕΣ: ΕΚΒΙΑΣΜΟ ΑΠΟ ΔΥΟ ΕΦΟΡΙΑΚΟΥΣ ΚΑΤΑΓΓΕΛΛΕΙ ΠΟΔΟΣΦΑΙΡΙΣΤΗΣ</h1>
      <h2>Το χρηματικό ποσό των 6.000 καταγγέλθηκε ότι απαιτήθηκε για διευθέτηση φορολογικών υποχρεώσεων και επιβαρύνσεων από έναν ιδιώτη και δύο υπαλλήλους</h2>
      <address><time datetime="2019-11-19T20:07:00+00:00">19 Nov 2019, 20:07</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p><b>Συνελήφθησαν</b> χθες έπειτα από καταγγελία ποδοσφαιριστή μία λογίστρια και δύο εφοριακοί<b> Δημόσιας Οικονομικής Υπηρεσίας</b> στις Σέρρες.</p>
      <p>Σύμφωνα με την καταγγελία, απαιτήθηκε το χρηματικό ποσό των<b> 6.000 ευρώ</b> για διευθέτηση φορολογικών υποχρεώσεων και επιβαρύνσεων, ενώ οι συλλήψεις έγιναν από την Υπηρεσία Εσωτερικών Υποθέσεων Σωμάτων Ασφαλείας Βορείου Ελλάδος.</p>
      <p>Το θύμα του κυκλώματος, όπως μεταδόθηκε στο κεντρικό δελτίο του Open, φέρεται να είναι γνωστός ποδοσφαιριστής, 42 ετών.</p>
      <p>Η λογίστρια, σύμφωνα με πληροφορίες, συνελήφθη μετά την<b> παραλαβή προσημειωμένου χρηματικού ποσού</b> και ακολούθησαν οι συλλήψεις των εφοριακών.</p>
      <p>Σε βάρος τους σχηματίστηκε δικογραφία για τα κατά περίπτωση αδικήματα της εγκληματικής ομάδας, δωροληψίας υπαλλήλου, εμπορίας επιρροής-μεσάζοντες και εκβίασης και οδηγήθηκαν στην αρμόδια εισαγγελική Αρχή.</p>
    </article>
  </body>
</html>