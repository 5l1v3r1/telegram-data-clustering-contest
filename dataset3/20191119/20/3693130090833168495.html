<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/abd-dunyanin-lideri-olmadigini-anlamalidir-1208892.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-19T20:08:00+00:00"/>
    <meta property="og:title" content="&quot;ABD, dünyanın lideri olmadığını anlamalıdır&quot;"/>
    <meta property="og:description" content="İran Cumhurbaşkanı Hasan Ruhani, nükleer anlaşmanın çökmesinin tüm dünya ülkelerinin zararına olacağını bu nedenle herkesin uluslararası çıkarları korumaya odaklanması gerektiğini söyledi."/>
  </head>
  <body>
    <article>
      <h1>"ABD, dünyanın lideri olmadığını anlamalıdır"</h1>
      <h2>İran Cumhurbaşkanı Hasan Ruhani, nükleer anlaşmanın çökmesinin tüm dünya ülkelerinin zararına olacağını bu nedenle herkesin uluslararası çıkarları korumaya odaklanması gerektiğini söyledi.</h2>
      <address>
        <time datetime="2019-11-19T20:08:00+00:00">19 Nov 2019, 20:08</time>
      </address>
      <p><b>İran Cumhurbaşkanlığından</b> yapılan yazılı açıklamaya göre <b>Ruhani, Avustralya</b>'nın yeni <b>Tahran Büyükelçisi Lyndall Jane Sachs</b>'ın güven mektubunu kabulünde, <b>"ABD</b>, dünyanın lideri olmadığını anlamalıdır. <b>ABD </b>de her ülke gibi bir ülkedir." ifadelerini kullandı.</p>
      <p>Bağımsız ülkelerin ABD'nin aldığı kararlara karşı çıkmasını isteyen <b>Ruhani</b>, şöyle devam etti:</p>
      <p>"Nükleer anlaşmanın çökmesi dünyanın zararına olacaktır. Bu yüzden herkes dünyanın çıkarlarını korumaya odaklanmalıdır. <b>ABD </b>yaptırımları er ya da geç sona erecektir, bunu daha fazla sürdüremezler."</p>
      <p><b>Ruhani, Pakistan Ordusu Başkomutanı General Kamer Cavid Bacva</b>'yı kabulünde ise iki ülke arasında yapımı devam eden boru hattını <b>Pakistan </b>sınırına kadar götürdüklerini kaydetti.</p>
      <p><b>İran Cumhurbaşkanı</b>, sınır güvenliği ve kaçakçılıkla mücadele konusunda da İslamabad yönetimiyle ortak hareket ettiklerini vurguladı.</p>
    </article>
  </body>
</html>