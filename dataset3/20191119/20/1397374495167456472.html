<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/transferi/mbape-i-mama-doneli-odluku-sada-je-na-redu-pari-sen-zermen-393212.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-19T20:28:00+00:00"/>
    <meta property="og:title" content="Mbape i mama doneli odluku, sada je na redu Pari Sen Žermen!"/>
    <meta property="og:description" content="Više nema nikakve dileme. Kakve su sve kombinacije u igri?"/>
  </head>
  <body>
    <article>
      <h1>Mbape i mama doneli odluku, sada je na redu Pari Sen Žermen!</h1>
      <h2>Više nema nikakve dileme. Kakve su sve kombinacije u igri?</h2>
      <address><time datetime="2019-11-19T20:28:00+00:00">19 Nov 2019, 20:28</time> by <a rel="author">Vladimir Stojanović</a></address>
      <p>Više nema nikakve dileme, PSŽ će morati da se odluči, pošto je Kilijan Mbape već prelomio.<br/><br/>Kako pišu francuski mediji, njegovi agenti, su na inicijativu majke,  obavestili klub da ni u kom slučaju igrač neće produžiti ugovor, spreman je da ostane do 2022. Jasno, to se neće desiti, PSŽ će morati da ga proda narednog leta, ako bude želeo da sruši svetski rekord i vrati uloženo u Francuza.<br/><br/>U slučaju da čeka leto 2021. Mbape će ući u poslednju godinu ugovora, i cena će mu biti značajno manja. Leonardo je već rekao da ne može da spreči Mbapea da ode, ako ne produži obavezu.<br/><br/>Real neće štedeti novac, izmakao im je pre nekoliko godina kada su se dogovorili sa Monakom, ali je Mbape želeo u rodni grad, rekao je čak tada direktoru Monaka, Vasiljevu", da je rano za Real i da će Madriđani čekati.<br/><br/>Osim Reala, u igri je Juventus koji ima novac, ali ne može da se trka sa Perezom kada su u pitanju uslovi, odnosno plata Mbapea, pošto već plaća Ronalda 30 miliona po sezoni.<br/><br/>Oni će se najverovatnije odlučiti za Pogbu, odnosno probati da ga dovedu iz Junajteda, dok Mbapeu, izvesno je, ostaje Real Madrid.<br/><br/>Ni Nejmar ne želi novi ugovor, nije odustao od odlaska u Barselonu, čak se pominje novac i Fati kao deo posla, ali čini se da će Katalonci to odbiti, jer PSŽ želi 140 miliona i supertalentovanog napadača.<br/><br/>Postoji i priča da Perez ubeđuje Mendeša da ponudi Ronalda Parižanima, kako bi olakšao dolazak Mbapea, ali Juventus neće pustiti Portugalca ni po koju cenu narednog leta i to mu je već rečeno.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/azar-ima-visak-kilograma-azar-je-lenj-sta-na-ove-izjave-kaze-eden-azar-393165.html"/>
        <a href="https://www.sportske.net/vest/medjunarodni-fudbal/stigle-lose-vesti-za-zidana-393133.html"/>
        <a href="https://www.sportske.net/vest/medjunarodni-fudbal/niko-nece-benzemu-393075.html"/>
        <a href="https://www.sportske.net/vest/medjunarodni-fudbal/azar-je-najveci-lenjivac-ikada-393074.html"/>
        <a href="https://www.sportske.net/vest/medjunarodni-fudbal/velsani-se-revansirali-mijatovicu-za-bejla-393045.html"/>
      </related>
    </article>
  </body>
</html>