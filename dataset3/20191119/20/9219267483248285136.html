<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/391302-%d7%a8%d7%92%d7%a2%d7%99-%d7%94%d7%9b%d7%a8%d7%a2%d7%94-%d7%94%d7%a8%d7%91-%d7%a8%d7%a4%d7%99-%d7%a4%d7%a8%d7%a5-%d7%91%d7%94%d7%aa%d7%99%d7%99%d7%a2%d7%a6%d7%95%d7%aa-%d7%a2%d7%9d-%d7%94%d7%a8%d7%91"/>
    <meta property="og:site_name" content="סרוגים"/>
    <meta property="article:published_time" content="2019-11-19T20:07:58+00:00"/>
    <meta property="og:title" content="רגעי הכרעה: הרב רפי פרץ בהתייעצות עם הרב דרוקמן"/>
    <meta property="og:description" content="24 שעות בלבד לפני פקיעת המנדט להרכבת הממשלה, יו&quot;ר הבית היהודי הרב רפי פרץ, נועד הערב עם הרב חיים דרוקמן בביתו במרכז שפירא. במקביל נתניהו נועד עם גנץ"/>
  </head>
  <body>
    <article>
      <h1>רגעי הכרעה: הרב רפי פרץ בהתייעצות עם הרב דרוקמן</h1>
      <h2>24 שעות בלבד לפני פקיעת המנדט להרכבת הממשלה, יו"ר הבית היהודי הרב רפי פרץ, נועד הערב עם הרב חיים דרוקמן בביתו במרכז שפירא. במקביל נתניהו נועד עם גנץ לפגישה מכרעת</h2>
      <address><time datetime="2019-11-19T20:07:58+00:00">19 Nov 2019, 20:07</time> by <a rel="author">, חדשות סרוגים</a></address>
      <p>רגעי ההכרעה.</p>
      <p>24 שעות בלבד לפני פקיעת המנדט להרכבת הממשלה, יו"ר הבית היהודי הרב רפי פרץ, נועד בשעה זו (שלישי) עם הרב חיים דרוקמן. במקביל, לפני זמן קצר החלה פגישתם של יו"ר כחול לבן, רא"ל (מיל') ח"כ בני גנץ וראש הממשלה ויו"ר הליכוד בנימין נתניהו, במשרד ראש הממשלה בירושלים.</p>
      <p>אתמול התייחס הרב פרץ בפתח ישיבת סיעת הבית היהודי למגעים האחרונים להרכבת ממשלת אחדות: "עמדתנו ברורה, אנחנו כל הזמן שואפים לאחדות ומגיעים כגוש ימין עם דרישות מאד צנועות. אנחנו לא פוסלים אף אחד, מבקש שגם כלפינו לא יהיו פסילות וחרמות. יש לנו עוד יממה, גנץ, זה ייזכר לך כזכות אם תלך לממשלת אחדות".</p>
      <p>"העמדה שלנו ברורה, כל צד צריך לוותר ולמצוא איזון", אמר הרב פרץ. "כבודה של השבת יקר לנו, השבת הציבורית ומעגלים נוספים. אנחנו לא באים בדרישות מוגזמות. שומע על מתווים שמתגלגלים כל דבר יעבור דרכנו ואנחנו נשמע את הדברים בכובד ראש".</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>הרב רפי בישיבת הסיעה (עטרה גרמן, סרוגים)</p>
      <p>כתבתנו, עטרה גרמן שאלה את הרב רפי פרץ: <b>ח"כ איילת שקד אומרת שאתם לא מהווים בעיה לליברמן, מצד שני ח"כ עודד פורר אומר שהם לא יישבו עם הפלג המשיחי בממשלה?</b></p>
      <p>"קודם אני רוצה להגיד שהדברים האלה התמתנו ביממה האחרונה. אני לא רוצה להלהיט את הרוחות, אבל זה צחוק להגיד שאנחנו מוחרמים. אנחנו שולחים את מיטב ילדינו לצה"ל, אנחנו עצמנו, כל אחד מאיתנו כאן עם רקורד צבאי שהרבה יכולים להתגאות בו. ואנחנו עם בני עקיבא שמחנכת את ילדי הציונות לשליחות. אלה לא יהיו חלק מההנהגה הישראלית? הם הכי ראויים להנהגה הישראלית".</p>
    </article>
  </body>
</html>