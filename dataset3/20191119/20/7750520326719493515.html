<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/v-ukrayini-zapustyly-novyj-onlajn-servis-poshuku-aptek.html"/>
    <meta property="og:site_name" content="1NEWS"/>
    <meta property="article:published_time" content="2019-11-19T20:25:20+00:00"/>
    <meta property="og:title" content="В Україні запустили новий онлайн-сервіс пошуку аптек"/>
    <meta property="og:description" content="В Україні запустили новий онлайн-сервіс пошуку аптек"/>
  </head>
  <body>
    <article>
      <h1>В Україні запустили новий онлайн-сервіс пошуку аптек</h1>
      <h2>Новий онлайн-інструмент буде корисним пацієнтам, оскільки дозволяє знайти найближчу до лікарні аптеку й отримати лікарські засоби за програмою «Доступні ліки»</h2>
      <address>
        <time datetime="2019-11-19T20:25:20+00:00">19 Nov 2019, 20:25</time>
      </address>
      <figure>
        <img src="https://1news.com.ua/wp-content/uploads/2019/11/7-9.jpg"/>
      </figure>
      <p>В Україні запустили новий онлайн-сервіс пошуку аптек, які працюють за урядовою програмою “Доступні ліки”.</p>
      <p>Про це повідомляє 1NEWS.</p>
      <p>Скористатись інструментом можна <a href="http://texty.org.ua/d/2019/medical_reform/#/apteky">за посиланням</a>.</p>
      <p>У Мінцифри нагадують, що урядова програма «Доступні ліки» передбачає, що пацієнт, який підписав декларацію із сімейним лікарем, педіатром чи терапевтом, може за його рецептом отримувати ліки, частково або повністю оплачені державою. Станом на 1 листопада, за даними НСЗУ, вже понад 7 700 аптек приєдналися до програми. Це приблизно 30–35% від загальної кількості аптек в Україні.</p>
      <p>Крім того, у міністерстві наголошують, що новий онлайн-інструмент буде корисним пацієнтам, оскільки дозволяє знайти найближчу до лікарні аптеку й отримати лікарські засоби за програмою «Доступні ліки». Також він буде корисним і місцевій владі й бізнесу, адже на візуалізації чітко видно «білі плями» в аптечній інфраструктурі.</p>
      <p>Джерело: <a href="https://www.facebook.com/eGovernanceUkraine/photos/a.740436362676302/2561812677205319/?type=3&amp;theater">Facebook</a></p>
    </article>
  </body>
</html>