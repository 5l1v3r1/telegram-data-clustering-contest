<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/trump-tan-azil-aciklamasi-minik-firildak-1208897.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-19T20:47:00+00:00"/>
    <meta property="og:title" content="Trump'tan Azil açıklaması: Minik fırıldak"/>
    <meta property="og:description" content="ABD Başkanı Donald Trump, kendisine yönelik sürenazil soruşturmasındaki halka açık oturumları &quot;düzmece mahkeme&quot; olarak nitelendirdi."/>
  </head>
  <body>
    <article>
      <h1>Trump'tan Azil açıklaması: Minik fırıldak</h1>
      <h2>ABD Başkanı Donald Trump, kendisine yönelik sürenazil soruşturmasındaki halka açık oturumları "düzmece mahkeme" olarak nitelendirdi.</h2>
      <address>
        <time datetime="2019-11-19T20:47:00+00:00">19 Nov 2019, 20:47</time>
      </address>
      <p><b>Trump, Beyaz Saray</b>'daki kabine toplantısı öncesi gazetecilere açıklamalarda bulundu.</p>
      <p>Azil soruşturmasına ilişkin <b>Trump</b>, "Şu anda minik fırıldak Adam Schiff tarafından yürütülen bir düzmece mahkeme var. Bizim ortada avukatımız, şahidimiz yok. Yine de bu soruşturmayı izledim. <b>Cumhuriyetçiler </b>bu soruşturmayı öldürüyor. İyi iş çıkarıyorlar çünkü bu soruşturma bir sahtekarlık." diye konuştu.</p>
      <p>Demokratların azil soruşturmasını kendi siyasi çıkarları için kullandığını belirten <b>Trump, "Demokratlar bana ve Cumhuriyetçi Parti'</b>ye zarar vermeye çalışıyorlar. Ama şu anda tam tersi etki yapıyor, anketlere bakarsanız hiç almadığımız kadar çok destek aldığımızı görürsünüz." ifadelerini kullandı.</p>
      <p>
        <b>Sağlığı ile ilgili eleştirilere yanıt verdi</b>
      </p>
      <p>Öte yandan <b>Trump, ABD </b>basınında kendisinin sağlığıyla ilgili çıkan iddialar hakkında ise "Bu rutin bir kontroldü. Yaralı bir askerin ailesini de ziyaret ettim. İşim bitince de eve döndüm." değerlendirmesinde bulundu.</p>
      <p>Basına yönelik eleştirilerini sürdüren Trump, "Bu insanlar hasta. Bu ülkede basın gerçekten çok tehlikeli. Bu ülkede basın özgürlüğü yok. Tam tersi var. Yolsuz bir basınımız var. Umarım davranışlarını düzeltirler, çünkü gittikleri yol çok tehlikeli." dedi.</p>
      <p>
        <b>Çin'e gözdağı</b>
      </p>
      <p><b>Trump</b>, <b>Çin </b>ile süren ticaret anlaşması görüşmelerine de değinerek, "Çin, benim istediğim gibi bir anlaşma yapmak zorunda kalacak. Çin ile anlaşamazsak, gümrük vergilerini daha da çok artırırım." diye konuştu.</p>
    </article>
  </body>
</html>