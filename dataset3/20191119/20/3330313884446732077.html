<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904407/dilrosun-lacht-volop-na-heldenrol-in-doetinchem-normaal-de-tweede-ring-in-haha-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-19T20:47:00+00:00"/>
    <meta property="og:title" content="Jong Oranje-held Dilrosun dankt Nike: 'Daar denk je aan bij zo'n vrije trap'"/>
    <meta property="og:description" content="Javairô Dilrosun verscheen na afloop van Jong Oranje-Jong Engeland direct voor de camera's van FOX Sports en deed dat met een brede glimlach. Even hiervoor had hij met een schitterende vrije trap de oefeninterland op De Vijverberg beslist. De Hertha BSC-aanvaller keek de beelden van zijn late, winnende treffer terug en concludeerde dat de bal 'er goed in zat'. Analist Arnold Bruggink stelde dat dit te maken had met de door Nike geleverde wedstrijdbal. &quot;Kan kloppen, die bal zwabbert veel en ik oefen er ook op tijdens de trainingen. Daar denk je ook aan, bij zo'n vrije trap. En dan probeer je het gewoon.&quot; Jong Oranje besluit succesjaar met zéér late zege: Dilrosun held in extremis"/>
  </head>
  <body>
    <article>
      <h1>Jong Oranje-held Dilrosun dankt Nike: 'Daar denk je aan bij zo'n vrije trap'</h1>
      <address>
        <time datetime="2019-11-19T20:47:00+00:00">19 Nov 2019, 20:47</time>
      </address>
      <p>
        <b>Javairô Dilrosun verscheen na afloop van Jong Oranje-Jong Engeland direct voor de camera's van FOX Sports en deed dat met een brede glimlach. Even hiervoor had hij met een schitterende vrije trap de oefeninterland op De Vijverberg beslist.</b>
      </p>
      <p>De Hertha BSC-aanvaller keek de beelden van zijn late, winnende treffer terug en concludeerde dat de bal 'er goed in zat'. Analist Arnold Bruggink stelde dat dit te maken had met de door Nike geleverde wedstrijdbal. "Kan kloppen, die bal zwabbert veel en ik oefen er ook op tijdens de trainingen. Daar denk je ook aan, bij zo'n vrije trap. En dan probeer je het gewoon."</p>
      <p>Dat pakte ditmaal beter uit dan gewoonlijk, liet de matchwinner weten met een lach. "Meestal gaat hij de tweede ring in, haha. Of ik ze wel eens bij Hertha BSC mag nemen? De laatste tijd neem ik ze steeds vaker. En als ze deze video zien, mag ik ze nog vaker nemen, denk ik, haha."</p>
      <figure>
        <iframe data-src="https://twitter.com/FOXSportsnl/status/1196874510257000448?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Lees meer</h4>
        <a href="https://www.voetbalprimeur.nl/nieuws/904401/dilrosun-groeit-in-allerlaatste-minuut-van-interlandjaar-uit-tot-jong-oranje-held.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>