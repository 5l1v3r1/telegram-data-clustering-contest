<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_skilki-ditej-navchayutsya-v-shkolah-u-zoni-obstriliv/938975"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T20:43:00+00:00"/>
    <meta property="og:title" content="Скільки дітей навчаються в школах у зоні обстрілів"/>
    <meta property="og:description" content="Майже 20 тис. дітей навчаються в школах в зоні досягнення обстрілів і на лінії зіткнення у Донецькій та Луганській областях. Про це повідомила представник Уповноваженого Верховної Ради України щодо дотримання прав дитини і сім'ї Аксана Філіпішина, передає Укрінформ. &quot;Якщо говорити ..."/>
  </head>
  <body>
    <article>
      <h1>Скільки дітей навчаються в школах у зоні обстрілів</h1>
      <address><time datetime="2019-11-19T20:43:00+00:00">19 Nov 2019, 20:43</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938975_w_300.jpg?v=0"/>
        <figcaption>На Донбасі 20 тисяч дітей навчаються в школах в зоні досягнення обстрілів і на лінії зіткнення. Фото: "Цензор.нет"</figcaption>
      </figure>
      <p>Майже 20 тис. дітей навчаються в школах в зоні досягнення обстрілів і на лінії зіткнення у Донецькій та Луганській областях.</p>
      <p>Про це повідомила представник Уповноваженого Верховної Ради України щодо дотримання прав дитини і сім'ї <b>Аксана Філіпішина</b>, передає <a href="https://www.ukrinform.ru/rubric-ato/2821407-okolo-20-tysac-detej-v-opasnosti-izza-agressii-rossii-na-donbasse.html">Укрінформ</a>.</p>
      <p>"Якщо говорити про певні цифри і дітей, що піддаються ризику, то станом на 2019 рік говоримо про небезпеку в освітньому процесі, за нашими даними, за тією інформацією, яку надали нам цивільні військові адміністрації в Донецькій і Луганській області, в Донецькій області в зоні досягнення обстрілів було розташовано 119 навчальних закладів, в яких навчається понад 12 тисяч дітей. у Луганській області на лінії зіткнення знаходиться 66 навчальних закладів, в яких навчається понад 8 тисяч дітей. Я говорю про сторону, підконтрольну уряду України", - зазначила Філіпішина.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_zelenskij-hoche-govoriti-z-putinim-pro-konkretni-termini-zakinchennya-rosijskoyi-agresiyi/938901"/>
      </related>
      <p>Немає інформації про кількість подібних навчальних закладів, розташованих по інший бік лінії розмежування, і про дітей, які в них навчаються.</p>
      <blockquote>Президент Володимир Зеленський вважає, що <a href="https://gazeta.ua/articles/politics/_normandska-zustrich-prezident-hoche-pogovoriti-pro-vibori-v-ordlo-i-deokupaciyu/938905">на зустрічі у нормандському форматі слід почати обговорення можливостей</a> проведення місцевих виборів в окремих районах Донецької і Луганської областей.</blockquote>
    </article>
  </body>
</html>