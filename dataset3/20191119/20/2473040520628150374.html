<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/special/30-de-ani-de-capitalism/246916/istoria-a-30-de-ani-de-capitalism-intr-o-sticla-de-bautura-racoritoare-sistemul-coca-cola-in-romania.html"/>
    <meta property="og:site_name" content="Wall-Street"/>
    <meta property="article:published_time" content="2019-11-19T20:00:12+00:00"/>
    <meta property="og:title" content="Istoria a 30 de ani de capitalism intr-o sticla de bautura racoritoare: sistemul Coca-Cola in Romania"/>
    <meta property="og:description" content="Istoria Coca-Cola in Romania merge mana in mana cu istoria capitalismului romanesc: in 1991, cand Coca-Cola imbutelia prima sticla de bautura racoritoare in tara, Romania avea doar doi ani de cand era o piata libera, o perioada insuficienta pentru o transformare semnificativa. 27 de ani mai tarziu, piata FMCG este una dintre cele mai competitive, iar Coca-Cola numara investitii de 230 milioane de euro in economia romaneasca."/>
  </head>
  <body>
    <article>
      <h1>Istoria a 30 de ani de capitalism intr-o sticla de bautura racoritoare: sistemul Coca-Cola in Romania</h1>
      <address><time datetime="2019-11-19T20:00:12+00:00">19 Nov 2019, 20:00</time> by <a rel="author">Andra Imbrea</a></address>
      <p>
        <b>Istoria Coca-Cola in Romania merge mana in mana cu istoria capitalismului romanesc: in 1991, cand Coca-Cola imbutelia prima sticla de bautura racoritoare in tara, Romania avea doar doi ani de cand era o piata libera, o perioada insuficienta pentru o transformare semnificativa. 27 de ani mai tarziu, piata FMCG este una dintre cele mai competitive, iar Coca-Cola numara investitii de 230 milioane de euro in economia romaneasca.</b>
      </p>
      <p>Jovan Radosavljevice este director general Coca-Cola HBC Romania, iar Paris Nikolopoulos este franchise country manager Coca-Cola Romania. Impreuna, cele doua companii formeaza Sistemul Coca-Cola in Romania, un sistem propriu care include toate verigile necesare producerii si distributiei produselor, prezent de altfel in toate tarile in care Coca-Cola activeaza. Cei doi sefi ai Sistemului Coca-Cola Romania au oferit wall-street.ro. un interviu pentru anuarul "<i>30 de ani de capitalism".</i></p>
      <p>In 1991 trei companii de imbuteliere se ocupau de productia bauturii racoritoare in Romania si abia incepand cu 2000, in urma unei fuziuni, s-a format Coca-Cola HBC, imbuteliator unic.</p>
      <p>“Cand Coca-Cola a intrat pe piata locala, prezenta celebrei sticle de Coca-Cola pe mesele romanilor era un simbol al schimbarii si al libertatii. Pentru compania noastra si pentru oamenii nostri, acel moment a reprezentat inceputul unui angajament pe termen lung, al unui parteneriat pe termen lung. Suntem parte din trecutul, prezentul si viitorul Romaniei, parte din povestea acestei tari”, povesteste Jovan Radosavljevice.</p>
      <blockquote>Inceputul povestii noastre in Romania nu a fost usor. Mediul economic era impredictibil in acea perioada, iar crearea unui plan de afaceri depindea de foarte multe variabile. Totusi, suntem un sistem multinational, cu o vasta experienta si know-how la nivel global. Acest lucru ne-a ajutat sa ne stabilim o strategie corecta si sa reusim sa crestem in Romania, odata cu dezvoltarea economica a tarii.<br/><br/>Jovan Radosavljevic</blockquote>
      <p>“Cred ca cel mai important moment din istoria recenta a Romaniei, care a influentat decisiv evolutia capitalismului, a fost aderarea Romaniei la Uniunea Europeana. Deschiderea pietelor si accesul mai facil al investitorilor straini in Romania, dar si al investitorilor romani pe pietele europene reprezinta unul dintre momentele-cheie ale capitalismului romanesc. <b>Practic, aderarea la UE a validat potentialul economic al Romaniei </b>si a convins mai multi investitori straini sa ia in calcul si aceasta piata in strategiile lor de extindere, ceea ce a adus beneficii de necontestat”, adauga Paris Nikolopoulos.</p>
      <p>Pentru sistemul Coca-Cola in Romania, intrarea in UE a insemnat facilitarea exporturilor catre pietele din regiune, contribuind astfel la cresterea capacitatoi de productie a fabricilor Coca-Cola din Romania si la cresterea numarului de locuri de munca oferite.</p>
      <p>
        <i>Cum a fost pentru o multinationala precum Coca-Cola sa se extinda intr-o piata care facea pasi timizi catre capitalism? Cum se vede evolutia capitalismului in industria FMCG?</i>
      </p>
      <p>
        <b>
          <i>Interviul integral va fi publicat la finalul lunii noiembrie, odata cu lansarea anuarului "30 de ani de capitalism".</i>
        </b>
      </p>
      <footer>Sursa foto: Fotazdymak/Shutterstock</footer>
      <p>
        <a href="https://www.wall-street.ro/articol/Companii/index.html">
          <b>Mai multe articole din sectiunea Companii »</b>
        </a>
      </p>
    </article>
  </body>
</html>