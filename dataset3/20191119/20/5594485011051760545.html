<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/ikonomika/ikonomicheskiyat-ministr-s-grmka-finansova-novina-potichat-pari-za-blgariya-ot_news710224.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-19T20:10:00+00:00"/>
    <meta property="og:title" content="Икономическият министър с гръмка финансова новина, потичат пари за България от..."/>
    <meta property="og:description" content="Страната ни се отличава едни с най-ниските данъчни ставки в Европа и се отличава с най-ниските оперативни разходи в ЕС"/>
  </head>
  <body>
    <article>
      <h1>Икономическият министър с гръмка финансова новина, потичат пари за България от...</h1>
      <h2>Страната ни се отличава едни с най-ниските данъчни ставки в Европа и се отличава с най-ниските оперативни разходи в ЕС</h2>
      <address>
        <time datetime="2019-11-19T20:10:00+00:00">19 Nov 2019, 20:10</time>
      </address>
      <p>https://blitz.bg/ikonomika/ikonomicheskiyat-ministr-s-grmka-finansova-novina-potichat-pari-za-blgariya-ot_news710224.html Blitz.bg</p>
      <figure>
        <img src="https://static.blitz.bg/documents/thumbnails/730/201807/1531204743-img-8923jpg.jpg"/>
        <figcaption>Снимка: Георги КОЛЕВ, БЛИЦ</figcaption>
      </figure>
      <p><b>Близо 1 млрд. евро са турските инвестиции в България, а само за първото полугодие на 2019г. турски компании са инвестирали 23 млн.евро у нас”, заяви министърът на икономиката Емил Караниколов, съобщиха от пресцентъра на министерството.</b><br/><br/>Той подчерта предимствата на България като инвестиционна дестинация и посочи, че в последните години се отбелязва стабилен икономически ръст, както и че страната ни е лидер в региона по финансова стабилност, макроикономическо развитие и състояние на кредитния  рейтинг.<br/><br/>„България е сред страните с най-ниски данъчни ставки в Европа и се отличава с най-ниските оперативни разходи в ЕС“, изтъкна той и допълни, че активно се работи по развитието на индустриалните зони в цялата страна и инвестирането в образованието.<br/><br/>По думите му се отчита ръст на износа и на Брутния вътрешен продукт, а стоките, които се изнасят от страната, са с висока добавена стойност, което подобрява конкурентоспособността на икономиката.<br/><br/>„Съществува потенциал за привличане на инвестиции в области, в които имаме конкурентни предимства като производство на части и компоненти за водещи световни производители на автомобили, иновации, информационни технологии и телекомуникации, машиностроене, електроника и електротехника, химическа и фармацевтична промишленост, както и проекти за изграждане и модернизиране на транспортната инфраструктура“, допълни Караниколов.</p>
    </article>
  </body>
</html>