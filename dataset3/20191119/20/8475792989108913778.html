<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/utrikes/massiv-kritik-mot-usa-s-beslut"/>
    <meta property="og:site_name" content="SVT Nyheter"/>
    <meta property="article:published_time" content="2019-11-19T20:32:06+00:00"/>
    <meta property="og:title" content="Massiv kritik mot USA:s beslut om Israel"/>
    <meta property="og:description" content="Att USA ändrat sig om Israels bosättningar på Västbanken får nu hård kritik. – Ett lands ändrade hållning i en fråga ändrar inte befintlig internationell lag, säger Rupert Colville, FN:s människorättsorganisations talesman Rupert Colville."/>
  </head>
  <body>
    <article>
      <h1>Massiv kritik mot USA:s beslut om Israel</h1>
      <address><time datetime="2019-11-19T20:32:06+00:00">19 Nov 2019, 20:32</time> by <a rel="author">Andreas Söderlund</a></address>
      <p>
        <b>Att USA ändrat sig om Israels bosättningar på Västbanken får nu hård kritik.<br/>– Ett lands ändrade hållning i en fråga ändrar inte befintlig internationell lag, säger Rupert Colville, FN:s människorättsorganisations talesman Rupert Colville.</b>
      </p>
      <p>Efter att USA nu ändrat inställning till Israels bosättningar på Västbanken möter landet stark kritik. De har stått bakom att bosättningarna bryter mot internationell lag ända sedan dåvarande presidenten Jimmy Carter konstaterade det 1978.</p>
      <h3>Kritik från EU och Ryssland</h3>
      <p>Bosättningarna är på ockuperad mark. I ett nytt uttalande har EU än en gång slagit fast att bosättningarna både är olagliga och försvårar en fredlig tvåstatslösning. EU har sedan länge uppmanat Israel att sluta fortsätta bygga på de ockuperade området.</p>
      <p>Även Ryssland fördömer beslutet varnar för att det här kan leda till att konflikten uttökas.</p>
      <p>Och palestinska ledare kallar bosättningarna för ett hot mot internationell fred.</p>
      <p>– Israels bosättningar på palestinskt område, däribland östra Jerusalem, strider inte bara mot internationell lag utan är även ett krigsbrott. Det utgör ett allvarligt hot mot internationell fred och säkerhet, säger Saeb Ereat, palestinsk chefsförhandlare.</p>
      <h3>FN: Ändrar inte befintlig lag</h3>
      <p>Kritikerna får stöd av FN. Så sent som i december 2016 godkände FN:s säkerhetsråd en resolution som krävde att Israel upphör med bosättningarna.</p>
      <p>– Ett lands ändrade hållning i en fråga ändrar inte befintlig internationell lag eller Internationella brottmålsdomstolens och säkerhetsrådets uttolkning av den, sade FN:s människorättsorganisations talesman Rupert Colville vid en presskonferens i Genève under tisdagen.</p>
      <p>I Israel har premiärminister Benjamin Netanyahu i stället hyllat beslutet och tackat USA.</p>
      <p>– Jag tackar president Trump och utrikesminister Pompeo. Det här är en stor dag för Israel, säger han.</p>
      <related>
        <h4>Relaterat</h4>
        <a href="https://www.svt.se/nyheter/utrikes/pompeo-israeliska-bosattningar-inte-olagliga"/>
        <a href="https://www.svt.se/nyheter/utrikes/experten-om-trumps-besked-om-vastbanken-har-sett-andra-slag-i-ansiktet-pa-palestinierna-de-senaste-aren"/>
      </related>
    </article>
  </body>
</html>