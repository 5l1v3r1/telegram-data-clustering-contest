<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/ce-ne-onkologiya-i-slava-bogu-vidomiy-ukrajinskiy-hokejist-zdolav-vazhku-nedugu-641030.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T20:21:20+00:00"/>
    <meta property="og:title" content="«Це не онкологія і слава Богу». Відомий український хокеїст здолав важку недугу"/>
    <meta property="og:description" content="Василь Бобровников тішиться, що МРТ показало – він здоровий"/>
  </head>
  <body>
    <article>
      <h1>«Це не онкологія і слава Богу». Відомий український хокеїст здолав важку недугу</h1>
      <address>
        <time datetime="2019-11-19T20:21:20+00:00">19 Nov 2019, 20:21</time>
      </address>
      <h4>Василь Бобровников тішиться, що МРТ показало – він здоровий</h4>
      <p>Український хокеїст, колишній капітан київського «Сокола» і збірної України Василь Бобровников впродовж двох тижнів немов пережив подвійний День народження.  </p>
      <p>8 листопада, відсвяткувавши 48-річчя, Василь, який зараз тренує дітей, подякував друзям за привітання і написав: «Собі побажаю одного. Нехай це буде банально, але здоров'я, здоров'я і ще раз здоров'я! 24 жовтня проходив чергову дворічну перевірку. Знайшли якусь погань... Що це, поки точно не відомо. 15 листопада зроблю МРТ і настане визначеність. Дуже хочеться, щоб це виявилося не те, про що гидко думати. Потримайте за мене кулачки, якщо не складно».</p>
      <p>Річ у тім, що Бобровников раніше боровся з онкологічним захворюванням і успішно його здолав. Пройшовши МРТ 15 листопада, Василь написав: «Отримав результат. Сказати, що я радий – навіть надто мало. Я щасливий! Бо в печінці виявили всього навсього артеріовенозний шунт. Це не онкологія і слава Богу! Спасибі всім за підтримку і розуміння. Продовжуємо жити і боротися! Всім міцного здоров'я!»</p>
      <blockquote>
        <b>Читайте також: <a href="https://glavcom.ua/sport/news/vtomilasya-boyatisya-u-druzhini-kapitana-prikarpattya-recidiv-onkologichnogo-zahvoryuvannya-640248.html">Втомилася боятися: у дружини капітана «Прикарпаття» рецидив онкологічного захворювання</a></b>
      </blockquote>
      <related>
        <a href="https://glavcom.ua/sport/publications/znameniti-kanadski-hokejisti-prijihali-u-kijivskiy-sportkompleks-a-otrimali-ekskursiyu-rujinami-foto-634630.html"/>
      </related>
    </article>
  </body>
</html>