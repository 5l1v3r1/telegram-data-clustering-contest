<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/karpati-pidtverdili-borg-pered-sevilyeyu-i-mozhlive-pokarannya-vid-fifa-330233_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T20:03:00+00:00"/>
    <meta property="og:title" content="&quot;Карпати&quot; підтвердили борг перед &quot;Севільєю&quot; і можливе покарання від ФІФА"/>
    <meta property="og:description" content="Клуб планує вирішити це питання і уникнути покарання."/>
  </head>
  <body>
    <article>
      <h1>"Карпати" підтвердили борг перед "Севільєю" і можливе покарання від ФІФА</h1>
      <h2>Клуб планує вирішити це питання і уникнути покарання.</h2>
      <address>
        <time datetime="2019-11-19T20:03:00+00:00">19 Nov 2019, 20:03</time>
      </address>
      <p>Виконавчий директор <b><a href="https://dt.ua/SPORT/futbolist-karpat-viznaniy-naykraschim-gravcem-14-go-turu-upl-329198_.html">"Карпат"</a></b> Ростислав Ящишин підтвердив, що львівський клуб може отримати трирічну заборону на трансфери через невиплату "Севільї" двох мільйонів євро за трансфер Хорхе Карраскаля.</p>
      <p>"У "Карпат" дійсно є борг перед "Севільєю" за Хорхе Карраскаля. Також є лист від ФІФА, в якому вказані терміни виплати коштів за гравця і попередження про можливи трансферний бан на три сезони, якщо борг погасити не вийде.</p>
      <p>Незважаючи на це, у нас напрацьовані певні механізми та варіанти розв'язання цієї ситуації. У "Рівер Плейта" є право викупу Карраскаля. Крім того, є інтерес від інших клубів. Тому в нас є час для домовленостей і врегулювання проблеми", - зазначив Ящишин.</p>
      <p>Права на Карраскаля належать "Карпатам", а за "Рівер Плейт" хавбек виступає на правах оренди.</p>
      <p>Раніше повідомлялося про те, що <b><a href="https://dt.ua/SPORT/futbolist-karpat-viznaniy-naykraschim-gravcem-14-go-turu-upl-329198_.html">футболіст "Карпат" визнаний найкращим гравцем 14-го туру УПЛ</a></b>.</p>
      <footer>За матеріалами: <a href="https://dt.ua/go/aHR0cDovL2Zvb3RiYWxsLnVh">football.ua</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>