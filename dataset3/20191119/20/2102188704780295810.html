<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/19/653911/"/>
    <meta property="og:site_name" content="Економічна правда"/>
    <meta property="article:published_time" content="2019-11-19T20:36:00+00:00"/>
    <meta property="og:title" content="Apple заборонив 181 мобільний додаток, що заохочував до вейпінгу"/>
    <meta property="og:description" content="Компанія Apple заборонила 181 мобільний додаток App Store, що заохочував до вейпінгу - видаленню підлягають додатки, які контролюють температуру та підсвітку вейпів, соцмережі та ігри, пов’язані з вейпінгом."/>
  </head>
  <body>
    <article>
      <h1>Apple заборонив 181 мобільний додаток, що заохочував до вейпінгу</h1>
      <address>
        <time datetime="2019-11-19T20:36:00+00:00">19 Nov 2019, 20:36</time>
      </address>
      <p>Компанія Apple заборонила 181 мобільний додаток App Store, що заохочував до вейпінгу - видаленню підлягають додатки, які контролюють температуру та підсвітку вейпів, соцмережі та ігри, пов'язані з вейпінгом.</p>
      <p>Про це <a href="https://www.facebook.com/phc.org.ua/">повідомляє</a> пресслужба Центру громадського здоров'я у Facebook.</p>
      <p>Раніше Центр з контролю та профілактики захворювань США повідомив про смерть щонайменше 42 осіб через хвороби легенів, викликані електронним сигаретами.</p>
      <p>"Загалом зафіксовано 2 172 випадки захворювань від вейпінгу в США. Минулого тижня повідомлено про смерть 18-річного бельгійця від хвороби легень, спричиненої вейпінгом", - йдеться у повідомленні.</p>
      <p>У червні Apple заборонила додатки, які рекламують електронні сигарети.</p>
      <p>В Україні, за данними Глобального опитування молоді щодо вживання тютюну за 2017 рік, майже кожний другий український підліток має досвід вживання електронних сигарет, а 18 % осіб віком від 13 до 15 років є постійними користувачами.</p>
      <p>Читайте також: <a href="https://www.epravda.com.ua/publications/2019/10/10/652421/">А що там з "вейпами": Як в Україні планують регулювати ринок електронних сигарет</a></p>
      <p>Економічна правда</p>
    </article>
  </body>
</html>