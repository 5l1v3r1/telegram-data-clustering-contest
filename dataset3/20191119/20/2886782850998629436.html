<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/19/koalamentes-a-langolo-erdobol-ausztraliaban"/>
    <meta property="og:site_name" content="euronews"/>
    <meta property="article:published_time" content="2019-11-19T20:31:57+00:00"/>
    <meta property="og:title" content="Koalamentés a lángoló erdőből Ausztráliában"/>
    <meta property="og:description" content="Egy házaspár megmentett egy rémült és sérült koalát Új-Dél-Wales-ben. Átvágott előttük az úton. Az asszony utánament, és bevitték együtt az állatkórházba."/>
  </head>
  <body>
    <article>
      <h1>Koalamentés a lángoló erdőből Ausztráliában</h1>
      <address>
        <time datetime="2019-11-19T20:31:57+00:00">19 Nov 2019, 20:31</time>
      </address>
      <p>Egy helybéli nőnek köszönheti az életét egy koala Ausztráliában, ahol az elmúlt évek legsúlyosabb bozóttüze pusztít hetek óta. Új-Dél-Wales-ben, Long Flat mellett történt, hogy egy sebesült és rémült koala átvágott a kocsiúton, és meglátta őt egy házaspár. Az asszony vízzel próbálta hűsíteni az állat megégett bundáját, aztán saját blúzába és egy takaróba csavarta a fájdalmasan nyöszörgő jószágot, majd autóba ültek, és elvitték őt a közeli Port Macquarie koalakórházba. Szakértők szerint akár 350 koala is odaveszhetett a most tomboló erdőtűzben Ausztráliában.</p>
    </article>
  </body>
</html>