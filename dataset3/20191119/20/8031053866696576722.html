<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b4%ce%b7%ce%bc%ce%bf%cf%83%ce%ba%cf%8c%cf%80%ce%b7%cf%83%ce%b7-crash-test-%cf%85%cf%80%ce%bf%cf%85%cf%81%ce%b3%cf%8e%ce%bd-%ce%b4%ce%b9%cf%80%ce%bb%ce%ac%cf%83%ce%b9%ce%b1-%ce%b1%cf%80%ce%bf.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T20:08:24+00:00"/>
    <meta property="og:title" content="Δημοσκόπηση «crash test» υπουργών: Διπλάσια αποδοχή των υπουργών της ΝΔ από εκείνων του ΣΥΡΙΖΑ"/>
    <meta property="og:description" content="Μία νέα δημοσκόπηση για λογαριασμό της Βεργίνα TV, δείχνει την αποδοχή του κόσμου για τους υπουργούς της Νέας Δημοκρατίας με εκείνους του ΣΥΡΙΖΑ, συγκριτικά."/>
  </head>
  <body>
    <article>
      <h1>Δημοσκόπηση «crash test» υπουργών: Διπλάσια αποδοχή των υπουργών της ΝΔ από εκείνων του ΣΥΡΙΖΑ</h1>
      <address>
        <time datetime="2019-11-19T20:08:24+00:00">19 Nov 2019, 20:08</time>
      </address>
      <p>
        <b>Μία νέα δημοσκόπηση για λογαριασμό της Βεργίνα TV, δείχνει την αποδοχή του κόσμου για τους υπουργούς της Νέας Δημοκρατίας με εκείνους του ΣΥΡΙΖΑ, συγκριτικά.</b>
      </p>
      <p>Η διαχειριση του μεταναστευτικού – προσφυγικού και ο τρόπος που λειτουργούν οι υπουργοί της κυβέρνησης του Κυριάκου Μητσοτάκη, απασχόλησαν έρευνα της Interview, για λογαριασμό της Βεργίνα TV</p>
      <p>Το κρίσιμο ζήτημα της διαχείρισης του προσφυγικού – μεταναστευτικού, αλλά και ο τρόπος που λειτουργούν οι υπουργοί της Κυβέρνησης, τίθενται έξι μήνες μετά τις εθνικές εκλογές 2019, στο «μικροσκόπιο» δημοσκόπησης της Interview για λογαριασμό της Βεργίνα Τηλεόραση.</p>
      <p>Σύμφωνα με την αξιολόγηση των πολιτών και την καταγραφή των απόψεών τους που έγινε σε διάστημα από 12-18 Νοεμβρίου πανελλαδικά, όλοι οι υπουργοί της Κυβέρνησης σε νευραλγικά πόστα, αξιολογούνται με τα διπλάσια σε πολλές περιπτώσεις ποσοστά αποδοχής έναντι των προκατόχων τους του ΣΥΡΙΖΑ.</p>
      <p>Ιδιαίτερη εντύπωση προκαλεί πως σύμφωνα με την έρευνα οι χειρισμοί της Κυβέρνησης στο φλέγον ζήτημα του Προσφυγικού-Μεταναστευτικού λαμβάνουν το 21,1% θετικής αντιμετώπισης της ελληνικής κοινής γνώμης έναντι 19,1% που ελάμβανε για το ίδιο θέμα ο ΣΥΡΙΖΑ.</p>
      <p>Παρ’ όλα αυτά, αξίζει να σημειωθεί πως κατά γενική ομολογία, οι υπουργοί της Κυβέρνησης της Νέας Δημοκρατίας, λαμβάνουν πολύ υψηλά και σε ορισμένες περιπτώσεις τα διπλάσια ποσοστά αποδοχής από την κοινή γνώμη, από αυτά που ελάμβαναν οι προκάτοχοί τους της Κυβέρνησης ΣΥΡΙΖΑ.</p>
      <p>
        <b>Ενδεικτικά:</b>
      </p>
      <p>– Το 52,7% των ερωτηθέντων θεωρούν πως ο καταλληλότερος Υπουργός Ανάπτυξης είναι ο Άδωνης Γεωργιάδης σε σύγκριση με τον Γιάννη Δραγασάκη που απέσπασε το 30,9% των θετικών γνωμών.</p>
      <p>– Το 51,9% των πολιτών έχει θετική άποψη για τον Υπουργό Ενέργειας Κωστή Χατζηδάκη, ενώ αντίστοιχα μόνο το 28,9% έχουν θετική γνώμη για τον προκάτοχό του, Γιώργο Σταθάκη</p>
      <p>– Διπλάσια είναι τα ποσοστά αποδοχής του Βασίλη Κικίλια ως Υπουργού Υγείας, ο οποίος λαμβάνει το 50,4% της αποδοχής έναντι 23,5% του πρώην Υπουργού Ανδρέα Ξανθού</p>
      <p>– Τον Τάκη Θεοδωρικάκο, θεωρεί το 50,2% τον καταλληλότερο Υπουργό Εσωτερικών, έναντι του 29,1% που θεωρούσε ως καταλληλότερο Υπουργό τον Πάνο Σκουρλέτη</p>
      <p>– Στο Υπουργείο Τουρισμού ως καταλληλότερος προκύπτει, σύμφωνα με τη δημοσκόπηση, ο Χάρης Θεοχάρης με ποσοστό 45,5% έναντι της Έλενας Κουντουρά που ως Υπουργός Τουρισμού λάμβανε το 23,6% της αποδοχής.</p>
      <p>– Ο νυν Υπουργός Εθνικής Άμυνας Νίκος Παναγιωτόπουλος λαμβάνει 58,4% θετικών γνωμών έναντι του προκατόχου του Πάνου Καμμένου που απέσπασε το 12,6% των θετικών ψήφων</p>
      <p>– Αντίστοιχα ως Υπουργός Εξωτερικών, ο Νίκος Δένδιας σύμφωνα με τη δημοσκόπηση αποσπά το 49.8% της αποδοχής των πολιτών, έναντι του 26.5% του προκατόχου του Νίκου Κοτζιά</p>
      <p>– Θετική, σε ποσοστό 48.6% είναι η αποδοχή των πολιτών στο πρόσωπο του Υπουργού Οικονομικών Χρήστο Σταϊκούρα, έναντι του προκατόχου του, Ευκλείδη Τσακαλώτου, που είχε ποσοστό 37.5%</p>
      <p>– Ποσοστό 61,5% αποδοχής ως τον καταλληλότερο σε αυτή τη θέση λαμβάνει ο Μιχάλης Χρυσοχοϊδης για τη θέση του ως Υπουργός Προστασίας του Πολίτη, έναντι της Όλγας Γεροβασίλη την οποία θεωρούσαν κατάλληλη το 19.8%</p>
      <p>Μπορείτε να δείτε ολόκληρη τη δημοσκόπηση <a href="https://www.pentapostagma.gr/wp-content/uploads/2019/11/Crash_test_%CE%A5%CF%80%CE%BF%CF%85%CF%81%CE%B3%CF%89%CE%BD.pdf">εδώ</a></p>
    </article>
  </body>
</html>