<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/intrattenimento/spettacolo/2019/11/19/chiara-ferragni-agli-haters-rispondo-ironica-penso-miei-obiettivi_I7ilOZpOrDKDIjqXOp3AOL.html"/>
    <meta property="og:site_name" content="Adnkronos"/>
    <meta property="article:published_time" content="2019-11-19T20:56:00+00:00"/>
    <meta property="og:title" content="Chiara Ferragni: &quot;Agli haters rispondo ironica, penso ai miei obiettivi&quot;"/>
    <meta property="og:description" content="di Ilaria Floris"/>
  </head>
  <body>
    <article>
      <h1>Chiara Ferragni: "Agli haters rispondo ironica, penso ai miei obiettivi"</h1>
      <address>
        <time datetime="2019-11-19T20:56:00+00:00">19 Nov 2019, 20:56</time>
      </address>
      <p>di Ilaria Floris</p>
      <p>“Ho avuto haters sin dalla mia prima foto che ho fatto in vita mia. Cosa faccio? Cerco di rispondere in modo ironico, e trasformare il loro odio nei miei confronti facendogli capire che si può ridere insieme. L’importante è pensare a realizzare i propri obiettivi, e non si può dare importanza alle persone che cercano di mettersi sul tuo cammino”. A dirlo è <a href="https://www.adnkronos.com/Search/Link/keyword/Ferragni">Chiara Ferragni</a>, stasera grande protagonista all’Auditorium della Conciliazione di Roma per la prima romana di ‘Chiara Ferragni - Unposted'. (<a href="https://www.adnkronos.com/2019/11/19/chiara-ferragni-arriva-all-auditorium-bacia-fedez-folla-impazzita_36v3kt6SVZph8dIiKHOCRO.html">VIDEO</a>)</p>
      <p>"Sono super emozionata - ha detto l’imprenditrice digitale intervistata in sala prima della proiezione del film - per me è stato pazzesco vederlo al cinema, e sapere che più di 170mila persone sono andare a vederlo. La cosa più bella è che smuova qualcosa nelle persone”. E riguardo ai social media, parte fondamentale della sua vita e del suo lavoro, la Ferragni ha le idee chiare su come debbano essere usati: “Nei social media c’è un’ostentazione della parte più bella della propria vita - ha spiegato - Penso invece che sia molto importante far vedere anche le piccole difficoltà, che sono quelle che fanno maturare, ed è quello che ho fatto io”.</p>
    </article>
  </body>
</html>