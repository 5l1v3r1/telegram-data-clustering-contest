<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/halland/50-aring-atalas-for-sex-barnvaldtakter"/>
    <meta property="og:site_name" content="SVT Nyheter"/>
    <meta property="article:published_time" content="2019-11-19T20:11:02+00:00"/>
    <meta property="og:title" content="50-åring åtalas för sex barnvåldtäkter"/>
    <meta property="og:description" content="En man hemmahörande i Göteborg åtalas vid Varbergs tingsrätt för sex fall av våldtäkt mot barn. Mannen, som är i 50-årsåldern, ska vid olika tillfällen under 2000-talet ha haft sexuella förbindelser med en flicka som var under 15 år."/>
  </head>
  <body>
    <article>
      <h1>50-åring åtalas för sex barnvåldtäkter</h1>
      <address><time datetime="2019-11-19T20:11:02+00:00">19 Nov 2019, 20:11</time> by <a rel="author">TT, Alice Loth</a></address>
      <p>
        <b>En man hemmahörande i Göteborg åtalas vid Varbergs tingsrätt för sex fall av våldtäkt mot barn. Mannen, som är i 50-årsåldern, ska vid olika tillfällen under 2000-talet ha haft sexuella förbindelser med en flicka som var under 15 år.</b>
      </p>
      <p>Våldtäkterna har handlat om fullbordade samlag, och vid andra tillfällen handlingar som betecknas som jämförliga med samlag. Våldtäkterna har skett på olika platser och vid olika tillfällen under 2006 och i början av 2007 – bland annat i en bil, i mannens lägenhet och i målsägandes hem i Kungsbacka kommun. I två av fallen anger åklagaren som alternativ sexuellt utnyttjande av barn.</p>
      <p>Händelserna har uppdagats först i år och mannen har suttit häktad sedan i början av oktober. Mannen förnekar brott.</p>
    </article>
  </body>
</html>