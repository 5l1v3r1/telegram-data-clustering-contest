<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76763-Ked-je-na-scene-De-Niro-a-Pesci-veris-v-silu-umenia-Finalny-trailer-pre-Irishmana-ta-donuti-odratuvat-dni-do-premiery"/>
    <meta property="og:site_name" content="REFRESHER"/>
    <meta property="article:published_time" content="2019-11-19T20:22:00+00:00"/>
    <meta property="og:title" content="Keď je na scéne De Niro a Pesci, veríš v silu umenia. Finálny trailer pre Irishmana ťa donúti odratúvať dni do premiéry"/>
    <meta property="og:description" content="Martin Scorsese a jeho opus magnum na Netflixe už o týždeň."/>
  </head>
  <body>
    <article>
      <h1>Keď je na scéne De Niro a Pesci, veríš v silu umenia. Finálny trailer pre Irishmana ťa donúti odratúvať dni do premiéry</h1>
      <address><time datetime="2019-11-19T20:22:00+00:00">19 Nov 2019, 20:22</time> by <a rel="author">Dominik Vetrák</a></address>
      <p>
        <b>Martin Scorsese a jeho opus magnum na Netflixe už o týždeň.</b>
      </p>
      <p>Kritici sú z Irishmana namäkko už niekoľko týždňov. <b>Všetci sa zhodujú, že ide o jeden z najlepších Scorseseho filmov</b> a pokiaľ máš napozeranú aspoň polovicu jeho filmografie, dobre vieš, o akej kvalite sa asi bavíme. Gangsterská snímka má k dispozícii scenár od Stevena Zailliana (Schindlerov zoznam, Americký gangster, Moneyball...) podľa knihy I Heard You Paint Houses od Charlesa Brandta. De Niro už stihol aj odpovedať na kritiku niektorých ľudí, ktorí tvrdia, že sfilmovali klamlivú verziu (knižnú). Herec odpovedá, že nerobia historický dokument, ale svoju vlastnú verziu týchto príbehov. </p>
      <p>A tak vznikne Irishman, inšpirovaný skutočným zmiznutím odborového vodcu Jimmyho Hoffa (Al Pacino), ktorý bol nezvestný dlhých 44 rokov. V roku 1982 ho nakoniec vyhlásili za mŕtveho. O jeho zmiznutí by však mohol vedieť čosi aj zabijak Frank Sheeran (De Niro). Dejovo sa pozrieme do rôznych časových období USA. Bude to možné vďaka omladzovaniu hercov skrz počítačové technológie. Musíme uznať, že niektoré zábery sa zlepšili a 20-30 ročný De Niro vyzerá úchvatne. </p>
      <related>
        <a href="https://refresher.sk/69707-Zabavne-epicke-aj-dramaticke-jednoducho-majstrovske-dielo-Prve-reakcie-na-ocakavanu-pecku-The-Irishman-nesetria-chvalou"/>
      </related>
      <p>Mimo spomínanej dvojice sa môžeš tešiť na ďalšiu starú známu tvár v podobe hereckého esa menom Joe Pesci. Vo filme ale uvidíš aj hercov, ako Harvey Keitel, Ray Romano, Bobby Cannavale, Anna Paquin, Stephen Graham, Stephanie Kurtzuba či Jack Huston. <b>3 a pol hodinový dramatický film sa na Netflix dostane 27. novembra 2019. </b></p>
      <figure>
        <iframe src="https://www.youtube.com/embed/RS3aHkkfuEI" width="700" height="370" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/43333-The-Irishman-od-Martina-Scorseseho-s-omladenym-De-Nirom-a-Al-Pacinom-sa-zacne-natacat-o-rok-a-do-kin-sa-dostane-v-roku-2019"/>
        <a href="https://refresher.sk/39168-Vdaka-CGI-efektom-omladnu-Robert-De-Niro-aj-Al-Pacino-a-to-v-pripravovanej-gangsterke-The-Irishman-od-zijucej-legendy-Martina-Scorseseho"/>
        <a href="https://refresher.sk/45191-Joe-Pesci-sa-konecne-pripaja-k-neuveritelne-nabitemu-obsadenia-mafianskeho-filmu-The-Irishman-od-Martina-Scorseseho-a-Netflixu"/>
        <a href="https://refresher.sk/51761-Scorseseho-mafiansky-film-Irishman-bude-jeho-najdrahsim-v-celej-kariere-Blockbuster-vysiel-Netflix-uz-na-140-milionov-dolarov"/>
        <a href="https://refresher.sk/72833-Robert-De-Niro-Joe-Pesci-a-Al-Pacino-uz-zarezavaju-na-placi-Scorseseho-gangsterka-The-Irishman-prichadza-s-novymi-fotografiami"/>
        <a href="https://refresher.sk/66067-Melissa-McCarthy-je-v-lakavej-akcnej-kriminalke-The-Kitchen-zenou-mafiana-ktora-preberie-jeho-ksefty"/>
        <a href="https://refresher.sk/70777-Vieme-kto-natoci-Tomb-Raider-2-a-kedy-film-dorazi-do-kin-V-nich-uz-ale-budeme-vidat-Brada-Pitta-len-sporadicky"/>
        <a href="https://refresher.sk/76714-Frozen-2-ta-zoberie-na-pozoruhodnu-cestu-V-novom-diely-sa-mozes-tesit-na-znamych-hrdinov"/>
      </related>
    </article>
  </body>
</html>