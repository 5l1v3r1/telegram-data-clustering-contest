<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/19/recensione-oneplus-7t-pro-612666"/>
    <meta property="og:site_name" content="tecnoandroid"/>
    <meta property="article:published_time" content="2019-11-19T20:00:41+00:00"/>
    <meta property="og:title" content="Recensione OnePlus 7T Pro | Difficile fare di meglio!"/>
    <meta property="og:description" content="OnePlus 7T Pro è l'evoluzione del precedente top di gamma del brand cinese. Sembrava impossibile migliorare il &quot;vecchio&quot; modello che rasentava la perfezione, eppure l'azienda ci è riuscita. OnePlus 7T Pro è il Top di gamma del 2019 da battere."/>
  </head>
  <body>
    <article>
      <h1>Recensione OnePlus 7T Pro | Difficile fare di meglio!</h1>
      <address><time datetime="2019-11-19T20:00:41+00:00">19 Nov 2019, 20:00</time> by <a rel="author">Manuel De Pandis</a></address>
      <p>
        <i>OnePlus 7T Pro è l'evoluzione del precedente top di gamma del brand cinese. Sembrava impossibile migliorare il "vecchio" modello che rasentava la perfezione, eppure l'azienda ci è riuscita. OnePlus 7T Pro è il Top di gamma del 2019 da battere.</i>
      </p>
      <figure>
        <iframe src="https://www.youtube.com/embed/ixlR3_DwTBg" width="600" height="560" data-service="Youtube" scrolling="no"/>
      </figure>
      <figure>
        <img src="https://t4m7p5j6.stackpathcdn.com/wp-content/uploads/2019/11/51.png"/>
      </figure>
      <p>Prendete l’ottimo OnePlus 7 Pro e pensate ai suoi difetti. Fatto? Si, sono molto pochi, ma dimenticateli.<b> OnePlus 7T Pro prende tutti i lati negativi del predecessore e li migliora, diventando quasi perfetto.</b> Certo, manca ancora la ricarica Wireless e un software che integri tutte quelle chicche che vanno di moda oggi, come la Desktop Mode o un assistente intelligente di turno. <b><a href="https://www.oneplus.com/it/7t-pro">OnePlus 7T Pro</a>, come il 7T, è un device solido e concreto, pensato per chi bada alla sostanza di un prodotto, ma con un occhio di riguardo sull’estetica.</b></p>
      <figure>
        <img src="https://t4m7p5j6.stackpathcdn.com/wp-content/uploads/2019/11/op7tpro_-2.png"/>
      </figure>
      <h3>Design</h3>
      <p>Partiamo dal design: sì, è rimasto quasi invariato rispetto al predecessore. Troviamo le medesime dimensioni di <b>162,6 x 75,9 mm e 8,8 mm di spessore.</b> Il <b>peso di 206 grammi</b> si fa sentire, e anche tanto. Pesa e in tasca non è per niente comodo. I bordi curvi del display invece sono una mera chicca estetica. Personalmente ci hanno convinto, seppur non hanno un’utilità vera come potrebbero averlo in casa Samsung. Di contro peggiorano l’ergonomia, e ciò è un peccato. Rispetto a OP7 il display è più luminoso, e anche di parecchio.<b> Rimane il fantastico display a 90 HZ, 6,67 pollici in QuadHD+ con ben 512 ppi, con supporto all’HDR10+.</b></p>
      <p><b>Il notch non c’è e la fotocamera è a pop-up</b>. C’è poco da dire: è semplicemente perfetto. Rimane lo sblocco con l’impronto digitale sotto al pannello che ora non perde un colpo. <b>10 volte su 10: impressionante.</b> Non abbiamo jack da 3.5mm, e i profili laterali sono molto puliti: c’è l’essenziale. Sul versante posteriore, la colorazione blu diventa leggermente più chiara rispetto alla colorazione “Nebula”, e <b>viene aggiunto un sensore per la messa a fuoco delle super-macro a 2.5 cm, fuori dal blocco delle fotocamere.</b></p>
      <figure>
        <img src="https://t4m7p5j6.stackpathcdn.com/wp-content/uploads/2019/11/op7tpro_-4.png"/>
      </figure>
      <h3>Connettività e batteria</h3>
      <p>La connettività è sempre al top:<b> GPS, NFC, Bluetooth 5.0,</b> ricarica super veloce con la <a href="https://www.tecnoandroid.it/2019/10/31/oneplus-8-e-oneplus-8-pro-sono-davvero-queste-le-specifiche-tecniche-617274"><b>Warp Charge con caricatore da 45W</b></a> in dotazione: adesso i tempi di ricarica si accorciano ulteriormente. Una carica completa infatti, si raggiunge in circa un’ora. A tal proposito<b> la batteria aumenta a 4085 mAh</b> in grado di farci raggiungere e superare le 6 ore e mezzo di schermo acceso.</p>
      <figure>
        <img src="https://t4m7p5j6.stackpathcdn.com/wp-content/uploads/2019/11/op7tpro_-10.png"/>
      </figure>
      <h3>Caratteristiche tecniche</h3>
      <p>Sotto alla scocca troviamo una configurazione standard al top: <b>Snapdragon 855+, 8GB di ram massima</b> (a dispetto dei 12GB di OP7 Pro) <b>e 256GB di memoria interna UFS 3.0.</b> L’Adreno è sempre la 640, in grado di tirar fuori il massimo delle prestazioni dal device in ogni utilizzo. Come per OnePlus 7T non c’è molto da dire: super fluido, velocissimo, e affidabile in ogni situazione. <b>La versione OnePlus7T Pro McLaren Edition invece porta la ram a 12GB e una colorazione nera con inserti arancioni:</b> tamarra sì, ma meravigliosa. Rispetto al modello precedente, OP7T Pro va allo stesso modo: al top. La <b>OxygenOS basata su Android 10 è fluida</b> e super personalizzabile. Certo è sempre la stessa, concreta, simil stock e con una fluidità ineguagliabile.</p>
      <slideshow>
        <figure>
          <img src="https://t4m7p5j6.stackpathcdn.com/wp-content/uploads/2019/11/op7tpro_-14.png"/>
        </figure>
        <figure>
          <img src="https://t4m7p5j6.stackpathcdn.com/wp-content/uploads/2019/11/op7tpro_-15.png"/>
        </figure>
        <figure>
          <img src="https://t4m7p5j6.stackpathcdn.com/wp-content/uploads/2019/11/op7tpro_-13.png"/>
        </figure>
        <figure>
          <img src="https://t4m7p5j6.stackpathcdn.com/wp-content/uploads/2019/11/op7tpro_-12.png"/>
        </figure>
        <figure>
          <img src="https://t4m7p5j6.stackpathcdn.com/wp-content/uploads/2019/11/op7tpro_-11.png"/>
        </figure>
        <figure>
          <img src="https://t4m7p5j6.stackpathcdn.com/wp-content/uploads/2019/11/op7tpro_-9.png"/>
        </figure>
        <figure>
          <img src="https://t4m7p5j6.stackpathcdn.com/wp-content/uploads/2019/11/op7tpro_-8.png"/>
        </figure>
        <figure>
          <img src="https://t4m7p5j6.stackpathcdn.com/wp-content/uploads/2019/11/op7tpro_-7.png"/>
        </figure>
        <figure>
          <img src="https://t4m7p5j6.stackpathcdn.com/wp-content/uploads/2019/11/op7tpro_-6.png"/>
        </figure>
        <figure>
          <img src="https://t4m7p5j6.stackpathcdn.com/wp-content/uploads/2019/11/op7tpro_-5.png"/>
        </figure>
        <figure>
          <img src="https://t4m7p5j6.stackpathcdn.com/wp-content/uploads/2019/11/op7tpro_-3.png"/>
        </figure>
        <figure>
          <img src="https://t4m7p5j6.stackpathcdn.com/wp-content/uploads/2019/11/op7tpro_-2.png"/>
        </figure>
        <figure>
          <img src="https://t4m7p5j6.stackpathcdn.com/wp-content/uploads/2019/11/op7tpro_-1.png"/>
        </figure>
      </slideshow>
      <h3>Fotocamere</h3>
      <p>Le fotocamere sono state rinnovate: posteriormente troviamo<b> tre sensori da 48, 8 e 16 Megapixel con aperture da f 1.6, 2.4 e 2.2.</b> Troviamo una doppia stabilizzazione ottica e digitale, ottima per le <b>foto 3X</b> e per i <b>video</b>, che possiamo girarli con una risoluzione massima in <b>4K a 60fps.</b> La WideAngle ha un angolo di visuale di 117°. <b>Lo slowmotion è a 960 fps in FullHD.</b> Anteriormente <b>la selfie camera è da 16 Mega con apertura f 2.</b> Gli scatti sono ottimi e migliorati anche rispetto al precedente modello nei dettagli e nella modalità notturna, seppur rimangano i colori troppo saturi e una pasta dell’immagine troppo artefatta e digitale. Ad ogni modo<b> è un vero e proprio cameraphone</b>: i vostri scatti sui Social saranno sempre al top!</p>
      <p>[useyourdrive dir=”1VQO2cgsRMt16lTix5o52F9eqprP_u8CX” mode=”files” viewrole=”administrator|author|contributor|editor|subscriber|guest” downloadrole=”all”]</p>
      <h3>Conclusioni sul nuovo (?) OnePlus 7T Pro</h3>
      <p>Forse sarebbero bastate due righe, perché le vere novità rispetto al passato sono decisamente poche. <b><a href="https://www.tecnoandroid.it/2019/11/15/oneplus-7t-pro-aggiornamento-625007">OnePlus 7T Pro</a> va alla grande e per noi, è il Re da battere. </b>Il suo prezzo di listino è di 759,00 €.</p>
      <p>Cosa consigliare fra questo e <b>l’OP7Pro</b>? Con un prezzo simile fra i due, noi suggeriamo questo; in caso invece di super street price (come è già accaduto) su OP7 Pro, con picchi minimi a 549 € raggiunti in passato, assolutamente lui. In ogni caso, ecco il link per acquistare i due top di gamma (nelle diverse varianti) su Amazon:</p>
      <ul>
        <li><a href="https://amzn.to/32VHE7Q"><b>OnePlus 7T Pro (Ottobre 2019)</b></a>;</li>
        <li><a href="https://amzn.to/33VwuRX"><b>OnePlus 7T Pro McLaren Edition (Ottobre 2019)</b></a>;</li>
        <li><a href="https://amzn.to/3319xLW"><b>OnePlus 7 Pro (Maggio 2019)</b></a>.</li>
      </ul>
      <table bordered="">
        <tr>
          <th>OnePlus 7T Pro</th>
          <th>735.00</th>
        </tr>
        <tr>
          <td>
            <a href="https://amzn.to/2KvujNc">
              <pic src="https://t4m7p5j6.stackpathcdn.com/wp-content/uploads/2019/11/51-160x160.png" width="160"/>
            </a>
          </td>
          <td>8.5</td>
        </tr>
        <tr>
          <td>Design e materiali</td>
          <td>10.0/10</td>
        </tr>
        <tr>
          <td>Batteria</td>
          <td>9.0/10</td>
        </tr>
        <tr>
          <td>Prestazioni</td>
          <td>9.5/10</td>
        </tr>
        <tr>
          <td>Funzionalità smart</td>
          <td>6.0/10</td>
        </tr>
        <tr>
          <td>Prezzo</td>
          <td>8.0/10</td>
        </tr>
        <tr>
          <th colspan="2">Pro</th>
        </tr>
        <tr>
          <td colspan="2">   •  Design e materiali<br/>   •  Prestazioni eccellenti<br/>   •  Batteria<br/>   •  Ottimo comparto fotografico<br/>   •  McLaren Edition: solo "WOW"</td>
        </tr>
        <tr>
          <th colspan="2">Contro</th>
        </tr>
        <tr>
          <td colspan="2">   •  Troppo identico al precedente modello<br/>   •  Colori e pasta dell'immagine digitale nelle foto</td>
        </tr>
      </table>
    </article>
  </body>
</html>