<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/ulu-camideki-kadinlar-matinesi-kizdirdi-dj-selma-da-vardi/927302"/>
    <meta property="og:site_name" content="medya faresi"/>
    <meta property="article:published_time" content="2019-11-19T20:33:00+00:00"/>
    <meta property="og:title" content="Ulu Cami'deki kadınlar matinesi kızdırdı: DJ Selma da vardı"/>
    <meta property="og:description" content="Almanya'daki DİTİB’e bağlı Ulu Cami, camiye ait salon içerisinde kadınların katılacağı eğlence düzenleyince tepki çekti."/>
  </head>
  <body>
    <article>
      <h1>Ulu Cami'deki kadınlar matinesi kızdırdı: DJ Selma da vardı</h1>
      <h2>Almanya'daki DİTİB’e bağlı Ulu Cami, camiye ait salon içerisinde kadınların katılacağı eğlence düzenleyince tepki çekti.</h2>
      <address>
        <time datetime="2019-11-19T20:33:00+00:00">19 Nov 2019, 20:33</time>
      </address>
      <p>Organizasyon kapsamında DJ bile eğlenceye dahil edildi. Giriş ücreti olarak 5 Euro’nun alındığı organizasyon için çeyrek altın ödülü de vaat edildi.</p>
      <p>Fakat olayın sosyal medyada da gündem olmasının ardından Diyaneti İşleri Başkanlığı Din Hizmetleri Ataşeliği organizasyona müdahale ederek iptal etti.</p>
      <p>Odatv'de yer alan habere göre, Ulu Cami’nin sosyal medya hesabından yapılan açıklamada “Bahsi geçen eğlenceyi herzaman camilerimizin kalkınmasında çok emeği geçen hanımlar organize ettiler. Bizden sadece, caminin ibadethanesinden ayrı olan salonumuzu kullanmayı talep ettiler. Durum bundan ibarettir” denildi.</p>
      <p>Açıklamanın tamamı şöyle:</p>
      <p>“Değerli Yurttaşlarım ve Kardeşlerim</p>
      <p>Sosyal medyada tamamen saptırılarak çirkin yorumlara sebep olan bir durumu düzeltmek istiyorum.</p>
      <p>Bahsi geçen eğlenceyi her zaman camilerimizin kalkınmasında çok emeği geçen hanımlar organize ettiler. Bizden sadece, caminin ibadethanesinden ayrı olan salonumuzu kullanmayı talep ettiler. Durum bundan ibarettir.</p>
      <p>Buradaki hata afişlerin basımında olmuştur. Biz de durumdan haberdar olunca müdahale ettik.</p>
      <p>Bu eğlenceyi DİTİB’in veya Camiimizin organize etmesi gibi bir durum söz konusu değildir. Ayrıca program iptal edilmiştir.</p>
      <p>Yurtdışında bizler için camiiler sadece ibadethane değil birer toplanma noktası.</p>
      <p>Her koşulda Müslümanlar birbirine destek olmalı.</p>
      <p>Allah birliğimizi bozmasın.</p>
      <p>Allah'a emanet olunuz.</p>
      <p>Ulu Camii Yönetimi”</p>
      <p>İşte o afiş:</p>
      <figure>
        <img src="http://i.medyafaresi.com/uploads/content/74350728-1778751552258415-9024271096907563008-njpg.jpg?v=1574195838"/>
      </figure>
      <p>odatv</p>
    </article>
  </body>
</html>