<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/mejdunarodni/Turciya-gotvi-golyama-bradva-za-turistite-915171"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-19T20:24:00+00:00"/>
    <meta property="og:title" content="Турция готви голяма &quot;брадва&quot; за туристите"/>
    <meta property="og:description" content="Турският парламент гласува изменение на закона за данъците върху услуги, който предвижда въвеждането..."/>
  </head>
  <body>
    <article>
      <h1>Турция готви голяма "брадва" за туристите</h1>
      <address>
        <time datetime="2019-11-19T20:24:00+00:00">19 Nov 2019, 20:24</time>
      </address>
      <p>Турският парламент гласува изменение на закона за данъците върху услуги, който предвижда въвеждането на данък от 2% за хотелски престой от 1 април 2020 г. Това заяви говорител на парламента.</p>
      <p>"Парламентът прие някои изменения в закона за данъците върху услугите, включително такива за двупроцентен данък за настаняване. Останалите членове от закона все още се обсъждат", каза източникът.</p>
      <p>Според него, след като законът бъде напълно приет, той ще бъде разгледан от специална комисия, която може да го приеме или изпрати за преразглеждане. "Едва след одобрението на комисията, документът ще се счита за напълно готов да бъде изпратен за подписване от президента. </p>
      <p>От своя страна президентът може да използва правомощията си за преразглеждане или отмяна на определени членове от закона. Все още не може да се каже кога ще бъде напълно приет от парламента и комисията и изпратен до президента", добави представителят на пресслужбата.</p>
    </article>
  </body>
</html>