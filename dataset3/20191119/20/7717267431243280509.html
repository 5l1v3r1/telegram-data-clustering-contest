<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/roumanianekra-dio-anilika-ke-i-mitera-tous-se-epichirisi-mioktonias"/>
    <meta property="og:site_name" content="Voria.gr"/>
    <meta property="article:published_time" content="2019-11-19T20:19:00+00:00"/>
    <meta property="og:title" content="ΡΟΥΜΑΝΙΑ:ΝΕΚΡΑ ΔΥΟ ΑΝΗΛΙΚΑ ΚΑΙ Η ΜΗΤΕΡΑ ΤΟΥΣ ΣΕ ΕΠΙΧΕΙΡΗΣΗ ΜΥΟΚΤΟΝΙΑΣ"/>
    <meta property="og:description" content="Η εισαγγελία της Τιμισοάρα ξεκίνησε έρευνα για ανθρωποκτονία από αμέλεια,πρόκληση σωματικών βλαβών και διακίνηση τοξικών ουσιών σε βάρος του ιδιοκτήτη"/>
  </head>
  <body>
    <article>
      <h1>ΡΟΥΜΑΝΙΑ:ΝΕΚΡΑ ΔΥΟ ΑΝΗΛΙΚΑ ΚΑΙ Η ΜΗΤΕΡΑ ΤΟΥΣ ΣΕ ΕΠΙΧΕΙΡΗΣΗ ΜΥΟΚΤΟΝΙΑΣ</h1>
      <h2>Η εισαγγελία της Τιμισοάρα ξεκίνησε έρευνα για ανθρωποκτονία από αμέλεια,πρόκληση σωματικών βλαβών και διακίνηση τοξικών ουσιών σε βάρος του ιδιοκτήτη</h2>
      <address><time datetime="2019-11-19T20:19:00+00:00">19 Nov 2019, 20:19</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p><b>Μία επιχείρηση μυοκτονίας</b> σε ένα κτήριο στην Τιμισοάρα στη δυτική Ρουμανία, είχε ως αποτέλεσμα να χάσουν τη ζωή τους<b> τρεις άνθρωποι</b> μεταξύ των ενοίκων, δύο παιδιά και μία γυναίκα. Οι ρουμανικές Αρχές αποδίδουν το δυστύχημα στην τοξικότητα που προϊόντος που χρησιμοποιήθηκε.</p>
      <p>Τα τρία θύματα,<b> ένα νεογέννητο μίας εβδομάδας, ένα 3χρονο παιδί και η μητέρα των δύο παιδιών</b>, πέθαναν μεταξύ Σαββάτου και Δευτέρας, μετά την επιχείρηση, την ίδια χρονική περίοδο, μιας εταιρείας μυοκτονιών σε ένα κτήριο της πόλης.</p>
      <p>Συνολικά, περίπου 40 ένοικοι εισήχθησαν στο νοσοκομείο κατά τη διάρκεια του Σαββατοκύριακου, σύμφωνα με νοσοκομειακές πηγές. Τρεις από αυτούς παραμένουν υπό νοσηλεία σήμερα, Τρίτη.</p>
      <p>Η εισαγγελία της Τιμισοάρα ανακοίνωσε ότι ξεκίνησε έρευνα<b> για ανθρωποκτονία από αμέλεια, πρόκληση σωματικών βλαβών και διακίνηση τοξικών ουσιών σε βάρος του ιδιοκτήτη της εταιρείας,</b> ο οποίος συνελήφθη, όπως αναφέρει το ΑΠΕ.</p>
      <p>«Υπάρχουν ενδείξεις σχετικά με τη χρήση ενός ποντικοφάρμακου που περιείχε φωσφορούχο αργίλιο, μια πολύ τοξική ουσία, που μπορεί να προκαλέσει θάνατο στην περίπτωση εισπνοής και η χρήση της οποίας απαιτεί ειδική άδεια», σύμφωνα με την εισαγγελία.</p>
      <p>«Τεστ που διεξήχθησαν αποκάλυψαν την παρουσία φωσφιδίου, πιθανόν φωσφορούχου αργιλίου, άνω του ανώτατου επιτρεπτού ορίου, σε θανατηφόρο δόση» αποσαφήνισε ενώπιον δημοσιογράφων η Κριστίνα Πόπα, της Εθνικής Υγειονομικής και Κτηνιατρικής Αρχής ANSVSA.</p>
      <p>Από την πλευρά του, ο δικηγόρος του ιδιοκτήτη της εταιρείας Καλίν Σταϊκουλέσκου, όπως μεταδίδει το πρακτορείο ειδήσεων Mediafax, δήλωσε ότι ο πελάτης του αγόρασε το προϊόν για τη μυοκτονία «χάρη σε μία επαφή», που δεν του έδωσε τιμολόγιο. «Ο πελάτης μου γνώριζε ότι ήταν δυνατό, όμως δεν γνώριζε ότι ήταν τοξικό ή θανατηφόρο για τον άνθρωπο».</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.voria.gr/article/roumania-favori-o-giochanis-ston-proto-giro-ton-proedrikon-eklogon"/>
        <a href="https://www.voria.gr/article/i-aktor-oristikos-anadochos-se-sidirodromiko-ergo-sti-roumania"/>
        <a href="https://www.voria.gr/article/voulgariko-doloma-gia-to-ergostasio-tis-vw"/>
        <a href="https://www.voria.gr/article/roumania-afxisi-ton-xenon-ependiseon-to-a-oktamino-tou-etous"/>
        <a href="https://www.voria.gr/article/roumania-i-sosialdimokratiki-kivernisi-anatrapike-apo-to-kinovoulio"/>
        <a href="https://www.voria.gr/article/roumania-echasan-tin-kinovouleftiki-pliopsifia-i-sosialdimokrates"/>
      </related>
    </article>
  </body>
</html>