<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77551-V-Star-Treku-4-si-zrejme-znova-zahraju-Chris-Pine-a-Zachary-Quinto-ako-kapitan-Kirk-a-Spock"/>
    <meta property="og:site_name" content="REFRESHER"/>
    <meta property="article:published_time" content="2019-11-19T20:15:00+00:00"/>
    <meta property="og:title" content="V Star Treku 4 si zrejme znova zahrajú Chris Pine a Zachary Quinto ako kapitán Kirk a Spock"/>
    <meta property="og:description" content="V obsadení bude, bohužiaľ, chýbať zosnulý herec Anton Yelchin."/>
  </head>
  <body>
    <article>
      <h1>V Star Treku 4 si zrejme znova zahrajú Chris Pine a Zachary Quinto ako kapitán Kirk a Spock</h1>
      <address><time datetime="2019-11-19T20:15:00+00:00">19 Nov 2019, 20:15</time> by <a rel="author">Jakub Paulík</a></address>
      <p>
        <b>V obsadení bude, bohužiaľ, chýbať zosnulý herec Anton Yelchin.</b>
      </p>
      <p>Star Trak Beyond nebolo <a href="https://refresher.sk/71501-Bude-sa-Star-Trek-4-musiet-zaobist-bez-Chrisa-Pinea-a-Chrisa-Hemswortha"><b>žiadnym kasovým trhákom</b></a>, a tak sa mohli fanúšikovia tejto série oprávnene obávať o jej budúcnosť. Podľa najnovších informácií od portálu <a href="https://www.hollywoodreporter.com/heat-vision/star-trek-fargo-creator-noah-hawley-direct-next-film-1256352"><b>The Hollywood Reporter </b></a>ale vieme, že sa réžie a scenára štvorky s vysokou pravdepodobnosťou chopí <b>Noah Hawley</b>. Ten stál za úspešnými seriálmi, ako <b>Legion</b> či <b>Fargo</b>.</p>
      <p>O deji samotného pokračovania toho zatiaľ príliš veľa nevieme, ale očakáva sa, že sa do hlavných rolí vrátia hviezdy, ako <b>Chris Pine</b> (kapitán Kirk), <b>Zachary Quinto</b> (Spock), <b>Zoe Saldana</b> (Uhura), <b>Simon Pegg</b> (Scotty),<b> Karl Urban</b> (McCoy) a <b>John Cho</b> (Sulu).</p>
      <figure>
        <iframe src="https://www.youtube.com/embed/XRVD32rnzOw" width="700" height="370" data-service="Youtube" scrolling="no"/>
      </figure>
      <p>Postava Chekova, ktorú stvárňoval zosnulý<b> Anton Yelchin</b>, by podľa režiséra predošlých častí J. J. Abramsa <a href="https://movieweb.com/star-trek-4-wont-recast-chekov-anton-yelchin/"><b>nemala byť nikým preobsadená</b></a>. Nespomína sa zatiaľ ani to, že by tvorcovia Yelchina do snímky prinavrátili pomocou CGI. S touto možnosťou však vzhľadom na súčasný vývoj kinematografie môžeme pokojne rátať.</p>
      <p>Žiaden z hercov však k štvrtému Star Treku zatiaľ nepodpísal zmluvu, a tak sa nedá vylúčiť, že niektoré z hviezd od snímky nakoniec odstúpia. Podľa všetkého je ale<b> projekt na dobrej ceste</b> k tomu, aby sa nakoniec uskutočnil. Dátum premiéry doposiaľ štúdio, pochopiteľne, neoznámilo. Viac informácií sa o novom Star Treku dočítaš <a href="https://refresher.sk/tag/star-trek-4"><b>v nasledujúcom vlákne</b></a>.</p>
      <related>
        <a href="https://refresher.sk/52729-10-najbizarnejsich-sexualnych-scen-vo-scifi-filmoch-Uzivali-si-mimozemstania-klony-mtvych-ludi-ale-aj-Luke-Skywalker"/>
      </related>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/71914-Podla-Karla-Urbana-sa-Star-Trek-4-moze-zacat-nakrucat-uz-buduci-rok-Bude-pri-tom-aj-Tarantino"/>
        <a href="https://refresher.sk/74257-Simon-Pegg-uz-pracuje-na-scenari-pre-Star-Trek-4"/>
        <a href="https://refresher.sk/73447-Spock-sa-neboji-kritizovat-ludi-zo-zakulisia-Star-Treku-Prinasa-vsak-aj-zopar-noviniek"/>
        <a href="https://refresher.sk/34891-Star-Trek-4-je-na-ceste-Vrati-sa-aj-Chris-Hemsworth-ako-otec-kapitana-Kirka"/>
        <a href="https://refresher.sk/66015-Chris-Hemsworth-bojoval-za-to-aby-bol-Thor-v-Endgame-tucny-pocas-celeho-filmu"/>
        <a href="https://refresher.sk/53903-J-J-Abrams-chysta-rovno-dva-nove-Star-Treky-Pokracovanie-trilogie-natoci-prvykrat-v-historii-serie-zenska-reziserka"/>
        <a href="https://refresher.sk/71501-Bude-sa-Star-Trek-4-musiet-zaobist-bez-Chrisa-Pinea-a-Chrisa-Hemswortha"/>
        <a href="https://refresher.sk/76764-Zo-SpiderMana-Toma-Hollanda-sa-stava-agent-ktory-spolocne-s-Willom-Smithom-obranuje-ludstvo-pred-skazou"/>
      </related>
    </article>
  </body>
</html>