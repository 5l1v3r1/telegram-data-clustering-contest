<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/kairos/story/1030795/kairos-ektakto-deltio-emy-ragdaia-epideinosi-me-epikindyna-fainomena-prosoxi-tis-epomenes-ores"/>
    <meta property="og:site_name" content="Newsbomb"/>
    <meta property="article:published_time" content="2019-11-19T20:05:40+00:00"/>
    <meta property="og:title" content="Καιρός - Έκτακτο δελτίο ΕΜΥ: Ραγδαία επιδείνωση με επικίνδυνα φαινόμενα – Προσοχή τις επόμενες ώρες"/>
    <meta property="og:description" content="Καιρός: Με έκτακτο δελτίο που εξέδωσε το μεσημέρι της Τρίτης (19/11), προειδοποιεί η ΕΜΥ για επιδείνωση του καιρού τις επόμενες ώρες - Δείτε τους προγνωστικούς χάρτες της Εθνικής Μετεωρολογικής Υπηρεσίας (ΕΜΥ)"/>
  </head>
  <body>
    <article>
      <h1>Καιρός - Έκτακτο δελτίο ΕΜΥ: Ραγδαία επιδείνωση με επικίνδυνα φαινόμενα – Προσοχή τις επόμενες ώρες</h1>
      <h2>Καιρός: Με έκτακτο δελτίο που εξέδωσε το μεσημέρι της Τρίτης (19/11), προειδοποιεί η ΕΜΥ για επιδείνωση του καιρού τις επόμενες ώρες - Δείτε τους προγνωστικούς χάρτες της Εθνικής Μετεωρολογικής Υπηρεσίας (ΕΜΥ)</h2>
      <address><time datetime="2019-11-19T20:05:40+00:00">19 Nov 2019, 20:05</time> by <a rel="author">Ελένη Κολιοφούτη</a></address>
      <p>Τοπικά ισχυρές βροχοπτώσεις και σποραδικές καταιγίδες στο Ιόνιο, και στο μεγαλύτερο μέρος της δυτικής και βορειοδυτικής χώρας, περιμένουμε την Τετάρτη 20 Νοεμβρίου 2019, ενώ στην υπόλοιπη χώρα αναμένονται νεφώσεις με λίγες βροχές ή καταιγίδες τοπικού χαρακτήρα έως και τις πρωινές ώρες. Σταδιακά τα φαινόμενα της Δυτικής Ελλάδας θα κινηθούν ανατολικότερα και θα επηρεάσουν αρκετές περιοχές της ηπειρωτικής χώρας με την έντασή τους σταδιακά να μειώνεται. Παράλληλα, σχετικά αυξημένες θα είναι οι<b> συγκεντρώσεις σκόνης στην ατμόσφαιρα, δημιουργώντας το φαινόμενο των λασποβροχών.</b></p>
      <p>Η θερμοκρασία θα κυμανθεί στη Δυτική Μακεδονία από 5 έως 16 βαθμούς, στη Βόρεια Ελλάδα από 8 έως 19, στην Ήπειρο από 10 έως 21 βαθμούς, στην Κεντρική Ελλάδα από 9 έως 22, στη Δυτική και Νότια Ελλάδα από 15 έως 21 βαθμούς, στα υπόλοιπα ηπειρωτικά από 11 έως 23 βαθμούς, στα νησιά του Ιονίου από 16 έως 21 βαθμούς, και στα νησιά του Αιγαίου από 12 έως 23 βαθμούς Κελσίου, σύμφωνα με το <a href="https://www.meteo.gr/">meteo.gr.</a></p>
      <p>Οι άνεμοι στο Βόρειο Αιγαίο θα πνέουν από ανατολικές έως νοτιοανατολικές διευθύνσεις με εντάσεις έως 5 και τοπικά 6 μποφόρ, και στο Νότιο Αιγαίο από νότιες έως νοτιοανατολικές διευθύνσεις με ίδιες εντάσεις. Στο Ιόνιο οι άνεμοι θα πνέουν αρχικά από νότιες διευθύνσεις και βαθμιαία από μεταβλητές διευθύνσεις με εντάσεις έως 4 μποφόρ.</p>
      <p>
        <b>Δείτε στο βίντεο πώς θα κινηθεί η κακοκαιρία τις επόμενες ημέρες:</b>
      </p>
      <figure>
        <iframe data-src="https://twitter.com/EMY_HNMS/status/1196741409145004037?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Έκτακτο δελτίο επιδείνωσης του καιρού</h3>
      <p><b>Ισχυρές βροχές, καταιγίδες και χαλάζι</b> θα πλήξουν τη χώρα όπως προειδοποιεί η <a href="https://www.newsbomb.gr/tags/tag/36939/ethnikh-metewrologikh-yphresia">Εθνική Μετεωρολογική Υπηρεσία</a>, με το <a href="https://www.newsbomb.gr/tags/tag/68942/ektakto-deltio-epideinwshs-kairoy">έκτακτο δελτίο επιδείνωσης του καιρού</a> που εξέδωσε το μεσημέρι της Τρίτης (19/11).</p>
      <p>Πιο αναλυτικά θα επηρεαστούν:</p>
      <p>
        <b>ΤΕΤΑΡΤΗ (20/11)</b>
      </p>
      <p>α. Τα νησιά του Ιονίου, η Ήπειρος, η δυτική Στερεά και η δυτική Πελοπόννησος. Εξασθένηση των φαινομένων προβλέπεται από τα βορειοδυτικά μετά το μεσημέρι.</p>
      <p>β. Η δυτική Μακεδονία μέχρι το μεσημέρι, η κεντρική και βαθμιαία η ανατολική Μακεδονία.</p>
      <p>
        <b>ΠΕΜΠΤΗ (21/11)</b>
      </p>
      <p>α. Κατά διαστήματα η κεντρική και η ανατολική Μακεδονία, η Θράκη και πιθανώς τα νησιά του βορειοανατολικού Αιγαίου.</p>
      <p>β. Από τις απογευματινές ώρες και από τα νοτιοδυτικά η Πελοπόννησος, η δυτική Κρήτη, αργά το βράδυ οι Κυκλάδες και τα νότια τμήματα της Εύβοιας και της ανατολικής Στερεάς (συμπεριλαμβανομένης της Αττικής).</p>
      <p>Περισσότερες λεπτομέρειες στα καθημερινά τακτικά δελτία καιρού και την ιστοσελίδα της ΕΜΥ (<a href="http://www.emy.gr/emy/el/">www.emy.gr</a> ).</p>
      <p>
        <b>Δείτε τους χάρτες του καιρού στη gallery που ακολουθεί:</b>
      </p>
      <slideshow>
        <figure>
          <img src="https://nb.bbend.net/media/news/2019/11/19/1030795/photos/full/kairos-kakokairia2.jpg"/>
          <figcaption>Οι θερμοκρασίες που θα σημειωθούν αύριο στη χώρα.<cite>ΕΜΥ</cite></figcaption>
        </figure>
        <figure>
          <img src="https://nb.bbend.net/media/news/2019/11/19/1030795/photos/full/meteo1.jpg"/>
          <figcaption>Οι περιοχές που αναμένεται να δεχτούν τις περισσότερες βροχοπτώσεις το διήμερο Τρίτη 19/11 - Τετάρτη 20/11.<cite>METEO/ΕΘΝΙΚΟ ΑΣΤΕΡΟΣΚΟΠΕΙΟ ΑΘΗΝΩΝ</cite></figcaption>
        </figure>
        <figure>
          <img src="https://nb.bbend.net/media/news/2019/11/19/1030795/photos/full/meteo2.jpg"/>
          <figcaption>Η απόκλιση των επιφανειακών θερμοκρασιών της θάλασσας σε σχέση με τις κανονικές για την εποχή τιμές.<cite>METEO/ΕΘΝΙΚΟ ΑΣΤΕΡΟΣΚΟΠΕΙΟ ΑΘΗΝΩΝ</cite></figcaption>
        </figure>
        <figcaption>
          <b>GALLERY</b>
        </figcaption>
      </slideshow>
      <h3>Αναλυτικά ο <a href="https://www.newsbomb.gr/tags/tag/20874/kairos">καιρός</a> την Τετάρτη (20/11) σύμφωνα με την ΕΜΥ:</h3>
      <p>Στο Ιόνιο και τα ηπειρωτικά βροχές και καταιγίδες κατά τόπους ισχυρές στα δυτικά και την Μακεδονία. Βαθμιαία εξασθενηση στα βορειοδυτικά από το μεσημέρι.</p>
      <p>Οι άνεμοι θα πνέουν από νότιες διευθύνσεις 4 με 6 και στο Ιόνιο το<br/>πρωί τοπικά 7 μποφόρ.</p>
      <p>Η θερμοκρασία θα σημειώσει μικρή πτώση στα βόρεια.<br/><br/><b>ΜΑΚΕΔΟΝΙΑ, ΘΡΑΚΗ</b></p>
      <p>Καιρός: Νεφώσεις με βροχές. Σποραδικές καταιγίδες θα εκδηλωθούν στη Μακεδονία. Τα φαινόμενα θα είναι κατά τόπους έντονα στη Μακεδονία, από το μεσημέρι όμως στη δυτική Μακεδονία θα εξασθενήσουν.<br/>Ανεμοι: Ανατολικοί νοτιοανατολικοί 4 με 5 και στα θαλάσσια 6 μποφόρ.<br/>Θερμοκρασία: Από 10 έως 18 βαθμούς Κελσίου. Στη δυτική Μακεδονία 3 με 4 βαθμούς χαμηλότερη.<br/><br/><b>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ</b></p>
      <p>Καιρός: Νεφώσεις με βροχές και καταιγίδες κατά τόπους ισχυρές. Εξασθένηση των φαινομένων από τα βορειοδυτικά μετά το μεσημέρι.<br/>Ανεμοι: Νοτιοανατολικοί 5 με 6 και το πρωί στο Ιόνιο 7 μποφόρ που γρήγορα θα στραφούν σε νότιους νοτιοδυτικούς και θα εξασθενήσουν.<br/>Θερμοκρασία: Από 14 έως 21 βαθμούς Κελσίου. Στην Ήπειρο 4 με 5 βαθμούς χαμηλότερη.<br/><br/><b>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ</b></p>
      <p>Καιρός: Νεφώσεις με βροχές και σποραδικές καταιγίδες.<br/>Ανεμοι: Νοτιοανατολικοί 4 με 6 μποφόρ.<br/>Θερμοκρασία: Από 12 έως 21 βαθμούς Κελσίου. Στα βόρεια 3 με 4 βαθμούς χαμηλότερη.<br/><br/><b>ΚΥΚΛΑΔΕΣ, ΚΡΗΤΗ</b></p>
      <p>Καιρός: Nεφώσεις παροδικά αυξημένες με πιθανότητα μεμονωμένων καταιγίδων από το μεσημέρι.<br/>Ανεμοι: Νοτιοανατολικοί 4 με 5 μποφόρ.<br/>Θερμοκρασία: Από 16 έως 22 βαθμούς Κελσίου.<br/><br/><b>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ</b></p>
      <p>Καιρός: Αραιές νεφώσεις που βαθμιαία στα βόρεια θα πυκνώσουν και από αργά το απόγευμα θα σημειωθούν τοπικές βροχές.<br/>Ανεμοι: Νοτιοανατολικοί 4 με 6 μποφόρ.<br/>Θερμοκρασία: Από 16 έως 23 βαθμούς Κελσίου. Στα βόρεια 2 με 3 βαθμούς χαμηλότερη.<br/><br/><b>ΑΤΤΙΚΗ</b></p>
      <p>Καιρός: Νεφώσεις παροδικά αυξημένες με τοπικές βροχές και σποραδικές καταιγίδες.<br/>Ανεμοι: Νότιοι νοτιοανατολικοί 4 με 5 μποφόρ.<br/>Θερμοκρασία: Από 14 έως 20 βαθμούς Κελσίου.<br/><br/><b>ΘΕΣΣΑΛΟΝΙΚΗ</b></p>
      <p>Καιρός: Νεφώσεις με τοπικές βροχές και σποραδικές καταιγίδες πρόσκαιρα ισχυρές, με εξασθένηση από το βράδυ.<br/>Ανεμοι: Νοτιοανατολικοί 4 με 6 μποφόρ με βαθμιαία εξασθένηση από το απόγευμα.<br/>Θερμοκρασία: Από 10 έως 18 βαθμούς Κελσίου.</p>
      <p>
        <b>
          <i>Δείτε όλες τις τελευταίες </i>
        </b>
        <a href="https://www.newsbomb.gr/oles-oi-eidhseis">
          <b>
            <i>Ειδήσεις</i>
          </b>
        </a>
        <b>
          <i> από την Ελλάδα και τον Κόσμο, τη στιγμή που συμβαίνουν, στο Newsbomb.gr</i>
        </b>
      </p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/kairos/story/1030740/sygkinisi-gia-tin-aspa-tsina-exo-karkino-an-fygo-h-sygklonistiki-exomologisi">Συγκίνηση για την Άσπα Τσίνα: «Έχω καρκίνο - Αν φύγω...» - Η συγκλονιστική εξομολόγηση</a>
      </p>
    </article>
  </body>
</html>