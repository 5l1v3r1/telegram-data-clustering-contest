<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58464-dvoh-yunakv-yakih-rozshukuvali-na-zakarpatt-operativno-znayshli.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-19T20:38:00+00:00"/>
    <meta property="og:title" content="Двох юнаків, яких розшукували на Закарпатті, оперативно знайшли"/>
    <meta property="og:description" content="Відділ комунікації поліції Закарпатської області інформує, що неповнолітніх вдалося оперативно розшукати.Правоохоронці Закарпаття встановили місце перебування двох 16-річних юнаків, які напередодні пішли з свого навчального закладу та не повернулися. Підлітків розшукали у смт Королево. Життю чи здоров’ю неповнолітніх нічого не загрожуєІз повідомленням про зникнення двох неповнолітніх учнів ПТУ звернулася директор професійно-технічного училища селища Великий Березний. Жінка повідомила, що юнаки покинули навчальний заклад, нікого не попередивши і на зв’язок не виходять.Правоохоронці розпочали невідкладні розшукові заходи і короткий час розшукали втікачів.Встановлено, що двоє неповнолітніх перебували у селищі Королево Виноградівського району, звідки родом один із зниклих.Користуючись нагодою, поліція звертається до громадян з проханням, якщо ваші діти зникають і вам невідомо їх місцезнаходження, повідомляйте про це одразу поліцію, зателефонувавши на лінію «102» або звернувшись до найближчого відділу поліції.Зреагувавши…"/>
  </head>
  <body>
    <article>
      <h1>Двох юнаків, яких розшукували на Закарпатті, оперативно знайшли</h1>
      <address>
        <time datetime="2019-11-19T20:38:00+00:00">19 Nov 2019, 20:38</time>
      </address>
      <p><b>Відділ комунікації поліції Закарпатської області інформує, що неповнолітніх вдалося оперативно розшукати.</b><br/><br/>Правоохоронці Закарпаття встановили місце перебування двох 16-річних юнаків, які напередодні пішли з свого навчального закладу та не повернулися. Підлітків розшукали у смт Королево. Життю чи здоров’ю неповнолітніх нічого не загрожує<br/><br/>Із повідомленням про зникнення двох неповнолітніх учнів ПТУ звернулася директор професійно-технічного училища селища Великий Березний. Жінка повідомила, що юнаки покинули навчальний заклад, нікого не попередивши і на зв’язок не виходять.<br/><br/>Правоохоронці розпочали невідкладні розшукові заходи і короткий час розшукали втікачів.<br/><br/>Встановлено, що двоє неповнолітніх перебували у селищі Королево Виноградівського району, звідки родом один із зниклих.<br/><br/>Користуючись нагодою, поліція звертається до громадян з проханням, якщо ваші діти зникають і вам невідомо їх місцезнаходження, повідомляйте про це одразу поліцію, зателефонувавши на лінію «102» або звернувшись до найближчого відділу поліції.<br/><br/>Зреагувавши оперативно, шанс швидко розшукати дітей, зросте у рази, що допоможе уберегти дітей від негативних наслідків. <br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>