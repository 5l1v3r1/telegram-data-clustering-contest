<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/champions-league/article/1416563/papatheodoroy-oloi-eidan-epipedo-diaitisias-imastan-anetoimoi-gia-antepithesi"/>
    <meta property="og:site_name" content="gazzetta.gr"/>
    <meta property="article:published_time" content="2019-11-19T20:14:34+00:00"/>
    <meta property="og:title" content="Παπαθεοδώρου: «Όλοι είδαν το επίπεδο διαιτησίας, ήμασταν ανέτοιμοι για αντεπίθεση »"/>
    <meta property="og:description" content="Ο Ηλίας Παπαθεοδώρου μίλησε για την αυτοπεποίθηση που βρήκε η Ράστα Βέχτα κόντρα στην ΑΕΚ και για τα λίγα πνευματικά αποθέματα των παικτών του, λόγω κόπωσης."/>
  </head>
  <body>
    <article>
      <h1>Παπαθεοδώρου: «Όλοι είδαν το επίπεδο διαιτησίας, ήμασταν ανέτοιμοι για αντεπίθεση »</h1>
      <h2>Ο Ηλίας Παπαθεοδώρου μίλησε για την αυτοπεποίθηση που βρήκε η Ράστα Βέχτα κόντρα στην ΑΕΚ και για τα λίγα πνευματικά αποθέματα των παικτών του, λόγω κόπωσης.</h2>
      <address><time datetime="2019-11-19T20:14:34+00:00">19 Nov 2019, 20:14</time> by <a rel="author" href="http://www.gazzetta.gr/dimosiografos/katia-petropoulou" target="_blank">Κάτια Πετροπούλου</a></address>
      <p><b>Ο προπονητής της ΑΕΚ είπε αρχικά στη Συνέντευξη Τύπου:</b> «Είναι πάντα σκληρό όταν χάνεις στην έδρα σου. Συγχαρητήρια στην Ράστα Βέχτα για αυτή την εμφάνιση και τη νίκη. Προσπαθήσαμε να ελέγξουμε το ματς, αλλά ήταν πολύ σημαντικό το πως ξεκινήσαμε στο δεύτερο μέρος. Η τρίτη περίοδος ήταν απαίσια για εμάς, οι αντίπαλοι βρήκαν αυτοπεποίθηση κι ευστόχησαν σε μεγάλα σουτ. Προσπαθήσαμε να επιστρέψουμε, βάλαμε κρίσιμα σουτ κι εμείς, αλλά δεν ήταν αρκετό».</p>
      <p><b>Για τη διαιτησία στην τέταρτη περίοδο, δήλωσε:</b> «Θα προτιμούσα να ασχοληθώ με τα δικά μας θέματα, που με αφορούν προσωπικά. Από εκεί και πέρα, δεν θέλω να κάνω σχόλια για τη διαιτησία. Αυτοί που ήταν στο γήπεδο και εσείς, είδατε το επίπεδο της διαιτησίας».</p>
      <p><b>Για την τρίτη περίοδο (15-29), πρόσθεσε: </b>«Είναι ξεκάθαρο πως ισοφαριστήκαμε στα πρώτα δύο λεπτά. Έγιναν όλα πολύ νωρίς. Ο τρόπος δεν ήταν ο κατάλληλος. Βρήκαν δύσκολα σουτ, ακόμα και παίκτες που δεν είχαν καλά ποσοστά ευστοχίας. Μας πίεσαν πολύ και δεν ήμασταν έτοιμοι πενυματικά, για να κάνουμε τη δική μας αντεπίθεση. Προσπαθήσαμε ανορθόδοξα να επιστρεψουμε στο ματς, αλλά δεν ήταν αρκετό».</p>
      <p><b>Για τα μεταγραφικά και την προσθήκη ψηλού, ανέφερε:</b> «Δεν μπορούμε να συζητάμε ανά 10-15 μέρες το σχεδιασμό. Η ομάδα πρέπει να έχει συνέχεια. Είναι μια ήττα που μας πονά, γιατί ήταν στην έδρα μας. Δεν μπορούμε να αλλάζουμε σκεπτικό συνέχεια. Πρέπει να είμαστε πιο σκληροί, δυνατοί και πιο έτοιμοι για μια ομάδα, όπως αυτή».</p>
      <p><b>Για τα 20 λαθη, συμπλήρωσε: </b>«Η Ράστα με πίεσε πολύ και στο πρώτο μέρος. Εμείς, όπως είπαμε, είχαμε ένα δύσκολο πρόγραμμα τις τελευταίες έξι ημέρες, με τρία παιχνίδια, και μας στοίχισε η κόπωση. Πρώτη φορά φτάνουμσε σε τετοιο αριθμό λαθών».</p>
      <p><b>Για το ότι παίζει χωρίς κλασικό «1» στα τελευταία λεπτά, που παίζει ο Σαντ-Ρος, και αν μειώνεται η εμπιστοσύνη του σε κάποιον, υποστήριξε: </b>«Από την αρχή της χρονιάς παίζει και ο Σαντ-Ρος πόιντ γκαρντ. Ο Γκικας έπαιξε 23 λεπτά σήμερα και ο Τσάλμερς λίγο, γιατί δεν ήταν έτοιμος ακόμα για τέτοια πίεση. Ο Σαντ-Ρος μας δίνει πράγματα και πολλές επιλογές σε αυτή τη θέση. Δεν έχει μειωθεί η εμπιστοσύνη μου σε κανένα παίκτη. Ο Γκίκας έχει αρκετή συμμετοχή».</p>
      <figure>
        <iframe src="https://www.youtube.com/embed/J7vRMf1_SdU" width="640" height="360" data-service="Youtube" scrolling="no"/>
      </figure>
    </article>
  </body>
</html>