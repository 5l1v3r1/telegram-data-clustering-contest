<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/viyskova-dopomoga-ukrajini-senatori-zvernulisya-z-listom-do-pentagonu-50054507.html"/>
    <meta property="og:site_name" content="НВ"/>
    <meta property="article:published_time" content="2019-11-19T20:06:00+00:00"/>
    <meta property="og:title" content="Сенатори звернулися до Пентагону щодо $35 млн військової допомоги, які Україна досі не отримала"/>
    <meta property="og:description" content="Група сенаторів від Демократичної партії звернулася до Міністерства оборони США з вимогою відзвітувати про надання Україні військової допомоги."/>
  </head>
  <body>
    <article>
      <h1>Сенатори звернулися до Пентагону щодо $35 млн військової допомоги, які Україна досі не отримала</h1>
      <h2>Група сенаторів від Демократичної партії звернулася до Міністерства оборони США з вимогою відзвітувати про надання Україні військової допомоги.</h2>
      <address>
        <time datetime="2019-11-19T20:06:00+00:00">19 Nov 2019, 20:06</time>
      </address>
      <p>Про це пише<a href="https://ukrainian.voanews.com/a/senators-pentagon-ukraine-/5172323.html"> Голос Америки.</a></p>
      <p>У листі вказується, що $35,2 млн із $250 млн, які були виділені Україні, залишаються невитраченими.</p>
      <p>На переконання сенаторів-демократів, гроші залишилися на рахунках Міністерства фінансів США через блокування Білим домом, що, відповідно, «прямо протирічить фальшивим заявам, які робили особи за межами Міністерства оборони, що блокування військової допомоги Україні не мало практичних наслідків».</p>
      <p>Демократи закликали Пентагон пришвидшити надання допомоги, яка залишилася у фіскальному році.</p>
      <p><a href="https://nv.ua/ukr/world/geopolitics/pered-dzvinkom-zelenskomu-tramp-zupiniv-viplatu-viyskovoji-dopomogi-ukrajini-50044400.html">Наказ про затримку допомоги</a> був переданий Дональдом Трампом в липні, за кілька днів до його <a href="https://nv.ua/ukr/world/geopolitics/skarga-rozvidnika-na-rozmovu-trampa-iz-zelenskim-50044931.html">телефонної розмови з Володимиром Зеленським</a>, під час якої американський президент попросив провести розслідування щодо сім'ї Байденів і подій, пов’язаних з виборами 2016 року.</p>
      <p>Численні посадові особи адміністрації в своїх свідченнях Конгресу розповіли, що <a href="https://nv.ua/ukr/world/geopolitics/impichment-v-ssha-tramp-hotiv-shchob-zelenskiy-ogolosiv-pro-rozsliduvannya-proti-burisma-50052052.html">затримка виплати допомоги була пов’язана з вимогою Трампа до України почати розслідування проти його політичних суперників</a>.</p>
    </article>
  </body>
</html>