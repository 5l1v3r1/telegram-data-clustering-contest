<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/dp_zahidukrgeologiya_nak_nadra_ukrainy_otrymalo_pogodzhennya_spetsialnogo_dozvolu_na_korystuvannya_nadramy_331170.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-19T20:19:00+00:00"/>
    <meta property="og:title" content="ДП «Західукргеологія» НАК «Надра України» отримало погодження спеціального дозволу на користування надрами"/>
    <meta property="og:description" content="Сьогодні, 19 листопада, рішенням сесії обласної ради дочірнє підприємство Національної акціонерної компанії «Надра України» «Західукргеологія» отримало погодження спеціального дозволу на користування надрами з метою видобутку природного газу на Мостівському родовищі. Про це інформує прес-служба Львівської ОДА."/>
  </head>
  <body>
    <article>
      <h1>ДП «Західукргеологія» НАК «Надра України» отримало погодження спеціального дозволу на користування надрами</h1>
      <h2>Сьогодні, 19 листопада, рішенням сесії обласної ради дочірнє підприємство Національної акціонерної компанії «Надра України» «Західукргеологія» отримало погодження спеціального дозволу на користування надрами з метою видобутку природного газу на Мостівському родовищі. Про це інформує прес-служба Львівської ОДА.</h2>
      <address>
        <time datetime="2019-11-19T20:19:00+00:00">19 Nov 2019, 20:19</time>
      </address>
      <p>Як зазначив заступник директора департаменту паливно-енергетичного комплексу та енергозбереження Львівської облдержадміністрації Михайло Грет, отриманий спецдозвіл дасть змогу збільшити видобуток природного газу на території Львівської області.</p>
      <p>Крім цього, до обласного та місцевого бюджетів будуть здійснені додаткові нарахування від сплати рентної плати за користування надрами, що дає можливість покращити соціально-економічне становище населення, на території якого здійснюється видобуток.</p>
      <p>Зазначимо, що Мостівське газове родовище знаходиться на території Дрогобицького та Самбірського районів Львівської області.</p>
    </article>
  </body>
</html>