<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-as-roma/roma-a-casa-tutti-bene-smalling-ho-belle-sensazioni-kluivert-sono-felice-e-zaniolo-mania/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-19T20:54:26+00:00"/>
    <meta property="og:title" content="Roma, a casa tutti bene. Smalling: “Ho belle sensazioni”, Kluivert: “Sono felice”. E’ Zaniolo-mania"/>
    <meta property="og:description" content="Il difensore:"/>
  </head>
  <body>
    <article>
      <h1>Roma, a casa tutti bene. Smalling: “Ho belle sensazioni”, Kluivert: “Sono felice”. E’ Zaniolo-mania</h1>
      <h2>Il difensore: “Con Fonseca va alla grande”. Tutti con Nicolò: “La Roma può contarci”. Trigoria, Brescia nel mirino. Fonseca e Pellegrini all’incontro con gli arbitri</h2>
      <address><time datetime="2019-11-19T20:54:26+00:00">19 Nov 2019, 20:54</time> by <a rel="author" href="https://www.forzaroma.info/author/valeriosalviani/" target="_blank">Valerio Salviani</a></address>
      <p><b>L’Italia</b> ai piedi Nicolò <b>Zaniolo</b>. Con la doppietta all’Armenia il talento della <b>Roma</b> ha riportato i riflettori sulla sua 22. Prestazione dopo prestazione, il centrocampista giallorosso si sta ritagliando il titolo di miglior talento della nuova generazione azzurra.</p>
      <p><b>ZANIOLO-MANIA</b> – <i>“<a href="https://www.forzaroma.info/news-as-roma/zaniolo-parla-bonucci-nicolo-ha-capito-cosa-fare-per-diventare-grande/">Nicolò ha capito cosa fare per diventare grande”</a></i><a href="https://www.forzaroma.info/news-as-roma/zaniolo-parla-bonucci-nicolo-ha-capito-cosa-fare-per-diventare-grande/">.</a> Parole di Leonardo <b>Bonucci, </b>alle quali seguono quelle di un altro totem della storia azzurra, <a href="https://www.forzaroma.info/news-as-roma/tardelli-promuove-zaniolo-e-piu-bravo-di-me-la-roma-puo-contare-su-di-lui/"><b>Tardelli</b></a>: <i>“E’ più forte di me, la Roma ci può contare”</i>. Anche mamma <b>Francesca</b> se lo coccola e gongola:<a href="https://www.forzaroma.info/news-as-roma/la-mamma-di-zaniolo-spero-vinca-il-pallone-doro-la-patente-non-gli-piace-studiare/"><i> “Spero vinca il pallone d’oro”.</i></a> E per l’ex ct dell’U21 <b>Di Biagio</b>, Zaniolo ha un futuro anche come prima punta: <a href="https://www.forzaroma.info/news-as-roma/di-biagio-lancia-kean-lo-prenderei-a-gennaio-e-su-zaniolo-puo-fare-la-punta-centrale/"><i>“Con la forza che ha può fare tutti i ruoli”</i></a><i>. </i>Claudio <a href="https://www.forzaroma.info/news-as-roma/ranieri-zaniolo-e-una-forza-della-natura-ma-deve-crescere-non-e-lerede-di-totti/"><b>Ranieri</b></a> però frena gli entusiasmi di chi lo paragona a Totti: “<i>Non è il suo erede”</i>. Tornato dalla Nazionale, ora è pronto a trascinare di nuovo la Roma. E con Kalinic infortunati, chissà che Fonseca non decida di renderlo a tutti gli effetti il <a href="https://www.forzaroma.info/news-as-roma/transformer-zaniolo-da-mezzala-a-esterno-ora-e-piu-vicino-alla-porta-e-se-fosse-lui-il-vice-dzeko/"><b>vice-Dzeko</b></a>.</p>
      <p><b>A CASA TUTTI BENE</b> – Nonostante la sconfitta nell’ultimo match con il <b>Parma</b> e la sosta, l’umore a Trigoria è rimasto alto. <a href="https://www.forzaroma.info/news-as-roma/smalling-con-fonseca-va-alla-grande-ci-siamo-sentiti-prima-che-firmassi-con-la-roma/"><b>Smalling</b></a> è ormai di casa al Bernadini e la sua avventura in giallorosso prosegue al meglio: <i>“Con Fonseca va alla grande, è già riuscito a trasmetterci tante delle sue idee e speriamo di continuare ad apprendere e migliorare perché ho davvero delle belle sensazioni”</i> ha detto ai canali del club. Anche da <b><a href="https://www.forzaroma.info/news-as-roma/kluivert-convinto-a-roma-sto-meglio-euro2020-e-il-mio-obiettivo/">Kluivert</a> </b>arrivano vibrazioni positive: “<i>Sono contento dei primi mesi di questa stagione. Mi sento bene con me stesso, sia dentro che fuori dal campo”.</i></p>
      <p><b>VERSO IL BRESCIA</b> – A <a href="https://www.forzaroma.info/news/trigoria/trigoria-seduta-atletica-e-tattica-scarico-per-kolarov-a-parte-pastore-e-veretout/">Trigoria</a> si continua a lavorare in vista della partita di domenica contro il <b>Brescia</b>, in programma alle 15 all’Olimpico. Fonseca ha riabbracciato uno dopo l’altro i nazionali di ritorno. Ultimo ad aggregarsi è stato <b>Kolarov</b>, che ha svolto lavoro di scarico. Ancora a parte invece <b>Pastore</b> e <b>Veretout</b>, ma le condizioni dei due non preoccupano. Per il resto del gruppo lavoro di atletica e tattica. Dopo l’allenamento, <a href="https://www.forzaroma.info/news-as-roma/incontro-arbitri-club-ce-fonseca-esaminato-il-rigore-di-callegon-in-roma-napoli/"><b>Fonseca e Pellegrin</b></a>i sono andati all’hotel Parco dei Principi per l’incontro tra arbitri e club. Al centro dell’evento il tema Var.</p>
    </article>
  </body>
</html>