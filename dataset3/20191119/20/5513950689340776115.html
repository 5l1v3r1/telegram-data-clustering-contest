<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/936310-mordmisstankte-pojkvannens-pappa-om-forsvunna-wilma-jag-lovar"/>
    <meta property="og:site_name" content="Nyheter24"/>
    <meta property="article:published_time" content="2019-11-19T20:03:36+00:00"/>
    <meta property="og:title" content="Mordmisstänkte pojkvännens pappa – om försvunna Wilma: &quot;Jag lovar&quot;"/>
    <meta property="og:description" content="I torsdags försvann 17-åriga Wilma Andersson från ett område i Uddevalla i Västsverige. Under tisdagen greps hennes pojkvän misstänkt för mord – och nu har hans pappa kommenterat händelsen."/>
  </head>
  <body>
    <article>
      <h1>Mordmisstänkte pojkvännens pappa – om försvunna Wilma: "Jag lovar"</h1>
      <address><time datetime="2019-11-19T20:03:36+00:00">19 Nov 2019, 20:03</time> by <a rel="author" href="https://nyheter24.se/profil/hannes.bjernhagen" target="_blank">Hannes Bjernhagen</a></address>
      <p>
        <b>I torsdags försvann 17-åriga Wilma Andersson från ett område i Uddevalla i Västsverige. Under tisdagen greps hennes pojkvän misstänkt för mord – och nu har hans pappa kommenterat händelsen.</b>
      </p>
      <p>Det var i torsdags under förra veckan som 17-åriga <b><a href="https://nyheter24.se/wilma-andersson/">Wilma Andersson</a></b> försvann från ett område i <a href="https://nyheter24.se/uddevalla/">Uddevalla</a> i Västsverige.</p>
      <p>Inledningsvis sa polisen att det inte fanns några indikationer på att ett brott begåtts, men att det inte gick att utesluta. </p>
      <h3>POJKVÄNNEN GREPS</h3>
      <p>Tidigare under tisdagen gick dock polisen ut med att Wilma troligtvis blivit utsatt för ett brott – och att hennes pojkvän gripits och anhållits misstänkt för mord.</p>
      <p><b>Nyheter24</b> har tidigare sammanställt allt du behöver vet om händelseförloppet, och det kan du läsa om <a href="https://nyheter24.se/nyheter/936288-misstankta-mordet-pa-17-ariga-wilma-andersson-har-ar-allt-vi-vet">här</a>.</p>
      <h3>Pappans ord</h3>
      <p>Nu har den mordmisstänkte pojkvännens pappa kommenterat senaste tidens händelser. Han kan inte tro att sonen har någonting med Wilmas försvinnande att göra. </p>
      <p>– Det är min son och jag väntar på att få höra vad som har hänt. Han var hos mig i går. Han sa pappa, jag lovar jag har inte gjort någonting. Han sa att de hade tjafsat. Men du vet, i alla familjer är det så. Man bråkar, åker i väg, och kommer tillbaka, säger han enligt <a href="https://www.expressen.se/gt/krim/familjen-om-misstankt-mordade-wilma-pojkvannen-var-svartsjuk-1/">Expressen</a>. </p>
      <p>Pappan menar också att sonen var "jätteledsen" över att hon var försvunnen och att han hoppades på att hon skulle hittas. </p>
      <h3>Bråken</h3>
      <p>Det har tidigare rapporterats om att Wilma och pojkvännen båda varit svartsjuka på varandra och att de bråkat mycket, något som pappan kan bekräfta. </p>
      <p>– Ofta när de tjafsade brukade hon komma hem till mig och sitta här och prata. Efteråt körde jag henne till honom eller att hon var hos oss. Hon kunde äta här, vi satt här och pratade, säger han enligt <a href="https://www.expressen.se/gt/krim/familjen-om-misstankt-mordade-wilma-pojkvannen-var-svartsjuk-1/">Expressen</a>.</p>
      <h3>"Extremt svartsjuk"</h3>
      <p>Bland vänner och bekanta är uppfattningen om Wilmas pojkvän delad. </p>
      <p>Vissa beskriver honom som lugn och trevlig, medan andra inte är förvånade och hävdar att han "alltid varit extremt svartsjuk". </p>
      <p>Pappan säger att han med säkerhet vet att hans son inte gjort det som han misstänks för. </p>
      <p>– Min son skulle aldrig göra nåt sånt här. Aldrig. Jag lovar, säger han enligt <a href="https://www.expressen.se/gt/krim/familjen-om-misstankt-mordade-wilma-pojkvannen-var-svartsjuk-1/">Expressen</a>.</p>
      <p><b>Läs mer:</b> <a href="https://nyheter24.se/nyheter/936300-familjen-om-misstankta-mordet-pa-17-ariga-wilma-en-mardrom">Familjen om misstänkta mordet på 17-åriga Wilma: "En mardröm"</a></p>
      <p><a href="https://nyheter24.se/wilma-andersson">Wilma Andersson<br/></a>/<br/><a href="https://nyheter24.se/uddevalla">uddevalla<br/></a>/<br/><a href="https://nyheter24.se/brott-och-straff">Brott och straff</a></p>
      <figure>
        <a href="https://nyheter24.se/profil/hannes.bjernhagen">
          <img src="https://cdn03.nyheter24.se/7c00c39c024b004b00/profile/avatars/107082_1563373825.jpg"/>
        </a>
      </figure>
      <p><a href="https://nyheter24.se/profil/hannes.bjernhagen">Hannes Bjernhagen </a><br/>hannes.bjernhagen@nyheter24.se</p>
    </article>
  </body>
</html>