<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/sport/diego-maradona-nu-mai-este-antrenor-al-echipei-gimnasia-la-plata-1922404219052019112019175151"/>
    <meta property="og:site_name" content="News.ro"/>
    <meta property="article:published_time" content="2019-11-19T20:42:05+00:00"/>
    <meta property="og:title" content="Diego Maradona nu mai este antrenor al echipei Gimnasia La Plata"/>
    <meta property="og:description" content="Fostul fotbalist argentinian Diego Maradona a demisionat, marţi, din funcţia de antrenor al echipei Gimnasia La Plata, după doar două luni şi jumătate."/>
  </head>
  <body>
    <article>
      <h1>Diego Maradona nu mai este antrenor al echipei Gimnasia La Plata</h1>
      <address><time datetime="2019-11-19T20:42:05+00:00">19 Nov 2019, 20:42</time> by <a rel="author">Luminiţa Turcu</a></address>
      <p>
        <b>Fostul fotbalist argentinian Diego Maradona a demisionat, marţi, din funcţia de antrenor al echipei Gimnasia La Plata, după doar două luni şi jumătate.</b>
      </p>
      <p>În vârstă de 59 de ani, Maradona a decis să plece după ce preşedintele clubului, Gabriel Pellegrino, a anunţat că nu va candida pentru un nou mandat la alegerile din 23 noiembrie.</p>
      <p>Diego Maradona a preluat echipa la începutul lunii septembrie şi a reuşit să urce două poziţii în clasament, de pe locul 24 pe 22.</p>
      <p>«El Pibe de Oro» a mai fost selecţioner al Argentinei la Cupa Mondială din 2010, dar a mai antrenat şi în Emiratele Arabe Unite, la Al Wasl şi Al Fujirah, precum şi în liga secundă mexicană la Dorados de Sinaloa.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>