<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svetandroida.cz/grid-autosport-datum-vydani-android/"/>
    <meta property="og:site_name" content="Svět Androida"/>
    <meta property="article:published_time" content="2019-11-19T20:01:35+00:00"/>
    <meta property="og:title" content="Závodní hra GRID Autosport konečně vychází na Android. Vývojáři odhalili datum vydání"/>
    <meta property="og:description" content="Uživatelé iOS si mohli závodní hru GRID Autosport užívat již od roku 2017. Vývojáři z Feral Interactive dnes oznámili, že hra na Android vychází velmi brzy."/>
  </head>
  <body>
    <article>
      <h1>Závodní hra GRID Autosport konečně vychází na Android. Vývojáři odhalili datum vydání</h1>
      <address><time datetime="2019-11-19T20:01:35+00:00">19 Nov 2019, 20:01</time> by <a rel="author" href="https://www.svetandroida.cz/muj-profil/daevis/?profiletab=posts" target="_blank">David Trlica</a></address>
      <p>Uživatelé iOS si mohli závodní hru <a href="https://www.svetandroida.cz/tag/grid-autosport/">GRID Autosport</a> užívat již od roku 2017. S Android verzí to bylo trochu složitější. Několikrát byla odložena, až to v jednu fázi vypadalo, že by vývoj zrušen. Vývojáři z Feral Interactive naštěstí dnes oznámili, že hra na Android oficiálně vychází velmi brzy. Dodrželi tak slib, že GRID Autosport uvidíme na Androidu ještě v roce 2019.</p>
      <h3>GRID Autosport vychází 26. listopadu na Android</h3>
      <p>Tato závodní hra byla od dubna tohoto roku v betatestování. <b>Vývojáři testovali hlavně multiplayerovou část hry</b>, nyní už to vypadá, že jsou s výsledkem Android portu spokojeni. V redakci jsme se betaverze účastnili, můžeme prozradit, že vypadá velmi dobře, přesně jak ukazují videa z iOS verze. Bez větších problémů nám <b>fungovala i na starším telefonu se Snapdragonem 835</b>.  Vývojáři zveřejnili i počet podporovaných telefonů. Seznam naleznete na konci článku.</p>
      <figure>
        <iframe src="https://www.youtube.com/embed/2dJwr1JZg38" width="640" height="360" data-service="Youtube" scrolling="no"/>
      </figure>
      <p>Jedná se o <b>prémiovou hru, která vychází z PC/konzolové verze</b>. Vývojáři potvrdili, že Android verze bude obsahovat kompletní doplňkový obsah, ať už to jsou auta či tratě. Hra má cenu 10,99 eur, v přepočtu na koruny tak cca 279 Kč. Hráči si v telefonu musí <b>připravit alespoň 3,9 GB volného místa</b> a musí mít minimálně <a href="https://www.svetandroida.cz/tag/android-9-pie/">Android 9 Pie</a>.</p>
      <h4>Seznam podporovaných telefonů*</h4>
      <ul>
        <li>Google Pixel 2</li>
        <li>Google Pixel 2 XL</li>
        <li>Google Pixel 3</li>
        <li>Google Pixel 3 XL</li>
        <li>Google Pixel 4</li>
        <li>Google Pixel 4 XL</li>
        <li>HTC U12+</li>
        <li>Huawei Honor 10</li>
        <li>Huawei Mate 20</li>
        <li>LG V30+</li>
        <li>Motorola Moto Z2 Force</li>
        <li>Nokia 8</li>
        <li>OnePlus 5T</li>
        <li>OnePlus 6T</li>
        <li>Razer Phone</li>
        <li>Samsung Galaxy S8</li>
        <li>Samsung Galaxy Note8</li>
        <li>Samsung Galaxy S9</li>
        <li>Samsung Galaxy Note9</li>
        <li>Samsung Galaxy S10</li>
        <li>Samsung Galaxy S10+</li>
        <li>Samsung Galaxy S10e</li>
        <li>Samsung Galaxy Tab S4</li>
        <li>Sony Xperia XZ1</li>
        <li>Sony Xperia XZ2 Compact</li>
        <li>Xiaomi Pocophone F1</li>
      </ul>
      <p>*Pokud váš telefon není na seznamu, nemusíte se bát, pokud bude mít srovnatelný nebo vyšší výkon, hra vám bude fungovat. Jakmile bude hra v obchodě Google Play, poznáte podporu vašeho telefonu podle toho, jestli vám hra půjde či nepůjde zakoupit.</p>
      <h3>Plánujete hrát tuto hru?</h3>
      <p>
        <i>Zdroje: <a href="https://www.androidpolice.com/2019/11/19/grid-autosport-coming-android-2019/">androidpolice.com</a>, TZ</i>
      </p>
      <related>
        <h4>Mohlo by vás zajímat</h4>
        <a href="https://www.mp.cz/mobilni-telefon-samsung-galaxy-s10e-g970fz-128gb-dual-sim-white-p-97355?utm_source=svetandroida&amp;utm_medium=banner-s10e-a&amp;utm_campaign=Samsung-listopad"/>
      </related>
      <related>
        <a href="https://www.mp.cz/chytre-hodinky-samsung-galaxy-watch-42mm-sm-r810nzd-rose-gold-p-59416?utm_source=svetandroida&amp;utm_medium=banner-watch-42-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/path-of-exile-mobile/"/>
      </related>
      <related>
        <a href="https://www.svetandroida.cz/fortnite-download-mobile-android-ios/?utm_source=svetandroida&amp;utm_medium=mohlobyvaszajimat&amp;utm_campaign=1"/>
      </related>
      <related>
        <a href="https://www.svetandroida.cz/android-hra-pixwords-hlavolam/?utm_source=svetandroida&amp;utm_medium=mohlobyvaszajimat&amp;utm_campaign=2"/>
      </related>
      <related>
        <a href="https://www.svetandroida.cz/call-of-duty-mobile-android-hra/?utm_source=svetandroida&amp;utm_medium=mohlobyvaszajimat&amp;utm_campaign=3"/>
      </related>
      <related>
        <a href="https://www.mp.cz/mobilni-telefon-samsung-galaxy-a50-a505f-dual-sim-blue-p-98130?utm_source=svetandroida&amp;utm_medium=banner-a50-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/ceska-hra-tv-kviz/?utm_source=svetandroida&amp;utm_medium=mohlobyvaszajimat&amp;utm_campaign=5"/>
      </related>
      <related>
        <a href="https://www.svetandroida.cz/rome-total-war-alexander-oznameni/?utm_source=svetandroida&amp;utm_medium=mohlobyvaszajimat&amp;utm_campaign=6"/>
      </related>
      <related>
        <a href="https://www.svetandroida.cz/android-hry-zdarma-omezenou-dobu/?utm_source=svetandroida&amp;utm_medium=mohlobyvaszajimat&amp;utm_campaign=7"/>
      </related>
      <related>
        <a href="https://www.svetandroida.cz/5-premiovych-her-docasne-zdarma/?utm_source=svetandroida&amp;utm_medium=mohlobyvaszajimat&amp;utm_campaign=8"/>
      </related>
      <related>
        <a href="https://www.svetandroida.cz/call-of-duty-mobile-datum-vydani/?utm_source=svetandroida&amp;utm_medium=mohlobyvaszajimat&amp;utm_campaign=9"/>
      </related>
      <related>
        <a href="https://www.svetandroida.cz/tropico-android-hra/?utm_source=svetandroida&amp;utm_medium=mohlobyvaszajimat&amp;utm_campaign=10"/>
      </related>
    </article>
  </body>
</html>