<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/215848/Doorrijder-ongeluk-Bornholmstraat-hoort-jaar-cel-eisen"/>
    <meta property="og:site_name" content="RTV Noord"/>
    <meta property="article:published_time" content="2019-11-19T20:35:00+00:00"/>
    <meta property="og:title" content="Doorrijder ongeluk Bornholmstraat hoort jaar cel eisen"/>
    <meta property="og:description" content="Voor het inrijden op overstekende voetgangers en fietsers in de Bornholmstraat in Stad eiste het Openbaar Ministerie tegen een 35-jarige man uit Utrecht een jaar cel."/>
  </head>
  <body>
    <article>
      <h1>Doorrijder ongeluk Bornholmstraat hoort jaar cel eisen</h1>
      <address>
        <time datetime="2019-11-19T20:35:00+00:00">19 Nov 2019, 20:35</time>
      </address>
      <p>De man bleek al ruim tien jaar zonder een geldig rijbewijs rond te rijden. </p>
      <h3>Dwarslaesie</h3>
      <p>De Utrechter reed op 9 september vorig jaar om twaalf uur 's met veel te hoge snelheid richting een oversteekplaats. Toen daar mensen overstaken die het Nazomeren Festival hadden bezocht remde de automobilist niet af, met <a href="https://www.rtvnoord.nl/nieuws/198608/Twee-fietsers-raken-zwaargewond-bij-aanrijding">alle gevolgen van dien</a>.</p>
      <p>Een 27-jarige man liep een dwarslaesie op. Ook een 22-jarige vrouw raakte ernstig gewond.</p>
      <p>
        <i>Beelden van de nasleep van het ongeluk</i>
      </p>
      <h3>Doorgereden</h3>
      <p>De automobilist reed door en liet de gewonde mensen aan hun lot over. Hij reed naar de woning van zijn moeder. Tegen de rechter zei hij dat hij de volgende dag pas besefte dat er iets was gebeurd.</p>
      <p>Omdat de Utrechter schade aan zijn auto had, bracht hij die naar een schadeherstelbedrijf. Kort daarop werd hij <a href="https://www.rtvnoord.nl/nieuws/198610/Verdachte-van-ongeluk-Bornholmstraat-is-aangehouden">aangehouden</a>.</p>
      <h3>Geen contact gezocht</h3>
      <p>De officier van justitie verwijt de verdachte onvoorzichtig en onoplettend rijgedrag en sprak van 'grove schuld'. Hij rekende de man zwaar aan dat hij na het ongeval geen contact heeft gezocht met de slachtoffers. De verdachte gaf bij de politie ook geen openheid van zaken.</p>
      <p>Naast de straf eiste de officier een rijontzegging van een jaar, ook al is de man uit Utrecht sinds 2008 zijn roze papiertje kwijt wegens het rijden onder invloed.</p>
      <p>Voor het mannelijke slachtoffer eiste de officier 30.000 euro aan smartengeld. </p>
      <related>
        <h4>Lees ook:</h4>
        <a href="https://www.rtvnoord.nl/nieuws/198640/Doorrijder-Bornholmstraat-blijkt-man-uit-Utrecht"/>
        <a href="https://www.rtvnoord.nl/nieuws/198609/Slachtoffers-Bornholmstraat-zijn-twee-Stadjers"/>
      </related>
    </article>
  </body>
</html>