<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/zerkal-mozhe-zvilnitisya-nastupnogo-tizhnya-novini-ukrajini-50054508.html"/>
    <meta property="og:site_name" content="НВ"/>
    <meta property="article:published_time" content="2019-11-19T20:14:00+00:00"/>
    <meta property="og:title" content="«Потрібно зробити перерву». Зеркаль заявила, що на наступному тижні може звільнитися з МЗС"/>
    <meta property="og:description" content="Заступник глави МЗС Олена Зеркаль заявила, що на наступному тижні можливо покине посаду в Міністерстві закордонних справ."/>
  </head>
  <body>
    <article>
      <h1>«Потрібно зробити перерву». Зеркаль заявила, що на наступному тижні може звільнитися з МЗС</h1>
      <h2>Заступник глави МЗС Олена Зеркаль заявила, що на наступному тижні можливо покине посаду в Міністерстві закордонних справ.</h2>
      <address>
        <time datetime="2019-11-19T20:14:00+00:00">19 Nov 2019, 20:14</time>
      </address>
      <p>Про це повідомляє <a href="https://24tv.ua/zerkal_planuye_piti_z_posadi_zastupnitsi_ministra_mzs_n1236421">24 канал</a>.</p>
      <p>«На цьому тижні я виконаю своє останнє завдання — проведу процесуальне слухання в Гаазі по новому арбітражу, що стосується наших військових кораблів, які були затримані рік тому та утримувалися Росією, і наших моряків. І все, як я і обіцяла», — сказала Зеркаль.</p>
      <p>Дипломат додала, що їй «потрібно зробити перерву».</p>
      <p>«А щодо завдань, які переді мною стояли чи будуть стояти, — я завжди шукала собі щось, що мене цікавило, що було великим викликом, за що ніхто не хотів братися і мав сумніви, чи це можна зробити», — сказала заступник міністра.</p>
      <p>Відповідаючи на питання, чому вона не хоче залишитися в МЗС як частина системи, яка може чинити спротив по Росії, дипломат відповіла:</p>
      <p>«Я не можу робити супротив, будучи дипломатом всередині Міністерства закордонних справ, яке виконує рішення президента», -сказала вона.</p>
      <p>Зеркаль заявила, що на момент інавгурації президента вона не бачила себе в Офісі президента, однак, «указ президента (про його призначення в МЗС — ред) вийшов до того, як з нею поговорили про це.</p>
      <figure>
        <iframe src="https://www.youtube.com/embed/SVDAL8RGqEY" width="944" height="531" data-service="Youtube" scrolling="no"/>
      </figure>
      <p>У травні 2019 року на сайті президента України з’явився указ про призначення Зеркаль на посаду заступника тоді ще голови АП. Пізніше він був видалений.</p>
      <p>Сама заступник глави МЗС з питань європейської інтеграції <a href="https://nv.ua/ukr/ukraine/politics/lyublyu-te-chim-zaymayusya-zerkal-zalishayetsya-zastupnikom-ministra-zakordonnih-sprav-50022971.html">Олена Зеркаль заявила, що вона залишається на цій посаді і сподівається продовжити свою роботу</a>.</p>
      <p>У серпні заступниця міністра закордонних справ з питань європейської інтеграції <a href="https://nv.ua/ukr/ukraine/politics/zerkal-zibralasya-piti-z-mzs-novini-ukrajini-50037532.html">Олена Зеркаль заявила, що має намір завершити свою роботу в МЗС</a>.</p>
    </article>
  </body>
</html>