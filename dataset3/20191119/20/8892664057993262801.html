<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/aktualis/belfold/alkotmanybirosagi-eljarast-kezdemenyez-a-magyar-autoklub/3dx75ed"/>
    <meta property="og:site_name" content="Blikk.hu"/>
    <meta property="article:published_time" content="2019-11-19T20:24:51+00:00"/>
    <meta property="og:title" content="Alkotmánybírósági eljárást kezdeményez a Magyar Autóklub"/>
    <meta property="og:description" content="Magyarország – A Magyar Autóklub Alaptörvénybe ütközőnek tartja és alkotmánybírósági eljárást kezdeményez a gépjármű-felelősségbiztosítási törvény bonus-malus rendszerével szemben: mint közleményükben írták, tudomásukra jutott, hogy akár 15 éves kármentességet követően is egy egyszeri, nem jelentős összegű károkozást követően is akár négyszeresére növekedhet a biztosítási díj."/>
  </head>
  <body>
    <article>
      <h1>Alkotmánybírósági eljárást kezdeményez a Magyar Autóklub</h1>
      <address><time datetime="2019-11-19T20:24:51+00:00">19 Nov 2019, 20:24</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Magyarország – A Magyar Autóklub Alaptörvénybe ütközőnek tartja és alkotmánybírósági eljárást kezdeményez a gépjármű-felelősségbiztosítási törvény bonus-malus rendszerével szemben: mint közleményükben írták, tudomásukra jutott, hogy akár 15 éves kármentességet követően is egy egyszeri, nem jelentős összegű károkozást követően is akár négyszeresére növekedhet a biztosítási díj.</b>
        </i>
      </p>
      <p>Éppen ezért a <a href="https://www.blikk.hu/magyar-autoklub">Magyar Autóklub</a> Jogi és Érdekvédelmi Bizottsága Alkotmánybírósági eljárás indítását kezdeményezi. A témában tartott ülésen jelen volt az Alapvető Jogok Országgyűlési Biztosi Hivatal képviselője is. A jogállamiság sérelmét jelenti az is, hogy a meghirdetett díjak átláthatatlanok, 40-50 oldalas apró betűs feltételekben szerepelnek, egyes biztosítóknál egy hónapon belül akár háromszor is változnak, és különösen sérelmes az, hogy a többszörös díjnövekedés abban az esetben is bekövetkezhet, ha az autós a bonus-malus rendelet felhatalmazása alapján az okozott kárt maga megtéríti. Az ülésre a napirend közlésével a MABISZ képviselői is meghívást kaptak, de nem jelentek meg.</p>
    </article>
  </body>
</html>