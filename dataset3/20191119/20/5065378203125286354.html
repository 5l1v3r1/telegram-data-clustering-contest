<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/sports/mpasket/story/1030825/einai-ayto-to-xeirotero-faoyl-stin-istoria-tis-euroleague-video"/>
    <meta property="og:site_name" content="Newsbomb"/>
    <meta property="article:published_time" content="2019-11-19T20:19:36+00:00"/>
    <meta property="og:title" content="Είναι αυτό το χειρότερο φάουλ στην ιστορία της Euroleague; (video)"/>
    <meta property="og:description" content="Ένα από τα χειρότερα, αν όχι το χειρότερο, φάουλ στην ιστορία της διοργάνωσης ανακάλυψαν οι διαιτητές του αγώνα Ζαλγκίρις – Παναθηναϊκός στο Κάουνας."/>
  </head>
  <body>
    <article>
      <h1>Είναι αυτό το χειρότερο φάουλ στην ιστορία της Euroleague; (video)</h1>
      <h2>Ένα από τα χειρότερα, αν όχι το χειρότερο, φάουλ στην ιστορία της διοργάνωσης ανακάλυψαν οι διαιτητές του αγώνα Ζαλγκίρις – Παναθηναϊκός στο Κάουνας.</h2>
      <address><time datetime="2019-11-19T20:19:36+00:00">19 Nov 2019, 20:19</time> by <a rel="author">Newsroom</a></address>
      <p>Η αντιμετώπιση που είχε ο <b><a href="https://www.newsbomb.gr/tags/tag/20727/panathhnaikos">Παναθηναϊκός</a></b> ΟΠΑΠ από τους τρεις <b><a href="https://www.newsbomb.gr/tags/tag/25449/diaithtes">διαιτητές</a></b>, Πέρεζ, Νέντοβιτς και Τραβίτσκι, στο Κάουνας ήταν ξεκάθαρα εχθρική. Αυτό έχει συμβεί κι άλλες φορές, αλλά το φάουλ που καταλόγισε ο Νέντοβιτς πάνω στον Τζόνσον στα δυο δευτερόλεπτα πριν από το τέλος της αναμέτρησης, με το σκορ στο 86-81 υπέρ των «πράσινων», λογικά θα… διδάσκεται σε κάποια από τα σεμινάρια διαιτησίας της <b><a href="https://www.newsbomb.gr/tags/tag/35210/euroleague">Euroleague</a></b>!</p>
      <p>Ο <b>Ουέσλι</b> <b>Τζόνσον</b> ούτε που… ακούμπησε τον <b>Αρτούρας</b> <b>Μιλάκνις</b>, μάλιστα έκανε και <b>χαρακτηριστική κίνηση τραβώντας τα χέρια του για να μην χρεωθεί την παράβαση</b>, όμως, οι διαιτητές, συγκεκριμένα ο <b>Νέντοβιτς</b>, καταλόγισαν με… πάθος παράβαση! Κάτι που… φαντάστηκαν οι ίδιοι αφού σε καμία περίπτωση δεν είχε γίνει κανένα φάουλ πάνω στον παίκτη της <b>Ζαλγκίρις</b>, που κατάφερε να ευστοχήσει και στο σουτ για να βάλει ξανά την ομάδα του στο ματς.</p>
      <p>Το σίγουρο είναι πως για ακόμα μια φορά, οι <b><a href="https://www.newsbomb.gr/tags/tag/25449/diaithtes">διαιτητές</a></b> της <b><a href="https://www.newsbomb.gr/tags/tag/35210/euroleague">Euroleague</a></b> έδειξαν πως ενοχλούνται όταν ο Παναθηναϊκός ΟΠΑΠ είναι κοντά σε μια <b><a href="https://www.newsbomb.gr/sports/mpasket/story/1030813/zalgkiris-panathinaikos-opap-85-86-me-niki-thriler-arxise-na-xexreonei-video-photos">σπουδαία νίκη</a></b> και κάνουν ό,τι μπορούν έτσι ώστε να τον σταματήσουν.<b> Ότι θα έφταναν, όμως, στο σημείο να καταλογίσουν και το… χειρότερο φάουλ στην ιστορία της διοργάνωσης</b>, δεν το περίμενε κανείς!</p>
      <p>
        <b>Δείτε το βίντεο και θα καταλάβετε</b>
      </p>
      <figure>
        <iframe src="https://www.youtube.com/embed/cXR01rjizeI" width="560" height="315" data-service="Youtube" scrolling="no"/>
      </figure>
      <p>
        <b>Πηγή: <a href="https://www.onsports.gr/basket/euroleague/story/655252/einai-ayto-to-xeirotero-faoyl-stin-istoria-tis-euroleague-video">Onsports.gr</a></b>
      </p>
    </article>
  </body>
</html>