<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904324/-van-wijk-is-topkandidaat-bij-lokeren-ook-vreven-en-janevski-willen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-19T10:30:00+00:00"/>
    <meta property="og:title" content="'Van Wijk is topkandidaat bij Lokeren, ook Vreven en Janevski willen'"/>
    <meta property="og:description" content="Glen De Boeck kreeg zondag zijn ontslag bij Sporting Lokeren. De 0-1 tegen Lommel werd hem fataal. Lokeren zoekt nu een opvolger en komt mogelijk bij Dennis van Wijk uit."/>
  </head>
  <body>
    <article>
      <h1>'Van Wijk is topkandidaat bij Lokeren, ook Vreven en Janevski willen'</h1>
      <address>
        <time datetime="2019-11-19T10:30:00+00:00">19 Nov 2019, 10:30</time>
      </address>
      <p>
        <b>Glen De Boeck kreeg zondag zijn ontslag bij Sporting Lokeren. De 0-1 tegen Lommel werd hem fataal. Lokeren zoekt nu een opvolger en komt mogelijk bij Dennis van Wijk uit.</b>
      </p>
      <p>Volgens <i>Het Laatste Nieuws </i>is de Nederlander één van de opties om De Boeck op te volgen. Er liepen echter ook nog kandidaturen binnen van bekende namen als Stijn Vreven en Cedomir Janevski, die net als Van Wijk vrij zijn. Voorlopig worden de trainingen van Lokeren geleid door Olivier Croes, beloftentrainer Bart Struyf en assistent Danny Veyt.</p>
      <p>Lokeren ging voor het seizoen resoluut voor de promotie naar 1A, maar de eerste periode was een grote flop. Toen ook de openingsmatch van de tweede periode werd verloren, moest De Boeck zijn koffers pakken. In de algemene stand staat Lokeren zelfs maar zevende van de acht ploegen. Ook degradatie naar de amateurs is dus nog niet uitgesloten, maar daar houdt niemand op Daknam voorlopig rekening mee.</p>
      <aside>Lees meer<br/><a href="https://www.voetbalprimeur.be/nieuws/904256/lokeren-voorzitter-weigert-te-spreken-van-onderschatting-moeilijke-competitie-.html?itm_source=www.voetbalprimeur.be&amp;itm_medium=highlighted-content">Lokeren-voorzitter weigert te spreken van onderschatting: "Moeilijke competitie"</a></aside>
    </article>
  </body>
</html>