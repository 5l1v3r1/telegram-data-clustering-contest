<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/topuri/acestea-sunt-cele-mai-proaste-10-orase-din-lume-pentru-soferi-174778.html"/>
    <meta property="og:site_name" content="Auto Bild"/>
    <meta property="article:published_time" content="2019-11-19T10:00:01+00:00"/>
    <meta property="og:title" content="București nu a fost inclus în acest top mondial și nu știm dacă să ne bucurăm"/>
    <meta property="og:description" content="Fie încă nu e așa de rău la noi, fie București nu a fost inclus pe lista orașelor-studiu de caz, pentru că nu se regăsește nici măcar în top 100.  "/>
  </head>
  <body>
    <article>
      <h6 class="kicker">Studiu amplu</h6>
      <h1>București nu a fost inclus în acest top mondial și nu știm dacă să ne bucurăm</h1>
      <address><time datetime="2019-11-19T10:00:01+00:00">19 Nov 2019, 10:00</time> by <a rel="author">AutoBild</a></address>
      <p>
        <b>Cel mai amplu studiu, desfășurat în câteva sute de metropole din lumea întreagă, a dus la crearea acestui top al celor mai bune, respectiv cele mai proaste orașe pentru șoferi.</b>
      </p>
      <p>Citește și:</p>
      <p>
        <a href="https://www.auto-bild.ro/stiri/bucuresti-top-orase-aglomerate-166147.html">București, al treilea cel mai aglomerat oraș din Europa. Cât timp pierd în trafic șoferii</a>
      </p>
      <p>
        <a href="https://www.auto-bild.ro/stiri/fluidizarea-traficului-masini-autonome-164917.html">Cea mai bună soluție pentru fluidizarea traficului? Șoselele ar fi cu 35% mai libere</a>
      </p>
      <p>Un studiu condus de <a href="https://www.mister-auto.co.uk/driving-cities-index/">Mister Auto</a> – un distribuitor de piese auto din Europa – în câteva sute de orașe din lume ne arată care sunt cele mai bune, respectiv cele mai proaste 100 de orașe pentru șoferi.</p>
      <p>Studiul se bazează analiza a trei mari categorii: infranstructură, siguranță și costuri. Însă criteriile luate în calcul sunt numeroase, de la numărul de autovehicule pe cap de locuitor la nivelul de congestionare a traficului, calitatea aerului, calitatea transportului în comun, prețul carburanților, taxe de drum, izbucniri violente în trafic etc.</p>
      <p>Cele mai bune 10 orașe în care să conduci sunt:</p>
      <ol>
        <li>
          <ul>
            <li>Calgary (Canada)</li>
            <li>Dubai (Emiratele Arabe Unite)</li>
            <li>Ottawa (Canada)</li>
            <li>Bern (Elveția)</li>
            <li>El Paso (SUA)</li>
            <li>Vancouver (Canada)</li>
            <li>Gothenburg (Suedia)</li>
            <li>Dusseldorf (Germania)</li>
            <li>Basel (Olanda)</li>
            <li>Dortmund (Germania)</li>
          </ul>
        </li>
      </ol>
      <p>Cu trei reprezentanți în top 10, Canada este, în termeni generici, raiul șoferilor, urmată de Germania și Elveția. În clasificarea pe continente, Europa este fruntașă, cu cinci reprezentanți pe primele zece poziții.</p>
      <p>La celălalt capăt al clasamentului se află:</p>
      <ol>
        <li>
          <ol>
            <li>
              <ul>
                <li>Mumbai (India)</li>
                <li>Ulan Bator (Mongolia)</li>
                <li>Calcutta (India)</li>
                <li>Lagos (Nigeria)</li>
                <li>Karachi (Pakistan)</li>
                <li>Bogota (Columbia)</li>
                <li>São Paulo (Brazilia)</li>
                <li>Mexico City (Mexic)</li>
                <li>Rio de Janeiro (Brazilia)</li>
                <li>Moscova (Rusia)</li>
              </ul>
            </li>
          </ol>
        </li>
      </ol>
      <p>India și Brazilia sunt pe primul loc, la egalitate, fiecare cu câte doi reprezentanți. În termeni continentali, Asia și America de Sud se află în dualitate, cu câte patru reprezentanți fiecare.</p>
      <p>Am analizat cu atenție tabelul în căutarea Bucureștiului, o metropolă care poate fi cu ușurință descrisă de aglomerație, de infrastructură lacunară a transportului public, de prețuri ridicate la combustibil (raportat la nivelul de venituri) și de un grad ridicat de poluare. Studiul spune că milioane de date din sute de orașe au fost adunate și analizate; poate că București nu a fost unul dintre ele. Sau poate că nu e <i>chiar</i> <i>atât</i> de rău în capitala țării.</p>
    </article>
  </body>
</html>