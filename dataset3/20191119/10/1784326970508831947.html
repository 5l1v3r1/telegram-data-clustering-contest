<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/19/a-vartnal-joval-elobb-erkezhet-toth-gabi-kislanya/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-19T10:11:00+00:00"/>
    <meta property="og:title" content="A vártnál jóval előbb érkezhet Tóth Gabi kislánya"/>
    <meta property="og:description" content="Akár két hét múlva megszülethet az énekesnő babája!"/>
  </head>
  <body>
    <article>
      <h1>A vártnál jóval előbb érkezhet Tóth Gabi kislánya</h1>
      <h2>Akár két hét múlva megszülethet az énekesnő babája!</h2>
      <address><time datetime="2019-11-19T10:11:00+00:00">19 Nov 2019, 10:11</time> by <a rel="author">Barna Bori</a></address>
      <p>Bár eredetileg karácsony környékére jósolták<b> Tóth Gabi</b> első gyermekét, a legfrissebb hírek szerint <a href="https://cosmopolitan.hu/te_te_te/2019/11/13/toth-gabi-mar-tenyleg-barmikor-szulhet/">már az ünnepek előtt megszülethet a pici!</a> Ezt bizonyítja az is, hogy Gabi visszalépett a Sztárban sztár leszek! zsűrizésétől, és a legutóbbi adásban már nővére, <a href="https://cosmopolitan.hu/body_love/2019/11/05/o-helyettesitheti-toth-gabit-ha-beindul-a-szules/">Vera helyettesítette</a>. Ráadásul amikor a műsorvezető, Till Attila bejelentette a tesó-cserét,<b> el is szólta magát az énekesnő döntésével kapcsolatban…</b></p>
      <p><i>„Minden rendben van, csak Gabi nagyjából két hét múlva szülni fog, és már nem bírja ilyen nagy hassal a háromórás élő műsorokat, meg a különböző felkészüléseket – hiszen be kell járniuk a próbákra a mestereknek is. Elfáradt, így az orvosai javaslatára ezt az utolsó két hetet pihenéssel tölti”</i> – mondta <a href="https://www.blikk.hu/sztarvilag/sztarsztorik/a-vartnal-joval-elobb-erkezhet-toth-gabi-kisbabaja/dw38x8h">Tilla</a>. De ha ez nem lenne elég bizonyíték, még<a href="https://www.blikk.hu/sztarvilag/sztarsztorik/a-vartnal-joval-elobb-erkezhet-toth-gabi-kisbabaja/dw38x8h"> egy bennfentes mesélt a dologról</a><a href="https://www.blikk.hu/sztarvilag/sztarsztorik/a-vartnal-joval-elobb-erkezhet-toth-gabi-kisbabaja/dw38x8h"> az egyik online hírportálnak…</a> Szóval kiderült, hogy Gabi kicsit aggódott, hogy az időjárás-változások és a műsorral járó izgalmak miatt a vártnál jóval hamarabb megszülethet első gyermeke. <b>Az énekesnő és szerelme, Krausz Gábor pár hete egyébként titokban össze is házasodtak</b>, mert szerették volna még azelőtt kimondani az Igent egymásnak, hogy a kislányuk megérkezik.</p>
      <p>A döntése természetesen abszolút érhető, és a legfrissebb Insta-fotóin látszik is, milyen <b>hatalmas már a pocakja</b>. Sőt, Gabi nemrég pont azzal viccelődött, hogy már a zoknija felhúzása komoly gondot jelent számára. Szerencsére a tesója szívesen beült helyette a zsűriszékbe – de <a href="https://cosmopolitan.hu/body_love/2019/11/05/o-helyettesitheti-toth-gabit-ha-beindul-a-szules/">ez a nővérek dolga, igaz?</a></p>
      <figure>
        <embed-post data-src="https://www.instagram.com/p/B4xmWqUpbvk" data-service="Instagram"/>
      </figure>
    </article>
  </body>
</html>