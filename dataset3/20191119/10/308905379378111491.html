<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/heeft-google-het-vizier-op-de-bitcoin-gericht-33172"/>
    <meta property="og:site_name" content="Apparata"/>
    <meta property="article:published_time" content="2019-11-19T10:05:00+00:00"/>
    <meta property="og:title" content="Heeft Google het vizier op de Bitcoin gericht?"/>
    <meta property="og:description" content="De live koersen duiken in ieder geval sterk naar beneden."/>
  </head>
  <body>
    <article>
      <h1>Heeft Google het vizier op de Bitcoin gericht?</h1>
      <h2>De live koersen duiken in ieder geval sterk naar beneden.</h2>
      <address><time datetime="2019-11-19T10:05:00+00:00">19 Nov 2019, 10:05</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>Nadat we de afgelopen weken een <a href="https://www.apparata.nl/nieuws/dit-is-waarom-de-bitcoin-voorlopig-niet-naar-20-000-gaat-33153">wat voortkabbelende beurs</a> hebben gezien is de markt van Bitcoin en andere cryptomunten in de afgelopen 24 uur eindelijk een stuk volatieler geworden. Voor veel investeerders moet de champagne echter nog even in de koelkast blijven. De koersen van Bitcoin en diverse cryptomunten ondergaan namelijk momenteel een stevige correctie. De <a href="https://cryptoclan.nl/live-cryptokoersen-bitcoin-en-altcoins/">live koersen</a>, die ik vandaag om 10.50 uur vastlegde, laten weinig te raden over.</p>
      <figure>
        <img src="https://static.apparata.nl/images/2019/bitcoin-top-5-cryptomunten-correctie-19-11.jpg"/>
      </figure>
      <p>Zoals altijd breken analisten zich het hoofd over wat er precies gaande is. Google zou daarbij wel eens een rol kunnen spelen. We hebben het dan niet over de zoekmachine maar over andere diensten en producten die het bedrijf in de afgelopen periode lanceerde.</p>
      <p>Zo kwam men eerst op de proppen met een quantum computer. Deze zou zo snel zijn dat gewone mining computers geen kans zouden hebben en Google op die manier de controle over de Bitcoin, Blockchain en cryptowallets over zou kunnen nemen. Insiders zien het echter nog niet zover komen. De techniek is te duur en te primitief om er nuttige dingen mee te doen, zoals Ethereum (ETH) oprichter Vitalik Buterin krachtig verwoordde:</p>
      <blockquote>“My one-sentence impression of recent quantum supremacy stuff so far is that it is to real quantum computing what hydrogen bombs are to nuclear fusion. Proof that a phenomenon and the capability to extract power from it exist, but still far from directed use toward useful things.”</blockquote>
      <p>Uiteraard is het de vraag hoeveel crypto-investeerders deze quote meekrijgen als de massamedia het einde van de Bitcoin voorspelt. Inmiddels heeft Google een tweede betaalservice ingericht, voorlopig in samenwerking met de Citigroup. Zij leggen in eigen bewoordingen uit dat zij een soort <a href="https://www.apparata.nl/nieuws/bitcoin-niet-geschrokken-van-lancering-facebook-project-libra-32773">Project Libra van Facebook</a> willen opzetten, maar dan met een prominente rol van banken. Banken zouden het front moeten vormen en daarbij ook de controle op compliance voor hun rekening (en verantwoording) moeten nemen.</p>
      <p>Bitcoin-deskundige Stephen Cole reageert even kernachtig als afkeurend:</p>
      <blockquote>“A Google checking account threatens Bitcoin about as much as a new post office threatens email.”</blockquote>
      <p>Ook hier is de vraag in hoeverre de gemiddelde investeerder deze nuance meekrijgt. Daarnaast blijft het een feit dat Google, waar men ook al met Google Pay werkt, klaarblijkelijk druk is om de kansen in de financiële markten te verkennen. We kunnen er niet omheen dat Bitcoin en cryptomunten daarbij interessante mogelijkheden bieden. Waarom de koersen van de Bitcoin en andere cryptomunten dan wel dalen blijft nog even onduidelijk. Wellicht weten we morgen of de komende dagen meer.</p>
      <p>Bron: <a href="https://cointelegraph.com/news/bitcoins-demise-google-bailed-out-citi-unveil-checking-accounts">Cointelegraph</a></p>
    </article>
  </body>
</html>