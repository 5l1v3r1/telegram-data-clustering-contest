<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tramsfrans.aftonbladet.se/2019/11/lance-hedman-graafs-nodlogn-om-kristin-kaspersen/"/>
    <meta property="og:site_name" content="Tramsfrans"/>
    <meta property="article:published_time" content="2019-11-19T10:19:00+00:00"/>
    <meta property="og:title" content="Lance Hedman Graafs nödlögn om Kristin Kaspersen"/>
    <meta property="og:description" content="Lance Hedman hade hemmafest och fick ett samtal från sin mamma, där han ljög om att Kristin Kaspersen var på plats och upprätthöll ordning."/>
  </head>
  <body>
    <article>
      <h1>Lance Hedman Graafs nödlögn om Kristin Kaspersen</h1>
      <address><time datetime="2019-11-19T10:19:00+00:00">19 Nov 2019, 10:19</time> by <a rel="author" href="https://tramsfrans.aftonbladet.se/author/tramsfrans/" target="_blank">tramsfrans</a></address>
      <figure>
        <img src="https://imgs.aftonbladet-cdn.se/v2/images/4c19b5d4-7b03-4b4c-8811-b3f9c499bb8c?fit=crop&amp;h=506&amp;q=50&amp;w=900&amp;s=fd5ae31b9643b1c7202798deba0ce472dfd82711"/>
      </figure>
      <p>
        <i>Foto: Viaplay</i>
      </p>
      <p><b>Att unga människor gillar att ha fest</b> är känt sedan länge. En person som inte tackar nej till att stå värd för festligheter är Lance Hedman Graaf, som anordnade en stökig efterfest med 200 gäster när han var med i Let’s Dance. Magdalena Graaf var tyvärr bortrest, men upptäckte festen genom övervakningskameror. <a href="https://www.aftonbladet.se/nojesbladet/a/3JevLP/lance-hedman-graafs-vilda-lets-dance-fest--forstorde-huset">Nöjesbladet rapporterar</a>:</p>
      <p>
        <i>”När Lance fick det arga telefonsamtalet blev han tvungen att snabbt komma på en lögn.</i>
      </p>
      <p>
        <i>– Så jag bara ’mamma, det är lugnt. Kristin Kaspersen är här, hon tar hand om allting’, för Kaspersen var lite som min mamma i ’Let’s dance’, och då kändes det tryggt. Men hon var ju inte där.”</i>
      </p>
      <p><b>Det känns väldigt roligt</b> att Kristin Kaspersen är Lances garant för att allt ska gå rätt till på fest? Om Kristin är på plats så betyder det att allt är lugnt! Det är lite oklart exakt vad som gör Kristin till den person som är bäst lämpad att upprätthålla lag och ordning i kändis-Sverige, men jag kan ändå förstå vad Lance menar.</p>
      <p><b>Det är oklart vilka andra som var på plats på festen</b>, men det var uppenbarligen inga namn som dög att lugna ner Magdalena. Det var inte läge att säga ”<i>mamma det är lugnt, Mendez och Dan Ekborg är här och håller koll</i>”. Ingen har lika förtroendeingivande aura som Kristin! Magdalena berättar:</p>
      <p>
        <i>”Exakt vilka ”Let’s dance”-deltagare som ställde till med vad vill hon inte avslöja, men bevismaterialet finns arkiverat.</i>
      </p>
      <p>
        <i>– Jag har många fina dansare som jag skulle kunna hänga ut.”</i>
      </p>
      <p><b>Det som händer på en Let’s Dance-efterfest</b> stannar inte alltid på en Let’s Dance-efterfest. Det kan vara bra att tänka på om man någon gång hamnar på en sån tillställning. Om man vet att man gjort något tvivelaktigt så kan man dock alltid ha alibit att man satt med Kristin Kaspersen och drack te hela kvällen. Då kommer ingen ana oråd!</p>
    </article>
  </body>
</html>