<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wahcricket.com/news/naseem-shah-the-16-years-old-pakistani-pacer-set-to-debut-against-australia-143403"/>
    <meta property="og:site_name" content="Wah Cricket"/>
    <meta property="article:published_time" content="2019-11-19T10:05:18+00:00"/>
    <meta property="og:title" content="ऑस्ट्रेलिया के खिलाफ डेब्यू कर सकते हैं 16 साल के नसीम शाह"/>
    <meta property="og:description" content="नसीम शाह ने ऑस्ट्रेलिया के बल्लेबाज ख्वाजा के सामने जो गेंदबाजी की उसकी वजह से वह हर जगह चर्चा में आ गए."/>
  </head>
  <body>
    <article>
      <h1>ऑस्ट्रेलिया के खिलाफ डेब्यू कर सकते हैं 16 साल के नसीम शाह</h1>
      <h2>नसीम शाह ने ऑस्ट्रेलिया के बल्लेबाज ख्वाजा के सामने जो गेंदबाजी की उसकी वजह से वह हर जगह चर्चा में आ गए.</h2>
      <address>
        <time datetime="2019-11-19T10:05:18+00:00">19 Nov 2019, 10:05</time>
      </address>
      <p><b>नई दिल्ली:</b> ऑस्ट्रेलिया A के खिलाफ प्रैक्टिस मैच में 16 साल के पाकिस्तान तेज गेंदबाज नसीम शाह ने सबको प्रभावित किया है. नसीम शाह को अपने शानदार प्रदर्शन का इनाम जल्द ही मिल सकता है. रिपोर्ट्स की मानें तो ऑस्ट्रेलिया के खिलाफ टेस्ट में नसीम शाह का डेब्यू तय माना जा रहा है.</p>
      <p>अगर नसीम शाह गुरुवार से गाबा में शुरू हो रहे टेस्ट में डेब्यू करते हैं तो वह सबसे कम उम्र में टेस्ट खेलने वाले क्रिकेटर्स की लिस्ट में शुमार हो जाएंगे. दुनिया के सबसे दिग्गज बल्लेबाज रहे सचिन तेंदुलकर ने भी 16 साल की उम्र में अपने टेस्ट करियर का आगाज किया था. वैसे सबसे कम उम्र में टेस्ट क्रिकेट में डेब्यू करने का रिकॉर्ड पाकिस्तान के हसन राजा के नाम है, जिन्होंने 14 साल की उम्र में टेस्ट खेला. हालांकि हसन राजा की उम्र को लेकर काफी विवाद भी है.</p>
      <p>पाकिस्तान के कोच मिस्बाह उल हक ने कहा है कि नसीम शाह का गेंदबाजी पर नियंत्रण उनकी सबसे बड़ी खूबी है. उन्होंने कहा, ''नसीम का एक्शन शानदार है. वह पूरे कंट्रोल के साथ गेंदबाजी करता है. इस सीजन में खेले गए सभी फर्स्ट क्लास मैचों में उसने शानदार गेंदबाजी की है. वह हमारे लिए मैच विनर साबित हो सकता है.''</p>
      <p>सबसे कम उम्र में डेब्यू करने वाले खिलाड़ियों की लिस्ट में 10 में से 6 पाकिस्तानी क्रिकेटर्स हैं. ऑस्ट्रेलिया के खिलाफ खेलते हुए नसीम शाह को दुनिया के नंबर 1 बल्लेबाज स्मिथ की चुनौती का सामना करना पड़ सकता है.</p>
      <p>इससे पहले ऑस्ट्रेलिया A के खिलाफ नसीम शाह ने 8 ओवर की गेंदबाजी में ख्वाजा और हैरिस जैसे इंटरनेशनल खिलाड़ियों को बेहद परेशान किया था.</p>
      <p>
        <a href="https://www.wahcricket.com/news/tim-paine-might-give-up-captaincy-after-series-against-new-zealand-143388">
          <b>AUS Vs PAK: पेन ने दिए संकेत, न्यूजीलैंड सीरीज के बाद छोड़ सकते हैं कप्तानी</b>
        </a>
      </p>
    </article>
  </body>
</html>