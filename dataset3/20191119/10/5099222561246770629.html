<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23500200-astazi-este-ziua-internationala-barbatilor.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-19T10:42:00+00:00"/>
    <meta property="og:title" content="Astăzi este Ziua internațională a bărbaților"/>
    <meta property="og:description" content="Ziua Internațională a bărbaților este marcată în 2019 pe 19 noiembrie, la 27 de ani de când a fost propusă pentru prima dată, iar tema acestei ediții este schimbarea în bine a"/>
  </head>
  <body>
    <article>
      <h1>Astăzi este Ziua internațională a bărbaților</h1>
      <address><time datetime="2019-11-19T10:42:00+00:00">19 Nov 2019, 10:42</time> by <a rel="author">Redactia</a></address>
      <p><b>Ziua Internațională a bărbaților este marcată în 2019 pe 19 noiembrie, la 27 de ani de când a fost propusă pentru prima dată, iar tema acestei ediții este schimbarea în bine a mentalităților (“Making a difference for men and boys”). <br/></b><br/>Evenimentul celebrează contribuția pe care o aduc bărbații comunității și familiei, arată organizatorii. ”Accentuăm rolul modelelor pozitive și atragem atenția asupra sănătății bărbatului”, se arată pe platforma dedicată manifestării. <br/><br/>Inaugurată în Trinidad și Tobago în anul 1999, ziua internațională a bărbatului este un eveniment anual celebrat cu scopul de a ne concentra atenția pe sănătatea bărbaților și a băieților, dar și cu scopul de a promova egalitatea între sexe.<br/><br/>Ziua bărbatului a fost declarată pe data de 19 noiembrie, iar evenimentul este celebrat în peste 60 de state, printre care India, China și Statele Unite. Încă din anii 1960 a existat solicitarea pentru o zi internațională a bărbatului, moment în care s-a raportat faptul că mulți bărbați încearcă să transforme ziua de 23 Februarie în ziua lor, drept echivalentul zilei de 8 Martie, Ziua Internațională a Femeilor, potrivit Click.ro.</p>
    </article>
  </body>
</html>