<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/sports/hokejs/uzbrucejs-abols-no-zemakas-ligas-atgriezas-nhl-farmkluba.a338877/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-19T10:07:12+00:00"/>
    <meta property="og:title" content="Uzbrucējs Ābols no zemākas līgas atgriežas NHL fārmklubā"/>
    <meta property="og:description" content="Latvijas hokejists Rodrigo Ābols otrdien no Austrumkrasta hokeja līgas (ECHL) kluba Grīnvilas &quot;Swamp Rabbits&quot; izsaukts uz Amerikas hokeja līgas (AHL) vienību Springfīldas &quot;Thunderbirds&quot;, vēsta ECHL turnīra organizatori."/>
  </head>
  <body>
    <article>
      <h1>Uzbrucējs Ābols no zemākas līgas atgriežas NHL fārmklubā</h1>
      <address>
        <time datetime="2019-11-19T10:07:12+00:00">19 Nov 2019, 10:07</time>
      </address>
      <p>
        <b>Latvijas hokejists Rodrigo Ābols otrdien no Austrumkrasta hokeja līgas (ECHL) kluba Grīnvilas "Swamp Rabbits" izsaukts uz Amerikas hokeja līgas (AHL) vienību Springfīldas "Thunderbirds", vēsta ECHL turnīra organizatori.</b>
      </p>
      <p>Jau ziņots, ka pirms nedēļas "Thunderbirds" uz ECHL vienību nosūtīja uzbrucēju Ābolu. Latvietis uz ECHL klubu devās kopā ar komandas biedru uzbrucēju Klifu Pū, bet pretējā virzienā ceļoja uzbrucējs Laiems Pekararo. </p>
      <p>Uzbrucējs ECHL čempionātā aizvadīja četras spēles, kuru laikā izcēlās ar trim vārtiem un vienu rezultatīvu piespēli, nopelnīja četras soda minūtes un pozitīvu lietderības koeficientu +1.</p>
      <p>Ābols šosezon "Thunderbirds" rindās laukumā devies četrās spēlēs, kurās izcēlies ar vienu rezultatīvu piespēli, kā arī sakrājis +/- rādītāju -1. Pirmssezonas treniņnometnē 23 gadus vecais hokejists pabija arī Nacionālās hokeja līgas komandā Floridas "Panthers", aizvadot divas spēles, bet 21.septembrī tiekot nosūtītam uz Springfīldas klubu AHL.</p>
      <p>"Panthers" ar Ābolu maijā parakstīja divu gadu debitanta līgumu.</p>
      <p>Iepriekšējā sezonā Ābols Zviedrijas čempionātā Erebrū "Orebro" rindās 45 pamatturnīra spēlēs guva 18 vārtus un astoņreiz rezultatīvi piespēlēja, bet divās izslēgšanas cīņās vienreiz rezultatīvi piespēlēja. 2019.gada pavasarī hokejists Latvijas izlases sastāvā piedalījās pasaules čempionātā, taču tas beidzās ar traumu jau otrajā spēlē, līdz tam gūstot vienus vārtus.</p>
      <related>
        <h4>Saistītie raksti</h4>
        <a href="https://www.lsm.lv/raksts/sports/hokejs/hokejists-abols-nosutits-uz-austrumkrasta-hokeja-ligu.a338169/"/>
        <a href="https://www.lsm.lv/raksts/sports/hokejs/rodrigo-abols-nosutits-uz-floridas-panthers-farmklubu.a332778/"/>
        <a href="https://www.lsm.lv/raksts/sports/hokejs/aiz-okeana-tuvojas-nhl-sezona-vairakiem-latviesiem-labas-izredzes-uz-vietu-sastava.a332086/"/>
        <a href="https://www.lsm.lv/raksts/sports/hokejs/hokejists-rodrigo-abols-pirms-nhl-kluba-treninnometnes-viss-bus-manis-pasa-rokas.a330930/"/>
        <a href="https://www.lsm.lv/raksts/sports/hokejs/abols-posas-uz-floridas-panthers-attistibas-nometni.a323547/"/>
        <a href="https://www.lsm.lv/raksts/sports/hokejs/latviesu-skaits-nhl-pieaug-lidz-rekordam-vel-patalu.a320793/"/>
        <a href="https://www.lsm.lv/raksts/sports/hokejs/uzbrucejs-abols-ligums-ar-nhl-klubu-naca-ka-parsteigums.a320776/"/>
      </related>
    </article>
  </body>
</html>