<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/ivairybes/apie-fobijas-tokiu-pavadinimu-jus-tikrai-negirdejote-1750923/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-19T10:21:00+00:00"/>
    <meta property="og:title" content="Apie fobijas: tokių pavadinimų jūs tikrai negirdėjote"/>
    <meta property="og:description" content="Reklama"/>
  </head>
  <body>
    <article>
      <h1>Apie fobijas: tokių pavadinimų jūs tikrai negirdėjote</h1>
      <address><time datetime="2019-11-19T10:21:00+00:00">19 Nov 2019, 10:21</time> by <a rel="author">Etaplius.lt</a></address>
      <p>Reklama</p>
      <p>
        <b>Baimė pažįstama kiekvienam. Bijoti yra visiškai normalu, kai šiam nemaloniam jausmui gimti yra priežasčių. Tačiau fobija – visai kas kita. Ji neturi nieko bendra su realybe. Tai nesąmoningas, paniškas ir visiškai neprognozuojamas jausmas.</b>
      </p>
      <p>Psichologijos praktikoje suskaičiuojama daugiau nei 500 pačių įvairiausių fobijų. Kokios yra pačios keisčiausios fobijos, kurios žmogaus gyvenimą paverčia tikru košmaru?</p>
      <p>Kai žmogus paniškai bijo skaičiaus 13, tai – triskadekafobija, o kai bijo skaičiaus 8, tai – oktofobija.</p>
      <p>Kai paniškai bijoma anginos – tai anginofobija, ankštų daiktų ar vietų – stenofobija, o antkapių – plakofobija.</p>
      <p>Kai bijoma asimetrinių daiktų – asimetrifobija, augalų – botanofobija, o aukso – aurofobija.</p>
      <p>Yra žmonių, kenčiančių nuo jausmo, kad juos gali apiplėšti. Tai – harpaksofobija. Yra bijančiųjų bažnyčios, tai – ekleziofobija. Netgi yra kenčiančiųjų nuo fobijos bolševikams. Tai – bolšefobija.</p>
      <p>Reklama</p>
      <p>Kai paniškai bijoma daržovių, tai – lachanofobija, dulkių – amatofobija ar koniofobija, dusimo ar būti uždusintam – pnigofobija ar pnigerofobija.</p>
      <p>Bijantieji dusulio susiduria su anginofobija, gerų naujienų – eufobija, gyvūnų kailio ar odos – dorafobija.</p>
      <p>Kai kurie kenčia nuo juoko, kvatojimo baimės, o tai – geliofobija. Baimė kalbėti prieš publiką – glosofobija, kraujavimo iš nosies baimė – epistaksiofobija.</p>
      <p>Nuo savo prakaito kvapo panikuoja tie, kurie kenčia nuo bromidrosifobijos ar osmofobijos. Bijantieji laidotuvių ar būti palaidoti gyvi susiduria su tapefobija ar tapofobija. Fobija maudytis vonioje – ablutofobija.</p>
      <p>Paniškai bijantieji moterų kenčia nuo ginefobijos, bijantieji gražuolių moterų – nuo kaliginefobijos ar venstrafobijos. O siaubingai bijantieji nuplikti kenčia nuo falakrofobijos.</p>
      <p>Paniškai bijantieji rupūžių kenčia nuo bufonofobijos, skurdo, neturto – peniafobijos, o tiltų ar pereiti juos – gefirofobijos.</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/laisvalaikis/keliones/keliauju-be-rupesciu-kaip-iveikti-skrydzio-baime-1720476/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/ar-galima-numirti-is-baimes-taip-1420724/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/patarimai/nekurkite-pavoju-iliuzijos-1250619/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sveikata/sveikata/baime-gali-buti-paveldima/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/is-baimes-placiai-pramerktos-akys-mato-daugiau-969570/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/umus-charakteris-naudingas-sveikatai-922164/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/laisvalaikis/ivairybes/zmones-kurie-nejaucia-baimes-issigasta-ikvepe-anglies-dioksido-908291/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/pasaulis/the-wall-street-journal-po-iszagintos-merginos-mirties-delyje-moteris-apemusi-baime/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>