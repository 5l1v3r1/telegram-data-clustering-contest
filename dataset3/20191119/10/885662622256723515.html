<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/politiki/125567/kalesma-georgiadi-stin-ellada-anadyontai-nees-oikonomikes-eykairies"/>
    <meta property="og:site_name" content="Insider"/>
    <meta property="article:published_time" content="2019-11-19T10:00:00+00:00"/>
    <meta property="og:title" content="Κάλεσμα Γεωργιάδη στη διεθνή επενδυτική κοινότητα"/>
    <meta property="og:description" content="Ο υπουργός Ανάπτυξης εμφανίστηκε αισιόδοξος για την οικονομική πορεία της χώρας, τονίζοντας πως πλέον η Ελλάδα έχει εξασφαλίσει την πολιτική σταθερότητα."/>
  </head>
  <body>
    <article>
      <h1>Κάλεσμα Γεωργιάδη στη διεθνή επενδυτική κοινότητα</h1>
      <h2>Ο υπουργός Ανάπτυξης εμφανίστηκε αισιόδοξος για την οικονομική πορεία της χώρας, τονίζοντας πως πλέον η Ελλάδα έχει εξασφαλίσει την πολιτική σταθερότητα.</h2>
      <address>
        <time datetime="2019-11-19T10:00:00+00:00">19 Nov 2019, 10:00</time>
      </address>
      <p>Να στρέψει το ενδιαφέρον της στις νέες οικονομικές ευκαιρίες που αναδύονται στην Ελλάδα κανεί τη διεθνή επενδυτική κοινότητα, ο υπουργός Ανάπτυξης και Επενδύσεων <b>Άδωνις Γεωργιάδης</b> από την Ουάσιγκτον, κατά τη διάρκεια της ομιλίας που πραγματοποίησε στην Ουάσιγκτον.</p>
      <p>Συγκεκριμένα, ο υπουργός Ανάπτυξης βρέθηκε στο συνέδριο<b> «Southeast Europe &amp; East Med: New strategies, New perspectives»,</b> μια εκδήλωση διοργανώνουν από κοινού το «Delphi Economic Forum» και η εφημερίδα «Καθημερινή».</p>
      <p>«Αν κάποιος σκέφτεται να έρθει να επενδύσει στην Ελλάδα, θα έλεγα ότι αυτή είναι η σωστή στιγμή. Θέλουμε να καλέσουμε τους Ελληνοαμερικανούς να έρθουν να επενδύσουν στην Ελλάδα. Αλλά αυτό που προσπαθούμε να κάνουμε δεν είναι να πείσουμε κάποιον να έρθει να επενδύσει για πατριωτικούς λόγους. Μεταμορφώνουμε το επιχειρηματικό περιβάλλον στην Ελλάδα με έναν πολύ φιλικό προς τις επιχειρήσεις τρόπο και κάνουμε τις συνθήκες ώριμες ώστε ένας σοβαρός επενδυτής να έρθει και να βρει καλές ευκαιρίες για τις επιχειρήσεις του», σημείωσε χαρακτηριστικά.</p>
      <p>Λέγοντας πως <b>η Ελλάδα έχει αφήσει πίσω της μια δύσκολη δεκαετία</b>, ο υπουργός Ανάπτυξης εμφανίστηκε αισιόδοξος για την οικονομική πορεία της χώρας, τονίζοντας πως πλέον η Ελλάδα έχει εξασφαλίσει την πολιτική σταθερότητα και διαθέτει μια κυβέρνηση με ορίζοντα τετραετίας, η οποία έχει λάβει μια σαφή μεταρρυθμιστική εντολή με στόχο την προσέλκυση ξένων επενδύσεων.</p>
      <p>«Καταρχήν, έχουμε πλήρη πολιτική σταθερότητα... Έτσι, μετά από 10 ταραχώδη χρόνια, έχουμε τώρα μια σταθερή κυβέρνηση που έχει μια σαφή εντολή κυβέρνησης για τέσσερα χρόνια… Δεύτερον, κερδίσαμε τις εκλογές με τη σωστή ατζέντα. Δεν είπαμε στους ανθρώπους να μας ψηφίσουν για να τους προσλάβουμε στον δημόσιο τομέα και για να σταματήσουμε τις ιδιωτικοποιήσεις. Είπαμε ψηφίστε εμάς για να επιταχύνουμε τις ιδιωτικοποιήσεις», τόνισε ο Έλληνας υπουργός.</p>
      <p>Συνεχίζοντας ο κ. Γεωργιάδης εξήγησε πως<b> η διεθνή επενδυτική κοινότητα έχει καλωσορίσει τη μεταρρυθμιστική προσπάθεια της Ελλάδας, </b>εκτιμώντας ότι αυτό το γεγονός αντανακλάται στη θετική αντίδραση των αγορών. Αναφορικά με τις ιδιωτικοποιήσεις αναφέρθηκε εκτενώς στο πρόγραμμα για την ιδιωτικοποίηση του <b>ΔΕΣΦΑ.</b> Επιπλέον, υποστήριξε ότι η κυβέρνηση στηρίζει το πρότζεκτ του Αγωγού «EastMed», καθώς, όπως σημείωσε, αυτό «το σχέδιο αυτό θα βοηθήσει την Ευρωπαϊκή Ένωση να γίνει μια αγορά φυσικού αερίου λιγότερο εξαρτημένη από το ρωσικό φυσικό αέριο».</p>
      <p>Τέλος για τις σχέσεις της Ελλάδας με τη<b> Βόρεια Μακεδονία</b>, ο υπουργός σημείωσε ότι η πλειοψηφία του πολιτικό κόσμου στη χώρα μας επιθυμεί καλές σχέσεις, καθώς η Ελλάδα θέλει να στηρίξει την ευημερία της γειτονικής χώρας στο πλαίσιο μιας πολιτικής που στοχεύει στην ενίσχυση της περιφερειακής σταθερότητας.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/politiki/125460/georgiadis-gia-roybikona-den-toys-fobomaste"/>
        <a href="https://www.insider.gr/eidiseis/ellada/125455/xeroyme-ta-spitia-sas-parembasi-toy-roybikona-stin-katoikia-toy-adoni"/>
        <a href="https://www.insider.gr/eidiseis/oikonomia/125385/georgiadis-stirizoyme-neo-misthoti-poy-anelabe-na-trexei-ta-dyo"/>
      </related>
    </article>
  </body>
</html>