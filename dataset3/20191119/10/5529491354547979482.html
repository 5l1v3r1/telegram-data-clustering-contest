<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-mondo/hotella-nutella-california-concorso-3118819/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-19T10:32:57+00:00"/>
    <meta property="og:title" content="Hotella: il primo albergo Nutella in California. Il concorso: si vince week-end dolcissimo"/>
    <meta property="og:description" content="ROMA – La penetrazione in America dell’inconfondibile gusto e consumo di Nutella prosegue a colpi di acquisti e marketing creativo. A gennaio la Ferrero aprirà il primo albergo a tema nella Napa Valley, in California: si chiamerà “Hotella”, promette week-end a due dolcissimi e indimenticabili. Per i super fan delle nocciole immerse nella morbida crema di cacao da spalmare è stato pensato un concorso ad hoc. Hotella sarà aperto solo dal 10 al 12 gennaio, una volta l’anno. E sarà a disposizione di soli tre fortunati vincitori (accompagnati, s’intende) del contest. Lavarsi le mani in bagno? Negli uffici uno su tre si dimenticaCina, esplosione in una miniera di carbone: 15 morti Bisogna inviare un video di 60 secondi che spieghi perché far colazione con Nutella è meglio. Il filmato più divertente consentirà al suo autore di godere di un fine settimana nell’albergo. Dove potrà baloccarsi senza scrupoli calorici in un parco a tema dedicato. “Hotella Nutella vuole rivedere la gioia del trascorrere una notte in albergo…"/>
  </head>
  <body>
    <article>
      <h1>Hotella: il primo albergo Nutella in California. Il concorso: si vince week-end dolcissimo</h1>
      <address><time datetime="2019-11-19T10:32:57+00:00">19 Nov 2019, 10:32</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/hotella_ansa-1.jpg"/>
        <figcaption>Hotella, il primo parco a tema Nutella in California (frame Youtube)</figcaption>
      </figure>
      <p>ROMA – La penetrazione in America dell’inconfondibile gusto e consumo di <a href="https://www.blitzquotidiano.it/cronaca-mondo/usa-nutella-dici-newtella-natella-diavolo-2255528/">Nutella</a> prosegue a colpi di acquisti e marketing creativo. A gennaio la Ferrero aprirà il primo albergo a tema nella Napa Valley, in California: si chiamerà “Hotella”, promette week-end a due dolcissimi e indimenticabili. Per i super fan delle nocciole immerse nella morbida crema di cacao da spalmare è stato pensato un concorso ad hoc.</p>
      <p>Hotella sarà aperto solo dal 10 al 12 gennaio, una volta l’anno. E sarà a disposizione di soli tre fortunati vincitori (accompagnati, s’intende) del contest. </p>
      <figure>
        <a href="https://www.blitzquotidiano.it/cronaca-mondo/lavarsi-mani-bagno-world-toilet-day-3118761/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-mondo/lavarsi-mani-bagno-world-toilet-day-3118761/">
          <img src="https://static.blitzquotidiano.it/wp/wp-content/uploads/2019/11/toilet_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-mondo/lavarsi-mani-bagno-world-toilet-day-3118761/">Lavarsi le mani in bagno? Negli uffici uno su tre si dimentica</a>
      </h3>
      <figure>
        <a href="https://www.blitzquotidiano.it/cronaca-mondo/cina-esplosione-miniera-morti-2-3118734/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-mondo/cina-esplosione-miniera-morti-2-3118734/">
          <img src="https://static.blitzquotidiano.it/wp/wp-content/uploads/2019/11/cina_miniera_ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-mondo/cina-esplosione-miniera-morti-2-3118734/">Cina, esplosione in una miniera di carbone: 15 morti</a>
      </h3>
      <p>Bisogna inviare un video di 60 secondi che spieghi perché far colazione con Nutella è meglio. Il filmato più divertente consentirà al suo autore di godere di un fine settimana nell’albergo. Dove potrà baloccarsi senza scrupoli calorici in un parco a tema dedicato.</p>
      <p>“Hotella Nutella vuole rivedere la gioia del trascorrere una notte in albergo con una colazione eccezionale” ha spiegato Todd Midura, Vice Presidente Marketing di Nutella North America. “Speriamo che i nostri ospiti imparino a ricreare la magia dell’hotel a casa, offrendo ad amici e familiari una colazione speciale”. Il concorso, partito questo mese, si concluderà alla mezzanotte dell’8 dicembre 2019. (fonte Skytg24)</p>
    </article>
  </body>
</html>