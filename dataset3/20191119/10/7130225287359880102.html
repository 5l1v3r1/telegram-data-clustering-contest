<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/cehaletle-mucadele-ediyor-arabasini-kutuphaneye-ceviren-ogretmen-yusuf-gunay-5-yilda-20-bin-kitap-dagitti-889917"/>
    <meta property="og:site_name" content="Onedio"/>
    <meta property="article:published_time" content="2019-11-19T10:17:42+00:00"/>
    <meta property="og:title" content="Cehaletle Mücadele Ediyor: Arabasını Kütüphaneye Çeviren Öğretmen Yusuf Günay 5 Yılda 20 Bin Kitap Dağıttı"/>
    <meta property="og:description" content="Antalya'da, sınıf öğretmeni Tuncer Günay, satın aldığı otomobilini kütüphaneye çevirerek, 5 yılda 20 bin kitabı ücretsiz dağıttı. Günay, hedefinin 50 ..."/>
  </head>
  <body>
    <article>
      <h1>Cehaletle Mücadele Ediyor: Arabasını Kütüphaneye Çeviren Öğretmen Yusuf Günay 5 Yılda 20 Bin Kitap Dağıttı</h1>
      <address><time datetime="2019-11-19T10:17:42+00:00">19 Nov 2019, 10:17</time> by <a rel="author" href="https://onedio.com/profil/batuhan" target="_blank">Batuhan</a></address>
      <h4><a href="https://onedio.com/etiket/antalya/5020766acc161f8ec13422d9">Antalya</a>'da, sınıf öğretmeni Tuncer Günay, satın aldığı otomobilini kütüphaneye çevirerek, 5 yılda 20 bin kitabı ücretsiz dağıttı. Günay, hedefinin 50 bin <a href="https://onedio.com/etiket/kitap/579b23c6b12f629b07a7af76">kitap</a> olduğunu söyledi.</h4>
      <figure>
        <img src="https://img-s2.onedio.com/id-5dd3be51d31b0b4721f4036f/rev-0/w-500/s-e3e4f325df0f17e8b3972c575ac405e9a0adccb5.jpg"/>
      </figure>
      <p><a href="https://onedio.com/etiket/antalya/5020766acc161f8ec13422d9">Antalya</a>'da yaşayan, sınıf öğretmeni Tuncer Günay, 5 yıl önce satın aldığı eski model otomobilinin trafikte çok dikkat çektiğini fark edince aracı sosyal projeler için kullanmaya karar verdi.</p>
      <h3>Otomobilin içine ilk yardım çantası yerleştiren, arkasına 'dilek- şikayet- istek kutusu' asan Günay, tavanına yerleştirdiği rafa onlarca kitap sığdırdı.</h3>
      <figure>
        <img src="https://img-s2.onedio.com/id-5dd3b9c91a0e9d3e212ff3df/rev-0/w-500/s-cf0c172d7b194d7b64f2876641c377f6c9e0be2c.jpg"/>
      </figure>
      <h3>Rafa 'Ücretsiz' ve 'Cehaletle mücadele malzemeleri' yazan Günay, trafiğe böyle çıkmaya başladı.</h3>
      <figure>
        <img src="https://img-s2.onedio.com/id-5dd3b9cf5f3107363e45a5e7/rev-0/w-500/s-6fa27a6ba68f63e0dc4db3c179b1f25e2f3ae80b.jpg"/>
      </figure>
      <h3>Park halindeyken vatandaşlar gelip kitaplardan alıyor</h3>
      <figure>
        <img src="https://img-s2.onedio.com/id-5dd3b9d2d8a71cf0213f5df5/rev-0/w-500/s-acfb9c945e3b5b5b7691e5ab7f77c30bf5867e74.jpg"/>
        <figcaption>Araç bazen kırmızı ışıkta dururken bazen de park halindeyken kent sakinlerinin gelip, raftaki kitaplardan aldığını görünce çok mutlu olduğunu belirten Günay, 5 yılda 20 binin üzerinde eseri kitapseverle buluşturduğunu anlattı.</figcaption>
      </figure>
      <h3>"Para atanlar oluyor, gidip o parayla kitap alıp dağıtıyorum"</h3>
      <figure>
        <iframe src="https://www.youtube.com/embed/UIfgajV74IA" width="640" height="360" data-service="Youtube" scrolling="no"/>
      </figure>
      <p>Kitapları hayırseverlerin desteğiyle temin ettiğini aktaran Tuncer Günay, "Ramazan ayında <a href="https://onedio.com/etiket/yiyecek/5773d7a469c08ef0025cca07">yiyecek</a>, şimdi de <a href="https://onedio.com/etiket/kitap/579b23c6b12f629b07a7af76">kitap</a> dağıtıyorum. 5 yılda 20 bini geçti dağıttığım kitaplar. Bu raf her gün dolup boşalıyor. Kitap dağıtmak isteyenlerden gidip alıyorum, okumak isteyenlere dağıtıyorum. Bazen tüm rafın kısa sürede boşaldığını gördüm. Dilek kutusuna istedikleri kitabın adını yazıp atanlar oluyor. Para atanlar oluyor, gidip o parayla kitap alıp dağıtıyorum" dedi.</p>
      <h3>Hedef 50 bin kitap</h3>
      <figure>
        <img src="https://img-s1.onedio.com/id-5dd3bd9af9b67a961fb82752/rev-0/w-500/s-9d8f7ae0079ba3d3542cec060dab08e636c775e8.jpg"/>
        <figcaption>Otomobilini asla satmayacağını dile getiren Tuncer Günay, hedefinin 50 bin <a href="https://onedio.com/etiket/kitap/579b23c6b12f629b07a7af76">kitap</a> dağıtmak olduğunu söyledi.</figcaption>
      </figure>
    </article>
  </body>
</html>