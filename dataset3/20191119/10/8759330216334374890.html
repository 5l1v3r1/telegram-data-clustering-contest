<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904326/buffel-zei-nee-tegen-aanbod-van-krc-genk-dat-wou-ik-niet-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-19T10:45:00+00:00"/>
    <meta property="og:title" content="Buffel weigerde aanbieding van Racing Genk: &quot;Dat wou ik niet&quot;"/>
    <meta property="og:description" content="Thomas Buffel (38) is sinds kort assistent-coach bij de Belgische U19. Die job is niet zo zwaar, want de U19 komt maar één keer per maand samen. Een weloverwogen keuze van de ex-Rode Duivel."/>
  </head>
  <body>
    <article>
      <h1>Buffel weigerde aanbieding van Racing Genk: "Dat wou ik niet"</h1>
      <address>
        <time datetime="2019-11-19T10:45:00+00:00">19 Nov 2019, 10:45</time>
      </address>
      <p>
        <b>Thomas Buffel (38) is sinds kort assistent-coach bij de Belgische U19. Die job is niet zo zwaar, want de U19 komt maar één keer per maand samen. Een weloverwogen keuze van de ex-Rode Duivel.</b>
      </p>
      <p>"Het is niet dat er geen aanbiedingen waren", zo geeft hij aan bij <i>Het Nieuwsblad.</i> "Zowel om speler te blijven als om trainer te worden. Knokke uit Tweede Amateur heeft me gepolst om bij hen te komen spelen. En Lommel wou me halen als speler om er nadien door te groeien als trainer. Bij Genk kon ik jeugdtrainer worden", geeft Buffel aan.</p>
      <p>Buffel zei nee tegen al die aanbiedingen. "Dan zou ik me een maand nadat ik zelf gestopt was, onmiddellijk weer moeten storten in een nieuw verhaal en dat wou ik niet. Ik werd ook gepolst door een makelaarsbureau en vorig jaar kon ik een voltijds contract krijgen als tv-analist, maar ik ben niet op die trein gesprongen", onthult Buffel nog verder.</p>
      <p>Buffel zette afgelopen seizoen een punt achter zijn carrière, die hij afsloot met een seizoen bij Zulte Waregem.</p>
      <aside>Lees meer<br/><a href="https://www.voetbalprimeur.be/nieuws/903937/buffel-zet-zijn-eerste-stappen-als-trainer-ontdekken-of-dit-mij-ligt-.html?itm_source=www.voetbalprimeur.be&amp;itm_medium=highlighted-content">Buffel zet zijn eerste stappen als trainer: "Ontdekken of dit mij ligt"</a></aside>
    </article>
  </body>
</html>