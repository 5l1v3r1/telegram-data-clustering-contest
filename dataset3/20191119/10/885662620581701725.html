<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/diethni/aytokinito/125571/didi-ta-prota-rompotika-taxi-tha-einai-kinezika"/>
    <meta property="og:site_name" content="Insider"/>
    <meta property="article:published_time" content="2019-11-19T10:00:00+00:00"/>
    <meta property="og:title" content="Τα πρώτα ρομπoτικά ταξί θα κυκλοφορήσουν στην Κίνα (vid)"/>
    <meta property="og:description" content="«Πολύ σύντομα» θα είναι γεγονός τα πρώτα ρομπότ - ταξί στους δρόμους της Σαγκάη από την εταιρεία Didi."/>
  </head>
  <body>
    <article>
      <h1>Τα πρώτα ρομπoτικά ταξί θα κυκλοφορήσουν στην Κίνα (vid)</h1>
      <h2>«Πολύ σύντομα» θα είναι γεγονός τα πρώτα ρομπότ - ταξί στους δρόμους της Σαγκάη από την εταιρεία Didi.</h2>
      <address>
        <time datetime="2019-11-19T10:00:00+00:00">19 Nov 2019, 10:00</time>
      </address>
      <p>«Πολύ σύντομα» αναμένεται να κυκλοφορήσουν τα πρώτα ρομποτικά ταξί που θα «οδηγούνται» μόνα τους στους δρόμους της Σαγκάη, σύμφωνα με την ανακοίνωση της <b>Didi Chuxing,</b> της εταιρείας με την πιο<b> δημοφιλή εφαρμογή μετακινήσεων.</b></p>
      <p>«Είμαστε έτοιμοι να θέσουμε σε λειτουργία την <b>υπηρεσία robo-taxi</b> στη Σαγκάη, πολύ σύντομα» αναφέρεται χαρακτηριστικά στη σχετική ανακοίνωση του κινεζικού κολοσσού. «Οι χρήστες θα μπορούν σύντομα να καλούν ένα αυτοοδηγούμενο όχημα μέσα από την εφαρμογή της Didi».</p>
      <p><a href="https://www.cnbc.com/2019/11/19/chinese-ride-hailing-firm-didi-to-launch-robo-taxi-service-in-shanghai.html">Σύμφωνα με το CNBC,</a> η Didi προσφέρει υπηρεσίες μετακίνησεις, μέσα από τις εφαρμογές της, σε <b>περίπου 550 εκατ. εγγεγραμμένους χρήστες</b>.</p>
      <h3>Πώς να καλέσετε ένα αυτοοδηγούμενο όχημα της Didi</h3>
      <figure>
        <iframe src="https://www.youtube.com/embed/vKxUhhYIOqs" width="895" height="503" data-service="Youtube" scrolling="no"/>
      </figure>
      <h3>Didi ή Uber</h3>
      <p>Όπως και η Uber στις ΗΠΑ, η Didi είδε σημαντική επιτυχία σε σύντομο χρονικό διάστημα, όμως το ιστορικό της έχει να παρουσιάσει και ορισμένα σκάνδαλα, όπως την περίπτωση βιασμού και δολοφονίας μίας γυναίκας από έναν οδηγό της εταιρείας, όταν χρησιμοποίησε την εφαρμογή διαδρομών carpool, <b>Hitch.</b></p>
      <p>Η εταιρεία αρχικά ανέστειλε τη λειτουργία της εφαρμογής Hitch, όμως την έθεσε ξανά σε λειτουργία λίγο διάστημα αργότερα, έχοντας θέσει <b>αυστηρότερους όρους χρήσης</b>. Με τους νέους όρους, πλέον, οι γυναίκες έχουν δικαίωμα να χρησιμοποιήσουν την υπηρεσία από τις 8 το πρωί έως τις 5 το απόγευμα (τοπική ώρα), για την... ασφάλεια τους. Ενώ, οι άντρες μπορούν να χρησιμοποιούν την υπηρεσία μέχρι τις 11 το βράδυ.</p>
      <p>Παράλληλα, όπως και η Uber, η Didi ακόμα δεν έχει παρουσιάσει κέρδη, ενώ το 2018 κατέγραψε<b> απώλειες ύψους 1,6 δισ. δολαρίων.</b></p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/diethni/aytokinito/125516/pos-mporeis-na-apoktiseis-mia-lamborghini-me-molis-40000-dolaria"/>
        <a href="https://www.insider.gr/epiheiriseis/aytokinito/125497/i-mustang-mach-e-tha-einai-diathesimi-2020-se-diafores-ekdoseis"/>
        <a href="https://www.insider.gr/epiheiriseis/aytokinito/125454/neo-audi-q3-i-dynami-stin-ypiresia-tis-polyteleias"/>
      </related>
    </article>
  </body>
</html>