<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_maniyak-skalichiv-6-zhinok-pokazali-fotorobot-napadnika/938852"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T10:41:00+00:00"/>
    <meta property="og:title" content="Маніяк скалічив 6 жінок: показали фоторобот нападника"/>
    <meta property="og:description" content="Із 7 по 15 листопада в Амур-Нижньодніпровському районі Дніпра сталося 6 нападів на жінок. Невідомий чоловік бив по обличчю незнайомих йому жінок. В ході опитування потерпілих вдалося встановити прикмети нападника, повідомили у відділі комунікації обласної поліції. Працівники поліції ..."/>
  </head>
  <body>
    <article>
      <h1>Маніяк скалічив 6 жінок: показали фоторобот нападника</h1>
      <address><time datetime="2019-11-19T10:41:00+00:00">19 Nov 2019, 10:41</time> by <a rel="author">Gazeta.ua</a></address>
      <p>Із 7 по 15 листопада в Амур-Нижньодніпровському районі Дніпра сталося 6 нападів на жінок.</p>
      <p>Невідомий чоловік бив по обличчю незнайомих йому жінок. В ході опитування потерпілих вдалося встановити прикмети нападника, повідомили у відділі комунікації обласної поліції.</p>
      <p>Працівники поліції склали фоторобот можливого підозрюваного та просять всіх, хто упізнав чоловіка, повідомити до поліції на спецлінію "102".</p>
      <figure>
        <img src="https://static2.gazeta.ua/img2/cache/gallery/938/938852_1_w_1200.jpg?v=0"/>
        <figcaption>У Дніпрі невідомий нападає на жінок<cite>Автор: dp.npu.gov.ua</cite></figcaption>
      </figure>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_u-kiyevi-oruduye-maniyak-yakij-napadaye-na-cholovikiv-zmi/931923"/>
      </related>
      <p>За описом потерпілих, нападник – це чоловік віком приблизно 25-30 років, зріст 175 см, худорлявої статури. Обличчя без бороди та вусів, європейського типу, худорляве із впалими щоками та широкими вилицями. Волосся темно-русяве, брудне та довге.</p>
      <p>Був одягнутий в куртку чорного або темно-синього кольору, спортивні штани або світло-голубі джинси.</p>
      <blockquote>Працівники Київського відділення поліції затримали 22-річного хлопця, який протягом місяця у Вінниці <a href="https://gazeta.ua/articles/regions/_zatrimali-22richnogo-hlopcya-yakij-kolov-zhinok-golkoyu/905197">колов жінок голкою.</a> Правопорушник зізнався, що робив це заради розваги.</blockquote>
    </article>
  </body>
</html>