<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/podatkova-poperedila-pro-obmezheniy-dostup-do-e-servisiv--640907.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T10:45:10+00:00"/>
    <meta property="og:title" content="Податкова попередила про обмежений доступ до е-сервісів"/>
    <meta property="og:description" content="Робота сервісів буде обмежена 21 листопада"/>
  </head>
  <body>
    <article>
      <h1>Податкова попередила про обмежений доступ до е-сервісів</h1>
      <address>
        <time datetime="2019-11-19T10:45:10+00:00">19 Nov 2019, 10:45</time>
      </address>
      <h4>Робота сервісів буде обмежена 21 листопада</h4>
      <p>Державна податкова служба попереджає, що 21 листопада 2019 року з 18 до 21 год. доступ до електронних сервісів буде частково обмежено.</p>
      <p>Про це повідомляє <a href="https://tax.gov.ua/media-tsentr/novini/398002.html">пресслужба ДПС</a>.</p>
      <p>«У зв’язку з проведенням обслуговування програмно-технічного комплексу Кваліфікованого надавача електронних довірчих послуг Інформаційно-довідкового департаменту ДПС 21.11.2019 з 18 год. 00 хв. до 21 год. 00 хв. доступ до електронних сервісів буде частково обмежено», - йдеться в повідомленні.<br/>До слова, раніше міністерка фінансів Оксана Маркарова заявила, що <a href="https://glavcom.ua/economics/finances/markarova-zayavila-shcho-uryad-ne-planuje-pidvishchuvati-podatki-636684.html">уряд не збільшуватиме податки</a>, як це робилося під кожен з бюджетів раніше.<br/>Також нагадаємо, що у жовтні Володимир <a href="https://glavcom.ua/news/zelenskiy-pidpisav-zakoni-pro-kasovi-aparati-ta-keshbek-633337.html">Зеленський підписав закони</a> щодо детінізації розрахунків у сфері торгівлі і послуг, спрямовані на запровадження програмних реєстраторів розрахункових операцій та механізму кешбеку</p>
      <p>«Щоб стимулювати споживачів отримувати чеки, законами пропонується запровадити з 1 жовтня 2020 року так званий механізм кешбеку, що передбачає можливість здійснення компенсації покупцеві (споживачеві) 100% вартості придбаних товарів (робіт, послуг) за рахунок частини штрафних санкцій за порушення вимог щодо РРО, застосованих за його скаргою», - пояснили в ОП.</p>
      <p>Крім того, передбачається, що з 1 січня 2021 року підвищується з 1,5 млн грн до 2,5 млн грн максимальний поріг річного доходу фізичної особи – підприємця на спрощеній системі оподаткування, яка може відноситися до II групи платників єдиного податку.</p>
      <p>Верховна Рада 20 вересня ухвалила закон про детінізацію розрахунків у сфері торгівлі та послуг і про реєстратори розрахункових операцій у смартфоні, а також схвалила відповідні зміни до Податкового кодексу України.</p>
      <related>
        <a href="https://glavcom.ua/news/sproshchenci-3-ji-grupi-ne-povinni-vidavati-cheki-pri-otrimanni-perekaziv-mizh-potochnimi-rahunkami-fopiv-verlanov-639253.html"/>
        <a href="https://glavcom.ua/news/rada-ratifikuvala-protokol-pro-uniknennya-podviynogo-opodatkuvannya-z-kiprom-636387.html"/>
        <a href="https://glavcom.ua/news/protyagom-troh-godin-e-servisi-podatkovoji-ne-pracyuvatimut-636216.html"/>
      </related>
    </article>
  </body>
</html>