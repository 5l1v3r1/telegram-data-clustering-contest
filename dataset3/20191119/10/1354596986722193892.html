<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.emerce.nl/nieuws/dreamforce-salesforce-sluit-vrede-microsoft"/>
    <meta property="og:site_name" content="Emerce"/>
    <meta property="article:published_time" content="2019-11-19T10:00:00+00:00"/>
    <meta property="og:title" content="Dreamforce: Salesforce sluit vrede met Microsoft, nieuwe iOS apps"/>
    <meta property="og:description" content="Microsoft en Salesforce bewegen zich allebei op de markt voor relatiebeheer, maar hebben vrede gesloten getuige een nieuwe samenwerking op het gebied van de cloud."/>
  </head>
  <body>
    <article>
      <h1>Dreamforce: Salesforce sluit vrede met Microsoft, nieuwe iOS apps</h1>
      <address><time datetime="2019-11-19T10:00:00+00:00">19 Nov 2019, 10:00</time> by <a rel="author">Jan Libbenga</a></address>
      <p>
        <b>Microsoft en Salesforce bewegen zich allebei op de markt voor relatiebeheer, maar hebben vrede gesloten getuige een nieuwe samenwerking op het gebied van de cloud.</b>
      </p>
      <p>Salesforce brengt zijn Marketing Cloud onder bij Microsoft Azure.</p>
      <p>Ook is een <a href="https://www.geekwire.com/2019/together-microsoft-salesforce-deepen-cloud-partnership-despite-years-rivalry-rifts/">betere integratie</a> tussen de Salesforce diensten en Microsofts collaboratieapp Teams aangekondigd.</p>
      <p>In 2014 werkten beide bedrijven al samen in de cloud, maar daarna nam de rivaliteit toe. Zo lukte het Salesforce niet om in 2016 LinkedIn over te nemen, waarna het sociale netwerk voor 26 miljard dollar in handen kwam van Microsoft. Daarop vroeg Salesforce toezichthouders om maatregelen.</p>
      <p>Ooit waren er ook gesprekken over een fusie tussen Salesforce en Microsoft, maar CEO Marc Benioff van Salesforce trok zich terug.</p>
      <p>De samenwerking met Microsoft betekent niet dat andere cloudsamenwerkingen worden gestopt. Tegelijk wordt ook de samenwerking met Amazon Web Services (AWS) versterkt, maar dan op het gebied van AI-gestuurde klantenservice voor telefooninteracties en de beschikbaarheid van AWS-content op het Salesforce leerplatform Trailhead.</p>
      <p>Tegelijk wordt ook de samenwerking met Amazon Web Services (AWS) versterkt, maar dan op het gebied van AI-gestuurde klantenservice voor telefooninteracties en de beschikbaarheid van AWS-content op het Salesforce leerplatform Trailhead.</p>
      <p>Vandaag begint in San Francisco Dreamforce, het jaarcongres van Salesforce, waar onder meer een volgende generatie mobiele SDK wordt aangekondigd. Ontwikkelaars kunnen daarmee eenvoudig native apps voor iPhone en iPad op het Salesforce Platform bouwen.</p>
      <p>Salesforce heeft maandag alvast ook de lancering <a href="https://www.salesforce.com/company/news-press/press-releases/2019/11/191811-Salesforce-Apple/">aangekondigd</a> van twee nieuwe ‘flagship-apps’ voor iOS- de opnieuw ontworpen Salesforce Mobile-app en de Trailhead GO-leerapp – die volgens het bedrijf rijke klantervaringen bieden met ‘exclusieve functies’ voor iOS en iPadOS, zoals de ondersteuning voor Face IDS, Siri shortcuts en Einstein Voice Assistant.</p>
      <p>CEO Marc Benioff spreekt in een <a href="https://www.salesforce.com/video/7597891/?d=cta-body-promo-62">livestream</a> later vandaag met Apple topman Tim Cook.</p>
      <related>
        <h4>Gerelateerde items</h4>
        <a href="https://www.emerce.nl/nieuws/salesforce-bouwt-kantoortoren-sydney"/>
        <a href="https://www.emerce.nl/nieuws/salesforce-lanceert-cloud-verzekeraars"/>
        <a href="https://www.emerce.nl/nieuws/eigenaar-wordpress-krijgt-300-miljoen-dollar-salesforce"/>
      </related>
    </article>
  </body>
</html>