<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/bukovinec-za-1000-evro-namagavsya-domovitisya-z-prikordonnikom-pro-peremischennya-cigarok-380515"/>
    <meta property="og:site_name" content="Погляд"/>
    <meta property="article:published_time" content="2019-11-19T10:38:00+00:00"/>
    <meta property="og:title" content="Буковинець за 1000 євро намагався домовитися з прикордонником про контрабанду"/>
    <meta property="og:description" content="Затримали буковинця, який намагався дати прикордоннику хабар за сприяння у переміщенні цигароку за кордон"/>
  </head>
  <body>
    <article>
      <h1>Буковинець за 1000 євро намагався домовитися з прикордонником про контрабанду</h1>
      <h2>Чоловік хотів, аби прикордонник посприяв у переміщенні цигарок за кордон</h2>
      <address>
        <time datetime="2019-11-19T10:38:00+00:00">19 Nov 2019, 10:38</time>
      </address>
      <p>У Чернівецькій області, вже вдруге за тиждень, мешканець прикордоння отримує повідомлення про підозру у наданні неправомірної вигоди службовій особі.</p>
      <p>Цього разу, чоловіком виявився 35-річний мешканець села Долішній Шепіт, який за хабар намагався домовитись з прикордонником про сприяння у незаконному переміщенні сигарет до сусідньої країни, за що був затриманий вчора, 18 листопада 2019 року, спільною міжвідомчою групою.</p>
      <p>Правоохоронці, з-поміж офіцерів відділу внутрішньої та власної безпеки по Чернівецькому прикордонному загону та слідчого управління ГУ Національної поліції, за процесуального керівництва прокуратури Чернівецької області, затримали буковинця в порядку ст. 208 КПК України, після надання прикордоннику неправомірної вигоди в сумі 1000 євро.</p>
      <p>В такий спосіб чоловік намагався організувати протиправну діяльність в межах відповідальності відділення «Фальків» та перемістити чималу партію тютюнових виробів до Румунії.</p>
      <p>В рамках кримінального провадження відомості було внесено до ЄРДР за ч.3 ст.369 (Пропозиція, обіцянка або надання неправомірної вигоди службовій особі) Кримінального кодексу України. Про це йдеться на сторінці Західного регіонального управління Держприкордонслужби України-Західний кордон у Facebook.</p>
      <figure>
        <img src="https://media.pogliad.ua/news/article/2019/11/19/380515/75464277_1741168092681089_7214497716619968512_o.w800.jpg"/>
      </figure>
      <figure>
        <img src="https://media.pogliad.ua/news/article/2019/11/19/380515/76720899_1741168062681092_1869273933061029888_o.w800.jpg"/>
      </figure>
      <related>
        <h4>Схожі записи</h4>
        <a href="https://pogliad.ua/news/crime/na-bukovini-zatrimali-kontrabandista-yakiy-namagavsya-dati-haba-prikordonniku-363424"/>
        <a href="https://pogliad.ua/news/crime/na-bukovini-zatrimali-prikordonnika-pid-chas-otrimannya-1000-evro-habara-322308"/>
        <a href="https://pogliad.ua/news/bukovina/vzyali-pid-vartu-bukovincya-yakiy-proponuvav-prikordonnikam-habar-za-peremischennya-cigarok-do-es-380225"/>
        <a href="https://pogliad.ua/news/crime/bukovinec-proponuvav-prikordonnikam-1500-evro-za-peremischennya-kontrabandi-do-es-380184"/>
      </related>
    </article>
  </body>
</html>