<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/certificati/credit-suisse-phoenix-memory-airbag-su-basket-azionario-con-max-6-annuo/"/>
    <meta property="og:site_name" content="InvestireOggi"/>
    <meta property="article:published_time" content="2019-11-19T10:32:47+00:00"/>
    <meta property="og:title" content="Credit Suisse: Phoenix Memory Airbag su basket azionario con max 7,20% annuo"/>
    <meta property="og:description" content="Certificato a stampo Credit Suisse di tipo Phoenix Memory Airbag, negoziato su Euro TLX, con cedole trimestrali condizionate (ed effetto memoria), trigger autocall decrescente, rimborso condizionato del capitale a scadenza ed effetto Airbag che attenua le perdite."/>
  </head>
  <body>
    <article>
      <h1>Credit Suisse: Phoenix Memory Airbag su basket azionario con max 7,20% annuo</h1>
      <h2>Certificato a stampo Credit Suisse di tipo Phoenix Memory Airbag, negoziato su Euro TLX, con cedole trimestrali condizionate (ed effetto memoria), trigger autocall decrescente, rimborso condizionato del capitale a scadenza ed effetto Airbag che attenua le perdite.</h2>
      <address><time datetime="2019-11-19T10:32:47+00:00">19 Nov 2019, 10:32</time> by <a rel="author" href="https://www.investireoggi.it/certificati/author/danilofieni/" target="_blank">Danilo Fieni</a></address>
      <p>Credit Suisse, in data 18/11/2019, ha emesso un certificato Phoenix memory <b>Airbag</b> su Basket azionario Worst Of. Si tratta di un certificato quotato e negoziato sul Euro TLX con scadenza a 5 anni, che prevede il pagamento di cedole mensili condizionate (con effetto memoria), opzione di rimborso anticipato (con trigger autocall dcrescente), rimborso condizionato del capitale a scadenza ed effetto Airbag che attenua l’entità delle perdite (e che spigheremo fra poco).<br/>Ogni certificato ha inoltre un prezzo di emissione di 100 Euro (uguale al valore nominale).<br/>Nel dettaglio.</p>
      <h3>Punti di forza in sintesi</h3>
      <ul>
        <li>Cedole mensili condizionate (con effetto memoria) fino ad un max del 7,2% annuo.</li>
        <li>Trigger pagamento cedole pari al 50% dei livelli iniziali</li>
        <li>A partire dal 9° mese, i certificati possono essere richiamati anticipatamente grazie all’autocall trigger decrescente a step del 5%, dal 95% al 75% dei livelli iniziali, al prezzo di emissione (100 Euro) più le eventuali cedole se dovute.</li>
        <li><b>Effetto Airbag: </b>permette di garantire una protezione del capitale a scadenza più marcata, tramite l’attenuazione delle perdite qualora la relativa barriera europea di protezione del capitale (in questo caso chiamata strike level) a scadenza venga violata. Indice fondamentale è il <b>rapporto Airbag</b> dato in genere dal livello iniziale in rapporto allo strike level (questa volta fissato ad un valore inferiore rispetto al livello inziale), espressi in valore assoluto o in % (ad. es., se espressi in %: 100%/50%=2); la perdita sarà data dalla performance negativa eccedente la barriera moltiplicata per il rapporto Airbag, il tutto moltiplicato per il valore di emissione.</li>
      </ul>
      <h3>Meccanismo cedolare</h3>
      <p>Se non si verifica il rimborso anticipato, ad ogni data di valutazione trimestrale, l’investitore percepisce una cedola calcolata del 2% calcolata sul valore nominale di 100 Euro (ossia 2 Euro) se il prezzo di chiusura di ogni sottostante è pari o superiore al 70% del rispettivo livello iniziale; se invece il prezzo di chiusura di almeno un sottostante è inferiore alla suddetta soglia non viene corrisposta alcuna cedola. Tuttavia, l’effetto memoria fa si che se alla data di valutazione successiva si verifica la condizione del pagamento, l’investitore, oltre alla cedola del mese in questione, riceverà tutte le cedole precedenti non distribuite.</p>
      <h3>Rimborso anticipato mensile condizionato</h3>
      <p>Dal 9° (14/08/2020) al penultimo mese (14/10/2024) il certificate viene rimborsato anticipatamente se, ad ogni data di valutazione mensile del rimborso automatico, il prezzo di ogni sottostante è pari o superiore all’autocall trigger decrescente, a step del 5%, dal 95% al 75% dei livelli iniziali. Se la condizione si attiva l’investitore riceve 100 Euro per ogni certificato più le eventuali cedole se dovute; in caso contrario la vita del prodotto continua.</p>
      <p>Scadenza</p>
      <p>Se non si verifica la condizione di rimborso anticipato, alla data di scadenza l’investitore percepisce 100 Euro per ogni certificato più le eventuali cedole dovute se alla data di valutazione finale il valore di ogni sottostante del sottostante è pari o superiore al livello strike, posto al 60% dei rispettivi livelli iniziali. Se al contrario il livello di chiusura del sottostante con la peggiore performance è inferiore al suddetto livello, alla data di rimborso l’investitore riceve un valore calcolato come prodotto fra il valore di emissione ed il rapporto fra il valore finale del suddetto sottostante ed il relativo livello strike; in altre parole riceve un valore calcolato come prodotto fra il valore di emissione e la performance del sottostante con performance peggiore (a sua volta calcolata come valore finale in rapporto al valore iniziale), il tutto moltiplicato per il rapporto Airbag.</p>
      <h4>Esempio in caso di fixing finale inferiore allo strike level</h4>
      <p>Supponendo che la performance peggiore sia del 55%, pari ad un ribasso del 45% rispetto al livello iniziale di Axa (con un corrispondente valore finale di 13,8655 Euro), e che lo strike level sia al 60% del livello iniziale (pari a 15,126 Eur): l’investitore riceverà un importo pari a Euro 100x(13,8655/15,126)=91,66 €, o se vogliamo, pari a 100×0,55x(1/0,6) in quanto il rapporto Airbag è dato dal rapporto 100% / 60%. In altre parole, invece che ricevere 55 euro perdendo il 45% del valore nominale, si sperimenta una perdita dell’8,35% (ossia la % di perdita eccedente il livello strike, pari al 5%, moltiplicata per il rapporto Airbag, pari a 1,67).</p>
      <h3>Caratteristiche</h3>
      <p>Emittente: Credit Suisse (<a href="https://derivative.credit-suisse.com/it/it/it/detail/5y-memory-phoenix-airbag-certificates/XS1973539379/49110883">https://derivative.credit-suisse.com/it/it/it/detail/5y-memory-phoenix-airbag-certificates/XS1973539379/49110883</a>)<br/>ISIN: XS1973539379<br/>Mercato di quotazione: Euro TLX<br/>Valuta: Eur<br/>Sottostanti (livelli iniziali): Axa (25,21 Eur), Kraft Heinz (30,96 Eur), Natixis (3,938 Eur), azioni privilegiate Volkswagen (179,92 Eur)<br/>Cedola mensile condizionata: 0,60% (max 7,20% p.<br/>a.)<br/>Trigger cedola: 50% dei livelli iniziali<br/>Opzione di rimborso anticipato mensile (trigger autocall): dal 9° mese, a step del 5% dal 95% al 75% dei livelli iniziali<br/>Livello strike: 60% dei livelli iniziali<br/>Rapporto Airbag: 100% del livello niziale / Livello Strike= 1,67<br/>Data di valutazione iniziale: 14/11/2019<br/>Data di emissione: 18/11/2019<br/>Data di valutazione finale: 14/11/2024<br/>Data di scadenza/pagamento: 21/11/2024</p>
    </article>
  </body>
</html>