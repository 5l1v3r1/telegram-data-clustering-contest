<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/orebro/flera-berattelser-om-klimakteriebesvar-och-olika-hormonbehandlingar"/>
    <meta property="og:site_name" content="SVT Nyheter"/>
    <meta property="article:published_time" content="2019-11-19T10:58:29+00:00"/>
    <meta property="og:title" content="Flera berättelser om klimakteriebesvär och olika hormonbehandlingar"/>
    <meta property="og:description" content="Många kvinnor hörde av sig om sina erfarenheter av klimakteriet, när SVT Nyheter Örebro berättade att allmänläkare ska utbildas i nya riktlinjer för hormonbehandling."/>
  </head>
  <body>
    <article>
      <h1>Flera berättelser om klimakteriebesvär och olika hormonbehandlingar</h1>
      <address><time datetime="2019-11-19T10:58:29+00:00">19 Nov 2019, 10:58</time> by <a rel="author">Lovisa Blomberg</a></address>
      <p>
        <b>Många kvinnor hörde av sig om sina erfarenheter av klimakteriet, när SVT Nyheter Örebro berättade att allmänläkare ska utbildas i nya riktlinjer för hormonbehandling.</b>
      </p>
      <p>En övervägande del av kvinnorna som skickade in sina berättelser har stora besvär. Många har behövt söka hjälp flera gånger hos olika läkare eller testat olika behandlingar innan de hittat rätt. Några har fortfarande inte fått rätt hjälp.</p>
      <h3>”Fick halvdålig hjälp”</h3>
      <p>En kvinna skriver: ”Har träffat vårdcentralsläkare, 2 neurologer och en professor i neurologi med olika migränformer som specialitet och fått utskrivit en mängd olika preparat, bland annat starka antidepressiva mediciner”.</p>
      <p>En annan skriver ”Haft jobbiga besvär i cirka fyra år. Humöret och svettningarna har varit värst. Ibland kändes det som att jag inte ville leva. Fick halvdålig hjälp i början. För svaga och helt fel preparat”.</p>
      <h3>Olika bemötanden</h3>
      <p>En del berättar också att de inte fått rätt bemötande när de sökt vård.</p>
      <p>”Barnmorskan var måttligt intresserad av att hjälpa mig”,</p>
      <p>”Jag blev rekommenderad en kurator men det var minst tre månaders väntan. Jag påtalade att läget var akut och att vänta tre månader inte var rimligt”</p>
      <p>”Läkaren vägrade hjälpa mig och jag gick över ett år och led innan jag tog kontakt med privat vård”.</p>
      <related>
        <h4>Relaterat</h4>
        <a href="https://www.svt.se/nyheter/lokalt/orebro/overlakarens-rad-till-kvinnor-med-klimakteriebesvar-fortsatt-sok-vard"/>
        <a href="https://www.svt.se/nyheter/lokalt/orebro/nu-ska-kvinnor-i-klimakteriet-fa-battre-vard-inga-kvinnor-ska-behova-lida"/>
        <a href="https://www.svt.se/nyheter/lokalt/orebro/klimakteriet-beratta-om-dina-erfarenheter"/>
        <a href="https://www.svt.se/nyheter/lokalt/orebro/utbildning-for-lakarna-i-region-orebro-lan"/>
      </related>
    </article>
  </body>
</html>