<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/19/greece/skandalo-siemens-enoxoi-krithikan-22-katigoroumenoi/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-19T10:27:51+00:00"/>
    <meta property="og:title" content="Σκάνδαλο Siemens: Ενοχοι κρίθηκαν 22 κατηγορούμενοι"/>
    <meta property="og:description" content="Μετά από 14 χρόνια 27 απαλλάχθηκαν λόγω παραγραφής των αξιόποινων πράξεων που τους αποδίδονται, μεταξύ αυτών και ο Θεόδωρος Τσουκάτος."/>
  </head>
  <body>
    <article>
      <h6 class="kicker">Aθώος ο Τσουκάτος</h6>
      <h1>Σκάνδαλο Siemens: Ενοχοι κρίθηκαν 22 κατηγορούμενοι</h1>
      <h2>Μετά από 14 χρόνια 27 απαλλάχθηκαν λόγω παραγραφής των αξιόποινων πράξεων που τους αποδίδονται, μεταξύ αυτών και ο Θεόδωρος Τσουκάτος.</h2>
      <address><time datetime="2019-11-19T10:27:51+00:00">19 Nov 2019, 10:27</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Με την ενοχή 22 κατηγορουμένων κλείνει σήμερα η αυλαία του Τριμελούς Εφετείου Κακουργημάτων της Αθήνας για την υπόθεση των αποκαλούμενων μαύρων ταμείων της Siemens,η διερεύνηση της οποίαε ξεκίνησε πριν από 14 χρόνια από την ελληνική δικαιοσύνη.</p>
      <p>Συγκεκριμένα οι δικαστές έκριναν ενόχους 22 κατηγορούμενους μεταξύ των οποίων τα πρώην στελέχη της Siemens Hellas, Μιχάλη Χριστοφοράκο, Χρήστο Καραβέλα, Πρόδρομο Μαυρίδη και τα πρώην στελέχη της Siemens Γερμανίας, Χάϊνριχ Φον Πίρερ, Μίκαελ Κουτσενρόιτερ, Ράιχαντ Σίκατζεκ για το αδίκημα της νομιμοποίησης εσόδων από εγκληματική δραστηριότητα κατ´ επάγγελμα .</p>
      <p>
        <a href="https://www.tanea.gr/2019/11/19/greece/anapantita-erotimata-gia-ti-dipli-tragodia-stin-katerini/">Διαβάστε ακόμη : Αναπάντητα ερωτήματα για τη διπλή τραγωδία στην Κατερίνη</a>
      </p>
      <p>Την ίδια ποινική μεταχείριση επιφύλαξε το δικαστήριο και για τα τραπεζικά στελέχη Φάνη Λυγινό και Ζαν Κλώντ Όσβαλντ (ο οποίος καταζητείται από τότε που «έσπασε» το «βραχιολάκι»).</p>
      <p>Το δικαστήριο έπαυσε την ποινική δίωξη για το αδίκημα της δωροδοκίας, ακολουθώντας την πρόταση της εισαγγελέως της έδρας και εντάσσοντας την αξιόποινη πράξη στο νομοθετικό πλαίσιο που αφορά τη δωροδοκία στον ιδιωτικό τομέα.</p>
      <p>Αθώους έκρινε το Δικαστήριο πέντε κατηγορουμένους και συγκεκριμένα τους: Νικόλαο Μανασή, Σάββα Γιαννακάκη, Αθανάσιο Ράμμος, Βασίλης Τυρογαλάς, Εμμανουήλ Παπαδογιαννάκης.</p>
      <p>Οι υπόλοιποι 27 απαλλάχθηκαν λόγω παραγραφής των αξιόποινων πράξεων που τους αποδίδονται, μεταξύ αυτών και ο  Θεόδωρος Τσουκάτος.</p>
      <p>Αρχικά στο εδώλιο είχαν παραπεμφθεί 64 κατηγορούμενοι ωστόσο στο μεταξύ δέκα εξ αυτών απεβίωσαν.</p>
      <p>Η απόφαση του Δικαστηρίου αφορά τη σύμβαση 8002/1997 για την προμήθεια ψηφιακών κέντρων του ΟΤΕ έρχεται τρία χρόνια αφότου άρχισε η ακροαματική διαδικασία και 14 χρόνια μετά την έναρξη των πρώτων δικαστικών ερευνών για τα μαυρα ταμεία της Siemens το Τριμελές Εφετείο Κακουργημάτων. Η διαδικασία συνεχίζεται επί των ελαφρυντικών και των τελικών ποινών.</p>
      <p>
        <a href="https://www.in.gr/2019/11/19/greece/4411365/">Ποινικός Κώδικας : Έως και ισόβια για όσους αφαιρέσουν ζωές οδηγώντας υπό την επήρεια αλκοόλ</a>
      </p>
      <related>
        <h4>Σχετικά άρθρα</h4>
        <a href="https://www.tanea.gr/2019/11/19/greece/kairos-xeimoniatikos-pou-tha-xtypisoun-vroxes-kai-kataigides-tis-epomenes-ores-xartes/"/>
        <a href="https://www.tanea.gr/2019/11/19/greece/vasilis-palaiokostas-etsi-apedrasa-apo-tis-fylakes-korydallou/"/>
        <a href="https://www.tanea.gr/2019/11/19/greece/prosorini-anakoufisi-dilose-o-foititis-pou-ekspermatose-stin-plati-foititria-tou-apth/"/>
      </related>
    </article>
  </body>
</html>