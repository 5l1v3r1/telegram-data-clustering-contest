<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640649/%D8%A7%D9%88%D9%84%DB%8C%D9%86-%DA%AF%D8%B1%D9%88%D9%87-%D9%85%D8%B4%D9%85%D9%88%D9%84%DB%8C%D9%86-%DA%A9%D9%85%DA%A9-%D9%85%D8%B9%DB%8C%D8%B4%D8%AA%DB%8C-%D8%B1%D8%A7-%D8%AF%D8%B1%DB%8C%D8%A7%D9%81%D8%AA-%DA%A9%D8%B1%D8%AF%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T10:45:00+00:00"/>
    <meta property="og:title" content="اولین گروه مشمولین کمک معیشتی را دریافت کردند"/>
    <meta property="og:description" content="بامداد امروز کمک معیشتی به حساب اولین گروه از سرپرستان خانوار واریز شد و کسانی که مشمول طرح نیستند می‌توانند اعتراض کنند."/>
  </head>
  <body>
    <article>
      <h1>
        <a href="https://www.bultannews.com/fa/news/640649/%D8%A7%D9%88%D9%84%DB%8C%D9%86-%DA%AF%D8%B1%D9%88%D9%87-%D9%85%D8%B4%D9%85%D9%88%D9%84%DB%8C%D9%86-%DA%A9%D9%85%DA%A9-%D9%85%D8%B9%DB%8C%D8%B4%D8%AA%DB%8C-%D8%B1%D8%A7-%D8%AF%D8%B1%DB%8C%D8%A7%D9%81%D8%AA-%DA%A9%D8%B1%D8%AF%D9%86%D8%AF">اولین گروه مشمولین کمک معیشتی را دریافت کردند</a>
      </h1>
      <h2>بامداد امروز کمک معیشتی به حساب اولین گروه از سرپرستان خانوار واریز شد و کسانی که مشمول طرح نیستند می‌توانند اعتراض کنند.</h2>
      <address><time datetime="2019-11-19T10:45:00+00:00">19 Nov 2019, 10:45</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، اولین مرحله پرداخت حمایت معیشتی بامداد امروز به حساب سرپرستان خانوار واریز شد. پیش از این محمدباقر نوبخت از واریز کمک معیشتی 20 میلیون نفر در مرحله اول خبر داده بود.</p>
      <p>بر این اساس دومین مرحله ساعت 24 روز چهارشنبه 29 آبان ماه و سومین مرحله ساعت 24 روز شنبه 2 آذر خواهد بود و در هر مرحله برای 20 میلیون نفر کمک معیشتی واریز خواهد شد تا جمع دریافت‌کنندگان یارانه جدید به 60 میلیون نفر برسد.</p>
      <p>کسانی که در حال حاضر مشمول دریافت یارانه نقدی نمی‌شوند و از سوی وزارت رفاه به عنوان ثروتمند حذف نشده‌اند و در مراحل قبل انصراف از ثبت‌نام یارانه داشته و یا نتوانستند ثبت‌نام کنند می‌توانند در سامانه‌ای که از سوی وزارت تعاون، کار و رفاه اجتماعی اعلام می‌شود ثبت‌نام کنند تا وضعیت آنها بررسی شود.</p>
      <p>در این رابطه علی ربیعی سخنگوی دولت گفته بود هر کسی فکر می‌کند استحقاق دریافت کمک معیشتی را دارد می‌تواند ثبت نام کند و پس از احراز شرایط مشمول این حمایت شود. همچنین افرادی که به این طرح می‌پیوندند از همان مرحله اول، پرداخت نقدی برای آنها لحاظ می‌شود و جای نگرانی نیست.</p>
      <p>احمد میدری معاون رفاه وزارت کار، تعاون و رفاه اجتماعی در رابطه با نحوه اعتراض افراد برای دریافت کمک معیشتی عنوان کرد: اواسط هفته آینده از طریق کد دستور *6369 # افرادی که در فهرست مشمولان طرح حمایت معیشتی دولت قرار نگرفته‌اند می‌توانند از وضعیت خود مطلع شوند. همچنین وزارت تعاون، کار و رفاه اجتماعی در اطلاعیه‌ای عنوان کرده که افراد از مراجعه حضوری به این وزارتخانه و ادارات استانی خودداری کنند.</p>
      <p>یکی از مباحث دیگری که این روزها مبتلا‌به شده سوء استفاده از طریق ارسال پیامک‌های جعلی در رابطه با یارانه‌ها و کمک معیشتی است که مردم باید دقت نظر داشته باشند. در این زمینه وزارت تعاون،‌کار و رفاه اجتماعی تأکید کرده فرآیند پرداخت به مشمولان طرح حمایت معیشتی تا هفته آینده ادامه دارد و هیچگونه پیامکی مبنی بر شمول، قطع و ثبت‌نام یارانه و یا تحت حمایت معیشتی برای هموطنان ارسال نمی‌شود و اینگونه پیامک‌ها جعلی است.</p>
      <p>مشمولان طرح معیشت خانوار هم‌پوشانی زیادی با افرادی که یارانه نقدی دریافت می‌کنند،‌ دارد.</p>
      <p>طبق اعلام مسئولان میزان پرداخت یارانه به خانوارها بدین شرح است:</p>
    </article>
  </body>
</html>