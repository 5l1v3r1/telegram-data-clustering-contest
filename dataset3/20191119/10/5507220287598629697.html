<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187033/"/>
    <meta property="og:site_name" content="Janam TV"/>
    <meta property="article:published_time" content="2019-11-19T10:20:07+00:00"/>
    <meta property="og:title" content="ശബരീശ സന്നിധിയിൽ പടിപൂജ , ഒഴുകിയെത്തി ആയിരങ്ങൾ ; 14 വർഷത്തെ ഇടവേളയ്ക്ക് ശേഷം ആദ്യമായി മണ്ഡലകാല പടിപൂജയ്ക്ക് അഭൂതപൂർവ്വമായ തിരക്ക്"/>
    <meta property="og:description" content="ശബരിമല ; ശബരീശ സന്നിധിയെ ഭക്തി സാന്ദ്രമാക്കി പടിപൂജ . ആയിരക്കണക്കിനു അയ്യപ്പസ്വാമിമാരാണ് തകർത്ത് പെയ്ത മഴയെ പോലും അവഗണിച്ച് ഇന്ന് സന്നിധാനത്ത് എത്തിയത് ."/>
  </head>
  <body>
    <article>
      <h1>ശബരീശ സന്നിധിയിൽ പടിപൂജ , ഒഴുകിയെത്തി ആയിരങ്ങൾ ; 14 വർഷത്തെ ഇടവേളയ്ക്ക് ശേഷം ആദ്യമായി മണ്ഡലകാല പടിപൂജയ്ക്ക് അഭൂതപൂർവ്വമായ തിരക്ക്</h1>
      <address><time datetime="2019-11-19T10:20:07+00:00">19 Nov 2019, 10:20</time> by <a rel="author">Janam TV Web Desk</a></address>
      <p>ശബരിമല ; ശബരീശ സന്നിധിയെ ഭക്തി സാന്ദ്രമാക്കി പടിപൂജ . ആയിരക്കണക്കിനു അയ്യപ്പസ്വാമിമാരാണ് തകർത്ത് പെയ്ത മഴയെ പോലും അവഗണിച്ച് ഇന്ന് സന്നിധാനത്ത് എത്തിയത് . 14 വർഷത്തെ ഇടവേളയ്ക്ക് ശേഷം ഇതാദ്യമായാണ് മണ്ഡലകാല പടിപൂജയ്ക്ക് അഭൂതപൂർവ്വമായ തിരക്ക് അനുഭവപ്പെടുന്നത് .</p>
      <p>വൈകിട്ട് നട തുറന്നപ്പോൾ ദർശനം നടത്തിയ ഭക്തർ പടിപൂജയ്ക്കായി കാത്തിരുന്നു . മഴ പെയ്ത് തറ മുഴുവൻ നനഞ്ഞതാണെങ്കിലും ഭക്തർ അത് കണക്കാക്കിയില്ല . ദീപാരാധന കഴിഞ്ഞതോടെ പടിപൂജയുടെ ചടങ്ങുകൾ ആരംഭിച്ചു .തന്ത്രി കണ്ഠര് മഹേഷ് മോഹനരരുടെ കാർമികത്വത്തിൽ ആദ്യം കലശപൂജ നടത്തി .</p>
      <p>പതിനെട്ട് പടികളിലായി കുടികൊള്ളുന്ന ദേവതകൾക്ക് പൂജ നടത്തി . അഭിഷേകം ചെയ്ത് നിവേദ്യത്തോടെ ദീപാരാധന നടത്തിയാണ് ചടങ്ങുകൾ അവസാനിച്ചത് .</p>
      <p>തീർഥാടന കാലത്തെ തിരക്ക് പരിഗണിച്ച് മകരവിളക്ക് കഴിയും വരെ പടിപൂജ ഒഴിവാക്കിയിരുന്നു. കഴിഞ്ഞ വർഷത്തെ പ്രളയം കാരണം നടക്കാതെ പോയ പടിപൂജയാണ് ഇപ്പോൾ നടത്തുന്നത്. 24 വരെ എല്ലാ ദിവസവും ഉണ്ടാകും പടിപൂജ . 2036 വരെ പടിപൂജ ബുക്കിങ് കഴിഞ്ഞു.</p>
      <p>75,000 രൂപയാണ് പടിപൂജയ്ക്കായി ദേവസ്വം ബോർഡിൽ അടയ്ക്കേണ്ടത് . ഇതിനു പുറമേ ഒരുക്കങ്ങൾക്കും ദക്ഷിണയ്ക്കും മറ്റുമായി കുറഞ്ഞത് 1.5 ലക്ഷം രൂപ ചെലവ് വരും.</p>
    </article>
  </body>
</html>