<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/cine-sunt-cei-chemati-sa-ii-puna-intrebari-lui-iohannis-studentii-si-profesorii-prezenti-cu-aprobare-18594329"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-19T10:17:04+00:00"/>
    <meta property="og:title" content="Cine sunt cei chemaţi să îi pună întrebări lui Iohannis. Studenţii şi profesorii, prezenţi cu aprobare"/>
    <meta property="og:description" content="Radu Tudor, Moise Guran, Cristina Şincai, sunt trei dintre jurnaliştii care au fost invitaţi să adreseze întrebări la discuţia cu preşedintele Klaus Iohannis. La fel ca în cazul interlocutorilor, surse politice spun că lista de studenţi şi profesori prezenţi a fost aprobată în prealabil."/>
  </head>
  <body>
    <article>
      <h1>Cine sunt cei chemaţi să îi pună întrebări lui Iohannis. Studenţii şi profesorii, prezenţi cu aprobare</h1>
      <address><time datetime="2019-11-19T10:17:04+00:00">19 Nov 2019, 10:17</time> by <a rel="author" href="https://www.zf.ro/autor/elena-crangasu" target="_blank">Elena Crangasu</a></address>
      <p>Radu Tudor, Moise Guran, Cristina Şincai, sunt trei dintre jurnaliştii care au fost invitaţi să adreseze întrebări la discuţia cu preşedintele Klaus Iohannis. La fel ca în cazul interlocutorilor, surse politice spun că lista de studenţi şi profesori prezenţi a fost aprobată în prealabil.</p>
      <p>Lista persoanelor care vor pune întrebări la discuţia din această seară cu Klaus Iohannis:</p>
      <p>Radu Tudor (Antena 3), Ion M. Ioniţă (Adevărul), Moise Guran ( Europa FM), Cristina Şincai (România TV), Silviu Mănăstire (B1 TV), Clarice Dinu (HotNews), Ramona Avramescu (TVR), Cristian Leonte (Pro TV) şi Cristian Pârvulescu (SNSPA).</p>
      <p>Potrivit unor surse politice, este posibil să fie o a 10-a persoană acceptată să pună întrebări, de la Realitatea Tv sau Digi 24.</p>
      <p>Potrivit surselor citate, în sală sunt invitaţi studenţi şi profesori. Lista cuprinde circa 80 de studenţi, iar aceasta, alături de numele profesorilor, a fost aprobată de staff-ul de campanie al PNL şi de Administraţia Prezidenţială.</p>
      <p>MEDIAFAX a adresat o listă de întrebări Adminstraţiei Prezidenţiale cu privire la modul în care a fost organizat evenimentul. Până la ora transmiterii ştirii nu a fost transmis un răspuns.</p>
      <p>Punctele principale la care aşteptăm răspuns sunt legate de:</p>
      <p>- care sunt criteriile care au stat la baza selecţiei persoanelor care pot adresa întrebări</p>
      <p>- cum şi de către cine au fost stabilite temele de discuţie</p>
      <p>- care este motivul pentru care alţi jurnalişti nu pot adresa întrebări candidatului PNL.</p>
      <p>Klaus Iohannis a anunţat că nu va participa la o dezbatere cu Viorica Dăncilă, dar a spus că va accepta discuţia cu politologi şi jurnalişti.. Şcoala Naţională de Studii Politice şi Administrative (SNSPA) a anunţat că va găzdui dezbaterea care începe la ora 19.00.</p>
      <p>Ceilalţi jurnalişti acreditaţi au fost invitaţi doar să stea în sală, fără a avea voie să pună întrebări.</p>
    </article>
  </body>
</html>