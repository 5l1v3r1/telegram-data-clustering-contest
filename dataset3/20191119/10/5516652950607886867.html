<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426063/exeidikeymeno-seminario-zaxaroplastikhs-me-ton-chef-patissier-dionysh-alerta"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-19T10:15:01+00:00"/>
    <meta property="og:title" content="Εξειδικευμένο σεμινάριο ζαχαροπλαστικής με τον chef patissier Διονύση Αλέρτα"/>
    <meta property="og:description" content="Ο καταξιωμένος pastry chef του ξενοδοχείου NJV Athens Plaza, ambassador στην Ελλάδα των κορυφαίων παγκοσμίως εταιρειών σοκολάτας και πραλίνας Domori και Agrimontana και ιδιοκτήτης του νέου all-day bistro, Umami Lab, Διονύσης Αλέρτας, προσγειώνεται στη Ρόδο για να πραγματοποιήσει masterclass εισαγωγής στη βάση της Ζαχαροπλαστικής."/>
  </head>
  <body>
    <article>
      <h1>Εξειδικευμένο σεμινάριο ζαχαροπλαστικής με τον chef patissier Διονύση Αλέρτα</h1>
      <address>
        <time datetime="2019-11-19T10:15:01+00:00">19 Nov 2019, 10:15</time>
      </address>
      <p>
        <b>Ο καταξιωμένος pastry chef του ξενοδοχείου NJV Athens Plaza, ambassador στην Ελλάδα των κορυφαίων παγκοσμίως εταιρειών σοκολάτας και πραλίνας Domori και Agrimontana και ιδιοκτήτης του νέου all-day bistro, Umami Lab, Διονύσης Αλέρτας, προσγειώνεται στη Ρόδο για να πραγματοποιήσει masterclass εισαγωγής στη βάση της Ζαχαροπλαστικής.</b>
      </p>
      <p>Ο ambassador της Σχολής Γαστρονομίας του ΙΕΚ ΑΚΜΗ, <b>Διονύσης Αλέρτας,</b> θα βρεθεί την <b>Τετάρτη 27 Νοεμβρίου και ώρα 12:00, στις</b> νέες υπερσύγχρονες εγκαταστάσεις ευρωπαϊκών προδιαγραφών του μεγαλύτερου ΙΕΚ της χώρας στη Ρόδο για να παρουσιάσει γλυκές παρασκευές όπως: <b>μους σοκολάτα bitter με κρεμέ σοκολατα bitter, eclair-pate a choux με πατισερί βανίλια compote φράουλα και κρεμε gianduja και cake με σοκολάτα με αμύγδαλα και γλάσο πορτοκάλι.</b></p>
      <p>Οι λάτρεις της ζαχαροπλαστικής, επαγγελματίες ή σπουδαστές σχολών έχουν τη δυνατότητα να παρακολουθήσουν το σεμινάριο σε προνομιακή τιμή κατόπιν δήλωσης ενδιαφέροντος στη γραμματεία της σχολής. Οι θέσεις είναι περιορισμένες, θα τηρηθεί σειρά προτεραιότητας.</p>
      <p>Πρόκειται για το δεύτερο κατά σειρά σεμινάριο του <b>ΙΕΚ ΑΚΜΗ στη Ρόδο</b>, που εντάσσεται στον κύκλο εξειδικευμένων Masterclasses που προσφέρει η σχολή, σε συνεργασία με τους πλέον καταξιωμένους chefs και pastry chefs στη χώρα με στόχο την παροχή ολοκληρωμένων γνώσεων γύρω από τις νέες τάσεις του κλάδου της γαστρονομίας αλλά και τη δημιουργία ασυναγώνιστων hands-on εμπειριών για όλους.</p>
      <p>
        <b>ΠΟΤΕ: Τετάρτη 27 Νοεμβρίου 2019<br/>ΩΡΑ: 12:00 <br/><br/>ΠΟΥ: ΙΕΚ ΑΚΜΗ Ρόδος, Βύρωνος 1, Ρόδος<br/><br/>Τηλέφωνο επικοινωνίας: 2241240840.</b>
      </p>
      <figure>
        <img src="https://www.rodiaki.gr/medias/2019/11/18/371471f34d7d6ea3a8ff7d98ae4991b8.jpg"/>
      </figure>
    </article>
  </body>
</html>