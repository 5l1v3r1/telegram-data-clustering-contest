<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42891_Chernivetski-komunalniki-hotovi-do-zimi"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-19T10:02:00+00:00"/>
    <meta property="og:title" content="Чернівецькі комунальники готові до зими?"/>
    <meta property="og:description" content="У МіськШЕПі відремонтували техніку. Як повідомляє пресслужба міської ради, спочатку очищатимуться центральні вулиці, де рухається елек"/>
  </head>
  <body>
    <article>
      <h1>Чернівецькі комунальники готові до зими?</h1>
      <address>
        <time datetime="2019-11-19T10:02:00+00:00">19 Nov 2019, 10:02</time>
      </address>
      <p>
        <b>У МіськШЕПі відремонтували техніку.</b>
      </p>
      <p>Як повідомляє пресслужба міської ради, спочатку очищатимуться центральні вулиці, де рухається електротранспорт (першочергово спуск на вул. Ю.Гагаріна). Далі оброблятимуться всі автобусні маршрути та вулиці «великого» і «малого» об’їзних кілець. Після розчистки цих вулиць організовуватимуться роботи на інших об’їзних вулицях.<br/><br/>На ділянках вулиць, які не посипаються механізовано, де є круті спуски і підйоми, створюються запаси посипкового матеріалу для ручної посипки. На сьогодні для утримання вулично-шляхової мережі міста запас протибуксивних матеріалів складає: піску – 152,5 куб.м., піщано-соляної суміші – 2815,8 куб.м., солі – 1456,8 т. Підприємством проведено профілактичний ремонт 37 одиниць дорожньої техніки (при плані 39).<br/><br/>КЖРЕП та приватними підприємствами для здійснення прибирання тротуарів і прибудинкових територій в зимовий період, буде задіяно 24 одиниці автотракторної техніки та 268 двірників. Також, зазначеними підприємствами заготовлено піску 432,73 куб.м і солі 78,1 т.</p>
      <p>
        <i>Фото ілюстративне</i>
      </p>
    </article>
  </body>
</html>