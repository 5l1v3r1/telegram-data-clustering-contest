<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/lifestyle/1562251/gntm-2-ayti-einai-i-kopela-poy-apochwrei-apo-to-epeisodio-tis-tritis"/>
    <meta property="og:site_name" content="NOOZ."/>
    <meta property="article:published_time" content="2019-11-19T10:47:00+00:00"/>
    <meta property="og:title" content="GNTM 2: Αυτή είναι η κοπέλα που αποχωρεί από το επεισόδιο της Τρίτης"/>
    <meta property="og:description" content="Οι εξελίξεις στο ριάλιτι μόδας είναι όπως πάντα συνταρακτικές!"/>
  </head>
  <body>
    <article>
      <h1>GNTM 2: Αυτή είναι η κοπέλα που αποχωρεί από το επεισόδιο της Τρίτης</h1>
      <address>
        <time datetime="2019-11-19T10:47:00+00:00">19 Nov 2019, 10:47</time>
      </address>
      <p>
        <b>Οι εξελίξεις στο ριάλιτι μόδας είναι όπως πάντα συνταρακτικές!</b>
      </p>
      <p>Οι ανατροπές στο ριάλιτι μόδας δεν σταματούν με τα κορίτσια να λιγοστεύουν μέρα με τη μέρα. Στο χθεσινό επεισόδιο το  golden pass του GNTM και αγαπημένη των κριτών Ελευθερία Καρναβά  αποχώρησε από το σπίτι των κοριτσιών. </p>
      <p>Στο σημερινό επεισόδιο της  Τρίτης ακόμη ένα κορίτσι θα μαζέψει την βαλίτσα της και θα φύγει από το σπίτι. </p>
      <p>Η επόμενη κοπέλα που θα αφήσει το ριάλιτι μόδας του Star Channel είναι η Εμμανουέλλα Μάινα. Η μελαχρινή κοπέλα με το κοντό μαλλί δεν τα πήγε τόσο καλά στην φωτογράφιση και δεν ικανοποίησε τους κριτές.</p>
      <p>Να συμπληρώσουμε ότι κάποιες πληροφορίες, θέλουν  την Ελευθερία Καρναβά να μένει  για λίγο εκτός GNTM, αφού θα πάρει τη δεύτερη ευκαιρία και θα μπει σύντομα και πάλι στο σπίτι.</p>
      <p>Όμως  δεν ισχύει το ίδιο και για την Εμμανουέλλα  που θα δει την πόρτα της εξόδου την Τρίτη το βράδυ.</p>
      <p>Η 22χρονη πανέμορφη κοπέλα κατάγεται από τη Θεσσαλονίκη και έχει σπουδάσει μακιγιάζ. Είναι παντρεμένη εδώ και δύο χρόνια και ονειρεύεται να πετύχει τους επαγγελματικούς της στόχους και να δημιουργήσει μια δεμένη και αγαπημένη οικογένεια μαζί με τον αγαπημένο της, Χρήστο.</p>
      <p>Στο σημερινό επεισόδιο, επίδοξα τοπ μόντελς θα βάλουν τα «δυνατά» τους για ν’ αναδειχθούν η καλύτερη… Μαίρη Πόπινς κερδίζοντας τη φωτογραφία της ημέρας και φυσικά, το πολυπόθητο αβαντάζ!</p>
      <p>Κάποιες θα καταφέρουν  να πετύχουν το concept της πανέξυπνης, σπιρτόζας και καλλίφωνος νταντάς με ευκολία, ενώ άλλες… όχι. Μία απ’ αυτές που δεν τα κατάφεραν, όπως φαίνεται, θα είναι η Μαρία. Μα τι έχει κάνει που εξόργισε τόσο τους κριτές και την art director του GNTM; </p>
    </article>
  </body>
</html>