<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-ratamadt-a-rendorokre-egy-idegenrendeszeti-orizetben-levo-szir-ferfi/"/>
    <meta property="og:site_name" content="lokál"/>
    <meta property="article:published_time" content="2019-11-19T10:17:43+00:00"/>
    <meta property="og:title" content="Rátámadt a rendőrökre egy idegenrendészeti őrizetben lévő szír férfi"/>
    <meta property="og:description" content="Elrendelte a Debreceni Járásbíróság egy idegenrendészeti őrizetben lévő szír férfi letartóztatását, mert rátámadt két rendőrre múlt kedden a Szabolcs-Szatmár-Bereg Megyei Rendőr-főkapitányság Rendészeti Igazgatóság őrzött szálláshelyén - közölte a Központi Nyomozó Főügyészség kedden az MTI-vel. Az í"/>
  </head>
  <body>
    <article>
      <h1>Rátámadt a rendőrökre egy idegenrendészeti őrizetben lévő szír férfi</h1>
      <address><time datetime="2019-11-19T10:17:43+00:00">19 Nov 2019, 10:17</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2017/04/Dispute-Argue-Rage-Fight-Box-Human-Hand-Faust-1564031-1280x757.jpg"/>
      </figure>
      <p>
        <b>Elrendelte a Debreceni Járásbíróság egy idegenrendészeti őrizetben lévő szír férfi letartóztatását, mert rátámadt két rendőrre múlt kedden a Szabolcs-Szatmár-Bereg Megyei Rendőr-főkapitányság Rendészeti Igazgatóság őrzött szálláshelyén – közölte a Központi Nyomozó Főügyészség kedden az MTI-vel. Az ítélet nem jogerős.</b>
      </p>
      <p>Keresztes Imre főügyész a közleményben azt írta, hogy a férfi pingpongütővel többször a szolgálatot ellátó rendőr főtörzsőrmester felé csapott, amikor ő arra kérte, hogy az engedélyezett szabadidős tevékenységet fejezze be. A kollégája segítségére siető rendőr zászlóst ököllel próbálta kétszer megütni. A rendőrök a támadás elől mindkét alkalommal kitértek.</p>
      <p>A férfit a Debreceni Regionális Nyomozó Ügyészség szerdán hivatalos személy elleni erőszak miatt gyanúsítottként hallgatta ki, elrendelte őrizetbe vételét, és indítványozta letartóztatását, amelyet a Debreceni Járásbíróság pénteken nem jogerősen el is rendelt az elsőfokú bíróságnak a tárgyalás előkészítésekor hozott határozatáig, de legfeljebb december 15-ig.</p>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-varhelyi-oliver-az-eu-nyugat-balkani-boviteseert-fog-dolgozni/">Várhelyi Olivér az EU nyugat-balkáni bővítéséért fog dolgozni</a>
        </li>
        <li>
          <a href="https://www.lokal.hu/2019-11-varhelyi-oliver-lesz-az-unio-bovitesert-felelos-biztosa/">Várhelyi Olivér lesz az unió bővítésért felelős biztosa</a>
        </li>
        <li>
          <a href="https://www.lokal.hu/2019-11-brexit-ellenes-kampany-finanszirozasa-miatt-nyomoznak-soros-gyorgy-ellen/">Brexit-ellenes kampány finanszírozása miatt nyomoznak Soros György ellen</a>
        </li>
        <li>
          <a href="https://www.lokal.hu/2019-11-magyarorszag-szamara-elfogadhatatlan-a-kohezios-penzek-megvagasa/">Magyarország számára elfogadhatatlan a kohéziós pénzek megvágása</a>
        </li>
        <li>
          <a href="https://www.lokal.hu/2019-11-soros-fia-macronnak-adott-utasitasokat/">Soros fia Macronnak adott utasításokat</a>
        </li>
      </ul>
    </article>
  </body>
</html>