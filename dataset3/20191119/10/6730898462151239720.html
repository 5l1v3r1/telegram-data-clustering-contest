<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/novi_foto_modovi_u_pripremi_za_buduce_samsung_telefone-82128"/>
    <meta property="og:site_name" content="Benchmark"/>
    <meta property="article:published_time" content="2019-11-19T10:58:00+00:00"/>
    <meta property="og:title" content="Novi Foto modovi u pripremi za buduće Samsung telefone"/>
    <meta property="og:description" content="Iz koda nove Samsung kamera aplikacije izvučene su i neke nove informacije o potencijalnim mogućnostima dolazećih telefona"/>
  </head>
  <body>
    <article>
      <h1>Novi Foto modovi u pripremi za buduće Samsung telefone</h1>
      <address>
        <time datetime="2019-11-19T10:58:00+00:00">19 Nov 2019, 10:58</time>
      </address>
      <figure>
        <img src="https://www.benchmark.rs/assets/img/news/main/53b6017746eceb6ce6394d79b60a90a0.jpg"/>
      </figure>
      <p>Kod koji je otkriven u poslednjoj verziji <a href="https://www.benchmark.rs/tag/samsung-54"><b>Samsung</b></a> kamera aplikacije ukazuje na to da korejski gigant radi na novim modovima snimanja za svoje telefone.</p>
      <p>Jedan od njih je Director’s View, mod koji daje mini pregled sa svih kamera senzora, kako bi omogućio korisnicima da brzo izaberu pravi kadar. Pored njega, tu su i Night Hyperlapse, Vertical Panorama, “Single Take Photo,” i Custom Filter opcije.</p>
      <p>Director’s View mod zvuči pogotovo zanimljivo, a XDA-Developers koji su i otkrili ove modove smatraju da bi on čak mogao snimati i video sa više kamera istovremeno, dozvoljavajući vam da pritiskom na sličicu prebacujete između različitih senzora.</p>
      <p>Opcija nazvana “Single Take Photo” deluje kao automatizovani mod za video i fotografije. Pomeranjem telefona kao pri snimanju panorame tokom 15 sekundi, aplikacija bi trebala snimati seriju videa i fotografija. Tu je i Vertical Panorama mod koji bi umesto tradicionalnog horizontalnog pomeranja podržavao vertikalno, za snimanje jako visokih objekata. Night Hyperlapse će najverovatnije kombinovati Samsungove postojeće noćne i hyperlapse modove u jedan.</p>
      <h3>Povezana vest: <a href="https://www.benchmark.rs/vesti/jos_mocnih_note10_funkcija_na_galaxy_s10_seriji-82094">Još moćnih Note10 funkcija na Galaxy S10 seriji</a></h3>
      <p>Najzad, tu je i “Custom Filter” opcija koja bi trebala da vam dozvoli da izaberete sliku iz galerije čiji izgled želite, a zatim ga snimite kao filter. Nije sigurno da li ovo znači da će telefon snimiti izmene načinjene na toj fotografiji, ili pokušati da sličan izgled emulira na drugim fotografijama.</p>
      <p>Ove nove mogućnosti, uz one prethodno otkrivene istom metodom, poput 108MP senzora i 8K video snimanja bi mogle značiti da nas očekuje jako zanimljiva nova generacija Samsung telefona, makar kada je kamera u pitanju.</p>
      <p><i>Izvor: <a href="https://www.theverge.com/">The Verge<br/></a></i> <br/><i> <br/></i>Benchmark možete pratiti i na društvenim mrežama | <a href="https://www.facebook.com/benchrs/">Facebook</a> | <a href="https://twitter.com/benchrs">Twitter</a> | <a href="https://www.instagram.com/benchmark.rs/">Instagram</a> | <a href="https://www.youtube.com/channel/UCjmWa2ksh1x19VUQyvL1ihw">YouTube</a> |<br/>Na <a href="https://forum.benchmark.rs/">Benchmark forumu</a> uvek možete učestvovati u kvalitetnim i aktuelnim diskusijama iz IT industrije</p>
      <figure>
        <iframe src="https://www.youtube.com/embed/kL1uMmhL7Mk" width="600" height="450" data-service="Youtube" scrolling="no"/>
      </figure>
    </article>
  </body>
</html>