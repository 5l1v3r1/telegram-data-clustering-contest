<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bluerating.com/fondi-e-polizze/614288/investec-am-cambia-nome-sara-ninety-one"/>
    <meta property="og:site_name" content="bluerating"/>
    <meta property="article:published_time" content="2019-11-19T10:24:13+00:00"/>
    <meta property="og:title" content="Investec Am cambia nome: sarà Ninety One"/>
    <meta property="og:description" content="Investec Am ha rivelato oggi il suo nuovo nome e logo, Ninety One, che verranno implementati dopo il completamento dell’uscita della società dal gruppo Investec."/>
  </head>
  <body>
    <article>
      <h1>Investec Am cambia nome: sarà Ninety One</h1>
      <address><time datetime="2019-11-19T10:24:13+00:00">19 Nov 2019, 10:24</time> by <a rel="author">Redazione</a></address>
      <p><b>Investec Asset Management</b> ha rivelato oggi il suo nuovo nome e logo, <b>Ninety One</b>, che verranno implementati dopo il completamento dell’uscita della società dal gruppo Investec. Il demerger avrà luogo nel primo trimestre del 2020, previa approvazione da parte degli azionisti di Investec plc e Investec ltd. Il renaming, fanno sapere dalla società, è una tappa fondamentale nel percorso della società per diventare indipendente e quotarsi.</p>
      <p>La nuova identità riflette l’eredità dell’azienda. Investec Asset Management infatti è nata come start-up dell’asset management in Sudafrica nel 1991. Oggi gestisce 132.8 miliardi di euro per clienti istituzionali e consulenti in tutto il mondo, tra cui alcuni dei più grandi e rilevanti asset owner. Il nuovo nome, Ninety One, rispecchia quindi la storia della società mentre la brand proposition riflette la sua natura lungimirante, resiliente e agile.</p>
      <p>Commentando il nuovo nome, Hendrik du Toit, Joint ceo di Investec e fondatore di Investec Asset Management, ha dichiarato: “Nel 1991, quando abbiamo iniziato la nostra attività in Sudafrica, il cambiamento era alle porte. Insieme alle sfide che il cambiamento porta con sé, è arrivata anche la possibilità di investire in un futuro migliore. Essere parte di quel cambiamento ci ha reso ciò che siamo. Ci ha insegnato ad essere audaci, solidi e agili; a credere che gli investimenti attivi possano essere una forza positiva. Il nostro viaggio ci ha insegnato a vedere il mondo in modo diverso, a riconoscere e reagire al cambiamento e all’incertezza. Oggi è questo che ci contraddistingue. Cambiamo il nostro nome, ma non chi siamo”.</p>
      <related>
        <a href="https://www.bluerating.com/fondi-e-polizze/603262/investec-am-doppietta-di-nomine-sugli-emergenti"/>
        <a href="https://www.bluerating.com/fondi-e-polizze/595792/fondi-investimento-come-funziona-stile-gestione-value"/>
        <a href="https://www.bluerating.com/fondi-e-polizze/546382/investec-am-si-aggiorna-la-gamma-degli-alternativi"/>
      </related>
    </article>
  </body>
</html>