<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/doktor-strendzh-chorna-vdova-ta-avatar-2-studiya-disney-oprilyudnila-grafik-prem-yer-do-2023-roku/"/>
    <meta property="og:site_name" content="Прямий"/>
    <meta property="article:published_time" content="2019-11-19T10:08:00+00:00"/>
    <meta property="og:title" content="&quot;Доктор Стрендж&quot;, &quot;Чорна вдова&quot; та &quot;Аватар 2&quot;: студія Disney оприлюднила графік прем'єр до 2023 року"/>
    <meta property="og:description" content="Кінокомпанія Disney оприлюднила графік прем'єр з 2020 по 2023 рік. Визначено дати релізів для шести безіменних проєктів кіновсесвіту Marvel і декількох"/>
  </head>
  <body>
    <article>
      <h1>"Доктор Стрендж", "Чорна вдова" та "Аватар 2": студія Disney оприлюднила графік прем'єр до 2023 року</h1>
      <address>
        <time datetime="2019-11-19T10:08:00+00:00">19 Nov 2019, 10:08</time>
      </address>
      <p>
        <b>Кінокомпанія Disney оприлюднила графік прем'єр з 2020 по 2023 рік. Визначено дати релізів для шести безіменних проєктів кіновсесвіту Marvel і декількох фільмів Fox і Pixar.</b>
      </p>
      <p>Про це <a href="https://deadline.com/2019/11/disney-fox-release-schedule-the-last-duel-the-kings-man-nimona-1202787773/">повідомляє</a> Deadline.</p>
      <p>"Цікаво, що нові "Зоряні війни" залишаються в календарі Disney, незважаючи на недавню відмову творців "Гри престолів" Девіда БенІоффа і Дена Вайсса знімати фільм з трилогії. Прем'єри все ще заплановані на 16 грудня 2022 року, 20 грудня 2024 року і 18 грудня 2026 року", — повідомляє портал.</p>
      <h3>2020 рік</h3>
      <p>Екранізація Тома Кленсі "Без жалю" і очікуваний в кінотеатрах 14 лютого приквел серії фільмів "Kingsman", "King’s Man: Початок" Метью Вона перенесли на 18 вересня. Тоді ж Sony представить неназваний мультфільм від Філа Лорда і Кріса Міллера.</p>
      <p>Також в 2020 році очікуються два фільми Marvel — "Чорна Вдова" (1 травня) і "Вічні" (6 листопада).</p>
      <p>13 листопада Fox випустить "Глибоку воду" Едріана Лайна з Беном Аффлеком і Аною де Армас. Обмежений прокат історичної драми Рідлі Скотта "Остання дуель" з Меттом Деймоном, Беном Аффлеком і Адамом Драйвером очікується в переддень Різдва. При цьому основний реліз картини намічений на 8 січня 2021 року.</p>
      <h3>2021 рік</h3>
      <p>Відомо, що 26 лютого Fox випустить мультиплікаційний фільм "Рон з'їхав з котушок", а 17 грудня очікується довгоочікуваний "Аватар 2". В цьому ж році вийдуть "Шан-Чі і легенда десяти кілець" від Marvel (12 лютого), "Доктор Стрендж і Мультивсесвіт божевілля" (7 травня), мультфільм студії Pixar (18 червня), "Індіана Джонс" (9 липня) і "Тор: любов і грім" (5 листопада).</p>
      <h3>2022 рік</h3>
      <p>14 січня вийде перенесений з 2021 року мультфільм "Німона", а також нова частина "Зоряних воєн" (15 грудня), яку і повинні були знімати Девід Бениофф і Ден Вайсс. 18 лютого і 29 липня вийдуть два невідомих проекту від Marvel. Мультфільм Pixar очікується 11 березня, а 25 березня і 12 серпня заплановані невідомі поки стрічки Disney. "Чорна Пантера 2" вийде 6 травня. Одна з прем’єр на 7 жовтня пропала з графіка Disney. Замість неї в цей день відбудеться реліз Marvel.</p>
      <h3>2023 рік</h3>
      <p>Дата виходу "Аватар 3" залишається без змін (22 грудня), невідомий проект Marvel вийде 17 лютого. Картини студії також чекають 5 травня, 28 липня і 3 листопада. Шість невідомих картин Disney заплановані на 10 березня, 26 травня, 14 июля, 11 серпня, 6 жовтня і 15 грудня. 16 червня вийде мультфільм Pixar, а 22 листопада мультфільм від Disney.</p>
      <p>Нагадаємо, що <a href="https://prm.ua/disney-vidaliv-zi-svoyeyi-biblioteki-epizod-simpsoniv-za-uchastyu-maykla-dzheksona/">зі стримінгового сервісу Disney+, який запустили 12 листопада, видалили епізод "Абсолютно божевільний тато" мультсеріалу "Сімпсони" за участю Майкла Джексона.</a></p>
      <related>
        <h4>Схожі новини</h4>
        <a href="https://prm.ua/goroskop-na-19-listopada-divam-poshhastit-z-finansami-a-terezi-vtratyat-emotsiyniy-balans/"/>
        <a href="https://prm.ua/keyt-middlton-v-neymovirno-krasiviy-sukni-vidvidala-teatr-yaskravi-foto/"/>
        <a href="https://prm.ua/den-u-foto-yak-svit-prozhiv-18-listopada/"/>
      </related>
    </article>
  </body>
</html>