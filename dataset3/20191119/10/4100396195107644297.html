<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ashdodnet.com/%d7%90%d7%a9%d7%93%d7%95%d7%93-%d7%91%d7%a7%d7%94%d7%99%d7%9c%d7%94/%d7%aa%d7%9c%d7%9e%d7%99%d7%93%d7%95%d7%aa-%d7%9e%d7%93%d7%a8%d7%a9%d7%aa-%d7%90%d7%9e%d7%99-%d7%aa-%d7%90%d7%a9%d7%93%d7%95%d7%93-%d7%a0%d7%91%d7%97%d7%a8%d7%95-%d7%9c%d7%aa%d7%9b%d7%a0%d7%99%d7%aa-%d7%9e%d7%a0%d7%94%d7%99%d7%92%d7%95%d7%aa-%d7%9e%d7%99%d7%99%d7%a7%d7%a8%d7%95%d7%a1%d7%95%d7%a4%d7%98-%d7%99%d7%a9%d7%a8%d7%90%d7%9c-418655/4"/>
    <meta property="og:site_name" content="אשדוד נט"/>
    <meta property="article:published_time" content="2019-11-19T10:24:00+00:00"/>
    <meta property="og:title" content="תלמידות מדרשת אמי&quot;ת אשדוד נבחרו לתכנית מנהיגות מייקרוסופט ישראל"/>
    <meta property="og:description" content="תלמידות מדרשת אמי&quot;ת אשדוד נבחרו להשתתף בתכנית מנהיגות ייחודית של חברת מייקרוסופט ישראל – Teams Leaders מתוך מאות מועמדים מכל רחבי הארץ"/>
  </head>
  <body>
    <article>
      <h1>תלמידות מדרשת אמי"ת אשדוד נבחרו לתכנית מנהיגות מייקרוסופט ישראל</h1>
      <address><time datetime="2019-11-19T10:24:00+00:00">19 Nov 2019, 10:24</time> by <a rel="author">שמואל סרדינס</a></address>
      <h3>תלמידות מדרשת אמי"ת אשדוד נבחרו להשתתף בתכנית מנהיגות ייחודית של חברת מייקרוסופט ישראל – Teams Leaders מתוך מאות מועמדים מכל רחבי הארץ</h3>
      <p>במסגרת התכנית, אליה התקבלו רק מאה תלמידים מתוך מאות מועמדים מכל רחבי הארץ, ילמדו התלמידים לתפעל את סביבת הלמידה הטכנולוגית החדשות TEAMS של מייקרוסופט ובמסגרת מפגשי למידה במשרדי החברה יוכשרו כמנהיגי תקשוב בית ספריים וכמנטורים להפעלת סביבת הלמידה 365 של החברה, ולקידום פרויקטים ממוחשבים בבית החינוך.</p>
      <p>השבוע נערך מפגש הפתיחה של התכנית במשרדי מייקרוסופט ישראל ברעננה בהשתתפות עשרות תלמידי רשת אמי"ת נבחרים מרחבי הארץ, ביניהם כאמור משלחת תלמידות מדרשת אמי"ת אשדוד, בליווי מיריי סורוביץ', ראש תחום רשתיות ברשת אמי"ת.</p>
      <p>סדנת הלמידה נפתחה בסיור במרכז העסקים של מייקרוסופט-ישראל במהלכו נחשפו התלמידות לטכנולוגיות החדשות ביותר כגון בינה מלאכותית בשירות הביטחון, איכות הסביבה וחקלאות, "אינטרנט של הדברים" Internet Of Things – I.O.T  - המפעילה בין השאר את תחומי בית חכם ועיר חכמה, שימושים שונים של מציאות מדומה ורבודה בתהליך הלמידה- ועוד.</p>
      <p>לאחר הסיור התכנסו התלמידות להתנסות מעשית בסביבת הלמידה החדשנית TEAMS שכללה ביצוע מטלות בשיתוף פעולה קבוצתי.</p>
      <p>אורית קאופמן, מנהלת מדרשת אמי"ת אשדוד: "מטרתנו במדרשה היא לצעוד כל העת קדימה ולהעניק לתלמידותינו את כלי הלמידה המתוקשבים המתקדמים ביותר במטרה לקדם אותן לקראת השתלבות בקדמת המדע והטכנולוגיה".</p>
      <p>אנו מכבדים זכויות יוצרים ועושים מאמץ לאתר את בעלי הזכויות בצילומים המגיעים לידינו. אם זיהיתים בפרסומינו צילום שיש לכם זכויות בו, אתם רשאים לפנות אלינו ולבקש לחדול מהשימוש באמצעות כתובת המייל: info@isnet.co.il</p>
      <p>
        <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%98%D7%99%D7%A4%D7%95%D7%9C%D7%99-%D7%90%D7%A1%D7%AA%D7%98%D7%99%D7%A7%D7%94-%D7%95%D7%99%D7%95%D7%A4%D7%99/%D7%94%D7%A1%D7%A8%D7%AA-%D7%A9%D7%99%D7%A2%D7%A8/%D7%94%D7%A1%D7%A8%D7%AA-%D7%A9%D7%99%D7%A2%D7%A8-%D7%91%D7%90%D7%A9%D7%93%D7%95%D7%93-%D7%93%D7%A0%D7%99%D7%90%D7%9C%D7%94?utm_content=LinksUnderArticles">הסרת שיער בלייזר באשדוד -לפרטים לחצו כאן</a>
      </p>
    </article>
  </body>
</html>