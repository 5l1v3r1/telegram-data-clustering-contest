<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportdog.gr/sports/mpasket/article/551005/ta-eipe-ola-o-dhmhtrhs-gi-ayto-pairnei-pitino-ti-ematha-gia-bobora-tha-exoyme-dyskolh-bradia"/>
    <meta property="og:site_name" content="Sportdog.gr"/>
    <meta property="article:published_time" content="2019-11-19T10:04:00+00:00"/>
    <meta property="og:title" content="&quot;Τα είπε όλα ο Δήμητρης - Γιατί παίρνει Πιτίνο - Τι έμαθα για Βόβορα - Θα έχουμε δύσκολη βραδιά...&quot;"/>
    <meta property="og:description" content="&quot;Kαυτός&quot; Απόστολος Κόντος στο sportdog. Η αλήθεια με Πεδουλάκη..."/>
  </head>
  <body>
    <article>
      <h1>"Τα είπε όλα ο Δήμητρης - Γιατί παίρνει Πιτίνο - Τι έμαθα για Βόβορα - Θα έχουμε δύσκολη βραδιά..."</h1>
      <h2>"Kαυτός" Απόστολος Κόντος στο sportdog. Η αλήθεια με Πεδουλάκη...</h2>
      <address><time datetime="2019-11-19T10:04:00+00:00">19 Nov 2019, 10:04</time> by <a rel="author">Γιώργου Κτενά</a></address>
      <p>Στην επόμενη μέρα τού Παναθηναϊκού αναφέρθηκε με δηλώσεις του στο sportdog ο <a href="http://sportdog.gr/tag/%CE%91%CF%80%CF%8C%CF%83%CF%84%CE%BF%CE%BB%CE%BF%CF%82%20%CE%9A%CF%8C%CE%BD%CF%84%CE%BF%CF%82">Απόστολος Κόντος</a>, καθώς οι Πράσινοι βρίσκονται σε μια κρίσιμη καμπή τής φετινής αγωνιστικής περιόδου.<br/><br/>Σχολίασε την αποχώρηση του Πεδουλάκη, την ηρεμία που προσφέρει στο Τριφύλλι η ισχυρή διοίκηση του Δημήτρη Γιαννακόπουλου, ενώ μίλησε και για την πιθανότητα επιστροφής τού <a href="http://sportdog.gr/tag/%CE%A1%CE%B9%CE%BA%20%CE%A0%CE%B9%CF%84%CE%AF%CE%BD%CE%BF">Ρικ Πιτίνο</a>.<br/><br/>Τέλος, μίλησε για το παιχνίδι με τη Ζαλγκίρις που πλησιάζει και πώς πρέπει να αγωνιστεί ο <a href="http://sportdog.gr/tag/%CE%A0%CE%B1%CE%BD%CE%B1%CE%B8%CE%B7%CE%BD%CE%B1%CF%8A%CE%BA%CF%8C%CF%82">Παναθηναϊκός</a> για να πάρει τη νίκη.<br/><br/><u><b>"Τα είπε όλα ο Δημήτρης"</b></u><br/><br/>"<i>Πρέπει να επικρατήσει ηρεμία, γιατί η συνέχεια μιας τόσο μεγάλης ομάδας πρέπει να είναι ομαλή, ό,τι κι αν συνέβη με τον προπονητή και την αποχώρησή του. Η δήλωση του Δημήτρη Γιαννακόπουλου, άλλωστε, ότι δεν πετάει λευκή πετσέτα η ομάδα, νομίζω ότι τα λέει όλα</i>", ανέφερε στο αρχικό του σχόλιο ο παλαίμαχος άσος στο sportdog. <br/><br/><b>Πώς πιστεύετε ότι πρέπει να είναι η επόμενη μέρα στον Παναθηναϊκό; </b><br/><br/>"<i>Δεν μπορώ να μπω σε κρίσεις, ο Πεδουλάκης έφυγε, έτσι έκρινε η διοίκηση σωστό να κάνει. Πρέπει να βρεθεί άμεσα λύση, που να έχει το βάρος του Παναθηναϊκού. Ακούω ονόματα που μπορούν να ανταποκριθούν στις ανάγκες της ομάδας, αλλά να μη χάσουμε τις αγωνιστικές ημερομηνίες.</i></p>
      <p><i>Ο Πιτίνο, που επίσης ακούγεται, έχει τον όγκο για να ηγηθεί του Παναθηναϊκού. Είναι δοκιμασμένος, ιδιαίτερα αμυντικά ήταν πολύ καλός ο <a href="http://sportdog.gr/tag/%CE%A0%CE%B1%CE%BD%CE%B1%CE%B8%CE%B7%CE%BD%CE%B1%CF%8A%CE%BA%CF%8C%CF%82">Παναθηναϊκός</a> επί των ημερών του. Βλέπω και κάτι σημαντικό όμως: Ο κόσμος τού Παναθηναϊκού είναι πολύ κοντά στην ομάδα, η διοίκηση δίνει το καλύτερο και ξεχειλίζει από αγάπη. Στις μεγάλες ομάδες υπάρχουν και τρικυμίες. Ο Πεδουλάκης έκανε πολύ καλή δουλειά, αλλά έχασε 3 ματς στον πόντο. Δυστυχώς, αυτή είναι μοίρα του προπονητή</i>".</p>
      <figure>
        <img src="http://sportdog.gr/storage/photos/w_800px/201911/vovoras.jpg"/>
      </figure>
      <p><u><b>"Αυτό έχω μάθει για τον Βόβορα"</b></u><br/><br/><b>Ποια είναι η άποψή σας για τον Βόβορα, με τον οποίο θα αντιμετωπίσει τη Ζαλγκίρις ο <a href="http://sportdog.gr/tag/%CE%A0%CE%B1%CE%BD%CE%B1%CE%B8%CE%B7%CE%BD%CE%B1%CF%8A%CE%BA%CF%8C%CF%82">Παναθηναϊκός</a>;</b><br/><br/>"<i>Δεν μπορώ να κρίνω κάποιον που ήταν δίπλα στον πρώτο προπονητή. Αλλά πολλές φορές έχουμε δει να επιτυγχάνουν και να προχωράνε παιδιά που ήταν βοηθοί σε πρώτους προπονητές. Έχω μάθει ότι είναι και σοβαρό παιδί</i>".<br/><br/><b>Πώς περιμένετε το παιχνίδι με τη Ζαλγκίρις;</b><br/><br/>"<i>Η Ζαλγκίρις είναι ομάδα με πρόσωπο που στα εντός έδρας παιχνίδια γίνεται σκληρή και δυνατή, έχει φανατισμένη έδρα. Είναι αυτό που λέμε ομάδα. Θα έχουμε δύσκολη βραδιά. Θα χρειαστεί να παίξει καλά αμυντικά ο <a href="http://sportdog.gr/tag/%CE%A0%CE%B1%CE%BD%CE%B1%CE%B8%CE%B7%CE%BD%CE%B1%CF%8A%CE%BA%CF%8C%CF%82">Παναθηναϊκός</a>, γιατί στο παιχνίδι με την Άλμπα δέχτηκε 59 πόντους στο πρώτο ημίχρονο. Δεν μπορεί να συμβαίνει αυτό. Πρέπει να δώσουμε βαρύτητα στο αμυντικό κομμάτι</i>". <br/><br/><b>Πώς θέλετε να κλείσουμε τη συνέντευξη;</b><br/><br/>"<i>Το βασικότερο στοιχείο τού σημερινού Παναθηναϊκού θα πρέπει να είναι η ηρεμία, η αυτοπεποίθηση. Έχει διοικητική ηρεμία, πρέπει να προχωρήσουν οι αθλητές χωρίς προβλήματα και απρόβλεπτες καταστάσεις. Χρειάζεται να έρθουν αποτελέσματα για να δυναμώσουν την πίστη στην ομάδα</i>".</p>
      <p>
        <b>ΔΙΑΒΑΣΤΕ ΑΚΟΜΗ: <a href="http://sportdog.gr/sports/mpasket/article/550869/an-pei-oxi-o-pitino-aytos-exei-parei-to-probadisma-skaei-kai-metagrafh-fhmes-gia-amir-tzonson">Αν πει "όχι" ο Πιτίνο, αυτός έχει πάρει το προβάδισμα - Σκάει και μεταγραφή, φήμες για Αμίρ Τζόνσον!</a></b>
      </p>
      <figure>
        <img src="http://sportdog.gr/storage/photos/w_800px/201904/kontos.jpg"/>
      </figure>
    </article>
  </body>
</html>