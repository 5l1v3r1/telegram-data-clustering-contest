<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/cska/ahmedov-zapochva-s-cska-prez-qnuari-chervenite-se-razdelqt-s-taran-1407597.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-19T10:28:00+00:00"/>
    <meta property="og:title" content="Ахмедов започва с ЦСКА през януари, &quot;червените&quot; се разделят с таран"/>
    <meta property="og:description" content="Нападателят на Дунав Ахмед Ахмедов се очаква да започне с ЦСКА през януари и да се яви за старта на подготовката, който най-вероятно ще е на 6 януари, понеделник Ахмедов със сигурност напуска Русе, където изкара успешен престой през последната година и половина, информира Тема спорт"/>
  </head>
  <body>
    <article>
      <h1>Ахмедов започва с ЦСКА през януари, "червените" се разделят с таран</h1>
      <address><time datetime="2019-11-19T10:28:00+00:00">19 Nov 2019, 10:28</time> by <a rel="author">Sportlive.bg</a></address>
      <p>Нападателят на Дунав Ахмед Ахмедов се очаква да започне с <a href="https://www.sportlive.bg/bgfootball/cska"><b>ЦСКА</b></a> през януари и да се яви за старта на подготовката, който най-вероятно ще е на 6 януари, понеделник.</p>
      <p>Ахмедов със сигурност напуска Русе, където изкара успешен престой през последната година и половина, информира "Тема спорт". В същото време ЦСКА ще се раздели с един от нападателите си. В момента на върха на атаката червените разполагат със Coy, Евандро, който играе и като крило, Уот и Юрич. През зимата е възможно да се стигне до продажба на Coy, Евандро или Уот.</p>
      <p>Що се отнася до Юрич, той може да разтрогне. Това би се случило, ако австралиецът не се възстанови от контузията в прасеца, която го тормози повече от месец. Решението за Юрич ще се вземе на по-късен етап. Той още не е подновил пълноценни тренировки. Освен нападател ще има и поне двама други напускащи. Сред тях са бранителите Бодуров и Стойчо Атанасов.</p>
      <p>По отношение на Ахмедов доскорошният президент на Дунав Симеон Симеонов заяви, че неговата клауза за откупуване е около 100 000 лева. Хирургът допълни, че след Нова година Ахмедов ще заиграе за един от големите клубове у нас и смята, че ще пасне по-добре в ЦСКА. Симеонов го описа като типичен таран, който е много добър с гръб към вратата. Вече се появи информация, че "червените" са спазарили футболиста за 120 000 лева.</p>
      <p>
        <i>Междувременно се появиха информации, че един от дългочаканите контузени футболисти на ЦСКА ще напусне отбора веднага след като се възстанови (<b><a href="https://www.sportlive.bg/bgfootball/cska/Dylgochakan-kontuzen-v-cSKA-napuska-tima-kogato-se-vyzstanovi-1406529.html">повече по темата четете тук</a></b>).</i>
      </p>
      <related>
        <h4>Още по темата</h4>
        <a href="https://www.sportlive.bg/bgfootball/cska/Kontuzen-half-se-zavyrna-v-lagera-na-cSKA-1407513.html"/>
        <a href="https://www.sportlive.bg/timeout/timeoutother/Otlycheniqt-Bodurov-se-zabavlqva-v-diskoteka-v-Blagoevgrad-1407250.html"/>
        <a href="https://www.sportlive.bg/bgfootball/national-team/L'Equipe-obrisuva-situaciqta-v-Sofiq-Sluchaite-na-rasizym-ne-sa-izolirani--1407051.html"/>
        <a href="https://www.sportlive.bg/bgfootball/cska/Aris-udari-blediq-cSKA-v-Solun-1406885.html"/>
        <a href="https://www.sportlive.bg/bgfootball/cska/Izpadnal-v-nemilost-pri-Lyupko-Petrovich-poluchava-nov-dogovor-ot-cSKA-1406838.html"/>
      </related>
    </article>
  </body>
</html>