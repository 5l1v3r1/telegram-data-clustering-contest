<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/elon-musk-se-vyjadril-k-fordu-mustang-mach-e-tentokrat-byl-prekvapive-mirny"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-19T10:00:00+00:00"/>
    <meta property="og:title" content="Elon Musk se vyjádřil k Fordu Mustang Mach-E. Tentokrát byl překvapivě mírný"/>
    <meta property="og:description" content="Doba, kdy se Tesla Model Y a Ford Mustang Mach-E střetnou v konkurenčním souboji, se blíží. Zatím si ale navzájem přejí."/>
  </head>
  <body>
    <article>
      <h1>Elon Musk se vyjádřil k Fordu Mustang Mach-E. Tentokrát byl překvapivě mírný</h1>
      <h2>Doba, kdy se Tesla Model Y a Ford Mustang Mach-E střetnou v konkurenčním souboji, se blíží. Zatím si ale navzájem přejí.</h2>
      <address><time datetime="2019-11-19T10:00:00+00:00">19 Nov 2019, 10:00</time> by <a rel="author">Vladimír Kadera</a></address>
      <p>Na začátku týdne jsme vám <a href="https://www.autorevue.cz/ford-mustang-mach-e-oficialne-cena-v-cr-vykon-dojezd-na-jedno-nabiti">představili nový elektrický počin značky Ford</a>, model Mustang Mach-e. V nejvyšší specifikaci je osazený 98,8kWh baterií a na jedno nabití zvládne ujet až 600 kilometrů. Vzhledem a technikou se velmi podobá Tesle, konkrétně modelu Y.</p>
      <related>
        <a href="https://www.autorevue.cz/ford-mustang-mach-e-oficialne-cena-v-cr-vykon-dojezd-na-jedno-nabiti"/>
      </related>
      <p>Očividný konkurent od Fordu se k nadcházejícím srovnáním zatím nevyjadřuje. Elon Musk, zakladatel automobilky Tesla, však s vyjádřením nečekal. Kupodivu však nešlo <a href="https://www.autorevue.cz/taycanu-turbo-se-vysmal-i-elon-musk-co-zacalo-na-twitteru-skonci-na-nurburgringu">o kousavé narážky</a>, ale o zdravé přání k úspěchu. Musk automobilce Ford odpověděl na svém Twitteru.</p>
      <related>
        <a href="https://www.autorevue.cz/tesla-model-y-oficialne-elektricky-crossover-ujede-az-482-km-stovku-zvladne-za-35-vteriny"/>
      </related>
      <p><i>„Gratuluji k Machu-E. Elektrické vozy jsou budoucnost!! Těší mě, když vidím toto oznámení od Fordu, dodá to odvahu i ostatním automobilkám k přestupu na elektromobilitu“</i>, okomentoval pan Tesla oznámení americké automobilky. Ford i velice mile odpověděl: <i>„Děkujeme, Elone. Nemůžeme s tebou nesouhlasit. Uvidíme se na nabíječce!“</i></p>
      <figure>
        <iframe data-src="https://twitter.com/elonmusk/status/1196295253268946945?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Elon Musk si však kousavé narážky v minulosti neodpustil ani na adresu Fordu, když v polovině roku 2018 prohlásil v rozhovoru pro Wall Street Journal: „<i>Běžte se podívat do Fordu, vypadá to tam jako v márnici.“ </i>Takto ostrou reakci vyvolala připomínka, že <a href="https://www.autorevue.cz/elon-musk-nazval-ford-marnici-modry-oval-obratem-vratil-uder">Tesla staví své vozy v provizorním stanu.</a></p>
      <p>Ford Mustang Mach-E se začne vyrábět během příštího roku. Nejvýkonnější varainta GT s výkonem 342 kW (465 koní) by se měla k prodejcům dostat v roce 2021. Tesla Model Y se k prvním zákazníkům možná dostane už příští rok. Zatím je tedy nemůžeme moc soudit. Uvidíme ale, až se proti sobě oba vozy postaví.</p>
      <related>
        <h4>Určitě si přečtěte</h4>
        <a href="https://www.autorevue.cz/karel-gott-a-jeho-auta-mel-porsche-911-i-golf-prvni-vuz-hned-naboural"/>
        <a href="https://f1sport.auto.cz/clanek/v-unoru-do-prahy-dorazi-romain-grosjean"/>
        <a href="https://www.autorevue.cz/barum-czech-rally-zlin-2019-program-vstupenky-mapa-rz-a-dalsi-informace"/>
        <a href="https://www.auto.cz/hyundai-i30-1-4i-a-i20-1-25i-kdyz-mate-limit-tri-sta-132150"/>
        <a href="https://www.autorevue.cz/techto-20-motoru-obejdete-v-bazaru-sirokym-obloukem"/>
        <a href="https://www.autorevue.cz/10-spolehlivych-motoru-drzaku-jejichz-koupi-neslapnete-vedle"/>
        <a href="https://www.autorevue.cz/slavny-navrhar-rozzuril-ferrari-stacila-jedna-nevinna-fotografie-se-supersportem"/>
        <a href="https://www.autorevue.cz/nova-skoda-superb-scout-do-detailu-presvedci-vas-stale-stejny-recept"/>
        <a href="https://www.autorevue.cz/zmerili-jsme-benzin-s-oktanovym-cislem-95-98-a-100-vysledek-prekvapil"/>
        <a href="https://www.autorevue.cz/test-ojetiny-ford-mondeo-je-to-nejlepsi-co-muzete-koupit-vazne"/>
        <a href="https://www.autorevue.cz/slabym-skodam-kamiq-a-scala-je-konec-nyni-mohou-mit-az-181-koni-a-305-nm"/>
        <a href="https://www.autorevue.cz/peugeot-908-rc-wiki-historie-motor-v12-hdi-lmp1"/>
      </related>
    </article>
  </body>
</html>