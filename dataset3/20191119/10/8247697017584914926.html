<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://iauto.lv/zinas/smaga-tehnika/33265-1000-zs-jaudigs-traktors-sasniedz-241-km-h-video"/>
    <meta property="og:site_name" content="iAuto"/>
    <meta property="article:published_time" content="2019-11-19T10:57:00+00:00"/>
    <meta property="og:title" content="1000 Zs jaudīgs traktors sasniedz 241 km/h (+ VIDEO)"/>
    <meta property="og:description" content="Kompānija JBC, kas šī gada vasarā ar Fastrac traktoru sasniedza 167 km/h, pārrakstījusi rekordu, paceļot ātruma rekorda latiņu jaunā augstumā."/>
  </head>
  <body>
    <article>
      <h1>1000 Zs jaudīgs traktors sasniedz 241 km/h (+ VIDEO)</h1>
      <address><time datetime="2019-11-19T10:57:00+00:00">19 Nov 2019, 10:57</time> by <a rel="author">iAuto</a></address>
      <p>Kompānija JBC, kas šī gada vasarā ar Fastrac traktoru sasniedza 167 km/h, pārrakstījusi rekordu, paceļot ātruma rekorda latiņu jaunā augstumā.</p>
      <p>Fastrac jaunā versija ar vairāk nekā 1014 Zs jaudīgu motoru un pilotu Geju Mārtinu pie stūres izrādījusies krietni ātrāka par iepriekšējo, šoreiz savā ātrākajā mēģinājumā sasniedzot 241 km/h. Tiesa, Ginesa rekordu grāmatā tika ierakstīti vien 217 km/h, jo šajā gadījumā tiek ņemts vērā divu braucienu vidējais rādītājs.</p>
      <p>Lai palielinātu traktora jaudu, inženieri visai pamatīgi pārbūvēja traktora motoru, aprīkojot to ar elektrisko kompresoru, paaugstinot spiedienu turbīnā par 230 procentiem, kā arī uzstādot degvielas sūkni ar 2500 bāru spiedienu. Ražotājs neatklāj īsto zirgspēku skaitu, taču šis skaitlis nepārprotami pārsniedz iepriekšējos 1014 Zs. Saprotams, ka tika veikti arī citi priekšdarbi, tostarp samazināta masa, uzlabota aerodinamika un bremzes.</p>
      <p>Iepriekšējais rekords tika uzstādīts šā gada vasarā. Toreiz Mārtins paātrinājās līdz 167 km/h, par 27 km/h uzlabojot Top Gear pilota Stiga rezultātu, ko tas sasniedza 2018.gadā.</p>
      <figure>
        <iframe src="https://www.youtube.com/embed/HXe-aQt_Lbs" width="520" height="323" data-service="Youtube" scrolling="no"/>
      </figure>
    </article>
  </body>
</html>