<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/nema-rezultata-brojevi-pocinju-da-brinu-junajted-393164.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-19T10:54:00+00:00"/>
    <meta property="og:title" content="Nema rezultata, brojevi počinju da brinu Junajted?"/>
    <meta property="og:description" content="Klub će završiti sa povećanim dugom i manjim prihodima ovu godinu..."/>
  </head>
  <body>
    <article>
      <h1>Nema rezultata, brojevi počinju da brinu Junajted?</h1>
      <h2>Klub će završiti sa povećanim dugom i manjim prihodima ovu godinu...</h2>
      <address><time datetime="2019-11-19T10:54:00+00:00">19 Nov 2019, 10:54</time> by <a rel="author">Vladimir Stojanović</a></address>
      <p>Mančester Junajted plaća ceh lošim rezultatima. Kvartalni izveštaji pokazuju da će ova godina biti znatno lošija nego prethodna. Naime, prema procenama, prihodi kluba će biti manji za oko 80 miliona evra, kao posledica loših rezultata i izostanka iz Lige šampiona.<br/><br/>Doduše, plate su smanjene oko 9% u odnosu na prošlu godinu, ali to je zbog toga što nisu isplaćeni bonusi, odnosno ugovori su manji za četvrtinu, ako se klub ne plasira u evropsku elitu.<br/><br/>Dug je porastao za više od 250 miliona evra, najveći razlog je ulaganje u kupovinu igrača prošlog leta, nakon što su stigli Megvajer, Džejms i Van-Bisaka.<br/><br/>Taj dug je negde na onom nivou kada su Glejzeri preuzeli klub, a direktor Ed Vudvard kaže da klub ima jasnu viziju, da je ulagano u transfere, infrastrukturu, fudbalsku akademiju i analitiku i da sada ulazak mlađih igrača iz sopstvenog pogona znači da je fudbalska filozofija Junajteda počela da daje rezultate.<br/><br/>Ekonomski, odnosno komercijalni ugovori i dalje rastu, prihod od TV prava je manji, ponovo zbog Lige šampiona.<br/><br/>Ništa nije alarmantno, samo već šest godina Junajted je daleko od nekadašnje slave, i gubi bitku sa španskim velikanima. Naime, Real i Barselona imaju projektovane rekordne prihode za ovu sezonu, Junajted je i dalje ispred rivala iz Engleske, ali je prednost smanjena, a na kraju godine bi trebalo da ih preskoči Bajern, sve bliži je i Juventus.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/medjunarodni-fudbal/junajted-u-slobodnom-padu-komsije-znale-kako-da-unovce-393151.html"/>
        <a href="https://www.sportske.net/vest/transferi/milioneri-spremili-milione-sta-ce-reci-u-torinu-i-mancesteru-393103.html"/>
        <a href="https://www.sportske.net/vest/medjunarodni-fudbal/murinjo-bio-upozoren-ali-dzabe-lukaku-je-velika-beba-393090.html"/>
        <a href="https://www.sportske.net/vest/transferi/ima-nade-solskjerovih-osam-novih-lica-za-ligu-sampiona-393071.html"/>
        <a href="https://www.sportske.net/vest/transferi/junajted-u-akciji-kupujmo-domace-ko-stize-u-januaru-393039.html"/>
      </related>
    </article>
  </body>
</html>