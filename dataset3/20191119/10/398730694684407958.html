<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/fotboll/darfor-kan-sverige-inte-spela-em-i-kopenhamn/"/>
    <meta property="og:site_name" content="DN.SE"/>
    <meta property="article:published_time" content="2019-11-19T10:02:04+00:00"/>
    <meta property="og:title" content="Därför kan Sverige inte spela EM i Köpenhamn"/>
    <meta property="og:description" content="I alla fall inte i gruppspelet."/>
  </head>
  <body>
    <article>
      <h1>Därför kan Sverige inte spela EM i Köpenhamn</h1>
      <address><time datetime="2019-11-19T10:02:04+00:00">19 Nov 2019, 10:02</time> by <a rel="author" href="https://www.dn.se/av/malena-johansson/" target="_blank">Malena Johansson</a></address>
      <p>
        <b>Lottningen till EM nästa år är olik alla andra. <br/>Redan nu står det klart att Sverige inte kan hamna i den grupp som spelas i Sankt Petersburg och Köpenhamn.</b>
      </p>
      <p>I och med måndagskvällens matcher blev <a href="https://www.dn.se/sport/fotboll/danmark-vidare-till-em-efter-kvalrysaren/">Danmark, ett av de tolv värdländerna, klart för EM</a>. Det blev också klart att både Sverige och Danmark hamnar i seedningsgrupp tre inför EM-lottningen.</p>
      <p><b>I och med att Danmark</b> är hemmanation så placeras landet automatiskt i grupp B som spelas i Sankt Petersburg och Köpenhamn. Därmed finns det inte plats för fler lag från seedningsgrupp tre.</p>
      <p>På tisdagskvällen kommer de sista matcherna i kvalet att spelas och seedningsgrupperna bli klara. Dock återstår Nations League-playoffet i mars nästa år, då de fyra sista EM-länderna ska utses. Om värdländer går till EM då, kan en kompletterande lottning behöva genomföras i april.</p>
      <p><b>I och med den unika modellen</b> med tolv olika värdländer i turneringen, där de som kvalificerat sig till EM ska spela på hemmaplan, kommer mycket i grupperna stå klart redan före lottningen.</p>
      <p>Lottningen sker den 30 november i Bukarest.</p>
      <p>I en eventuell åttondelsfinal kan Sverige få spela match i Köpenhamn, om laget lottas in i grupp D eller E.</p>
      <details>
        <summary>Fakta. Så är värdländerna parade</summary>
        <p><b>Grupp A</b>: Italien (Olympiastadion, Rom) och Azerbajdzjan (Olympiastadion, Baku).</p>
        <p><b>Grupp B</b>: Ryssland (Krestovskijstadion, Sankt Petersburg) och Danmark (Parken, Köpenhamn).</p>
        <p><b>Grupp C</b>: Nederländerna (Johan Cruijff Arena, Amsterdam) och Rumänien (Arena Națională, Bukarest).</p>
        <p><b>Grupp D</b>: England (Wembley Stadium, London) och Skottland (Hampden Park, Glasgow).</p>
        <p><b>Grupp E</b>: Spanien (San Mamés-stadion, Bilbao) och Irland (Lansdowne Road, Dublin).</p>
        <p><b>Grupp F</b>: Tyskland (Allianz Arena, München) och Ungern (Puskás Aréna, Budapest).</p>
      </details>
      <p> </p>
      <details>
        <summary>Fakta. Här kommer länderna att spela</summary>
        <p>Läget inför tisdagskvällens matcher, för de redan klara lagen.</p>
        <p><b>Italien<br/></b><i>Grupp A:</i> Rom.<br/><i>Åttondelsfinal:</i> London, Amsterdam, Bukarest, Bilbao eller Glasgow.</p>
        <p><b>Danmark<br/></b><i>Grupp B:</i> Köpenhamn och eventuellt Sankt Petersburg*.<br/><i>Åttondelsfinal:</i><b> </b>Bilbao, Amsterdam, Bukarest eller Glasgow. </p>
        <p><b>Ryssland<br/></b><i>Grupp B:</i> Sankt Petersburg och eventuellt Köpenhamn*.<br/><i>Åttondelsfinal:</i> Bilbao, Amsterdam, Bukarest eller Glasgow.</p>
        <p><b>Nederländerna<br/></b><i>Grupp C:</i> Amsterdam.<br/><i>Åttondelsfinal:</i> Budapest, London, Bukarest eller Glasgow.</p>
        <p><b>England<br/></b><i>Grupp D:</i> London.<br/><i>Åttondelsfinal:</i> Dublin, Köpenhamn, Bilbao, Glasgow eller Budapest.</p>
        <p><b>Spanien<br/></b><i>Grupp E:</i> Bilbao**.<br/><i>Åttondelsfinal: </i>Glasgow, Köpenhamn, Bilbao eller Budapest.</p>
        <p><b>Tyskland<br/></b><i>Grupp F:</i> München och eventuellt Budapest.<br/><i>Åttondelsfinal:</i> Bukarest, Dublin, Bilbao eller Budapest.</p>
        <p><b>Ukraina<br/></b><i>Gruppspel: </i>Amsterdam, Baku, Bilbao, Bukarest, Budapest, Dublin, Glasgow, London, München eller Rom.<br/><i>Åttondelsfinal: </i>Amsterdam, Bilbao, Bukarest, Budapest, Köpenhamn, Dublin, Glasgow eller London.</p>
        <p><b>Sverige<br/></b><i>Gruppspel: </i>Amsterdam, Baku, Bilbao, Bukarest, Budapest, Dublin, Glasgow, London, München eller Rom.<br/><i>Åttondelsfinal: </i>Amsterdam, Bilbao, Bukarest, Budapest, Köpenhamn, Dublin, Glasgow eller London.</p>
        <p><b>Belgien, Kroatien, Tjeckien, Finland, Frankrike, Polen, Portugal, Schweiz, Turkiet, Österrike<br/></b><i>Gruppspel: </i>Amsterdam, Baku, Bilbao, Bukarest, Budapest, Köpenhamn, Dublin, Glasgow, London, München, Rom eller Sankt Petersburg.<br/><i>Åttondelsfinal: </i>Amsterdam, Bilbao, Bukarest, Budapest, Köpenhamn, Dublin, Glasgow eller London.</p>
        <p>* Hemmalag i matchen mellan Danmark och Ryssland kommer att lottas.</p>
        <p>** Om Irland kvalificerar sig för EM via playoff kan Spanien komma att lottas att spela en match i Dublin.</p>
      </details>
      <p><a href="https://www.dn.se/sport/fotboll/stornationernas-fordel-i-em-spelar-bara-pa-hemmaplan/">Läs mer: Stornationernas fördel i EM – spelar bara på hemmaplan</a> </p>
      <p><a href="https://www.dn.se/sport/fotboll/allt-om-fotbolls-em-2020-datum-spelorter-klara-lag/">Guide: Allt om fotbolls-EM 2020 – datum, spelorter, klara lag</a> </p>
    </article>
  </body>
</html>