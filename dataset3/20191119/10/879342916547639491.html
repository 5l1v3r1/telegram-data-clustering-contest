<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/19/novyna/polityka/vaks-pryznachyv-zasidannya-burshtynovij-spravi-rozenblata-ta-polyakova"/>
    <meta property="og:site_name" content="Слово і Діло"/>
    <meta property="article:published_time" content="2019-11-19T10:40:01+00:00"/>
    <meta property="og:title" content="ВАКС призначив засідання у «бурштиновій» справі Розенблата та Полякова"/>
    <meta property="og:description" content="Антикорупційний суд призначив засідання у справі двох колишніх народних депутатів щодо одержання неправомірної вигоди."/>
  </head>
  <body>
    <article>
      <h1>ВАКС призначив засідання у «бурштиновій» справі Розенблата та Полякова</h1>
      <address>
        <time datetime="2019-11-19T10:40:01+00:00">19 Nov 2019, 10:40</time>
      </address>
      <p>
        <b>Вищий антикорупційний суд призначив на 11 грудня підготовче засідання у кримінальному провадженні за обвинуваченням колишніх народних депутатів Максима Полякова та Борислава Розенблата, а також інших осіб у так званій «бурштиновій справі».</b>
      </p>
      <p>Таке рішення 12 листопада ухвалила колегія суддів ВАКС, повідомляє «Слово і Діло».</p>
      <p>Раніше <a href="https://www.slovoidilo.ua/2019/11/05/novyna/polityka/burshtynovu-spravu-rozenblata-ta-polyakova-peredaly-vaks">Верховний суд передав цю справу до антикорупційного суду</a>.</p>
      <p>Як відомо, Полякову інкримінується злочин, передбачений ч. 4 ст. 368 Кримінального кодексу України (отримання неправомірної вигоди); Розенблату – ч. 4 ст. 368, ч. 2 ст. 369-2 ККУ (зловживання впливом); помічниці Полякова Тетяні Любонько – ч. 5 ст. 27, ч. 4 ст. 368 ККУ; голові секретаріату міжфракційного об'єднання Верховної ради України «Депутатський контроль» Вадиму Руденку та двом його спільникам Костянтину Проскурку і Віктору Косянчуку – ч. 2 ст. 28, ч. 2 ст. 369-2 ККУ.</p>
      <p>Нагадаємо, в жовтні 2018 року <a href="https://www.slovoidilo.ua/2018/10/08/novyna/polityka/sap-skeruvala-sudu-burshtynovu-spravu-polyakov-rozenblat-vidmovylysya-aktu">САП передала до суду «бурштинову справу»</a>. Пізніше <a href="https://www.slovoidilo.ua/2019/02/18/novyna/polityka/spravu-burshtynovyx-deputativ-peredaly-inshoho-sudu">її направили до Печерського суду</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
    </article>
  </body>
</html>