<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/stockmarket/detail/9620000111086"/>
    <meta property="og:site_name" content="MGR Online"/>
    <meta property="article:published_time" content="2019-11-19T10:39:00+00:00"/>
    <meta property="og:title" content="กรุงไทยลงพื้นที่ตลาดสามชุก หนุนชิมช้อปใช้กระเป๋า 2"/>
    <meta property="og:description" content="นายชาญกฤช เดชวิทักษ์ ผู้ช่วยรัฐมนตรีประจำสำนักนายกรัฐมนตรี (ปฎิบัติงานกระทรวงการคลัง) พร้อมนายพลศักดิ์ จิตต์ประเสริฐ ผู้ช่วยกรรมการผู้จัดการใหญ่ ธนาคารกรุงไทย และนายอภิชัย ฉัตรเฉลิมกิจ ผู้อำนวยการภูมิภาค การท่องเที่ยวแห่งประ"/>
  </head>
  <body>
    <article>
      <h1>กรุงไทยลงพื้นที่ตลาดสามชุก หนุนชิมช้อปใช้กระเป๋า 2</h1>
      <address><time datetime="2019-11-19T10:39:00+00:00">19 Nov 2019, 10:39</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011494101.JPEG"/>
      </figure>
      <p><b>นายชาญกฤช เดชวิทักษ์ ผู้ช่วยรัฐมนตรีประจำสำนักนายกรัฐมนตรี (ปฏิบัติงานกระทรวงการคลัง) พร้อมนายพลศักดิ์ จิตต์ประเสริฐ ผู้ช่วยกรรมการผู้จัดการใหญ่ ธนาคารกรุงไทย และนายอภิชัย ฉัตรเฉลิมกิจ ผู้อำนวยการภูมิภาค การท่องเที่ยวแห่งประเทศไทย (ททท.)</b> ลงพื้นที่เยี่ยมชมร้านค้าที่เข้าร่วมโครงการในตลาดสามชุก จังหวัดสุพรรณบุรี ภายใต้แคมเปญ “ตะลอนทัวร์ ชิมช้อปใช้ผ่านกระเป๋า 2” จังหวัดสุพรรณบุรี มีร้านค้าเข้าร่วมโครงการกว่า 1,400 ร้านค้า แบ่งเป็นโรงแรม 47 แห่ง มีสถานที่ท่องเที่ยวมากมาย เช่น ร้าน The Loft Cafe and Restaurant ร้านเจ็กอ้าว ร้านอะไรกะบ้านไหมพรหม เดิมบางวิลล่า รีสอร์ท และกลุ่มวิสาหกิจชุมชนท่องเที่ยววิถีชุมชนตำบลบ้านแหลม เป็นต้น <br/><br/>ทั้งนี้ พื้นที่จังหวัดสุพรรณบุรีนับเป็นอีกหนึ่งทางเลือกสำหรับการท่องเที่ยวในช่วงวันหยุดสุดสัปดาห์ และผู้ได้รับสิทธิทั้งเฟส 1-3 สามารถเติมเงินเพื่อใช้จ่ายผ่านกระเป๋า G-Wallet 2 โดยใช้ในร้านค้าที่ร่วมโครงการชิมช้อปใช้ได้ทุกจังหวัด จะได้รับสิทธิเงินคืน ยอดใช้จ่ายไม่เกิน 30,000 บาท รับเงินคืน 15% และยอดใช้จ่ายตั้งแต่ 30,000 บาท แต่ไม่เกิน 50,000 บาท รับเงินคืน 20% รวมเงินคืนสูงสุด 8,500 บาท</p>
    </article>
  </body>
</html>