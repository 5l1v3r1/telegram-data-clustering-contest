<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/clamoroso-kluivert-de-ligt-pentito-di-aver-scelto-la-juve-11434"/>
    <meta property="og:site_name" content="il BiancoNero"/>
    <meta property="article:published_time" content="2019-11-19T10:00:00+00:00"/>
    <meta property="og:title" content="Clamoroso Kluivert: 'De Ligt pentito di aver scelto la Juve'"/>
    <meta property="og:description" content="Mesi difficili per Matthijs De Ligt, che non ha cominciato nel migliore dei modi l'avventura in Italia con la maglia della Juve: tante critiche e qualche errore di troppo. Il gol nel derby col Torino"/>
  </head>
  <body>
    <article>
      <h1>Clamoroso Kluivert: 'De Ligt pentito di aver scelto la Juve'</h1>
      <address>
        <time datetime="2019-11-19T10:00:00+00:00">19 Nov 2019, 10:00</time>
      </address>
      <p>Mesi difficili per <b>Matthijs De Ligt</b>, che non ha cominciato nel migliore dei modi l'avventura in Italia con la maglia della Juve: tante critiche e qualche errore di troppo. Il gol nel derby col Torino come punto di svolta, nelle ultime prestazioni è migliorato e si sta ambientando a un nuovo calcio nel quale è stato catapultato a soli 20 anni. A parlare del momento del difensore olandese, è <b>Patrick Kluivert</b>, ex attaccante e oggi responsabile delle giovanili del Barcellona, che in estate aveva provato a prendere De Ligt: "Non avevo cercato di convincerlo - ha detto Kluivert al <i>Mundo Deportivo</i> - <b>gli ho parlato bene del Barcellona come club e come città. Ma sono i calciatori insieme ai procuratori a scegliere il loro futuro. Secondo me, però, De Ligt si è un po' pentito di aver scelto la Juve</b>. E' un grande difensore, ma la vita è fatta così e bisogna sempre imparare dalle proprie decisioni".</p>
      <p>
        <a href="https://www.ilbianconero.com/a/abidal-de-ligt-non-voleva-venire-al-barca-ecco-perche-68001">Abidal: 'De Ligt? Non voleva venire al Barça, ecco perché'</a>
      </p>
    </article>
  </body>
</html>