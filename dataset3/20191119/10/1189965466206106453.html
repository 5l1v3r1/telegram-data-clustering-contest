<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/259790/anadromika-se-syntaksioyxo-gia-mnimoniakes-perikopes-me-apofasi-protodikeioy"/>
    <meta property="og:site_name" content="LiFO"/>
    <meta property="article:published_time" content="2019-11-19T10:20:00+00:00"/>
    <meta property="og:title" content="Αναδρομικά σε συνταξιούχο για μνημονιακές περικοπές με απόφαση Πρωτοδικείου"/>
    <meta property="og:description" content="Την καταβολή αναδρομικών σε συνταξιούχο αποφάσισε το Πρωτοδικείο Αθηνών"/>
  </head>
  <body>
    <article>
      <h1>Αναδρομικά σε συνταξιούχο για μνημονιακές περικοπές με απόφαση Πρωτοδικείου</h1>
      <h2>Την καταβολή αναδρομικών σε συνταξιούχο αποφάσισε το Πρωτοδικείο Αθηνών</h2>
      <address><time datetime="2019-11-19T10:20:00+00:00">19 Nov 2019, 10:20</time> by <a rel="author">NEWSROOM</a></address>
      <p>
        <b>Την καταβολή αναδρομικών 33 μηνών σε <a href="https://www.lifo.gr/tags/%CF%83%CF%85%CE%BD%CF%84%CE%AC%CE%BE%CE%B5%CE%B9%CF%82">συνταξιούχο </a>του ΕΤΑΑ αποφάσισε το Πρωτοδικείο Αθηνών.</b>
      </p>
      <p>Ειδικότερα, καταβολή αναδρομικών σε συνταξιούχο του ΕΤΑΑ από παράνομες περικοπές που επιβλήθηκαν στη σύνταξη γήρατος που έλαβε (αρχικά από το ΕΤΑΑ και στη συνέχεια από τον ΕΦΚΑ) εντός της περιόδου από 1.7.2015 έως 31.3.2018 όρισε το Πρωτοδικείο Αθηνών ζητώντας να καταβληθούν τα ποσά με τόκο 6%. Πρόκειται για περικοπές που αφορούν στην εισφορά αλληλεγγύη και των ν. 4051/2012 και 4093/2012.</p>
      <p>Πιο αναλυτικά, δημοσιεύθηκε τη Δευτέρα η υπ' αριθ. 15769/2019 απόφαση του Διοικητικού Πρωτοδικείου Αθηνών, επί αγωγής κατά του ΕΦΚΑ. Με την εν λόγω αγωγή της ο ενάγων, συνταξιούχος του ΕΤΑΑ-ΤΑΝ, ζητούσε να του καταβληθούν τα ποσά που αντιστοιχούν στις μνημονιακές περικοπές που έγιναν στη σύνταξή του, βάσει του άρθρου 6 του ν. 4051/2012 και του άρθρου πρώτου παρ. ΙΑ υποπαρ. ΙΑ.5 περ. 1 του ν. 4093/2012, κατά το χρονικό διάστημα από 1.7.2015 έως 31.3.2018.</p>
      <p>Σύμφωνα με την ΕΝΥΠΕΚΚ η έκδοση της απόφασης αυτής, όπως και των υπ' αριθ. 15023/2019 και 15650/2019 που είχε αναδείξει η ΕΝΥΠΕΚΚ με τις από 31-10-2019 και 8-11-2019 ανακοινώσεις της, είναι εξίσου πολύ σημαντική αφού εκδόθηκε μετά τις υπ' αριθ. 1888-1891/2019 αποφάσεις της Ολομέλειας του Συμβουλίου Επικρατείας.</p>
      <p>Με την απόφαση αυτή, ο ΕΦΚΑ υποχρεώνεται να καταβάλλει στον ενάγοντα το ποσό των 3.442,23 ευρώ και μάλιστα νομιμοτόκως (6%) από την επίδοση της αγωγής.</p>
    </article>
  </body>
</html>