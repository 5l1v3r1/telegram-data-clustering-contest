<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/19/doncic-sjajan-osecaj-ali-stalno-neke-brojke/"/>
    <meta property="og:site_name" content="Sportska centrala"/>
    <meta property="article:published_time" content="2019-11-19T10:49:59+00:00"/>
    <meta property="og:title" content="Dončić: Sjajan osećaj, ali stalno neke brojke…"/>
    <meta property="og:description" content="Košarkaš Dalas Maveriksa Luka Dončić srećan je zbog sopstvenog učinka i pobede svog tima nad San Antonio Sparsima 117:110. Dalas je na krilima Luke Dončića savladao Sparse, a slovenački košarkaš je sa 20 godina i 263 dana postao drugi najmlađi igrač u istoriji NBA lige koji je upisao tripl-dabl sa 40+ poena u svojoj statističkoj […]"/>
  </head>
  <body>
    <article>
      <h1>Dončić: Sjajan osećaj, ali stalno neke brojke…</h1>
      <address><time datetime="2019-11-19T10:49:59+00:00">19 Nov 2019, 10:49</time> by <a rel="author">Nemanja</a></address>
      <p>Košarkaš Dalas Maveriksa Luka Dončić srećan je zbog sopstvenog učinka i pobede svog tima nad San Antonio Sparsima 117:110.</p>
      <p>Dalas je na krilima Luke Dončića savladao Sparse, a slovenački košarkaš je sa 20 godina i 263 dana postao drugi najmlađi igrač u istoriji <a href="https://www.sportskacentrala.com/tag/nba/">NBA</a> lige koji je upisao tripl-dabl sa 40+ poena u svojoj statističkoj koloni. Prvi je, Lebron Džejms, kojem je to pošlo za rukom sa 20 godina i 100 dana pre 15 godina.</p>
      <p>– Sjajan je osećaj, ali kao da se stalno pojavljuju neke statistike za koje ne znam. Čuje se svakog dana, jeste lepo to čuti… Brojevi mi daju samopouzdanje, ali ekipa je uvek na prvom mestu. Idemo utakmicu po utakmicu, sada smo četvrti-peti na Zapadu i to je ono što želimo. Skor je mogao da bude i bolji i lošiji, nastavljamo da iznenađujemo sve – kazao je Dončić.</p>
      <p>Luka je takođe dodao da igra bolje u odbrani, ali i da taj segment igre mora da popravi. Uz to, istakao je da ekipa napreduje i da će rezultati Dalasa, koji ove sezone ima skor od osam pobeda i četiri poraza, biti još bolji.</p>
      <p>Dončić ove sezone prosečno beleži 29.7 poena (47,7% iz igre), 10.7 skokova i 9.3 asistencije.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/19/luka-pise-istoriju-hjuston-odrzao-lekciju-portlandu/"/>
        <a href="https://www.sportskacentrala.com/2019/11/15/nba-top-10-ruki-predvodi-listu-video/"/>
        <a href="https://www.sportskacentrala.com/2019/11/15/novi-dabl-dabl-jokica-dvocifren-i-marjanovic-video/"/>
        <a href="https://www.sportskacentrala.com/2019/11/02/strasan-duel-dzejms-doncic-bobi-igrao-netsi-srusili-rokitse-video/"/>
        <a href="https://www.sportskacentrala.com/2019/10/18/jokic-pali-motore-bobi-solidan-carka-doncica-i-mana-video/"/>
        <a href="https://www.sportskacentrala.com/2019/10/10/odlicni-doncic-i-porzingis-igrao-i-bobi/"/>
        <a href="https://www.sportskacentrala.com/2019/06/25/nba-liga-podelila-priznanja-janis-je-mvp-doncic-ruki-godine/"/>
        <a href="https://www.sportskacentrala.com/2019/06/07/grad-dalas-priredjuje-veliku-cast-dirku-novickom/"/>
        <a href="https://www.sportskacentrala.com/2019/05/21/doncic-jednoglasno-u-ruki-petorci-nba-lige-foto/"/>
      </related>
    </article>
  </body>
</html>