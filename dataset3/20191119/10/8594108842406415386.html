<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/oppo-reno-ace-je-smartfon-s-najrychlejsim-nabijanim-4000-mah-bateria-sa-nabije-za-polhodinu/264152"/>
    <meta property="og:site_name" content="touchIT"/>
    <meta property="article:published_time" content="2019-11-19T10:16:01+00:00"/>
    <meta property="og:title" content="Oppo Reno Ace je smartfón s najrýchlejším nabíjaním: 4000 mAh batéria sa nabije za polhodinu"/>
    <meta property="og:description" content="Nabíjanie zabezpečuje 65 W SuperVOOC adaptér. 65 W nabíjačka by mala nabiť Oppo Reno Acer za pol hodinu, čo je najrýchlejšie nabíjanie, aké sme doposiaľ mohli u smartfónu vidieť. Nabiť ho na polovicu"/>
  </head>
  <body>
    <article>
      <h1>Oppo Reno Ace je smartfón s najrýchlejším nabíjaním: 4000 mAh batéria sa nabije za polhodinu</h1>
      <address><time datetime="2019-11-19T10:16:01+00:00">19 Nov 2019, 10:16</time> by <a rel="author">Externí redaktori</a></address>
      <p>
        <b>Nabíjanie zabezpečuje 65 W SuperVOOC adaptér.</b>
      </p>
      <p>65 W nabíjačka by mala nabiť Oppo Reno Acer <b>za pol hodinu</b>, čo je najrýchlejšie nabíjanie, aké sme doposiaľ mohli u smartfónu vidieť. Nabiť ho na polovicu potrvá len niečo okolo 15 minút. Na novinku <a href="https://www.theverge.com/circuitbreaker/2019/10/10/20907652/oppo-reno-ace-announced-specs-fastest-fast-charging">upozornil portál The Verge.</a></p>
      <p>S podobnou rýchlosťou nabíjania sme sa už mohli stretnúť u jedného z Oppo smartfónov pod názvom Oppo Find X v Lamborghini edícií. V tomto prípade sa batéria smartfónu nabije na 100% za 35 minút. Nabíjačka <b>SuperVOOC využíva dvojčlánkový dizajn</b>, ktorý umožňuje dosiahnuť optimálnu rýchlosť nabíjania pri vysokých prúdoch bez prehriatia. Nabíjačka je tiež celkom malá vďaka použitiu nitridu gália.</p>
      <p>Oppo vybavil Reno Ace aj v iných smeroch. Môžeme ho prirovnať k najnovšiemu OnePlus 7t. Oba smartfóny totiž ponúkajú procesor <b>Snapdragon 855+, 6,5-palcový 90 Hz AMOLED displej</b> s malým výrezom a rozlíšením 1080p a 48 Mpx hlavný fotoaparát. Oppo Reno Ace je lacnejší ako OnePlus 7t s počiatočnou cenou  2999 Juanov (390 eur) v Číne za verziu s 8 GB RAM a 128 GB internou pamäťou.</p>
      <p>Oficiálnu dostupnosť tohto telefónu <b>pre Európu zatiaľ nepoznáme.</b></p>
      <p>
        <i>Autor: Samuel Novitzky</i>
      </p>
      <p>
        <i>Zdroj a titulný obrázok: <a href="https://www.theverge.com/circuitbreaker/2019/10/10/20907652/oppo-reno-ace-announced-specs-fastest-fast-charging">The Verge</a></i>
      </p>
      <related>
        <h4>Súvisiace články</h4>
        <a href="https://touchit.sk/oppo-predstavil-svetu-uplne-prvy-smartfon-s-kamerou-pod-displejom/241696"/>
        <a href="https://touchit.sk/samsung-galaxy-note-10-plus-star-wars-uz-coskoro-v-predaji-bude-sa-niest-v-duchu-kyla-rena/264279"/>
        <a href="https://touchit.sk/google-testuje-odporucania-od-miestnych-sprievodcov-v-svojich-mapach/264277"/>
        <a href="https://touchit.sk/razer-hammerhead-bezdrotove-sluchadla-bez-omeskaneho-zvuku/264149"/>
      </related>
    </article>
  </body>
</html>