<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Social/246951/ministerul-sanatatii-solicita-pmb-rezolvarea-de-urgenta-a-lipsei-apei-calde-si-caldurii-la-spitalele-marie-curie-si-robanescu.html"/>
    <meta property="og:site_name" content="Wall-Street"/>
    <meta property="article:published_time" content="2019-11-19T10:00:36+00:00"/>
    <meta property="og:title" content="Ministerul Sanatatii solicita PMB rezolvarea de urgenta a lipsei apei calde si caldurii la spitalele Marie Curie si Robanescu"/>
    <meta property="og:description" content="Ministerul Sanatatii solicita Primariei Capitalei rezolvarea de urgenta a problemelor care au dus la lipsa apei calde si a caldurii la Spitalul &quot;Marie Curie&quot; si la Centrul de Recuperare Neuropsihomotorie &quot;Dr. Nicolae Robanescu&quot;, &quot;mai ales ca vineri, 15 noiembrie, printr-un comunicat de presa, doamna Gabriela Firea, primarul general al Capitalei, oferea promisiuni si garantii solide ca incepand cu acea data, la cele doua unitati spitalicesti nu vor mai fi astfel de probleme&quot;, se arata intr-un comunicat de presa, scrie Agerpres. Cele doua spitale au, impreuna, peste 400 de copii internati."/>
  </head>
  <body>
    <article>
      <h1>Ministerul Sanatatii solicita PMB rezolvarea de urgenta a lipsei apei calde si caldurii la spitalele Marie Curie si Robanescu</h1>
      <address>
        <time datetime="2019-11-19T10:00:36+00:00">19 Nov 2019, 10:00</time>
      </address>
      <p>
        <b>Ministerul Sanatatii solicita Primariei Capitalei rezolvarea de urgenta a problemelor care au dus la lipsa apei calde si a caldurii la Spitalul "Marie Curie" si la Centrul de Recuperare Neuropsihomotorie "Dr. Nicolae Robanescu", "mai ales ca vineri, 15 noiembrie, printr-un comunicat de presa, doamna Gabriela Firea, primarul general al Capitalei, oferea promisiuni si garantii solide ca incepand cu acea data, la cele doua unitati spitalicesti nu vor mai fi astfel de probleme", se arata intr-un comunicat de presa, scrie <a href="https://www.agerpres.ro/sanatate/2019/11/18/ms-cere-primariei-capitalei-reluarea-de-urgenta-a-furnizarii-caldurii-si-apei-calde-la-spitalele-marie-curie-si-robanescu--405207">Agerpres</a>. Cele doua spitale au, impreuna, peste 400 de copii internati.</b>
      </p>
      <p>"Ministerul Sanatatii solicita Primariei Capitalei rezolvarea de urgenta a lipsei apei calde si a caldurii la Spitalul "Marie Curie" si la Centrul de Recuperare Neuropsihomotorie "Dr. Nicolae Robanescu", mai ales ca vineri, 15 noiembrie, printr-un comunicat de presa, doamna Gabriela Firea, primarul general al Capitalei, oferea promisiuni si garantii solide ca, incepand cu acea data, la cele doua unitati spitalicesti nu vor mai fi astfel de probleme. Aceasta a spus ca lucrarea a presupus inlocuirea unor portiuni de conducta veche de 50 de ani si ca face parte dintr-un program mai amplu de reparatii si modernizari, intr-o zona unde anul trecut au fost cele mai multe probleme. Astfel, s-a dispus inlocuirea unor portiuni de conducta din magistrala Berceni-DN800, care alimenteaza si cele doua spitale, se mai precizeaza in acel comunicat", se arata intr-un comunicat de presa al MS.</p>
      <p>Potrivit MS, situatia s-a repetat luni la Spitalul "Marie Curie" punand in dificultate activitatea de ingrijire a copiilor internati in unitatea medicala.</p>
      <p>"Fiind doctor de meserie si stiind specificul activitatii intr-un spital precum cel de la 'Marie Curie', m-am deplasat personal vineri acolo pentru a ma asigura ca totul a revenit la normal. Am ramas surprins de precizarile venite de la Primaria Capitalei, prin care ni se explica faptul ca noi, cei din Ministerul Sanatatii, ne-am impacientat degeaba si ca lucrarile erau anuntate din timp, iar spitalele notificate corespunzator. Iata ca acum situatia se repeta, perturband grav activitatea acestui mare spital de copii si revin cu solicitarea facuta vineri, catre doamna primar general, Gabriela Firea, sa intervina de urgenta pentru ca atat Spitalul 'Marie Curie', cat si Centrul de Recuperare Neuropsihomotorie 'Dr. Nicolae Robanescu' sa beneficieze de apa calda si caldura", a precizat secretarul de stat in Ministerul Sanatatii, Horatiu Moldovan, citat in comunicat.</p>
      <p>Spitalul de Copii Marie Curie si Centrul de Recuperare Neuropsihomotorie Dr. Nicolae Robanescu, care nu au avut apa calda si caldura timp de peste 3 zile saptamana trecuta, au ramas, de luni, din nou fara apa calda si caldura, pentru 48 de ore, potrivit unei informari transmise de RADET catre Directia de Sanatate Publica Bucuresti. Cele doua spitale au, impreuna, peste 400 de copii internati.</p>
      <p>
        <a href="https://www.wall-street.ro/articol/Social/246734/ministerul-sanatatii-a-depus-cererea-de-finantare-pentru-spitalul-regional-cluj.html">Citeste si:<br/>MS a depus cererea de finantare pentru Spitalul Regional Cluj</a>
      </p>
      <figure>
        <img src="https://img.wall-street.ro/image_thumbs/thumbs/39b/39b277251a406b0423224ef1ecdd275b-400x250-00-65.jpg?v=1573635686"/>
      </figure>
      <p>"Spitalul are obligatia potrivit legii sa asigure o sursa alternativa de incalzire si apa calda. Din pacate aceasta nu mai este functionala, de asta s-a ajuns aici", au explicat luni reprezentanti ai RADET pentru Hotnews.ro.</p>
      <footer>Sursa foto: By Concept Photo / Shutterstock</footer>
    </article>
  </body>
</html>