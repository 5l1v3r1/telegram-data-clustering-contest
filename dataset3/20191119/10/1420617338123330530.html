<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/prova-a-rapinare-un-uomo-ma-la-vittima-e-un-poliziotto-in-manette-ladro-sfortunato.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-19T10:48:44+00:00"/>
    <meta property="og:title" content="Prova a rapinare un uomo, ma la ‘vittima’ è un Poliziotto: in manette ladro ‘sfortunato’"/>
    <meta property="og:description" content="Non ha desistito – dal suo intento criminoso – nemmeno quando l’uomo che voleva rapinare si è qualificato come un agente della Polizia di Stato. E’ accaduto ieri nel pomeriggio in via Val di Nievole angolo via Val Trompia. C.A., 27enne romano, gli si è avvicinato chiedendogli dei soldi e, al suo rifiuto, ha cominciato […]"/>
  </head>
  <body>
    <article>
      <h1>Prova a rapinare un uomo, ma la ‘vittima’ è un Poliziotto: in manette ladro ‘sfortunato’</h1>
      <address><time datetime="2019-11-19T10:48:44+00:00">19 Nov 2019, 10:48</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/03/arresto-polizia-631x420.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Non ha desistito – dal suo intento criminoso – nemmeno quando l’uomo che voleva rapinare si è qualificato come un agente della Polizia di Stato.</p>
      <p>E’ accaduto ieri nel pomeriggio in via Val di Nievole angolo via Val Trompia.</p>
      <p>C.A., 27enne romano, gli si è avvicinato chiedendogli dei soldi e, al suo rifiuto, ha cominciato a strattonarlo minacciandolo di  morte nonostante la vittima si sia qualificato, mostrandogli tesserino di servizio e placca identificativa, come un poliziotto.</p>
      <p>“ Non me ne frega nulla, tiro fuori la pistola, te sparo dietro la testa”. A questo punto l’agente, preoccupato anche per l’incolumità di un’amica con la quale si trovava, ha immediatamente chiesto ausilio alla sala operativa della Questura di Roma.</p>
      <p>All’arrivo delle  pattuglie del commissariato Vescovio  e Porta Pia il ragazzo è stato arrestato per tentata rapina.</p>
      <p>La successiva perquisizione ha permesso di accertare che il 27enne fosse privo della pistola, che minacciava di utilizzare.</p>
      <p>Portato presso il commissariato Fidene Serpentara per  gli accertamenti di rito, il giovane – con numerosi precedenti di polizia – è risultato anche destinatario di diverse sanzioni amministrative e di un ammonimento del Questore.</p>
      <p>Nessuna ferita hanno riportato le due vittime, tra le quali figura anche il poliziotto in servizio presso il commissariato San Basilio.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/prova-a-rapinare-un-uomo-ma-la-vittima-e-un-poliziotto-in-manette-ladro-sfortunato.html"/>
        <a href="https://www.ilcorrieredellacitta.com/news/oroscopo-paolo-fox-20-novembre-2019-ecco-quali-saranno-i-segni-favoriti-dalle-stelle.html"/>
        <a href="https://www.ilcorrieredellacitta.com/news-roma/giro-di-corruzione-tra-roma-e-provincia-in-corso-blitz-dei-carabinieri-3-arresti.html"/>
        <a href="https://www.ilcorrieredellacitta.com/news-roma/roma-cerca-di-corrompere-i-finanzieri-per-non-farsi-sequestrare-la-merce-contraffatta-arrestata-28enne-video.html"/>
        <a href="https://www.ilcorrieredellacitta.com/ultime-notizie/x-municipio-malara-rapisarda-fdi-ostia-non-e-via-condotti-sicurezza-da-tutelare-con-nuovi-commissariati-nellentroterra.html"/>
        <a href="https://www.ilcorrieredellacitta.com/primo-piano/pomezia-muri-pericolanti-e-perdite-dal-soffitto-i-ragazzi-del-copernico-protestano-davanti-al-comune.html"/>
      </related>
    </article>
  </body>
</html>