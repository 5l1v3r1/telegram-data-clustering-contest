<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/nie-ustapil-pierwszenstwa-na-skrzyzowaniu-zderzyl-sie-z-audi-zdjecia/"/>
    <meta property="og:site_name" content="lublin112.pl"/>
    <meta property="article:published_time" content="2019-11-19T10:39:00+00:00"/>
    <meta property="og:title" content="Nie ustąpił pierwszeństwa na skrzyżowaniu. Zderzył się z audi (zdjęcia)"/>
    <meta property="og:description" content="Wymuszenie pierwszeństwa przejazdu przez kierowcę opla było przyczyną zderzenia pojazdów na ul. Głuskiej w Lublinie. Na szczęście nikt nie doznał poważniejszych obrażeń ciała."/>
  </head>
  <body>
    <article>
      <h1>Nie ustąpił pierwszeństwa na skrzyżowaniu. Zderzył się z audi (zdjęcia)</h1>
      <address>
        <time datetime="2019-11-19T10:39:00+00:00">19 Nov 2019, 10:39</time>
      </address>
      <p>
        <b>Wymuszenie pierwszeństwa przejazdu przez kierowcę opla było przyczyną zderzenia pojazdów na ul. Głuskiej w Lublinie. Na szczęście nikt nie doznał poważniejszych obrażeń ciała.</b>
      </p>
      <p>Do zdarzenia doszło we wtorek około godziny 8:30 na ul. Głuskiej w Lublinie. Na skrzyżowaniu z ul. Wyzwolenia zderzyły się dwa samochody osobowe: opel i audi. Na miejscu interweniowała straż pożarna, zespół ratownictwa medycznego oraz policja.</p>
      <p>Jak wstępnie ustalono, kierujący oplem starszy mężczyzna jechał ul. Głuską od strony ul. Abramowickiej i wykonywał manewr skrętu w lewo. Wymusił pierwszeństwo przejazdu na kierowcy audi, który poruszał się ul. Głuską od strony centrum. W wyniku tego doprowadził do zderzenia obu pojazdów.</p>
      <p>Ratownicy medyczni udzielili pomocy poszkodowanym na miejscu. Nikt nie doznał poważniejszych obrażeń ciała. Teraz policjanci ustalają szczegółowe okoliczności kolizji. Występowały utrudnienia w ruchu.</p>
      <figure>
        <img src="https://www.lublin112.pl/wp-content/uploads/2019/11/176-4-1280x960.jpg"/>
      </figure>
      <p>(fot. lublin112)</p>
    </article>
  </body>
</html>