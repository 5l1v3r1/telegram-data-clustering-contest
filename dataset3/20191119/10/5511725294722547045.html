<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/bizness/biznesa_vide/iegrozo-rupnieciskas-zvejas-limitu-usmas-ezera.d?id=51649973"/>
    <meta property="og:site_name" content="DELFI"/>
    <meta property="article:published_time" content="2019-11-19T10:57:57+00:00"/>
    <meta property="og:title" content="Iegrožo rūpnieciskās zvejas limitu Usmas ezerā "/>
    <meta property="og:description" content="Valdība otrdien apstiprināja Zemkopības ministrijas sagatavotos grozījumus noteikumos par rūpnieciskās zvejas limitiem un to izmantošanas kārtību iekšējos ūdeņos."/>
  </head>
  <body>
    <article>
      <h1>Iegrožo rūpnieciskās zvejas limitu Usmas ezerā </h1>
      <address><time datetime="2019-11-19T10:57:57+00:00">19 Nov 2019, 10:57</time> by <a rel="author">DELFI Bizness</a></address>
      <p>
        <b>Valdība otrdien apstiprināja Zemkopības ministrijas sagatavotos grozījumus noteikumos par rūpnieciskās zvejas limitiem un to izmantošanas kārtību iekšējos ūdeņos.</b>
      </p>
      <p>Lai turpinātu iesākto Usmas ezera zivju resursu saglabāšanu un atjaunošanu, no nākamā gada 1. janvāra Usmas ezeram noteiktais rūpniecisko zivju tīklu limits tiks samazināts līdz 8000 metriem. Iepriekš šis limits bija 10 080 metru.</p>
      <p>Par zivju tīklu limita samazinājumu ir panākta vienošanās ar Usmas ezera komerczvejniekiem.</p>
      <p>Vienlaikus grozījumi paredz precizēt Svētupē zvejai atļauto vietu "Svētciems", to aizstājot ar vārdiem "Svētupe lejpus Svētciema". Tā kā Svētupē esošais nēģu zvejas rīks dabā arī atrodas lejpus Svētciema, grozījums tikai formāli precizē zvejas vietas atrašanos un nemaina nēģu zvejas rīku reālo izvietošanas vietu.</p>
      <p>Noteikumu projektā mainīto zvejas limitu Usmas ezerā var sākt piemērot no 2020. gada 1. janvāra.</p>
    </article>
  </body>
</html>