<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/742508"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T10:20:00+00:00"/>
    <meta property="og:title" content="บุกตื้บรปภ.ในมธ.วินจยย.ฉุนจัดถูกเตือน&quot;ไม่ใส่หมวก&quot;"/>
    <meta property="og:description" content="เถื่อนเหลือเกิน คู่หูดูโอ้วิน จยย.เท้าหนัก ไม่พอใจโดนตักเตือนเรื่องขี่รถไม่สวมหมวก จัดการจัดหนักรุมกระทืบลุง รปภ.ยับภายในรั้ว ม.ธรรมศาสตร์"/>
  </head>
  <body>
    <article>
      <h1>บุกตื้บรปภ.ในมธ.วินจยย.ฉุนจัดถูกเตือน"ไม่ใส่หมวก"</h1>
      <address>
        <time datetime="2019-11-19T10:20:00+00:00">19 Nov 2019, 10:20</time>
      </address>
      <p>
        <b>เถื่อนเหลือเกิน คู่หูดูโอ้วิน จยย.เท้าหนัก ไม่พอใจโดนตักเตือนเรื่องขี่รถไม่สวมหมวก จัดการจัดหนักรุมกระทืบลุง รปภ.ยับภายในรั้ว ม.ธรรมศาสตร์</b>
      </p>
      <p>เมื่อวันนี้ 19 พ.ย. เพจเฟซบุ๊ก @ปทุมธานีที่นี่มีแต่เรื่อง ได้แชร์คลิปชายวัยรุ่น 2 คน พร้อมอาวุธไม้ทำร้ายร่างกาย รปภ.ก่อนระบุข้อความว่า "ใครทำลุง รปภ.ใน มธ.เขาเตือนตามหน้าที่" ซึ่งจากการตรวจสอบพบว่าเหตุการณ์เกิดขึ้นที่บริเวณประตูเชียงราก 1 ภายใน ม.ธรรมศาสตร์ศูนย์รังสิต ต.คลองหนึ่ง อ.คลองหลวง จ.ปทุมธานี<br/><br/>ต่อมา ที่ สภ.คลองหลวง นายสุชาติ สุดสระ อายุ 54 ปี รปภ.ของมหาวิทยาลัยธรรมศาสตร์ศูนย์รังสิต ได้เดินทางเข้าพบ พ.ต.ท.ศิโรจน์ แนบเนียน สารวัตรสอบสวน เพื่อให้ปากคำเพิ่มเติมในการรวมรวมพยานหลักฐาน เพื่อขออนุมัติศาลจังหวัดธัญบุรีในการออกหมายจับผู้ก่อเหตุ<br/><br/>นายสุชาติ สุดสระ รปภ.ให้การว่า เหตุการณ์ครั้งนี้เกิดขึ้นเวลา 18.00 น.วันที่ 17 พ.ย. ที่บริเวณประตูเชียงราก 1 ภายในมหาวิทยาลัยฯ ขณะปฏิบัติหน้าที่ รปภ.มีการกล่าวตักเตือนผู้ขี่วินจยย.รับจ้างที่เข้าออกในภายมหาวิทยาลัยว่า ในมหาวิทยาลัยมีมาตราการรณรงค์ความปลอดภัย 100 เปอร์เซ็นต์โดยให้ผู้ที่ขี่และซ้อนท้ายรถจยย.จะต้องสวมหมวกนิรภัยทุกคน คาดว่าคงสร้างความไม่พอใจให้กับผู้ขี่วินจยย.รับจ้างด้านนอกทั้ง 2 คน ที่เป็นผู้เข้ามาทำร้ายตนเอง</p>
      <figure>
        <img src="https://www.dailynews.co.th/admin/upload/20191119/news_YkqadYTlXu171153_533.jpg?v=20191120053?v=7366"/>
      </figure>
      <p>"โดย 2 ชายวัยรุ่นนั้นขี่วินอยู่หน้าประตูเชียงราก 1  ที่ผ่านมาผมได้ว่ากล่าวตักเตือนไปหลายครั้งเพราะผู้ขี่ทั้ง 2 คน ไม่สวมหมวกนิรภัยในการขี่ คาดว่าคงจะสร้างความไม่พอใจ แต่มันเป็นหน้าที่ของผม หากไม่ปฏิบัติก็จะโดนเรื่องละเว้นการปฏิบัติหน้าที่ พอถูกผมว่ากล่าวพวกเขาก็ขี่รถออกไปจอดด้านนอกรั้วหมาวิทยาลัยแล้วเดินเข้ามาพร้อมด้วยท่อนไม้ ก่อนจะเข้าผลักละทำร้าย ทั้งตีทั้งต่อยเตะจนมี รปภ.และวินจยย.รับจ้างคนอื่น มาช่วยห้ามปรามผมถูกนำส่ง รพ.ธรรมศาสตร์เฉลิมพระเกียรติ พบว่าศีรษะแตกเย็บ 2 เข็ม ปลายคางฝั่งซ้ายฟกช้ำ ลำตัวซ้ายฟกช้ำ ต้องนอน รพ.1วัน"<br/><br/><br/>ด้าน พ.ต.ท.ศิโรจน์ เปิดเผยว่า ตอนนี้ทราบแล้วว่าผู้ก่อเหตุเป็นใครบ้าง อยู่ระหว่างรวบรวมพยานหลักฐานพร้อมทั้งใบรับรองแพทย์ในการขออำนาจศาลจังหวัดธัญบุรีในการออกหมายจับในข้อหาร่วมกันทำร้ายร่างกายผู้อื่นจนได้รับบาดเจ็บ อย่างไรก็ตามได้ประสานเจ้าหน้าที่ตำรวจฝ่ายสืบสวนลงพื้นที่ประกบตัวผู้ก่อเหตุทั้งสองคนหากศาลอนุมันติหมายจับจะได้จับกุมตัวได้ทันที<br/><br/><br/><b><a href="https://www.facebook.com/PathumThaninina/videos/2433792646863785/">ชมคลิป...</a></b><br/> </p>
    </article>
  </body>
</html>