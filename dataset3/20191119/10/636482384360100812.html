<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/fiul-lui-costel-corduneanu-se-aproviziona-cu-droguri-din-ferentari-20095844"/>
    <meta property="og:site_name" content="Cancan.ro"/>
    <meta property="article:published_time" content="2019-11-19T10:24:54+00:00"/>
    <meta property="og:title" content="Fiul lui Costel Corduneanu se aproviziona cu droguri din Ferentari. Cum a fost prins cu heroina în chiloți"/>
    <meta property="og:description" content="Apar informații explozive din dosarul în care este cercetat Alex Corduneanu, fiul liderului clanului interlop cu același nume de la Iași. Tânărul de 30"/>
  </head>
  <body>
    <article>
      <h1>Fiul lui Costel Corduneanu se aproviziona cu droguri din Ferentari. Cum a fost prins cu heroina în chiloți</h1>
      <address><time datetime="2019-11-19T10:24:54+00:00">19 Nov 2019, 10:24</time> by <a rel="author">Cristi Sandu</a></address>
      <p>
        <b>Apar informații explozive din dosarul în care este cercetat Alex Corduneanu, fiul liderului clanului interlop cu același nume de la Iași. Tânărul de 30 de ani, arestat în prezent, a fost prins, săptămâna trecută, alături de doi prieteni, Marcel Cătălin Rusu (32 de ani) şi Ovidiu Ciobanu (38 de ani), în timpul unei razii din Vaslui. (VEZI ȘI: <a href="https://www.cancan.ro/lovitura-dupa-lovitura-pentru-corduneni-fratele-lui-costel-a-fost-saltat-de-mascati-20092193">LOVITURĂ DUPĂ LOVITURĂ PENTRU CORDUNENI. FRATELE LUI COSTEL A FOST SĂLTAT DE MASCAȚI)</a></b>
      </p>
      <p>Asupra lui Rusu, poliţiştii din Vaslui au descoperit o râşniţă şi fragmente de marijuana, iar în buzunarul lui Ovidiu Ciobanu au fost găsite două capsule de metadonă de 40 mg.</p>
      <h3>„Un pacheţel de plastic de formă ovală, în zona organelor genitale”</h3>
      <p>Poliţiştii aveau însă bănuiala că indivizii au şi mai multe droguri asupra lor, aşa că i-au dus la sediu. <i><b>„S-a procedat la efectuarea unui control corporal amănunţit, moment în care asupra numitului Corduneanu Alex, în chiloţi, respectiv în zona organelor genitale, a fost identificat un pacheţel de plastic de formă ovală, ce conţinea în interior o substanţă pulverulentă de culoare maro, suspectă a face parte din categoria substanţelor aflate sub control naţional”,</b></i> se arată în referatul de arestare.</p>
      <h3>Cât ar fi valorat heroina găsită asupra lui Alex Corduneanu</h3>
      <p><a href="https://www.cancan.ro/o-noua-lovitura-pentru-clanul-corduneanu-fiul-sefului-costel-a-fost-saltat-pentru-trafic-de-droguri-20091669">Fiul lui Costel Corduneanu le-a spus ofiţerilor că substanţa este heroină</a> şi că a cumpărat-o din cartierul Ferentari, Bucureşti. De asemenea, individul a precizat că cele 33,9 grame de heroină erau pentru consum propriu.</p>
      <p>Alex ar fi cumpărat heroina cu 4.500 de lei şi ar fi urmat să obţină un profit de peste 100.000 de lei dacă ar fi reuşit să o vândă.</p>
      <p><i><b> „Inculpatul Corduneanu Alex nu obţine venituri licite, ci îşi asigură existenţa din comercializarea heroinei”</b></i>, mai susţin procurorii DIICOT, care urmează să identifice şi audieze persoanele care se aprovizionau cu droguri de la Alex Corduneanu. <b>(NU RATA: <a href="https://www.cancan.ro/s-a-aflat-in-sfarsit-cine-a-provocat-fratricidul-din-clanul-cordunenilor-are-legatura-cu-diamantul-roz-si-familia-celebrului-sheriff-20094381">S-A AFLAT ÎN SFÂRȘIT CINE A PROVOCAT ”FRATRICIDUL” DIN CLANUL CORDUNENILOR! ARE LEGĂTURĂ CU ”DIAMANTUL ROZ” ȘI FAMILIA CELEBRULUI SHERIFF…)</a></b></p>
      <p> </p>
    </article>
  </body>
</html>