<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/19/johnny-depp-szakitott-baratnojevel/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-19T10:11:00+00:00"/>
    <meta property="og:title" content="Johnny Depp szakított barátnőjével"/>
    <meta property="og:description" content="Úgy tűnik, nem talál rá a szerelem a színészre..."/>
  </head>
  <body>
    <article>
      <h1>Johnny Depp szakított barátnőjével</h1>
      <h2>Úgy tűnik, nem talál rá a szerelem a színészre…</h2>
      <address><time datetime="2019-11-19T10:11:00+00:00">19 Nov 2019, 10:11</time> by <a rel="author">Cosmopolitan.hu</a></address>
      <p><b>Johnny Depp</b> nem éppen a legpozitívabb időszakát éli, hiszen az utóbbi években rengeteg zűr volt körülötte. Bár a Karib-tenger kalózainak sztárja a szakmájában az egyik legelismertebb művésznek számít, a magánéletére ez egyáltalán nem mondható el…</p>
      <p>Emlékszel arra az <a href="https://cosmopolitan.hu/sztarhirek/2019/07/30/johnny-depp-durva-dologgal-vadolja-amber-heardot/">írtó nagy botrányra</a>, ami <b>Amber Heard és a színész között zajlott le</b> néhány évvel ezelőtt? Hát úgy tűnik, hogy az azóta is elhúzódó válás még mindig bekavar a színész magánéletébe.</p>
      <p>Bár <b>orosz táncos barátnőjével</b> az utóbbi időben nagyon szerelmeseknek tűntek, mégis úgy tűnik, hogy <b>Polina Glen</b> nem bírta tovább a rá nehezedő nyomást, ugyanis a hírek szerint ő mondta ki a szakítást. Na de miért? Egyes források szerint a táncos csajszi nem bírta elviselni a színész hírnevével járó bonyodalmakat, és Johnny válásának macerái is kikészítették.</p>
      <p><i>„Polina gyűlölte a kapcsolatukra irányuló hatalmas figyelmet, ráadásul a színész, Amberrel folytatott válási csatározásait is túl soknak tartotta”</i> – mondta egy bennfentes.</p>
      <p>Egyes pletykák szerint pedig bőven benne van a szakítás okaiban, hogy a sztár rengeteget iszik az utóbbi időkben, ami miatt még közeli barátai is nagyon aggódnak érte.</p>
      <p>Hát, ez nem tűnik túl fényesnek, pedig Johnny-ra már tényleg ráférne a boldogság… Ahhoz viszont muszáj lenne összekaparnia magát, ugye szerinted is?</p>
      <figure>
        <embed-post data-src="https://www.instagram.com/p/B45GwjloO7E" data-service="Instagram"/>
      </figure>
    </article>
  </body>
</html>