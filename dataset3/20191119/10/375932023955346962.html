<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/kozelet/jog/iteletet-hoztak-quaestor-ugyben-1877649/"/>
    <meta property="og:site_name" content="Világgazdaság"/>
    <meta property="article:published_time" content="2019-11-19T10:06:00+00:00"/>
    <meta property="og:title" content="Ítéletet hoztak Quaestor-ügyben"/>
    <meta property="og:description" content="11,2 milliárd forint megfizetésére kötelezte a bíróság Tarsoly Csabát és kimondta vezetői felelősségét."/>
  </head>
  <body>
    <article>
      <h1>Ítéletet hoztak Quaestor-ügyben</h1>
      <address><time datetime="2019-11-19T10:06:00+00:00">19 Nov 2019, 10:06</time> by <a rel="author">VG</a></address>
      <h4>Megszületett az első olyan ítélet a Quaestor-ügyben, amely kimondta Tarsoly Csaba cégvezetői felelősségét a Quaestor Pénzügyi Tanácsadó Zrt. (QPT) vagyonvesztésével kapcsolatban – olvasható a felszámoló, a Kvantál Kft. közleményében.</h4>
      <aside>Az indoklás szerint Tarsoly Csaba nem a hitelezők érdekeinek figyelembevételével látta el ügyvezetési feladatait, a követelések kielégítését legalább 11,2 milliárd forinttal meghiúsította, ezért a Fővárosi Törvényszék kötelezte ezen összeg megfizetésére.</aside>
      <figure>
        <img src="https://www.vg.hu/wp-content/uploads/2017/04/42961quaestorMOR.jpg"/>
        <figcaption>Fotó: Móricz-Sabján Simon</figcaption>
      </figure>
      <p>A pert a QPT felszámolója, a Kvantál Kft. indította, mely a hitelezők érdekeit képviselve arra törekszik, hogy a peres eljárások során a károk a lehető legnagyobb mértékben megtérüljenek.</p>
      <p>A bíróság elsőfokú, nem jogerős ítéletében kimondta, hogy Tarsoly Csaba a QPT fizetésképtelenséggel fenyegető helyzetének bekövetkeztét, de legalább 2012. január 1-jét követően ügyvezetési feladatait nem a hitelezők érdekeinek figyelembevételével látta el, és ezáltal követeléseik kielégítését legalább 11,217 milliárd forinttal meghiúsította, tekintettel arra, hogy a QPT vagyona ezzel az összeggel csökkent.</p>
      <p>Az ítélet abból a szempontból különösen fontos, hogy ez az első, mely kimondta Tarsoly Csaba jogi felelősségét a Quaestor-ügyben, és vagyoni kártérítésre kötelezte – olvasható a közleményben.</p>
    </article>
  </body>
</html>