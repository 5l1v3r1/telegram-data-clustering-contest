<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/huawei-nove-6-ufficiale/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-19T10:30:00+00:00"/>
    <meta property="og:title" content="Huawei Nove 6 è ora ufficiale: lo smartphone 5G con 12 GB di RAM arriverà il 5 dicembre | MobileLabs"/>
    <meta property="og:description" content="Huawei Nove 6, con il 5G, sarà ufficialmente lanciato il 5 dicembre: ecco le prime specifiche tecniche e il video di presentazione."/>
  </head>
  <body>
    <article>
      <h1>Huawei Nove 6 è ora ufficiale: lo smartphone 5G con 12 GB di RAM arriverà il 5 dicembre | MobileLabs</h1>
      <address>
        <time datetime="2019-11-19T10:30:00+00:00">19 Nov 2019, 10:30</time>
      </address>
      <p><b>Huawei Nove 6</b> arriverà ufficialmente il 5 dicembre! <a href="http://www.tomshw.it/smartphone/huawei-nova-5t-recensione/">Nova 5T</a> è sbarcato in Italia da pochissimo tempo, ma la società non ha intenzione di attendere e ha già annunciato il suo successore. Un dispositivo che sicuramente emergerà nell’attuale panorama tecnologico, dato le <b>interessanti specifiche tecniche</b>.</p>
      <p>Huawei è una società che ha abituato i propri clienti a prodotti con un<b> ottimo</b> rapporto qualità/prezzo. Durante le scorse ore, tramite un <b>teaser</b> pubblicato su <a href="https://weibo.cn/detail/4439986089102934">Weibo</a>, l’azienda ha annunciato ufficialmente <a href="http://www.tomshw.it/smartphone/huawei-nova-6-confermata-la-ricarica-ultra-rapida-40w/">Nova 6</a>, introducendo anche alcune delle principali caratteristiche tecniche.</p>
      <figure>
        <iframe src="https://www.youtube.com/embed/iy-shSDmNGo" width="500" height="281" data-service="Youtube" scrolling="no"/>
      </figure>
      <p>Lo smartphone rappresenta un punto di partenza per questa linea di dispositivi, essendo il primo “Nova” a offrire la connettività <b>5G</b>. Il SoC, con modem integrato, sarà <b>Kirin 990</b>. Troveremo, inoltre, un <b>display</b> IPS LCD da 6,44 pollici (con risoluzione 1920 x 1080) e una batteria da <b>4.000 mAh</b> compatibile con la ricarica rapida fino a 40 W. Per quanto riguarda il <b>comparto fotografico</b>, sempre più importante negli smartphone, Nova 6 potrà contare sul sensore <i>60X IMX686</i> di <i>Sony</i>, accompagnato da altre camere secondarie da 16 MP (ultrawide), 2MP (probabilmente macro) e 2 MP (sensore di profondità).</p>
      <p>Il lancio, almeno in Cina, è previsto per il <b>5 dicembre</b>. I consumatori, per portarsi a casa questo prodotto, dovrebbero poter scegliere tra tre differenti tagli di memoria:</p>
      <ul>
        <li><b>8 GB</b> di RAM e <b>128</b> <b>GB</b> di memoria interna a 3.499 CNY (circa <b>450</b> euro);</li>
        <li><b>8</b> <b>GB</b> di RAM e<b> 256</b> <b>GB</b> memoria interna a 3.799 CNY (<b>488</b> euro);</li>
        <li>
          <p><b>12 GB</b> di RAM e <b>256 GB</b> di memoria interna a 4.099 CNY (<b>527</b> euro).</p>
          <blockquote>Huawei Nova 5T, con 6 GB di RAM e 128 GB di ROM, è disponibile all’acquisto su Amazon, con in regalo uno speaker Bluetooth. Lo trovate a <a href="https://toms.it/PwTOT">questo indirizzo</a>.</blockquote>
        </li>
      </ul>
    </article>
  </body>
</html>