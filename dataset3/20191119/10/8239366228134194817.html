<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/virtualnyy_chornobyl_2_shkolyari_kyivshchyny_virtualno_vidvidayut_zonu_vidchuzhennya_331081.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-19T10:08:00+00:00"/>
    <meta property="og:title" content="“Віртуальний Чорнобиль 2”: школярі Київщини віртуально відвідають зону відчуження"/>
    <meta property="og:description" content="За підтримки ДАЗВ науковці з Університету Салфорда (Велика Британія) презентують для школярів Києва та Київської області освітній проєкт “Віртуальний Чорнобиль 2”."/>
  </head>
  <body>
    <article>
      <h1>“Віртуальний Чорнобиль 2”: школярі Київщини віртуально відвідають зону відчуження</h1>
      <h2>За підтримки ДАЗВ науковці з Університету Салфорда (Велика Британія) презентують для школярів Києва та Київської області освітній проєкт “Віртуальний Чорнобиль 2”.</h2>
      <address>
        <time datetime="2019-11-19T10:08:00+00:00">19 Nov 2019, 10:08</time>
      </address>
      <slideshow>
        <figure>
          <img src="https://galinfo.com.ua/media/gallery/full/d/a/dazvdity.jpg"/>
          <figcaption>Школярі Київщини віртуально відвідають зону відчуження</figcaption>
        </figure>
        <figure>
          <img src="https://galinfo.com.ua/media/gallery/full/d/a/dazvdity1.jpg"/>
          <figcaption>“Віртуальний Чорнобиль 2”</figcaption>
        </figure>
      </slideshow>
      <p>За інформацією <a href="https://www.facebook.com/dazv.gov.ua/?__tn__=kC-R&amp;eid=ARANtq3OuqW5lF3CFi0-a4LQAHlko4siSQBWj-ygAIwn_HlC4YDRPybdNzashFadfP8S7-CIhna9Y85s&amp;hc_ref=ARTvQuDulBt0iTNMf9koH5ArCmErklLAlbZMLx5dWcgzPGQo5j1mhwwMtid2w_RFCKo&amp;fref=nf&amp;__xts__%5B0%5D=68.ARBgHx80iXaancXNt42kxMo9SYl1J-xe-bBeY6ne8TJitvtJBdxV3KKjwbY2Y_Yum7ZfbPoKCXPXnDMt04J6DDC5DoW_zIG2xjDmY0aJnYk9BbJ1CWwBi5wZ3m7-GQ7CC4MfYaVU5Uv3cq2ZGk1dtd6f3vxtUvUJGH0ZxWUs1dUkKT5qikI6Ig31W0tAWyMNG3IhUWascW4hJ6sqtiF8A1ceUYdGlqlC08B-H9UC76VO70cDfZP8JKndD9vpDgqandhXaop7FmNePo5TXPHNbEc7pL2hM6xHE314mXX8zaTVBrTbW4Ho-8EJ0QJ5l3Y3A76QWs76WhnU9PeakIHUca2n9atb4fYsAHVyY4R_OpNLCFD0i6QcDoL-">Державного агентства України з управління зоною відчуження</a>, мета проєкту - ознайомити дітей з історією Чорнобильської катастрофи та сучасним станом флори і фауни зони відчуження за допомогою інтерактивних форматів - віртуальних екскурсій та ігор.</p>
      <p>“Чорнобильська тема оповита великою кількістю міфів та легенд, які, на жаль, буквально передаються з покоління в покоління в Україні. Це призводить до викривленого сприйняття зони відчуження як у старшого, так і у молодшого покоління. Щоб зупинити це поширення легенд потрібно давати дітям якісні знання про Чорнобиль у зрозумілому їм форматі, і проєкт Університету Салфорда - чудовий інструмент для цього”, - зазначає начальниця відділу з міжнародного співробітництва та зв’язків з громадськістю ДАЗВ Катерина Павлова.</p>
      <p>Сьогодні презентацію провели для школярів Українського гуманітарного ліцею Київського національного університету ім. Т.Г. Шевченка. У рамках пілотної презентації представники Університету, ДАЗВ, Чорнобильського заповідника та ДП “ЦОТІЗ” відвідають 6 шкіл на Київщині. За результатами цих візитів науковці доопрацюють проєкт так, щоб він повністю відповідав потребам учнів та вчителів. Після цього планується повторний візит до українських шкіл у травні 2020 року і залучення до співпраці профільних міністерств та обласних адміністрацій.</p>
    </article>
  </body>
</html>