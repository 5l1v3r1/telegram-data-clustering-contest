<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/rassegna/sconcerti-difficile-ora-discutere-zaniolo-o-barella-e-all-italia-mancavano-giocatori-come-sensi-323458"/>
    <meta property="og:site_name" content="FcInterNews.it"/>
    <meta property="article:published_time" content="2019-11-19T10:39:47+00:00"/>
    <meta property="og:title" content="Sconcerti: &quot;Difficile ora discutere Zaniolo o Barella. E all'Italia mancavano giocatori come Sensi&quot;"/>
    <meta property="og:description" content="Mario Sconcerti esalta la prova della Nazionale italiana e di un giocatore in particolare, Nicolò Zaniolo. Ma non solo. Il giallorosso &quot;brilla perché fa tutto quello che..."/>
  </head>
  <body>
    <article>
      <h1>Sconcerti: "Difficile ora discutere Zaniolo o Barella. E all'Italia mancavano giocatori come Sensi"</h1>
      <address><time datetime="2019-11-19T10:39:47+00:00">19 Nov 2019, 10:39</time> by <a rel="author">Redazione FcInterNews.it</a></address>
      <p><b>Mario Sconcerti</b> esalta la prova della Nazionale italiana e di un giocatore in particolare, <b>Nicolò Zaniolo</b>. Ma non solo. Il giallorosso "brilla perché fa tutto quello che fanno i piccoli - si legge -. È onnicomprensivo, adattabile. Non è il migliore di tutti, ma è unico, il primo. La partita con l’Armenia conterà nel tempo perché è stata quella che lo ha confermato. Ha fatto un tempo da esterno e uno da interno, è rimasto il migliore. Difficile adesso discuterlo. Come <b>Tonali, Barella, Chiesa</b>. E stiamo giocando senza <b>Verratti, Sensi, Pellegrini</b>. Da queste qualificazioni escono due Nazionali quasi identiche e interscambiabili, con lo stesso gioco, perfino gli stessi risultati. Non ricordo un lavoro con questi esiti. Non parlo del rilancio italiano che è comunque periodico come tutto nelle buone abitudini del calcio. Parlo di questa capacità di essere belli e utili, tutti nella stessa misura. Un misterioso socialismo tecnico che fa di <b>Mancini </b>un c.t. diverso".</p>
      <p>
        <a href="https://www.videointer.it/watch.php?vid=efdd313ec">
          <b>VIDEO - GODIN-DYBALA, CHE CONTRASTO IN URUGUAY-ARGENTINA</b>
        </a>
      </p>
    </article>
  </body>
</html>