<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/terasz/dronos-fotozas/"/>
    <meta property="og:site_name" content="FEMINA"/>
    <meta property="article:published_time" content="2019-11-19T10:16:03+00:00"/>
    <meta property="og:title" content="Unalmasnak tartott helyek egy reklámfotós szemével: így már egész másnak tűnnek"/>
    <meta property="og:description" content="A holland művész új hobbija a drónos fotózás, amellyel új nézőpontot tár az emberek elé."/>
  </head>
  <body>
    <article>
      <h1>Unalmasnak tartott helyek egy reklámfotós szemével: így már egész másnak tűnnek</h1>
      <h2>A holland művész új hobbija a drónos fotózás, amellyel új nézőpontot tár az emberek elé.</h2>
      <address><time datetime="2019-11-19T10:16:03+00:00">19 Nov 2019, 10:16</time> by <a rel="author">Marton Adrienn</a></address>
      <p>A holland <b>Cynthia Hasenbos</b> főállásban reklámfotósként dolgozik, szabadidejében pedig mostanában a drónreptetésnek szenteli szívesen a figyelmét. A 31 éves művész összekötötte a két fő tevékenységét, és kiváló fotókat készített felülnézetből olyan helyekről, amelyek valószínűleg nem sok fényképészt ihletnének meg rajta kívül.</p>
      <p>Kifejezetten az volt a célja, hogy megtalálja azokat az átlagos, hétköznapi vagy akár unalmas helyszíneket, amelyeken áthaladva semmi extra érzése nem támad az embernek, viszont felülnézetből egészen új képet tárnak a látogató szeme elé.</p>
      <p>Éppen ezt szereti új hobbijában, amelynek lakóhelyén és nyaralásokkor is szívesen hódol: hogy felülnézetből egy másik nézőpont, egy addig ismeretlen, különleges világ nyílik meg előtte. Ezt szerette volna átadni a fotóival azoknak is, akik másként nem találkoznának ilyen látvánnyal.</p>
      <figure>
        <img src="https://kep.index.hu/1/0/3042/30421/304211/30421183_06036d849bffd1e3747a4a45cdfd8c38_wm.jpg"/>
        <figcaption>Lentről csak egy hétköznapi tér, fentről viszont jin és jang.</figcaption>
      </figure>
      <figure>
        <img src="https://kep.index.hu/1/0/3042/30421/304211/30421195_e7a07d415bae0868af82eac75414eb8f_wm.jpg"/>
        <figcaption>A rozoga deszkahíd a sötét színű vízen egészen más látványt nyújt felülnézetből, ahonnan a tükröződő felhők is jól kivehetők.</figcaption>
      </figure>
      <figure>
        <img src="https://kep.index.hu/1/0/3042/30421/304212/30421233_053390394b61dd7efac6b6d0c9d7057e_wm.jpg"/>
        <figcaption>Lentről nézve kopár folt, fentről nézve homoksziget.</figcaption>
      </figure>
      <figure>
        <img src="https://kep.index.hu/1/0/3042/30421/304212/30421235_3562977b49f2c71ca886fa4514b04de5_wm.jpg"/>
        <figcaption>Az autósok valószínűleg csak egy kietlen tájat látnak, amikor ezeken az utakon közlekednek. Pedig egy kicsit magasabbról nézve nagyon izgalmas az összkép.</figcaption>
      </figure>
      <figure>
        <img src="https://kep.index.hu/1/0/3042/30421/304214/30421421_e243a5f6bc282d97b30d8cb821bf30e1_wm.jpg"/>
        <figcaption>Egy korfballpálya akár művészeti remek is lehet - attól függ, honnan nézzük.</figcaption>
      </figure>
      <figure>
        <img src="https://kep.index.hu/1/0/3042/30421/304214/30421427_8a3a675b2c29c82e4bf538934829ea44_wm.jpg"/>
        <figcaption>Lentről nézve bizonyára nem ez a sáros patakocska a legszebb, amit valaha látott az ember. Felemelkedve viszont már egészen mutatós az összkép.</figcaption>
      </figure>
      <figure>
        <img src="https://kep.index.hu/1/0/3042/30421/304214/30421465_cc0eced0c284a498348d709b4a9b5137_x.jpg"/>
        <figcaption>Az őszi erdő szépsége akkor érvényesül igazán, ha a lombkoronaszint fölé emelkedünk.</figcaption>
      </figure>
      <figure>
        <img src="https://kep.index.hu/1/0/3042/30421/304214/30421479_b3773ec16f15a5d4636b77b568015a8b_x.jpg"/>
        <figcaption>Lentről egyszerű vízelvezető, fentről szobrászati remekmű.</figcaption>
      </figure>
      <p>
        <i>Fotók: <a href="https://www.instagram.com/cynthiafotografie/"><b>Cynthia Hasenbos</b></a></i>
      </p>
    </article>
  </body>
</html>