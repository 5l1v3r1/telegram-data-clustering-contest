<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191119_04725146"/>
    <meta property="og:site_name" content="De Standaard"/>
    <meta property="article:published_time" content="2019-11-19T10:18:00+00:00"/>
    <meta property="og:title" content="James Harden en Russell Westbrook leiden Houston Rockets naar achtste zege op rij in NBA"/>
    <meta property="og:description" content="Houston heeft maandag tegen Portland een achtste opeenvolgende overwinning geboekt in de NBA. James Harden en Russell Westbrook hadden een groot aandeel in..."/>
  </head>
  <body>
    <article>
      <h1>James Harden en Russell Westbrook leiden Houston Rockets naar achtste zege op rij in NBA</h1>
      <address>
        <time datetime="2019-11-19T10:18:00+00:00">19 Nov 2019, 10:18</time>
      </address>
      <p>
        <b>Houston heeft maandag tegen Portland een achtste opeenvolgende overwinning geboekt in de NBA. James Harden en Russell Westbrook hadden een groot aandeel in de 132-108 zege. Harden was goed voor 36 punten en Westbrook lukte een <i>triple double </i>(28 punten, 13 rebounds en 10 assists) in het Toyota Center. Ook Clint Capela droeg zijn steentje bij met 22 punten en 20 rebounds. Houston is tweede in de Western Conference, achter de LA Lakers.</b>
      </p>
      <figure>
        <iframe data-src="https://twitter.com/NBA/status/1196660899744026624?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Boston, op kop in de Eastern Conference, haalde het met 85-99 bij Phoenix. De Celtics knoopten zo weer aan met de zege na de nederlaag tegen Sacramento. Jayson Tatum gooide 26 punten door de korf voor Boston.</p>
      <p>Luka Doncic schitterde verder opnieuw voor Dallas, dat San Antonio met 117-110 versloeg. De Sloveen realiseerde zijn zesde triple double van het seizoen: 42 punten, 11 rebounds en 12 assists.</p>
      <figure>
        <iframe data-src="https://twitter.com/NBA/status/1196645667684388864?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Toronto, de regerende kampioen, klopte Charlotte makkelijk met 132-96. (belga)</p>
    </article>
  </body>
</html>