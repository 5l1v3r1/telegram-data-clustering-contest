<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/u-gruziyi-opoziciya-vidnovila-akciyu-protestu-bilya-budivli-parlamentu-330122_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T10:24:00+00:00"/>
    <meta property="og:title" content="У Грузії опозиція відновила акцію протесту біля будівлі парламенту"/>
    <meta property="og:description" content="На площі перед парламентом провели ніч кілька десятків протестувальників. Демонстранти планують відновити акцію перед парламентом сьогодні, 19 листопада о 19:00 за місцевим часом."/>
  </head>
  <body>
    <article>
      <h1>У Грузії опозиція відновила акцію протесту біля будівлі парламенту</h1>
      <h2>На площі перед парламентом провели ніч кілька десятків протестувальників. Демонстранти планують відновити акцію перед парламентом сьогодні, 19 листопада о 19:00 за місцевим часом.</h2>
      <address>
        <time datetime="2019-11-19T10:24:00+00:00">19 Nov 2019, 10:24</time>
      </address>
      <p>Після розгону протесту біля парламенту, 18 листопада в Тбілісі<b><a href="https://dt.ua/WORLD/policiya-tbilisi-pochala-rozganyati-protestuvalnikiv-bilya-budivli-parlamentu-330048_.html"> демонстранти знову встановлюють намети для нової акції </a></b>у вівторок, 19 листопада, повідомляє<a href="https://www.apsny.ge/2019/pol/1574185203.php"> Грузія Online.</a></p>
      <p>"Перед будівлею парламенту Грузії на даний момент встановлено до 10 наметів", - йдеться в повідомленні.</p>
      <p>На території є кілька учасників акції, які провели в наметах ніч. У ці хвилини територію біля будівлі прибирають представники служби очищення.</p>
      <p>На території, прилеглій до парламенту, як і раніше, залишаються кілька екіпажів патрульної поліції і група швидкої допомоги.</p>
      <p>Акція перед парламентом відновиться сьогодні, 19 листопада о 19:00.</p>
      <p>Відзначимо, вчора поліція, застосувавши водомети,<a href="https://dt.ua/WORLD/protesti-v-gruziyi-tisyachi-lyudey-viyshli-na-vulici-tbilisi-z-vimogoyu-vidstavki-golovi-mvs-315403_.html"> <b>розігнала акцію протестувальників, які заблокували парламент</b></a>. Затримано 37 осіб, яких звинувачують в непокорі поліції та хуліганстві. За даними МВС, постраждали четверо протестувальників і двоє співробітників поліції.</p>
      <p>Увечері після розгону акція протесту відновилася, але учасники не стали перекривати рух на проспекті Руставелі.</p>
      <p>Протести у Грузії почалися 14 листопада, після того як парламент країни провалив виборчу реформу. Протестувальники вимагають відставки уряду, сформованого партією "Грузинська мрія" і проведення дострокових парламентських виборів за пропорційною системою після перезавантаження Центральної виборчої комісії.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL3puLnVh">Василь Артюшенко, DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>