<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%83%cf%84%ce%bf-%ce%ba%ce%bf%cf%85%ce%b2%ce%ad%ce%b9%cf%84-%ce%bf-%ce%bd%ce%af%ce%ba%ce%bf%cf%82-%ce%b4%ce%ad%ce%bd%ce%b4%ce%b9%ce%b1%cf%82-%ce%b3%ce%b9%ce%b1-%cf%84%ce%b7%ce%bd-%cf%80%cf%81%ce%bf.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T10:01:30+00:00"/>
    <meta property="og:title" content="Στο Κουβέιτ ο Νίκος Δένδιας για την προώθηση των διμερών σχέσεων"/>
    <meta property="og:description" content="Στο Κουβέιτ βρίσκεται σήμερα ο υπουργός Εξωτερικών, Νίκος Δένδιας, όπου πραγματοποιεί επαφές με την πολιτική ηγεσία της χώρας για την προώθηση των διμερών πολιτικών και οικονομικών σχέσεων."/>
  </head>
  <body>
    <article>
      <h1>Στο Κουβέιτ ο Νίκος Δένδιας για την προώθηση των διμερών σχέσεων</h1>
      <address>
        <time datetime="2019-11-19T10:01:30+00:00">19 Nov 2019, 10:01</time>
      </address>
      <p>
        <b>Στο Κουβέιτ βρίσκεται σήμερα ο υπουργός Εξωτερικών, Νίκος Δένδιας, όπου πραγματοποιεί επαφές με την πολιτική ηγεσία της χώρας για την προώθηση των διμερών πολιτικών και οικονομικών σχέσεων.</b>
      </p>
      <p>Νωρίτερα, σήμερα, ο κ. Δένδιας είχε συνάντηση με τον πρόεδρο του κοινοβουλίου του Κουβέιτ Marzouq Al- Ghanim. Σύμφωνα με ανάρτηση στον επίσημο λογαριασμό του υπουργείου Εξωτερικών στο twitter, συζητήθηκαν οι περιφερειακές εξελίξεις και οι διμερείς σχέσεις.</p>
      <figure>
        <iframe data-src="https://twitter.com/GreeceMFA/status/1196714140150173697?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Το ταξίδι του υπουργού Εξωτερικών εντάσσεται στον στόχο της Ελλάδας να ενισχύσει τις επαφές με τον αραβικό κόσμο, να διευρύνει τη συνεργασία της και να ενεργήσει ως γέφυρα μεταξύ αραβικού κόσμου και Ευρώπης, όπως σημείωναν διπλωματικές πηγές.</p>
      <p>Τις προηγούμενες ημέρες, ο υπουργός Εξωτερικών βρέθηκε στα Ηνωμένα Αραβικά Εμιράτα, προκειμένου να μετάσχει στις εργασίες του Sir Bani Yas Forum, στην πρώτη τριμερή συνάντηση συνεργασίας Ελλάδας-Κύπρου-ΗΑΕ και να πραγματοποιήσει επαφές με πολιτικούς και οικονομικούς παράγοντες της χώρας.</p>
    </article>
  </body>
</html>