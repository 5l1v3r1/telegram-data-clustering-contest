<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Social/246947/firea-promite-ca-incepe-lucrarile-la-spitalul-metropolitan.html"/>
    <meta property="og:site_name" content="Wall-Street"/>
    <meta property="article:published_time" content="2019-11-19T10:58:31+00:00"/>
    <meta property="og:title" content="Firea promite ca incepe lucrarile la Spitalul Metropolitan"/>
    <meta property="og:description" content="Primarul general al Capitalei, Gabriela Firea, estimeaza ca lucrarile la constructia Spitalului Metropolitan vor fi demarate in prima parte a anului viitor, scrie Agerpres."/>
  </head>
  <body>
    <article>
      <h1>Firea promite ca incepe lucrarile la Spitalul Metropolitan</h1>
      <address>
        <time datetime="2019-11-19T10:58:31+00:00">19 Nov 2019, 10:58</time>
      </address>
      <p>
        <b>Primarul general al Capitalei, Gabriela Firea, estimeaza ca lucrarile la constructia Spitalului Metropolitan vor fi demarate in prima parte a anului viitor, scrie Agerpres.</b>
      </p>
      <p>Potrivit unui comunicat de presa al municipalitatii, Firea a avut luni o sedinta de lucru cu managerii spitalelor aflate in subordinea Primariei Capitalei.</p>
      <p>"Referitor la constructia Spitalului Metropolitan, pana la sfarsitul acestei luni, va fi predat studiul de fezabilitate, urmeaza contractarea proiectului tehnic si apoi executia investitiei. Estimam ca in prima parte a anului viitor sa fie demarate lucrarile", a spus Gabriela Firea.</p>
      <p>Primarul general a discutat cu cei 19 manageri despre stadiul investitiilor in acest domeniu, despre necesitatile privind dotarea si modernizarea unitatilor medicale pe care le conduc, precum si despre proiectele viitoare.</p>
      <p>Primaria Capitalei, prin ASSMB, investeste "constant" atat in cele 19 spitale aflate in administrare, cat si in domeniul medicinei scolare, alocarile anuale pentru acest domeniu fiind, in medie, de 100 de milioane de euro anual, a sustinut Firea.</p>
      <p>
        <a href="https://www.wall-street.ro/articol/Economie/232667/gabriela-firea-la-jumatatea-mandatului-aproape-zero-rezultate.html">Citeste si:<br/>Gabriela Firea, la jumatatea mandatului, aproape zero rezultate</a>
      </p>
      <figure>
        <img src="https://img.wall-street.ro/image_thumbs/thumbs/7b7/7b76cb041b0d77f01b5c8be419df357b-400x250-00-65.jpg?v=1531129537"/>
      </figure>
      <p>"Va rog sa va asigurati ca spitalele pe care le administram si pe care dumneavoastra le conduceti sunt pregatite pentru tot ceea ce inseamna sezonul rece si sa ne transmiteti ce mai aveti nevoie astfel incat sa nu fie nicio problema in ceea ce priveste conditiile oferite pacientilor. De asemenea, ca in fiecare an, va incurajez sa ne comunicati din timp toate necesitatile unitatilor medicale pe care le coordonati, astfel incat in bugetul anului viitor sa continuam procesul de modernizare a spitalelor din Capitala", le-a transmis Firea managerilor.</p>
      <p>Ea a subliniat ca, pe langa conditiile moderne de tratament oferite, sunt esentiale atat facilitatile oferite pacientilor, cat si personalului medical.</p>
      <p>"Am majorat norma de hrana a pacientilor si am initiat, in premiera, un program prin care oferim locuinte de serviciu personalului medical din spitalele pe care le administram, astfel incat sa stimulam cadrele medicale sa ramana in tara, in slujba pacientilor din Romania. Pana acum am achizitionat 177 de locuinte din cele 600 pe care ne-am propus sa le cumparam si vom demara si cea de-a doua etapa prin care se realizeaza procedurile pentru restul de locuinte", a adaugat Firea.</p>
      <p>
        <a href="https://www.wall-street.ro/articol/Social/230229/cum-reusesc-guvernantii-sa-omoare-cu-minciuni-si-promisiuni-sistemul-care-ar-trebui-sa-salveze-vieti.html">Citeste si:<br/>Sistemul care ar trebui sa salveze vieti, distrus de guvernanti</a>
      </p>
      <figure>
        <img src="https://img.wall-street.ro/image_thumbs/thumbs/abc/abc9f16e9f097d2ec63cf4dd0b738b4b-400x250-00-65.jpg?v=1522852659"/>
      </figure>
      <footer>Sursa foto: By Evellean / Shutterstock</footer>
    </article>
  </body>
</html>