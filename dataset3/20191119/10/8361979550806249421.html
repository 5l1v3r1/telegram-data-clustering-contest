<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/reyting-aeroportiv-borispil-i-harkiv-stali-odnimi-z-naydinamichnishih-u-yevropi-novini-ukrajini-50054366.html"/>
    <meta property="og:site_name" content="НВ"/>
    <meta property="article:published_time" content="2019-11-19T10:44:00+00:00"/>
    <meta property="og:title" content="Бориспіль зайняв друге місце в Європі за динамікою зростання пасажиропотоку"/>
    <meta property="og:description" content="Аеропорти Бориспіль і Харків потрапили до топ-5 найбільш динамічних повітряних гаваней у своїх категоріях."/>
  </head>
  <body>
    <article>
      <h1>Бориспіль зайняв друге місце в Європі за динамікою зростання пасажиропотоку</h1>
      <h2>Аеропорти Бориспіль і Харків потрапили до топ-5 найбільш динамічних повітряних гаваней у своїх категоріях.</h2>
      <address>
        <time datetime="2019-11-19T10:44:00+00:00">19 Nov 2019, 10:44</time>
      </address>
      <p>Міжнародний аеропорт <a href="https://nv.ua/ukr/tags/aeroport-borispol.html">Бориспіль</a> за підсумками третього кварталу та вересня 2019 року зайняв друге місце в рейтингу Міжнародної ради аеропортів ACI Europe за динамікою приросту пасажиропотоку серед аеропортів на 10−25 млн пасажирів на рік. Про це повідомляє <a href="https://interfax.com.ua/">Інтерфакс-Україна</a>.</p>
      <p>Аеропорт Бориспіль показав зростання пасажиропотоку на 27,6% у вересні і на 25,8% у третьому кварталі, поступившись тільки аеропорту Мілана (+33,5% і +26,2% відповідно).</p>
      <p>Крім того, до топ-5 рейтингу за динамікою приросту пасажиропотоку серед аеропортів на менш, ніж 5 млн пасажирів на рік, потрапив Міжнародний аеропорт Харків. У вересні (+66,3%) він поступився тільки аеропорту Марібора (+92%), у третьому кварталі (+42,1%) — аеропортам Тиргу Муреш (+113,5%), Охрида (+53,8%) і Турку (+52%).</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/011/298/original/8ca7bbae4ecefcf58595657eef5f0b1d.png?stamp=1&amp;q=85&amp;w=115"/>
      </figure>
      <p>Олександр Ланецький<br/>Борги авіакомпаній і концесія аеропортів: до чого призведуть ініціативи уряду</p>
      <p>ACI Europe щомісяця складає рейтинг аеропортів залежно від рівня пасажиропотоку, аналізуючи дані понад 230 європейських аеропортів.</p>
      <p>Раніше повідомлялося, що <a href="https://nv.ua/ukr/biz/markets/antimonopolniy-komitet-aeroport-borispil-postavleniy-v-privileyovane-stanovishche-novini-ukrajini-50051486.html">Антимонопольний комітет відкрив справу проти Міністерства інфраструктури</a> через тариф на аеронавігаційне обслуговування в аеропорту Бориспіль.</p>
    </article>
  </body>
</html>