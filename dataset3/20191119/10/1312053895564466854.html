<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/19/caso-ilva-taranto-blitz-gdf-arcelormittal/"/>
    <meta property="og:site_name" content="NewNotizie"/>
    <meta property="article:published_time" content="2019-11-19T10:31:53+00:00"/>
    <meta property="og:title" content="Caso Ilva di Taranto, la Guardia di Finanza fa un blitz negli uffici di ArcelorMittal: si indaga"/>
    <meta property="og:description" content="Blitz della GdF negli uffici di ArcelorMittal: le Procure di Milano e Taranto indagano su dei reati che potrebbeo essere stati commessi nella gestione Ilva"/>
  </head>
  <body>
    <article>
      <h1>Caso Ilva di Taranto, la Guardia di Finanza fa un blitz negli uffici di ArcelorMittal: si indaga</h1>
      <address><time datetime="2019-11-19T10:31:53+00:00">19 Nov 2019, 10:31</time> by <a rel="author">maria.mento</a></address>
      <figure>
        <img src="https://www.newnotizie.it/wp-content/uploads/2015/11/ilva-taranto.jpg"/>
      </figure>
      <p>
        <b>Le Procure di Taranto e Milano stanno indagando su ArcelorMittal e sulla gestione dell’Ilva di Taranto: la Guardia di Finanza ha compiuto perquisizioni e sequestri negli uffici che la società ha a Taranto e Milano</b>
      </p>
      <p><b>Blitz della Guardia di Finanza, a Taranto e a Milano, negli uffici di ArcelorMittal</b>, il colosso internazionale leader nel settore dell’acciaio che in Italia ha la sua sede principale presso <b>Taranto</b>. Proprio sulla gestione dello stabilimento pugliese dell’ex Ilva pare che gli inquirenti abbiano fermato la loro attenzione, e <b>le Procure di Taranto e Milano hanno emesso una delega che ha consentito alla gli uomini della GdF</b> di effettuare queste <b>perquisizioni</b> e sequestri che sarebbero ancora in corso. L’esposto presentato dai commissari dell’ex Ilva, che per adesso viene amministrata in modo straordinario, aveva fatto scattare <b>un’indagine condotta parallelamente dalle due procure del Nord e del Sud Italia</b>.</p>
      <h3>Blitz della GdF negli uffici di ArcelorMittal, si indaga per “distruzione di mezzi di produzione” e “appropriazione indebita”</h3>
      <p><b><i>La Repubblica</i></b> <b>ha dato notizia di</b> <b>alcune perquisizioni che la GdF sta compiendo negli uffici di ArcelorMittal a Taranto e a Milano</b>. Negli <b>uffici</b> che la società possiede nella città pugliese, la Guardia di Finanza ha agito (come anche sta avvenendo a Milano) su <b>delega</b> della <b>Procura di Taranto</b>. Si indaga su <b>merci, ordini, manutenzione degli impianti e su tutte le cose che sono state segnalate dai commissari</b> che stanno gestendo in via straordinaria l’ex Ilva idi Taranto. In questo senso, <b>gli agenti starebbero acquisendo documentazione cartacea e digitale</b>, che sarà poi da studiare approfonditamente.</p>
      <p>Sempre come segnalato da <i>La Repubblica</i>, <b>distruzione di mezzi di produzione e appropriazione indebita</b> sono i reati che si sospetta abbia commesso ArcelorMittal: <b>il colosso avrebbe, quindi,  tenuto presunte condotte illecite </b>e quanto denunciato dai commissari induce a indagare in tal senso.</p>
      <h3>Blitz della GdF negli uffici di ArcelorMittal, si indaga anche per aggiotaggio informativo e distrazione di beni del fallimento</h3>
      <p><b>Spostandoci sul fronte milanese dell’inchiesta</b>, condotta dalla Procura che ha delegato la GdF per le perquisizioni, si scopre che i <b>Pubblici Ministeri</b> contestano i reati di <b>aggiotaggio</b> <b>informativo</b> (false comunicazioni al mercato) e quello di <b>distrazione di beni e risorse senza il concorso del fallito e dopo un fallimento (</b>ex art. 232 legge fallimentare)<b> commessi nell’ambito dell’addio di ArcelorMittal all’ex Ilva</b>.</p>
      <p>Il primo reato, quello di aggiotaggio, riguarda <b>alcuni comunicati stampa</b> diffusi da ArcelorMittal. Il secondo riguarda alcune <b>sottrazioni o distrazioni di beni che manager e dirigenti</b> potrebbero aver commesso all’Ilva dopo l’inizio della gestione con contratto d’affitto: situazione che gli inquirenti puntano a <b>chiarire</b>.  Il fascicolo di inchiesta è a carico di <b>ignoti</b>, così come quello di Taranto.</p>
      <p><b>Proprio oggi la Procura sta sentendo alcuni testimoni e si prevede vengano acquisiti altri documenti</b>.</p>
      <p>
        <i>Maria Mento</i>
      </p>
    </article>
  </body>
</html>