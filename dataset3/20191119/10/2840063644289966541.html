<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/sport/2019/11/19/sono-distrutto-delusione-berrettini_6yf4s18JslpoI3wzqVgqbI.html"/>
    <meta property="og:site_name" content="Adnkronos"/>
    <meta property="article:published_time" content="2019-11-19T10:02:00+00:00"/>
    <meta property="og:title" content="&quot;Sono distrutto&quot;, la delusione di Berrettini"/>
    <meta property="og:description" content="&quot;Sono distrutto&quot;, ammette Matteo Berrettini in conferenza stampa all'una di notte, dopo la doppia sconfitta azzurra in Coppa Davis contro il Canada. &quot;Noi abbiamo il giorno di riposo, guardiamo le cose positive. Possiamo uscire a testa alta. Posso parlare, credo, anche per Fabio. Ho perso per due punti. Non era facile avere la cattiveria giusta per portare a casa anche il doppio&quot;."/>
  </head>
  <body>
    <article>
      <h1>"Sono distrutto", la delusione di Berrettini</h1>
      <address>
        <time datetime="2019-11-19T10:02:00+00:00">19 Nov 2019, 10:02</time>
      </address>
      <p>"<b>Sono distrutto", ammette Matteo Berrettini</b> in conferenza stampa all'una di notte, dopo la<a href="https://www.adnkronos.com/sport/2019/11/18/coppa-davis-fognini-berrettini-italia-canada_KSnCOHP666SqC1VxZUKZGI.html"> doppia sconfitta azzurra in Coppa Davis contro il Canada</a>. "Noi abbiamo il giorno di riposo, guardiamo le cose positive. Possiamo uscire a testa alta. Posso parlare, credo, anche per Fabio.<b> Ho perso per due punti</b>. Non era facile avere la cattiveria giusta per portare a casa anche il doppio".</p>
      <p>Contro Shapovalov "ho giocato bene, su un paio di set point ha servito bene lui. Poi non è un segreto che la mia risposta non sia eccezionale. Ho cercato di venire più avanti, su questo stiamo lavorando. E' la strada giusta, a volte paga e a volte no".</p>
      <p>Berrettini, due settimane dopo lo storico ingresso in top ten del ranking Atp, quarto italiano nell'Era Open a riuscire in tale impresa, consolida l'ottava piazza - terzo italiano per record in classifica dietro Panatta (numero 4) e Barazzutti (numero 7) e davanti a Fognini (numero 9) - con la certezza di chiudere il 2019 nel club d'elite del circuito mondiale. Completano la top 10 lo spagnolo Roberto Bautista Agut (a 330 punti dal 23enne romano) e il francese Gael Monfils.</p>
    </article>
  </body>
</html>