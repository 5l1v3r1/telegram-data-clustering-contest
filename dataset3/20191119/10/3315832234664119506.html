<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/62bd9ad73b9b7b44/individul-care-impreuna-cu-concubina-sa-si-a-ucis-sotia-si-a-ingropat-o-intr-o-padure-la-edinet-retinut-dupa-13-ani.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-19T10:42:22+00:00"/>
    <meta property="og:title" content="Individul care împreună cu concubina sa și-a ucis soția și a îngropat-o într-o pădure la Edineț, reținut după 13 ani"/>
    <meta property="og:description" content="Un bărbat de 33 de ani, bănuit că împreună cu concubina sa de 29 de ani și-a ucis din gelozie soția, acum 13 ani, a fost reținut. Potrivit PCCOCS, crima s-a produs în anul 2006, în localitatea Constantinovca, Edineț. Femeia de 29 ani urmează a fi anunțată în urmărire internațională, pentru a fi extrădată autorităților din Republica Moldova și deferită justiției."/>
  </head>
  <body>
    <article>
      <h1>Individul care împreună cu concubina sa și-a ucis soția și a îngropat-o într-o pădure la Edineț, reținut după 13 ani</h1>
      <address><time datetime="2019-11-19T10:42:22+00:00">19 Nov 2019, 10:42</time> by <a rel="author">Jurnal.md</a></address>
      <p>
        <b>Un bărbat de 33 de ani, bănuit că împreună cu concubina sa de 29 de ani și-a ucis din gelozie soția, acum 13 ani, a fost reținut. Potrivit PCCOCS, crima s-a produs în anul 2006, în localitatea Constantinovca, Edineț.</b>
      </p>
      <p>
        <b>Femeia de 29 ani urmează a fi anunțată în urmărire internațională, pentru a fi extrădată autorităților din Republica Moldova și deferită justiției.</b>
      </p>
      <p>Bărbatul a fost reținut pe data de 13 noiembrie.</p>
      <p>Forțele de ordine au stabilit că bărbatul de 33 ani, împreună cu o femeie în vârstă de 29 ani, ambii originari din raionul Edineț, din motiv de gelozie au omorât-o pe soția bărbatului în luna mai a anului 2006. Iar ca să ascundă urmele faptei, au îngropat corpul neînsuflețit al acesteia într-un câmp din apropierea satului Constantinovca al raionului Edineț.</p>
      <p>După ce a fost audiat, suspectul și-a recunoscut vina și a relatat toate circumstanțele comiterii crimei, iar ulterior a fost reținut. Iar în rezultatul învinuirii aduse de procurorii PCCOCS, acest a fost plasat în arest preventiv. Femeia de 29 ani urmează a fi anunțată în căutare internațională, pentru a fi extrădată autorităților Moldovei și deferită justiției.</p>
      <p>Potrivit legii, persoanele culpabile de „omor intenționat” se pedepsesc cu închisoare de la 10 la 15 ani sau cu detenție pe viață.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F196969414124846%2Fvideos%2F2528913154054435%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
    </article>
  </body>
</html>