<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2577712/u-truskavci-planuut-zbuduvati-najbilsij-akvapark-u-shidnij-evropi-foto"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-19T10:31:00+00:00"/>
    <meta property="og:title" content="У Трускавці планують збудувати найбільший аквапарк у Східній Європі, - ФОТО"/>
    <meta property="og:description" content="Найбільший аквапарк у Східній Європі збудують у Трускавці."/>
  </head>
  <body>
    <article>
      <h1>У Трускавці планують збудувати найбільший аквапарк у Східній Європі, - ФОТО</h1>
      <address><time datetime="2019-11-19T10:31:00+00:00">19 Nov 2019, 10:31</time> by <a rel="author">Катерина Тополюк</a></address>
      <p>
        <i>У Трускавці на Львівщині планують збудувати найбільший у Східній Європі аквапарк через 4-5 років. </i>
      </p>
      <p>Станом на листопад 2019 року на етапі будівництва перебувають три проекти готельних комплексів, у найближчі роки планується зведення найбільшого у Східній Європі аквапарку. Про це повідомили у виданні "Бізнес. Цензор "</p>
      <p>Як зазначив  міський голова Андрій Кульчинський, два місяці тому провели конкурс на аквапарк, перемогла компанія з Києва. Це великий об'єкт на 3 га, відтак, мінімум рік буде проектування, а також близько трьох - чотирьох років буде відбуватися цілодобове будівництво. Концепція передбачає будівництво найбільшого аквапарку в Східній Європі. </p>
      <p>Він буде розташований на місці найвищого недіючого будинку у Львівській області - 25-поверхівки на виїзді з Трускавця. А також, згідно з концепцією, об'єкт буде включати готельні номери. </p>
      <figure>
        <img src="https://s.032.ua/section/newsInText/upload/images/news/intext/000/051/458/749002195205802154495716538724233667674112o_5dd3b4138115f.jpg"/>
      </figure>
      <p>Зазначимо, також у Трускавці розташований дельфінарій "Оскар". Це єдиний заклад такого типу у Західній Україні. Відвібувачі мають змогу побачити феєричні шоу з морськими жителями, а також поспілкуватися та поплавати із ссавцями. </p>
      <figure>
        <img src="https://s.032.ua/section/newsInText/upload/images/news/intext/000/051/459/564624079663924468836813306524282707771392n_5dd3ceba06a3d.jpg"/>
      </figure>
      <figure>
        <img src="https://s.032.ua/section/newsInText/upload/images/news/intext/000/051/459/5649864623522226983952549096836703972229120n_5dd3ceb940717.jpg"/>
      </figure>
      <p>Нагадаємо, як <a href="https://www.032.ua/news/2553069/u-lvovi-hocut-zbuduvati-6-novih-basejniv-u-koznomu-rajoni-mista">повідомив</a> кореспондент 032.ua, з нагоди 200-річчя плавання у місті, наступного року у кожному мікрорайоні Львова хочуть почати будівництво басейнів. Загалом планується зведення 6 нових місць, де львів'яни зможуть поплавати.</p>
      <p>Джерело інформації: видання <a href="https://biz.censor.net.ua/news/3158564/v_truskavtse_planiruyut_postroit_krupneyishiyi_dlya_vostochnoyi_evropy_akvapark?fbclid=IwAR3CsF42kzsrrRIVK1JjA3fLE8hfTN0-PqpYiGJwqrhARiZgf1I3EeV0CkQ">Бізнес. Цензор</a></p>
    </article>
  </body>
</html>