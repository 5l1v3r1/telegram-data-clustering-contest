<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3360577/nastavljaju-se-protesti-u-libanu-sukobi-u-bejrutu-demonstranti-pokusali-da-sprece-poslanike-da-udju-u-parlament-foto"/>
    <meta property="og:site_name" content="kurir.rs"/>
    <meta property="article:published_time" content="2019-11-19T10:08:00+00:00"/>
    <meta property="og:title" content="NASTAVLJAJU SE PROTESTI U LIBANU: Sukobi u Bejrutu, demonstranti pokušali da spreče poslanike da uđu u parlament (FOTO)"/>
    <meta property="og:description" content="U centru Bejruta izbili su manji sukobi kada je na stotine demonstranata pokušalo da spreči poslanike da dođu do zgrade parlamenta."/>
  </head>
  <body>
    <article>
      <h6 class="kicker">NEMIRI</h6>
      <h1>NASTAVLJAJU SE PROTESTI U LIBANU: Sukobi u Bejrutu, demonstranti pokušali da spreče poslanike da uđu u parlament (FOTO)</h1>
      <address>
        <time datetime="2019-11-19T10:08:00+00:00">19 Nov 2019, 10:08</time>
      </address>
      <p>
        <b>U centru Bejruta izbili su manji sukobi kada je na stotine demonstranata pokušalo da spreči poslanike da dođu do zgrade parlamenta.</b>
      </p>
      <p>AP navodi da bi danas trebalo da se održi sednica parlamenta uprkos demonstrantima koji su besni zbog odlaganja formiranja vlade.</p>
      <p>Demonstranti dovode u pitanje ustavnost održavanja sednice u odsustvu vlade.</p>
      <figure>
        <img src="https://www.kurir.rs/data/images/2019/11/19/10/2057123_ap-hassan-ammar-1911201901_ff.jpg?ver=1574154449"/>
        <figcaption>
          <cite>foto: AP/Hassan Ammar</cite>
        </figcaption>
      </figure>
      <p>Stotine mladih blokiralo je sve ulaze u zgradu parlamenta, a prilikom koškanja sa pripadnicima policije za razbijanje demonstracije žene su napravile barijeru između dve strane da bi sprečile sukobe.</p>
      <figure>
        <img src="https://www.kurir.rs/data/images/2019/11/19/10/2057121_ap-hassan-ammar-1911201903_ff.jpg?ver=1574154456"/>
        <figcaption>
          <cite>foto: AP/Hassan Ammar</cite>
        </figcaption>
      </figure>
      <p>Liban je u ozbiljnoj političkoj i ekonomskoj krizi, mesec dana nakon pokretanja protesta, konstatuje Rojters, napominjući da za sada nema naznaka da su lideri postigli dogovor o novoj vladi koja bi trebalo da nasledi odlazeći kabinet Saada Haririja, koji je podneo ostavku 29. oktobra.</p>
      <figure>
        <img src="https://www.kurir.rs/data/images/2019/11/19/10/2057125_ap-hassan-ammar-1911201902_ff.jpg?ver=1574154462"/>
        <figcaption>
          <cite>foto: AP/Hassan Ammar</cite>
        </figcaption>
      </figure>
      <p>Hariri je podneo ostavku suočen s talasom protesta protiv vladajućih političara koji su krivi za veliku korupciju i uvlačenje Libana u najgoru ekonomsku krizu od građanskog rata 1975-90.</p>
      <p>Kurir.rs/Tanjug</p>
      <p>Foto: AP/Hassan Ammar</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3357159/haos-u-libanu-demonstranti-ponovo-blokirali-puteve-u-bejrutu-jedan-covek-upucan-tokom-protesta-foto-video"/>
        <a href="https://www.kurir.rs/planeta/3353201/nemiri-u-libanu-vojska-otvarala-puteve-koje-su-blokirali-demonstranti-pa-je-doslo-do-otpora-i-sukoba-gradjani-odbili-da-se-povuku-vojnici-ih-jurili-video"/>
        <a href="https://www.kurir.rs/planeta/3350529/posle-dvonedeljne-krize-i-burnih-protesta-libanske-banke-ponovo-rade-video"/>
        <a href="https://www.kurir.rs/planeta/3348549/haos-u-libanu-se-nastavlja-pristalice-hezbolaha-rusile-satore-demonstranata-ceka-se-potez-premijera-video"/>
      </related>
    </article>
  </body>
</html>