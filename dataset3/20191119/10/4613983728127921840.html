<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://money.bg/property/zamrazyavaneto-na-naemite-v-berlin-se-okaza-protivokonstitutsionno.html"/>
    <meta property="og:site_name" content="Money.bg"/>
    <meta property="article:published_time" content="2019-11-19T10:38:37+00:00"/>
    <meta property="og:title" content="Замразяването на наемите в Берлин се оказа противоконституционно"/>
    <meta property="og:description" content="Твърдението е на федералното правителство. Местните власти обаче не се отказват"/>
  </head>
  <body>
    <article>
      <h1>Замразяването на наемите в Берлин се оказа противоконституционно</h1>
      <address>
        <time datetime="2019-11-19T10:38:37+00:00">19 Nov 2019, 10:38</time>
      </address>
      <p>Решението на местните власти в Берлин да замразяват повишаването на наемите в германската столица за период от пет години е противоконституционно, поне според федералното правителство, цитирано от Bloomberg.</p>
      <p>Въпроси, като тези с наемите, трябва да бъдат регулирани на национално ниво, казват от Министрество на вътрешните работи в писмо до депутата от Християндемократическия съюз на Ангела Меркел Кай Вегнер. Лимитите на наемите вече са регулирани от федералното правителство, се казва още в писмото.</p>
      <p>След излизане на новината най-големият наемодател Deutsche Wohnen SE записа четири процента ръст на акциите във Франкфурт. Откакто Берлин обяви намерение за подобни мерки, те загубиха 17 процента.</p>
      <p>Инициативата, която тръгна от социалистическата партия Die Linke, която управлява Берлин, целеше да облекчи живеещите под наем след големите ръстове на пазара на жилища през последното десетилетие. Намерението бе ограниченията да влязат в сила в началото на 2020 г. Говорител на местната власт заяви, че въпросът ще бъде решен в съда.</p>
    </article>
  </body>
</html>