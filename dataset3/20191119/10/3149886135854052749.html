<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://lifestyle.bg/stars/keyt-midaltan-poseshtenieto-v-detska-bolnitsa-i-zashto-si-hvana-vlaka.html"/>
    <meta property="og:site_name" content="Lifestyle.bg"/>
    <meta property="article:published_time" content="2019-11-19T10:36:58+00:00"/>
    <meta property="og:title" content="Кейт Мидълтън, посещението в детска болница и защо си хвана влака"/>
    <meta property="og:description" content="Пореден хитър ход"/>
  </head>
  <body>
    <article>
      <h1>Кейт Мидълтън, посещението в детска болница и защо си хвана влака</h1>
      <address><time datetime="2019-11-19T10:36:58+00:00">19 Nov 2019, 10:36</time> by <a rel="author" href="https://lifestyle.bg/author/snezhana-mecheva" target="_blank">Снежана Мечева</a></address>
      <p>Членовете на кралското семейство имат редица възможности да се придвижват, една от които е с влак. Най-често кралица Елизабет Втора предпочита тази опция за дълги пътувания, за да избегне полетите със самолет.</p>
      <p>И докато в случая говорим за специална, кралска композиция, разполагаща с всички екстри, то <b>Кейт Мидълтън ни демонстрира, че може да се повози и редом с редовните пътници на британските железници</b>.</p>
      <p>В края на миналата седмица херцогинята на Кеймбридж отиде на посещение в детска болница в Норфолк, а дотам се придвижи не с автомобил, а с влак. Със сигурност останалите пътници са били доста изненадани възможността да се возят в една композиция с член на кралския двор.</p>
      <figure>
        <iframe data-src="https://twitter.com/WherryLines/status/1195326675736764417?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>След три часа път с влака</b>, Кейт слезе на гара Норуич заедно с антуража си и се сля с тълпата, за да стигне до изхода, където вече я чакаше луксозен автомобил, пише People.</p>
      <p>Каква е била точно целта на нестандартния начин на придвижване на херцогинята, можем само да предполагаме. Но със сигурност е <b>добре премислена стратегия</b>.</p>
      <related>
        <a href="https://lifestyle.bg/stars/megan-markal-keyt-midaltan-i-zashto-dvete-dori-ne-sreshtnaha-pogledi-v-denya-za-vazpomenanie.html"/>
      </related>
      <p>От една страна, като бъдеща съпруга на крал, Мидълтън трябва да спечели симпатиите на възможно най-много британци. А от друга - <b>тя трупа точки в актива си на фона на скандала, който Хари и Меган предизвикаха</b> с честите си пътувания с частен самолет.</p>
      <figure>
        <iframe data-src="https://twitter.com/KensingtonRoyal/status/1195373118426112002?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Още по темата</h4>
        <a href="https://lifestyle.bg/stars/prints-uilyam-keyt-midaltan-i-poseshtenieto-im-v-bolnitsata-v-koyato-e-bila-i-dayana.html"/>
        <a href="https://lifestyle.bg/stars/prints-uilyam-keyt-midaltan-poseshtenieto-im-v-pakistan-i-kakvo-obshto-ima-s-printsesa-dayana.html"/>
        <a href="https://lifestyle.bg/stars/megan-markal-poseshtenieto-v-yuzhna-afrika-i-zashto-svali-godezhniya-si-prasten.html"/>
        <a href="https://lifestyle.bg/stars/keyt-midaltan-megan-markal-i-kakvo-shte-predprieme-hertsoginyata-na-keymbridzh.html"/>
        <a href="https://lifestyle.bg/stars/keyt-midaltan-kamila-parkar-i-taynata-voyna-pomezhdu-im.html"/>
        <a href="https://lifestyle.bg/stars/keyt-midaltan-megan-markal-i-savetat-na-hertsoginyata-na-keymbridzh.html"/>
        <a href="https://lifestyle.bg/stars/keyt-midaltan-promyanata-v-stila-na-hertsoginyata-i-na-kakvo-se-dalzhi-tya.html"/>
        <a href="https://lifestyle.bg/stars/keyt-midaltan-helouin-i-otkade-pazaruva-za-detsata-si.html"/>
        <a href="https://lifestyle.bg/stars/keyt-midaltan-prints-uilyam-i-mechtata-ot-koyato-hertsoginyata-se-otkaza-zaradi-braka-si.html"/>
      </related>
    </article>
  </body>
</html>