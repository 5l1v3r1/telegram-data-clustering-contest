<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/articles/fashion_articles/259674/to-styl-ton-queer-koritsion-toy-xoligoynt"/>
    <meta property="og:site_name" content="LiFO"/>
    <meta property="article:published_time" content="2019-11-19T10:04:00+00:00"/>
    <meta property="og:title" content="Το στυλ των queer κοριτσιών του Χόλιγουντ"/>
    <meta property="og:description" content="Δέκα διάσημες γυναίκες που δεν έχουν διστάσει να μιλήσουν ανοιχτά για τη σεξουαλική τους ταυτότητα εντυπωσιάζουν με τις ενδυματολογικές τους επιλογές"/>
  </head>
  <body>
    <article>
      <h1>Το στυλ των queer κοριτσιών του Χόλιγουντ</h1>
      <h2>Δέκα διάσημες γυναίκες που δεν έχουν διστάσει να μιλήσουν ανοιχτά για τη σεξουαλική τους ταυτότητα εντυπωσιάζουν με τις ενδυματολογικές τους επιλογές</h2>
      <address><time datetime="2019-11-19T10:04:00+00:00">19 Nov 2019, 10:04</time> by <a rel="author">LIFO TEAM</a></address>
      <p>
        <b>Πολλές διάσημες γυναίκες έχουν αποφασίσει να είναι ανοιχτές με τη σεξουαλικότητα και την ταυτότητα φύλου τους. Είτε gay, είτε bisexual, είτε trans, είτε δίχως καμία ταμπέλα και χαρακτηρισμό, ξέρουν τι είναι αυτό που τις κάνει να νιώθουν καλά με τον εαυτό τους και πώς μπορούν να είναι ευτυχισμένες. Ο δυναμισμός και η αποφασιστικότητα που έχουν υιοθετήσει στη ζωή τους φαίνεται και στις επιλογές που κάνουν στο ντύσιμό τους. Δείτε 10 από τις πιο διάσημες queer προσωπικότητες να υποστηρίζουν το στυλ τους στο ντύσιμο αλλά και τις απόψεις τους πάνω στη σεξουαλική τους ταυτότητα. — <i>Ν.Γ.</i></b>
      </p>
      <figure>
        <img src="https://www.lifo.gr/uploads/image/1569058/kristen_stewart.jpg"/>
        <figcaption>H Kristen Stewart έκανε μια εμφάνιση που θύμιζε έντονα την εποχή της ντίσκο, με υπέροχο αστραφτερό φόρεμα της φίρμας Germanier, στην πρεμιέρα της ταινίας «Οι Άγγελοι του Τσάρλι». Η γνωστή ηθοποιός έχει κάνει σχέσεις τόσο με άντρες όσο και με γυναίκες. «Δεν είσαι μπερδεμένος αν είσαι αμφιφυλόφιλος. Δεν υπάρχει καμία σύγχυση. Για μένα, είναι ακριβώς το αντίθετο». Φωτο: Getty Images/Ideal Image</figcaption>
      </figure>
      <figure>
        <img src="https://www.lifo.gr/uploads/image/1569073/miley-cyrus-1.jpg"/>
        <figcaption>Total black εμφάνιση για τη Miley Cyrus από τον Tom Ford: Mακρύ βελούδινο παλτό, πλατφόρμες με κρύσταλλα, aviator γυαλιά και καπέλο από ψεύτικο βιζόν. Η διάσημη τραγουδίστρια ήδη από το 2015 έχει δηλώσει πανσέξουαλ. «Αυτό που πρεσβεύω είναι πως οι άνθρωποι ερωτεύονται τους ανθρώπους, όχι το φύλο, όχι την εμφάνιση, όχι οτιδήποτε άλλο». Φωτο: Getty Images/Ideal Image</figcaption>
      </figure>
      <figure>
        <img src="https://www.lifo.gr/uploads/image/1569063/willow_smith.jpg"/>
        <figcaption>Η Willow Smith, κόρη του Will και της Jada Pinkett Smith, στην επίδειξη Louis Vuitton Cruise 2020 στη Νέα Υόρκη με crop top, φαρδύ γιλέκο, ψηλόμεσο παντελόνι και ankle boots, όλα από τον γνωστό οίκο. Όταν κάποτε ρωτήθηκε για το ενδεχόμενο να αποτελέσει μέρος μιας σχέσης μεταξύ τριών ανθρώπων, η Σμιθ δήλωσε ότι θα μπορούσε να φανταστεί τον εαυτό της να είναι με έναν άνδρα και μια γυναίκα ταυτόχρονα. Ωστόσο, η 18χρονη τραγουδίστρια και ηθοποιός δεν χαρακτήρισε την σεξουαλική της ταυτότητα. «Αγαπώ τους άνδρες και τις γυναίκες εξίσου και θα αισθανόμουν πολύ ευγνώμων, αν ήμουν με δύο ανθρώπους». Φωτο: Getty Images/Ideal Image</figcaption>
      </figure>
      <figure>
        <img src="https://www.lifo.gr/uploads/image/1569059/Laverne_Cox.jpg"/>
        <figcaption>H Laverne Cox με αποκαλυπτικό διάφανο μαύρο φόρεμα στην πρεμιέρα της ταινίας «Οι Άγγελοι του Τσάρλι». Πρόκειται για custom-made κομμάτι από τον σχεδιαστή Hakan Akkaya. Η transgender ηθοποιός και ακτιβίστρια έγινε παγκοσμίως γνωστή μέσα από τη σειρά του Netflix «Orange is the New Black» και μάχεται για τα δικαιώματα της LGBTQ κοινότητας. Φωτο: Getty Images/Ideal Image</figcaption>
      </figure>
      <figure>
        <img src="https://www.lifo.gr/uploads/image/1569061/paris_jackson.jpg"/>
        <figcaption>H Paris Jackson άφησε τους κοιλιακούς της να φανούν φορώντας αυτό το crop top της φίρμας Alice + Olivia x FriendsWithYou. Το συνδύασε με κόκκινο παντελόνι καμπάνα και πολύχρωμο clutch με χάντρες. Η κόρη του Michael Jackson συγκαταλέγει τον εαυτό της στην LGBTQ κοινότητα και έχει αναφέρει πως έχει ερωτευτεί κοπέλες κατά καιρούς αλλά δεν θέλει να την χαρακτηρίζουν αμφιφυλόφιλη. «Δεν είμαι αμφιφυλόφιλη» έγραψε η Τζάκσον σε μια ανάρτησή της στο Instagram. «Αγαπώ τους ανθρώπους και δεν βάζω ταμπέλα στον εαυτό μου, γι' αυτό σας παρακαλώ να μη μου βάζετε ούτε εσείς. Ευχαριστώ!». Φωτο: Getty Images/Ideal Image</figcaption>
      </figure>
      <figure>
        <img src="https://www.lifo.gr/uploads/image/1569064/amber-heard.jpg"/>
        <figcaption>H Amber Heard με δερμάτινη φούστα Salvatore Ferragamo με σκίσιμο στο πλάι, συνδυασμένη με t-shirt με λογότυπο των Doors και Alexandra Birdman Clarita σανδάλια. H ηθοποιός χαρακτηρίστηκε ως αμφιφυλόφιλη πριν μερικά χρόνια αλλά έχει δηλώσει πως δεν θέλει να της βάζουν καμία ταμπέλα. «Είναι περιοριστικό αυτό το θέμα με το LGBTQ. Καταλαβαίνω ότι λειτουργεί ως ομπρέλα για περιθωριοποιημένους ανθρώπους που στερούνται δικαιώματα, αλλά χάνει την αποτελεσματικότητά του εξαιτίας των πολλών διαφορετικών αποχρώσεων που έχει η φύση της ανθρωπότητας. Δεν με νοιάζει πόσα γράμματα θα προστεθούν ακόμα. Σε κάποιο σημείο, απλώς θα λέει "Είμαστε άνθρωποι"». Φωτο: Getty Images/Ideal Image</figcaption>
      </figure>
      <figure>
        <img src="https://www.lifo.gr/uploads/image/1569066/Bella-Thorne.jpg"/>
        <figcaption>Η Bella Thorne με αποκαλυπτικό φόρεμα του οίκου Philosophy di Lorenzo Serafini στο φεστιβάλ κινηματογράφου της Βενετίας. Η 22χρονη σταρ, που παλαιότερα είχε δηλώσει ότι είναι αμφισεξουαλική, δήλωσε πρόσφατα πως είναι πανσέξουαλ. «Βασικά είμαι πανσέξουαλ και δεν το ήξερα. Κάποιος μου εξήγησε αναλυτικά τι είναι αυτό». Φωτο: Getty Images/Ideal Image</figcaption>
      </figure>
      <figure>
        <img src="https://www.lifo.gr/uploads/image/1569067/jamie-clayton.jpg"/>
        <figcaption>H Jamie Clayton με τζιν, πουκάμισο με στάμπα και κόκκινες λεοπάρ γόβες. Η trans ηθοποιός έγινε γνωστή από τη συμμετοχή της στην τηλεοπτική σειρά του Netflix «Sense8». H Jamie κρατάει την προσωπική της ζωή μακριά από τα φώτα της δημοσιότητας αλλά είναι γνωστό πως δεν υπήρξε ποτέ παντρεμένη. Διατηρούσε σχέση με τον Keanu Reeves το 2015 η οποία όμως δεν ξέρει κανείς πόσο διήρκεσε αφού κανείς από τους δύο δεν έχει κάνει ποτέ κάποιο σχόλιο. Φωτο: Getty Images/Ideal Image</figcaption>
      </figure>
      <figure>
        <img src="https://www.lifo.gr/uploads/image/1569080/cara_delevigne.jpg"/>
        <figcaption>H Cara Delevingne με ολόσωμη τζιν φόρμα Guy Laroche με πολλά στρογγυλά κοψίματα. Το μοντέλο και ηθοποιός είναι ανοιχτά bisexual από το 2014. Αυτή την περίοδο διατηρεί σχέση με την επίσης ηθοποιό Ashley Benson και όπως δήλωσε πρόσφατα «νιώθει το πιο τυχερό κορίτσι στον κόσμο». Φωτο: Getty Images/Ideal Image</figcaption>
      </figure>
      <figure>
        <img src="https://www.lifo.gr/uploads/image/1569081/halsey.jpg"/>
        <figcaption>Η Halsey εκθαμβωτική με μοβ σετ πιτζάμες της φίρμας Savage X Fenty και αστραφτερά πέδιλα της Alexandra Birdman. H τραγουδίστρια και τραγουδοποιός μίλησε για την αμφιφυλοφιλία της, κερδίζοντας την ετικέτα «tri-bi» στο διαδίκτυο η οποία προέκυψε όταν η Halsey τόλμησε να μιλήσει ανοιχτά όχι μόνο για την αμφιφυλοφιλία της, αλλά και για τo γεγονός πως είναι μιγάδα και διπολική. Φωτο: Getty Images/Ideal Image</figcaption>
      </figure>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/now/people/245716/h-mpela-thorn-ekane-come-out-os-panseksoyal"/>
        <a href="https://www.lifo.gr/now/people/117394"/>
      </related>
    </article>
  </body>
</html>