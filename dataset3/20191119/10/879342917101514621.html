<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/19/novyna/svit/rishennya-pro-zamorozhennya-dopomohy-ukrayini-vyxodylo-trampa-zastupnyk-derzhsekretarya-ssha"/>
    <meta property="og:site_name" content="Слово і Діло"/>
    <meta property="article:published_time" content="2019-11-19T10:36:01+00:00"/>
    <meta property="og:title" content="Рішення про замороження допомоги Україні виходило від Трампа – заступник держсекретаря США"/>
    <meta property="og:description" content="Рішення про замороження фінансової і військової допомоги Україні виходило безпосередньо від президента США Дональда Трампа, який дав відповідне розпорядження адміністративно-бюджетного управління Білого дому."/>
  </head>
  <body>
    <article>
      <h1>Рішення про замороження допомоги Україні виходило від Трампа – заступник держсекретаря США</h1>
      <address>
        <time datetime="2019-11-19T10:36:01+00:00">19 Nov 2019, 10:36</time>
      </address>
      <p>
        <b><a href="https://www.slovoidilo.ua/2019/09/26/novyna/polityka/senatory-ssha-vymahayut-rozsliduvannya-zatrymky-finansovoyi-dopomohy-ukrayini">Рішення про замороження фінансової й військової допомоги Україні</a> виходило безпосередньо від президента США Дональда Трампа, який дав відповідне розпорядження адміністративно-бюджетного управління Білого дому.</b>
      </p>
      <p>Це стверджував на закритих слуханнях у Палаті представників Конгресу США заступник держсекретаря США з політичних справ Девід Хейл. Стенограма була оприлюднена в понеділок, пише <a href="https://tass.ru/">ТАСС</a>.</p>
      <p>Саме засідання відбулося на початку листопада. Дипломат давав свідчення членам трьох комітетів нижньої палати американського законодавчого органу: комітету у закордонних справах, спецкомітету з розвідки і комітету з нагляду та урядової реформи. Слухання проходили в рамках процедури імпічменту президента США.</p>
      <p>За словами Хейла, 23 липня відбулася зустріч на рівні заступників голів усіх ключових американських відомств, що займаються зовнішньою політикою. «<i>На засіданні цієї малої групи [Чарльз] Капперман (заступник помічника президента з національної безпеки, який головував на зустрічі - прим. Ред.) запитав у представників кожного відомства, починаючи з мене, яка наша позиція з цього питання (про замороження допомоги Україні - прим . ред.), і я рішуче виступив на підтримку відновлення допомоги, і те саме зробили представники всіх інших відомств за винятком адміністративно-бюджетного управління Білого дому</i>», - розповів заступник держсекретаря.</p>
      <p>«<i>Адміністративно-бюджетне управління, коли їх запитали, повідомило, що вони отримали вказівку від президента і виконувача обов'язків керівника апарату Білого дому Міка Малвені заморозити допомогу</i>», - підкреслив Хейл. За словами дипломата, після цього він написав записку держсекретареві Майклу Помпео, в якій пояснив йому, що адміністративно-бюджетне управління, беручи до уваги вищесказане, не змінить свою позицію і «питання слід вирішувати, - якщо він хоче його вирішувати, - безпосередньо з президентом».</p>
      <p>Нагадаємо, 31 жовтня Палата представників конгресу США <a href="https://www.slovoidilo.ua/2019/10/31/novyna/svit/palata-predstavnykiv-ssha-uxvalyla-rezolyucziyu-pidtrymku-impichmentu-trampa">ухвалила резолюцію на підтримку початку процедури імпічменту Трампу.</a></p>
      <p>У США раніше розгорівся великий скандал навколо липневої телефонної розмови Трампа із Зеленським, який став підставою для початку процедури імпічменту американського лідера. Як стверджують політичні опоненти президента США, посилаючись на свідчення інформатора, Трамп під час дзвінка намагався переконати Зеленського почати <a href="https://www.slovoidilo.ua/2019/09/23/novyna/polityka/tramp-prodovzhuye-napolyahaty-zvynuvachennyax-proty-syna-bajdena">розслідування діяльності в Україні Хантера Байдена</a>, який є сином колишнього віцепрезидента США Джозефа Байдена, в обмін на надання фінансової та військової допомоги Києву.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/31/novyna/svit/palata-predstavnykiv-ssha-uxvalyla-rezolyucziyu-pidtrymku-impichmentu-trampa"/>
        <a href="https://www.slovoidilo.ua/2019/09/23/novyna/polityka/tramp-prodovzhuye-napolyahaty-zvynuvachennyax-proty-syna-bajdena"/>
        <a href="https://www.slovoidilo.ua/2019/11/18/novyna/svit/tramp-zayavyv-pro-mozhlyvist-daty-pokazannya-konhresi-shhodo-impichmentu"/>
        <a href="https://www.slovoidilo.ua/2019/11/14/novyna/svit/tramp-zayavyv-ne-dyvytsya-sluxannya-shhodo-impichmentu"/>
        <a href="https://www.slovoidilo.ua/2019/11/14/novyna/svit/zyavylysya-svidchennya-tejlora-vidkrytyx-sluxannyax-impichmentu-trampa"/>
        <a href="https://www.slovoidilo.ua/2019/11/09/novyna/svit/nazvaly-datu-holosuvannya-shhodo-impichmentutrampa"/>
        <a href="https://www.slovoidilo.ua/2019/11/09/novyna/svit/konhresi-ssha-rozsekretyly-shhe-dva-pokazannya-shhodo-impichmentu-trampa"/>
        <a href="https://www.slovoidilo.ua/2019/11/08/novyna/ekonomika/demokraty-rozraxovuyut-zavershyty-proceduru-impichmentu-trampa-kincya-roku"/>
        <a href="https://www.slovoidilo.ua/2019/11/07/novyna/svit/oprylyudnyly-svidchennya-tejlora-shhodo-impichmentu-trampa"/>
        <a href="https://www.slovoidilo.ua/2019/11/06/novyna/svit/impichment-trampa-nazvaly-datu-publichnyx-sluxan"/>
      </related>
    </article>
  </body>
</html>