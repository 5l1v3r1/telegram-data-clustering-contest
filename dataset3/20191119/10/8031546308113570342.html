<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109116-Nova-Zelandiya-zatyaga-pravilata-za-chudzdestranni-investitori"/>
    <meta property="og:site_name" content="Канал 3"/>
    <meta property="article:published_time" content="2019-11-19T10:58:00+00:00"/>
    <meta property="og:title" content="Нова Зеландия затяга правилата за чуждестранни инвеститори"/>
    <meta property="og:description" content="Правителството ще може да отхвърля чуждестранна инвестиция в чувствителни сфери, ако реши, че те могат да бъдат вредни за страната"/>
  </head>
  <body>
    <article>
      <h1>Нова Зеландия затяга правилата за чуждестранни инвеститори</h1>
      <h2>Правителството ще може да отхвърля чуждестранна инвестиция в чувствителни сфери, ако реши, че те могат да бъдат вредни за страната</h2>
      <address>
        <time datetime="2019-11-19T10:58:00+00:00">19 Nov 2019, 10:58</time>
      </address>
      <p>
        <b>Чуждестранните инвеститори, надяващи се да купят стратегическите активи на Нова Зеландия, сега ще трябва да убедят правителството, че това е в национален интерес, заявиха представители на властите, като в същото време отричат, че правилата са насочени към Китай.</b>
      </p>
      <p>Новите правила за първи път ще дадат право на правителството да отхвърля чуждестранна инвестиция в чувствителни сфери, ако реши, че те могат да бъдат вредни за страната, каза заместник министърът на финансите Дейвид Паркър.</p>
      <p>Той каза, че тестът ще се прилага за жизненоважна инфраструктура, включително пристанища и летища, телекомуникационни и мрежи за електроснабдяване, както и за фирми, разработващи военни технологии или снабдяващи разузнавателни агенции.</p>
      <p><b><i>"Тези правомощия ще бъдат използвани рядко и само когато е необходимо за защита на Нова Зеландия"</i></b>, казва Паркър в изявление, като се споменава инвестиции, които биха могли <b><i>"да представляват значителен риск за националната ни сигурност или обществения ред".</i></b></p>
      <p>Той каза, че новите правомощия на правителството могат да бъдат използвани и за налагане на вето на чуждестранни инвестиции в медийни фирми, ако те представляват заплаха за демокрацията.</p>
      <p>Преди това чуждестранните инвестиции са били проверявани въз основа на репутацията и финансовата способност на купувача да завърши предложената транзакция.</p>
      <p>Въпреки това разузнавателните агенции вече могат да проверяват някои инфраструктурни проекти въз основа на националната сигурност.</p>
      <p>Правителственото Бюро за сигурност на комуникациите направи това миналата година, когато възпрепятства местната телекомуникационна компания Spark да използва оборудването на китайския гигант Huawei в планираната за изграждане 5G мрежа, като се позова на „значителни рискове за сигурността“.</p>
      <p>Паркър заяви, че новите правомощия не са насочени към инвестиции от Китай, който е най-големият търговски партньор на Нова Зеландия.</p>
      <p><b><i>"Реформите ще се прилагат за всички чуждестранни инвеститори, независимо от къде са"</i></b>, каза той.</p>
      <related>
        <h4>Още по темата</h4>
        <a href="http://kanal3.bg/news/world/108719-Nova-Zelandiya-s-krachka-kam-uzakonyavane-na-evtanaziyata"/>
        <a href="http://kanal3.bg/news/world/104287-Nova-Zelandiya-s-novo-zatyagane-na-zakona-za-oradziyata-sled-klaneto-v-Kraystcharch"/>
        <a href="http://kanal3.bg/news/world/102392-Nova-Zelandiya-shte-plashta-zaplati-i-v-kriptovaluta"/>
      </related>
    </article>
  </body>
</html>