<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/19/officier-van-justitie-ontkent-betrokkenheid-koninklijk-huis-bij-zaak-julio-poch/"/>
    <meta property="og:site_name" content="ThePostOnline"/>
    <meta property="article:published_time" content="2019-11-19T10:51:00+00:00"/>
    <meta property="og:title" content="Officier van Justitie ontkent betrokkenheid Koninklijk Huis bij zaak Julio Poch"/>
    <meta property="og:description" content="Oud-directeur Transavia verklaarde voor de rechtbank iets anders"/>
  </head>
  <body>
    <article>
      <h1>Officier van Justitie ontkent betrokkenheid Koninklijk Huis bij zaak Julio Poch</h1>
      <h2>Oud-directeur Transavia verklaarde voor de rechtbank iets anders</h2>
      <address><time datetime="2019-11-19T10:51:00+00:00">19 Nov 2019, 10:51</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Officier van justitie Guus Schram ontkent dat hij ooit iets heeft gezegd over een belang van het koninklijk huis in het kader van de zaak-Julio Poch. Hij sprak dinsdag als getuige tegen dat hij uitlatingen daarover heeft gedaan tegen oud-directeur van Transavia Michiel Meijer, in een gesprek in 2010. Bij de rechtbank in Rotterdam vinden momenteel getuigenverhoren plaats op verzoek van oud-Transavia-piloot Poch, in voorbereiding op diens schadeclaim aan het adres van de Staat.</p>
      <h4>Lees ook – <a href="https://tpo.nl/2019/11/18/getuige-koninklijk-huis-betrokken-bij-zaak-julio-poch/">Getuige: Koninklijk Huis betrokken bij zaak Julio Poch</a></h4>
      <p>Meijer is maandag gehoord. Hij zei toen onder meer dat Schram hem heeft gezegd dat in de kwestie-Poch een “hoger belang” speelde. Dit belang zou het belang zijn van Jorge Zorreguieta, de inmiddels overleden vader van koningin Máxima.</p>
      <p>Poch (67), die door zijn vroegere vaderland Argentinië werd verdacht van betrokkenheid bij zogeheten dodenvluchten tijdens het regime van dictator Jorge Videla, zou door Nederland in handen van de Argentijnse justitie zijn gespeeld, via Spanje. Zorreguieta, die staatssecretaris was onder Videla, zou daardoor uit de wind worden gehouden. Bij de dodenvluchten werden tegenstanders van het regime boven zee levend uit vliegtuigen gegooid.</p>
      <h4>Briefje van Jan – <a href="https://tpo.nl/2019/11/19/briefje-van-jan-aan-willem-alexander/">Aan Willem-Alexander</a></h4>
      <p>Volgens Schram is er niet gesproken over de inhoud van de zaak-Poch. Het gesprek was door Meijer aangevraagd en vooral bedoeld om hem bij justitie zijn hart te laten luchten over de schade die de affaire-Poch toebracht aan Transavia. Meijer was maandag zeer stellig in zijn bewering dat het onderhoud een andere insteek had en dat Schram wel degelijk over de zaak zelf heeft gesproken.</p>
      <p>In de Argentijnse strafzaak tegen Poch heeft Meijer als getuige hetzelfde verklaard. Poch is na acht jaar voorarrest door de rechtbank vrijgesproken. Hij werd in september 2009 gearresteerd, in het Spaanse Valencia, om vervolgens door Spanje te worden uitgeleverd aan Argentinië. Poch is Argentijn van geboorte, maar tot Nederlander genaturaliseerd. Hij wil 5 miljoen euro schadevergoeding eisen van de Staat.</p>
      <p>Dinsdagmiddag volgt het getuigenverhoor van Ernst Hirsch Ballin, oud-minister van Justitie.</p>
      <p>
        <b>Bassiehof –</b>
        <a href="https://tpo.nl/2019/02/24/bassiehof-de-overeenkomst-tussen-julio-poch-en-edwin-de-roy-van-zuydewijn/">De overeenkomsten tussen Julio Poch en Edwin de Roy van Zuydewijn</a>
      </p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>