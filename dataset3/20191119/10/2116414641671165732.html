<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuanews.ro/stiri/c-prioar-accidentat-mortal-de-un-microbuz-n-care-se-aflau-copii-1317780"/>
    <meta property="og:site_name" content="ZIUAnews.ro"/>
    <meta property="article:published_time" content="2019-11-19T10:10:00+00:00"/>
    <meta property="og:title" content="Căprioară accidentată mortal de un microbuz în care se aflau copii"/>
    <meta property="og:description" content="O căprioară a fost accidentată mortal, marţi, de un microbuz care transporta mai mulţi copii la şcoala din localitatea Borca, a declarat, pentru AGERPRES, purtătorul de cuvânt al ISU Neamţ, sublocotenentul Irina Popa, scrie agerpres.ro."/>
  </head>
  <body>
    <article>
      <h1>Căprioară accidentată mortal de un microbuz în care se aflau copii</h1>
      <address><time datetime="2019-11-19T10:10:00+00:00">19 Nov 2019, 10:10</time> by <a rel="author">ZIUA NEWS</a></address>
      <p>
        <b>O căprioară a fost accidentată mortal, marţi, de un microbuz care transporta mai mulţi copii la şcoala din localitatea Borca, a declarat, pentru AGERPRES, purtătorul de cuvânt al ISU Neamţ, sublocotenentul Irina Popa, scrie agerpres.ro.</b>
      </p>
      <p>Potrivit sursei citate, niciunul dintre copii şi nici şoferul nu au suferit răni. "Un echipaj de pompieri de la Garda 2 de Intervenţie Poiana Teiului au fost la o misiune de degajare a unei căprioare lovite de un microbuz. În microbuz erau copii care se deplasau spre şcoală. Nu au fost victime în rândul pasagerilor. Pompierii au îndepărtat căprioara de pe partea carosabilă şi au spălat şoseaua. Circulaţia era blocată pe un sens", a declarat purtătorul de cuvânt al ISU Neamţ, sublocotenentul Irina Popa. Potrivit sursei citate, instituţiile competente în gestionarea unor astfel de situaţii de urgenţă au fost anunţate şi s-au deplasat la faţa locului.</p>
      <p> </p>
    </article>
  </body>
</html>