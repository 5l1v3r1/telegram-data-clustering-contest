<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109111-Srabskata-carkva-zabrani-otkrivaneto-na-darenata-ot-Balgariya-carkva-v-Pokrayninite"/>
    <meta property="og:site_name" content="Канал 3"/>
    <meta property="article:published_time" content="2019-11-19T10:29:00+00:00"/>
    <meta property="og:title" content="Сръбската църква забрани откриването на дарената от България църква в Покрайнините"/>
    <meta property="og:description" content="В официалното съобщение от Нишката епархия подчертават, че &quot;в църквата няма да има никакви богослужения и други църковни дейности&quot;"/>
  </head>
  <body>
    <article>
      <h1>Сръбската църква забрани откриването на дарената от България църква в Покрайнините</h1>
      <h2>В официалното съобщение от Нишката епархия подчертават, че "в църквата няма да има никакви богослужения и други църковни дейности"</h2>
      <address>
        <time datetime="2019-11-19T10:29:00+00:00">19 Nov 2019, 10:29</time>
      </address>
      <p><b>Сръбската православна църква забрани откриването на дарената от България църква в Западните покрайнини, предаде БГНЕС.<br/></b> </p>
      <p>Църквата е дарение от Дирекцията по вероизповедания в България и трябваше да бъде монтирана на Архангеловден в сръбското село Ракита.</p>
      <p> <br/>"<i><b>Тази църква не е получила благословията от съответния епископ". Това са казали от Нишката епархия пред телевизия N1. Оттам изрично са подчертали, че "в този храм не може да има богослужения".<br/></b></i> </p>
      <p>Миналата седмица инициаторът на дарението - Сашо Златанов от Българския културно-информационен център, каза, че е получил благословия от Епархията. "Ние получихме благословията от Нишката епархия и църквата може да бъде поставена. Това ще стане когато получим и камбанарията. Отецът от Погановския манастир вече освети храма", каза Златанов.</p>
      <p> </p>
      <p>Днес, обаче, от Нишката епархия твърдят, че "са разбрали за църквата от новините във вестниците и при тях не е пристигнала никаква молба". <i><b>Според тях ставало въпрос "за изцяло частна инициатива, която е извън юрисдикцията на Епархията и тя не се намира върху църковен имот".</b></i></p>
      <p> <br/><i><b>В официалното съобщение от Нишката епархия подчертават, че "в църквата няма да има никакви богослужения и други църковни дейности".<br/></b></i> <br/> </p>
      <p>Припомняме, че дарението предвиждаше православната църква да бъде инсталирана като преместваема монолитна конструкция върху частна земя, за да могат вярващите да посещават храма.<i><b> В Западните покрайнини живее голямо българско малцинство. Само преди месеци сръбските власти върнаха обратно дарение на Софийската община за децата на 24 май, а на Деня на будителите отказаха и върнаха дарението за училищата. Преди по-малко от година те аресутваха и български лекари, които преглеждаха безплатно в Босилеград.</b></i></p>
      <related>
        <h4>Още по темата</h4>
        <a href="http://kanal3.bg/news/bulgaria/politics/108760-Balgariya-i-Sarbiya-shte-si-satrudnichat-v-oblastta-na-mladedzta-i-sporta"/>
      </related>
    </article>
  </body>
</html>