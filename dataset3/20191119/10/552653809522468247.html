<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nepszava.hu/3057650_tizmilliardos-birsag-a-quaestor-perben"/>
    <meta property="og:site_name" content="Népszava"/>
    <meta property="article:published_time" content="2019-11-19T10:41:00+00:00"/>
    <meta property="og:title" content="Tízmilliárdos bírság a Quaestor-perben"/>
    <meta property="og:description" content="Megszületett az első olyan ítélet a Quaestor-ügyben, amely kimondta Tarsoly Csaba cégvezetői felelősségét a Quaestor Pénzügyi Tanácsadó Zrt. (QPT) vagyonvesztésével kapcsolatban."/>
  </head>
  <body>
    <article>
      <h1>Tízmilliárdos bírság a Quaestor-perben</h1>
      <address><time datetime="2019-11-19T10:41:00+00:00">19 Nov 2019, 10:41</time> by <a rel="author" href="https://nepszava.hu/szerzo/bonta-miklos/" target="_blank">Bonta Miklós</a></address>
      <p>
        <b>Megszületett az első olyan ítélet a Quaestor-ügyben, amely kimondta Tarsoly Csaba cégvezetői felelősségét a Quaestor Pénzügyi Tanácsadó Zrt. (QPT) vagyonvesztésével kapcsolatban.</b>
      </p>
      <p>A pert a QPT felszámolója, a Kvantál Kft. indította el annak érdekében, hogy a hitelezők veszteségei a lehető legnagyobb mértékben megtérüljenek. </p>
      <p>A bíróság megállapította Tarsoly Csaba személyes felelősségét a QPT fizetésképtelenséggel fenyegető helyzetének kialakulásáért, de legalább a  2012. január 1-jét követő időszakban, és úgy fogalmaztak, hogy ügyvezetési feladatait nem a hitelezők érdekeinek figyelembevételével látta el, ezáltal követeléseik kielégítését legalább 11,2 milliárd forinttal meghiúsította, tekintettel arra, hogy a QPT vagyona ezzel az összeggel csökkent. Ennek alapján a Bíróság elsőfokú, nem jogerős ítéletében kötelezte Tarsoly Csabát ennek az összegnek a megfizetésére vagyoni biztosítékként a Fővárosi Törvényszék Gazdasági Hivatalának letéti számlájára. Az ítélet abból a szempontból különösen fontos, hogy ez az első, mely kimondta Tarsoly Csaba jogi felelősségét a Quaestor-ügyben, és vagyoni kártérítésre kötelezte őt.</p>
    </article>
  </body>
</html>