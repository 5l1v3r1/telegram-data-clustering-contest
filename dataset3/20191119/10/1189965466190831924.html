<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/articles/car_articles/259770/me-ti-vw-i-apoktisi-enos-ilektrikoy-oximatos-ginetai-pio-eykoli"/>
    <meta property="og:site_name" content="LiFO"/>
    <meta property="article:published_time" content="2019-11-19T10:01:00+00:00"/>
    <meta property="og:title" content="Με τη VW η απόκτηση ενός ηλεκτρικού οχήματος γίνεται πιο εύκολη"/>
    <meta property="og:description" content="Η Volkswagen παρουσιάζει το «e-bonus», μία ειδική έκπτωση για τα ηλεκτρικά της μοντέλα, με ισχύ έως τα τέλη Νοεμβρίου."/>
  </head>
  <body>
    <article>
      <h1>Με τη VW η απόκτηση ενός ηλεκτρικού οχήματος γίνεται πιο εύκολη</h1>
      <h2>Η Volkswagen παρουσιάζει το «e-bonus», μία ειδική έκπτωση για τα ηλεκτρικά της μοντέλα, με ισχύ έως τα τέλη Νοεμβρίου.</h2>
      <address><time datetime="2019-11-19T10:01:00+00:00">19 Nov 2019, 10:01</time> by <a rel="author">ΔΗΜΗΤΡΗΣ ΓΡΑΤΣΟΣ</a></address>
      <p>
        <b>Η απόκτηση ενός ηλεκτρικού μοντέλου της Volkswagen γίνεται ακόμη πιο εύκολη και οικονομική, καθώς μέχρι τα τέλη Νοεμβρίου το e-Golf και το νέο e-up! προσφέρονται με «e-bonus».</b>
      </p>
      <p>Πρόκειται για ένα σημαντικό οικονομικό όφελος στην τιμή των δύο μοντέλων, το οποίο τα καθιστά πιο προσιτά από ποτέ. Σε συνδυασμό και με την αυξημένη αυτονομία των δύο μοντέλων, η ηλεκτροκίνηση πλέον γίνεται πιο ρεαλιστική για τον καθένα.</p>
      <blockquote>Τόσο το e-up! όσο και το e-Golf είναι εξοπλισμένα με πολλά από τα συστήματα τεχνολογίας, ασφάλειας και άνεσης που διαθέτουν τα μεγαλύτερα μοντέλα της VW.</blockquote>
      <p>Με το «e-bonus», οι προτεινόμενες τιμές για τα δύο μοντέλα διαμορφώνονται ως εξής:</p>
      <p>• Το νέο <b>e-up!</b>, με αυξημένη αυτονομία στα 260 χιλιόμετρα, έχει e-bonus ύψους 3.000 ευρώ, με την προτεινόμενη τιμή λιανικής να διαμορφώνεται στα 20.300 ευρώ. Να σημειωθεί ότι το νέο e-up αποτελεί ένα ιδανικό όχημα για κάθε μετακίνηση εντός πόλης, ενώ παράλληλα χάρη στην αυξημένη του αυτονομία μπορεί να κινηθεί και εκτός αστικού περιβάλλοντος.</p>
      <figure>
        <img src="https://www.lifo.gr/uploads/image/1569386/VW-e-up--e-bonus-2.jpg"/>
        <figcaption>Το κόστος απόκτησης για το νέο e-up! με το e-bonus ύψους 3.000 ευρώ, ανέρχεται στα 20.300 ευρώ.</figcaption>
      </figure>
      <p>• Το <b>e-Golf</b> επωφελείται από e-bonus 4.000 ευρώ, με την τιμή του να διαμορφώνεται στα 30.200 ευρώ. Με την αυτονομία του μοντέλου να ανέρχεται στα 316 χιλιόμετρα σε αστικό κύκλο, το e-Golf αποτελεί πλέον μία προσιτή και ολοκληρωμένη πρόταση για την εποχή της ηλεκτροκίνησης.</p>
      <p>Αμφότερα τα μοντέλα διαθέτουν μπαταρίες ιόντων-λιθίου, της πιο σύγχρονης τεχνολογίας, οι οποίες τους προσφέρουν μεγάλη αυτονομία, ενώ την ίδια στιγμή, χαρακτηρίζονται από μικρούς χρόνους φόρτισης.</p>
      <p>Το νέο e-up! είναι εξοπλισμένο με μπαταρία 32,3 kWh, που του προσδίδει σχεδόν τη διπλάσια αυτονομία σε σχέση με την προηγούμενη έκδοση (έως 260 χιλιόμετρα). Σε δημόσιο σταθμό φόρτισης DC (40kW), το νέο e-up! φορτίζει τη μπαταρία του κατά 80% σε μόλις 60 λεπτά, αποκτώντας ενεργειακό φορτίο που του εξασφαλίζει αυτονομία περίπου 200 χιλιομέτρων.</p>
      <figure>
        <img src="https://www.lifo.gr/uploads/image/1569383/VW-e-Golf-e-bonus-1.jpg"/>
        <figcaption>Το e-Golf επωφελείται από e-bonus 4.000 ευρώ, με την τιμή του να διαμορφώνεται στα 30.200 ευρώ.</figcaption>
      </figure>
      <p>Από την άλλη, η μπαταρία ιόντων λιθίου του e-Golf, έχει χωρητικότητα 35,8 kWh, εξασφαλίζοντας αυτονομία που φτάνει τα 316 χιλιόμετρα σε αστικό κύκλο και τα 232 χιλιόμετρα σε συνδυασμένο κύκλο (υπολογισμένη κατά WLTP).</p>
      <p>Σε συνδυασμό με τη δυνατότητα βέλτιστης διαχείρισης ενέργειας και αυτονομίας, με την επιλογή ανάμεσα σε διαφορετικά προφίλ οδήγησης (Normal, Eco, Eco+) που διαθέτει, το e-Golf είναι ιδανικό για καθημερινή χρήση τόσο στην πόλη όσο και έξω από αυτή. Σε σημείο φόρτισης συνεχούς ρεύματος (DC) η μπαταρία φορτίζεται κατά 80% σε μόλις 45' της ώρας.</p>
      <p>Οι μπαταρίες και των δύο μοντέλων καλύπτονται από εγγύηση καλής λειτουργίας 8 ετών ή 160.000 χιλιομέτρων. Τέλος, να σημειωθεί ότι τόσο το e-up! όσο και το e-Golf είναι εξοπλισμένα με πολλά από τα συστήματα τεχνολογίας, ασφάλειας και άνεσης που διαθέτουν τα μεγαλύτερα μοντέλα της Volkswagen.</p>
      <figure>
        <img src="https://www.lifo.gr/uploads/image/1569384/VW-e-Golf-e-bonus-2.jpg"/>
        <figcaption>Τα ηλεκτρικά μοντέλα της Volkswagen μέσω των εκπτώσεων «e-bonus» είναι πιο προσιτά από ποτέ.</figcaption>
      </figure>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.lifo.gr/articles/car_articles/256760/i-8i-genia-toy-volkwagen-golf-apokalyptetai-kai-entyposiazei"/>
        <a href="https://www.lifo.gr/articles/car_articles/255774/to-neo-volkswagen-t-roc-r-eksitarei-me-tis-epidoseis-toy"/>
        <a href="https://www.lifo.gr/articles/car_articles/250887/to-ilektriko-volkswagen-id-3-einai-to-oxima-toy-mellontos"/>
      </related>
    </article>
  </body>
</html>