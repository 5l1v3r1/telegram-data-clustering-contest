<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/eidiseis/diethni/kosmos/erntogan-i-agkyra-paramenei-pisti-stoys-s-400/"/>
    <meta property="og:site_name" content="ert.gr"/>
    <meta property="article:published_time" content="2019-11-19T10:56:06+00:00"/>
    <meta property="og:title" content="Ερντογάν: Η Άγκυρα παραμένει πιστή στους S-400"/>
    <meta property="og:description" content="Η Τουρκία δεν θα εγκαταλείψει το ρωσικό αντιπυραυλικό σύστημα S-400 παρά τις αντιδράσεις των ΗΠΑ."/>
  </head>
  <body>
    <article>
      <h1>Ερντογάν: Η Άγκυρα παραμένει πιστή στους S-400</h1>
      <address><time datetime="2019-11-19T10:56:06+00:00">19 Nov 2019, 10:56</time> by <a rel="author">Παντιάς Ζαχαριάδης</a></address>
      <p>Η Τουρκία δεν θα εγκαταλείψει το ρωσικό αντιπυραυλικό <b>σύστημα S-400</b> παρά τις αντιδράσεις των ΗΠΑ.</p>
      <p>Το είπε ο Τούρκος πρόεδρος <b>Ρετζέπ Ταγίπ Ερντογάν</b>  μιλώντας σε στελέχη του κόμματος Δικαιοσύνης και Ανάπτυξης (AKP) και ξεκαθάρισε μάλιστα  σήμερα ότι το είπε και στον Αμερικανό ομόλογό του <b>Ντόναλντ Τραμπ</b> στη διάρκεια των συνομιλιών τους στην Ουάσινγκτον την προηγούμενη εβδομάδα.</p>
      <p>Ερντογάν και Τραμπ είχαν συνομιλίες στον Λευκό Οίκο με στόχο να ξεπεράσουν τις διαφορές μεταξύ των χωρών τους.</p>
      <p>Η<b> Ουάσιγκτον</b> καταγγέλλει ότι οι S-400 αποτελούν απειλή για τα πολεμικά αεροσκάφη της <b>F-35</b> και έχει αναστείλει τη συμμετοχή της Άγκυρας στο πρόγραμμα κατασκευής τους. Επίσης έχει απειλήσει την Τουρκία με κυρώσεις, αν δεν εγκαταλείψει το ρωσικό αντιπυραυλικό σύστημα, αν και προς το παρόν δεν τις έχει επιβάλει.</p>
      <p>Ο Ερντογάν  τόνισε  ότι είπε στον Τραμπ πως, αν οι ΗΠΑ διατηρήσουν αυτή την «αδιάλλακτη στάση τους» στο θέμα των F-35, η Τουρκία θα αναζητήσει εναλλακτικές για να ικανοποιήσει τις μεσοπρόθεσμες αμυντικές της ανάγκες.</p>
      <p>Παράλληλα ο Τούρκος πρόεδρος επεσήμανε  ότι γνωρίζει πως η στήριξη των ΗΠΑ προς την <b>κουρδική πολιτοφυλακή Μονάδες Προστασίας του Λαού</b> (YPG) δεν θα τερματιστεί αμέσως, ενώ πρόσθεσε ότι η μάχη της Άγκυρας εναντίον των Κούρδων θα συνεχιστεί.</p>
      <p>Υπογράμμισε ότι η χώρα του θα συνεχίσει να μάχεται εναντίον της YPG μέχρι να εξαλειφθούν οι απειλές εναντίον της Τουρκίας και έχει σκοτωθεί και ο τελευταίος Κούρδος αντάρτης. Τόνισε μάλιστα ότι κανένα σχέδιο στην περιοχή δεν μπορεί να υλοποιηθεί χωρίς τη σύμφωνη γνώμη και τη στήριξη της Τουρκίας.</p>
      <p>Πηγή: ΑΠΕ-ΜΠΕ, Reuters</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/roi-idiseon/to-pekino-leei-oti-pragmatopoioyntai-eis-vathos-syzitiseis-me-tin-oyasingkton-gia-mia-prosorini-emporiki-symfonia/"/>
        <a href="https://www.ert.gr/roi-idiseon/amoivaia-katanoisi-kai-diapragmateyseis-sti-synantisi-tramp-ertnogan/"/>
        <a href="https://www.ert.gr/eidiseis/diethni/ameriki/stis-ipa-o-tagip-erntogan-roda-kai-agkathia-sti-synantisi-me-tramp/"/>
        <a href="https://www.ert.gr/eidiseis/diethni/kosmos/makron-zoyme-ton-egkefaliko-thanato-toy-nato/"/>
        <a href="https://www.ert.gr/eidiseis/diethni/kosmos/stis-13-noemvrioy-i-synantisi-tramp-erntogan-stin-oyasigkton/"/>
        <a href="https://www.ert.gr/eidiseis/diethni/ameriki/omologise-oti-schediaze-vomvistiki-epithesi-sto-klivelant-stis-4-ioylioy/"/>
      </related>
    </article>
  </body>
</html>