<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/ikonomika/kakvi-unikalni-ptni-sorzheniya-vidya-dnes-za-prvi-pt-premiert-kray-gabrovo-video_news710161.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-19T10:42:00+00:00"/>
    <meta property="og:title" content="Какви уникални пътни съоръжения видя днес за първи път премиерът край Габрово ВИДЕО"/>
    <meta property="og:description" content="Вече имаме строители, които могат да правят високи магистрали и дълги тунели, което си е национален капитал, отбеляза Борисов"/>
  </head>
  <body>
    <article>
      <h1>Какви уникални пътни съоръжения видя днес за първи път премиерът край Габрово ВИДЕО</h1>
      <h2>Вече имаме строители, които могат да правят високи магистрали и дълги тунели, което си е национален капитал, отбеляза Борисов</h2>
      <address>
        <time datetime="2019-11-19T10:42:00+00:00">19 Nov 2019, 10:42</time>
      </address>
      <p>https://blitz.bg/ikonomika/kakvi-unikalni-ptni-sorzheniya-vidya-dnes-za-prvi-pt-premiert-kray-gabrovo-video_news710161.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1574150557-don.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1574157676-3.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1574157676-4.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1574157676-5.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1574157676-6.jpg"/>
        </figure>
      </slideshow>
      <p><b><a href="https://blitz.bg/ikonomika/borisov-proveryava-kak-se-izgrazhda-khemus-ot-ranni-zori-i-skastri-video_news710133.html">Ранната инспекция на новостроящите се пътни съоръжения на премиера Бойко Борисов и вицепремира Томислав Дончев из България продължава. </a></b><br/><br/>Във Фейсбук министър председателят излъчи как вървят строителните работи по обходния път на Габрово. Там, по думите на Дончев, се строят уникални за страната съоръжения. <br/><br/>"Току що се качихме от пътя Севлиево-Габрово на обходния път на Габрово. Зад нас трасето идва от пътя от Велико Търново, пред нас отиваме в посока прохода Шипка и към трасето, където, надявам се скоро, да започне пробиването на големия тунел. <br/><br/>Предстои да минем през двете най-сложни съоръжения, част от обходния път на Габрово. Това е голямата естакада над язовир Синкевица и над 500-метровия тунел под така наречения Бакойски баир. Изключително сложно съоръжение, едното и другото. Това, което усложнява нещата е, че пътят трябва да е готов в рамките на година. </p>
      <figure>
        <img src="https://static.blitz.bg/documents/thumbnails/520/201911/1574157676-6.jpg"/>
      </figure>
      <p>За нещастие поради промени в законите, свързани с възможността на държавата да отчуждава, проектът беше забавен през 2013-2014. В момента строителите работят на пълна пара, още повече, че са останали само довършителни работи.</p>
      <figure>
        <img src="https://static.blitz.bg/documents/thumbnails/520/201911/1574157676-3.jpg"/>
      </figure>
      <p>Сложно съоръжение в планински условия. Вече имаме строители, които могат да правят високи магистрали и дълги тунели, което си е национален капитал. Най-важното е, че извежда бързо и безопасно целия трафик на Габрово. Преди 10 години целия трафик от Хаимбоаза бе вкаран в Габрово", каза Дончев, коментирайки строящата се инфраструктура. </p>
      <figure>
        <img src="https://static.blitz.bg/documents/thumbnails/520/201911/1574157676-4.jpg"/>
      </figure>
      <p>Това е вертикалата Юг-Север, каза на свой ред Борисов. Това е коридор 9, който трябва да е приоритет, добави Дончев. </p>
      <figure>
        <img src="https://static.blitz.bg/documents/thumbnails/520/201911/1574157676-5.jpg"/>
      </figure>
      <p>На огромния мост Борисов бе причакан от напористи журналистки. Те му се оплакаха, че трудно се пътува по чакъла, който е положен, за да може върху него да се постави бъдещия асфалт. Борисов им отговори: "Е нали затова го правим асфалт, за да може габровци да карате добре".</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fboyko.borissov.7%2Fvideos%2F2590233044538083%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>По-късно днес председателят на Народното събрание Цвета Караянчева, министър-председателят Бойко Борисов и вицепремиерът Томислав Дончев ще са гости на Севлиево по повод откриването на обновен завод и 85-ата годишнина на завода.</p>
      <p>Модернизацията е свързана с автоматизация на производствените процеси и подобряване на условията на труд в завода за санитарна арматура, който води началото си от 1934 г.</p>
      <p> </p>
    </article>
  </body>
</html>