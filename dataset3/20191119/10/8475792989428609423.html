<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/dalarna/man-omkom-nar-jordmassor-rasade-i-hedemora-nu-inleds-rattegangen"/>
    <meta property="og:site_name" content="SVT Nyheter"/>
    <meta property="article:published_time" content="2019-11-19T10:38:38+00:00"/>
    <meta property="og:title" content="Man omkom när jordmassor rasade i Hedemora – nu inleds rättegången"/>
    <meta property="og:description" content="På tisdagen inleds rättegången om arbetsplatsolyckan i Hedemora som inträffade i februari 2018 där en man omkom när jordmassor rasade över honom. Entreprenörens vd åtalas för grovt arbetsmiljöbrott."/>
  </head>
  <body>
    <article>
      <h1>Man omkom när jordmassor rasade i Hedemora – nu inleds rättegången</h1>
      <address><time datetime="2019-11-19T10:38:38+00:00">19 Nov 2019, 10:38</time> by <a rel="author">Jonna Björnbom</a></address>
      <p>
        <b>På tisdagen inleds rättegången om arbetsplatsolyckan i Hedemora som inträffade i februari 2018 där en man omkom när jordmassor rasade över honom. Entreprenörens vd åtalas för grovt arbetsmiljöbrott.</b>
      </p>
      <p>En 43-årig man omkom när han hamnade under rasmassor i samband med ett anläggningsarbete i Hedemora i februari 2018. Mannen befann sig fyra meter ner i ett djupt schakt när ena sidan plötsligt rasade och begravde honom.</p>
      <p>På tisdagen inleds rättegången i Falu tingsrätt där vd:n hos den entreprenör som utförde arbetet står åtalad för grovt arbetsmiljöbrott.</p>
      <h3>Ska inte ha informerat om förhållandena – bedöms som grovt brott</h3>
      <p>Enligt åtalet hade risken för ras identifierats av Hedemora Energi, men entreprenören som tog över ansvaret för arbetsmiljön följde inte säkerhetsanvisningarna. De som utförde arbetet ska inte ha fått kunskap om riskerna och ingen ska heller ha haft kunskap om förhållandena på platsen och om säkerheten som krävdes för att utföra arbetet.</p>
      <p>Brottet bedöms som grovt eftersom arbetet varit riskfyllt och för att han inte vidtagit riskreducerande åtgärder.</p>
      <p>Vd:n har förnekat brott.</p>
      <related>
        <h4>Relaterat</h4>
        <a href="https://www.svt.se/nyheter/lokalt/dalarna/en-person-omkom-i-rasmassor"/>
        <a href="https://www.svt.se/nyheter/lokalt/dalarna/efter-dodsolyckan-i-hedemora-vd-atalas-for-grovt-brott"/>
        <a href="https://www.svt.se/nyheter/lokalt/dalarna/helenas-man-dog-under-jordmassorna-nu-vill-hon-att-sakerhetsfusket-stoppas"/>
      </related>
    </article>
  </body>
</html>