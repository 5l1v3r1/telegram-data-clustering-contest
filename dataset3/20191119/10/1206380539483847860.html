<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/ufnukana-paseracka-tereza-h-by-chtela-na-vanoce-domu-planuje-radikalni-zmenu"/>
    <meta property="og:site_name" content="eXtra.cz"/>
    <meta property="article:published_time" content="2019-11-19T10:21:00+00:00"/>
    <meta property="og:title" content="Ufňukaná pašeračka Tereza H. by chtěla na Vánoce domů: Plánuje radikální změnu"/>
    <meta property="og:description" content="Heroinovou Terezu Hlůškovou (23) čekají už druhé Vánoce v pákistánském vězení. Mladá Češka je ale stále přesvědčena, že by se do té doby mohla stihnout dostat domů. Plánuje toho docílit tak, že vymění právníka. Myslí si, že ten stávající ji nebere vážně a s jejím případem jí nijak moc nepomáhá."/>
  </head>
  <body>
    <article>
      <h6 class="kicker">Heroinová Tereza</h6>
      <h1>Ufňukaná pašeračka Tereza H. by chtěla na Vánoce domů: Plánuje radikální změnu</h1>
      <address><time datetime="2019-11-19T10:21:00+00:00">19 Nov 2019, 10:21</time> by <a rel="author">Michaela Vlčková</a></address>
      <slideshow>
        <figure>
          <img src="https://www.extra.cz/images/thumbs/ad/82/ad82990-220610-profimedia-0420737529-0d0000000-0d0570571-1d0000000-0d9009009-sector_2560x0-shrink.jpg"/>
          <figcaption>Tereza vymění právníka.<cite>profimedia</cite></figcaption>
        </figure>
        <figure>
          <img src="https://www.extra.cz/images/thumbs/44/9f/449f1a8-230783-profimedia-0421098393-2560x0-shrink.jpg"/>
          <figcaption>Tereza Hlůšková chce vyměnit právníka.<cite>profimedia</cite></figcaption>
        </figure>
        <figure>
          <img src="https://www.extra.cz/images/thumbs/c3/b8/c3b816b-225545-profimedia-0421098322-2560x0-shrink.jpg"/>
          <figcaption>Tereza si odpykává trest za pašování heroinu.<cite>profimedia</cite></figcaption>
        </figure>
        <figure>
          <img src="https://www.extra.cz/images/thumbs/bb/31/bb31ce6-220578-13726740-816219041847185-7733553-2560x0-shrink.jpg"/>
          <figcaption>Ve věznici je nešťastná.<cite>Facebook</cite></figcaption>
        </figure>
        <figcaption>
          <a href="https://www.extra.cz/ufnukana-paseracka-tereza-h-by-chtela-na-vanoce-domu-planuje-radikalni-zmenu/galerie/4">+ Dalších 6 fotografií</a>
        </figcaption>
      </slideshow>
      <p>
        <b>Heroinovou Terezu Hlůškovou (23) čekají už druhé Vánoce v pákistánském vězení. Mladá Češka je ale stále přesvědčena, že by se do té doby mohla stihnout dostat domů. Plánuje toho docílit tak, že vymění právníka. Myslí si, že ten stávající ji nebere vážně a s jejím případem jí nijak moc nepomáhá.</b>
      </p>
      <p>Pašeračka <a href="https://www.extra.cz/tema/tereza-hluskova">Tereza Hlůšková</a> byla loni v lednu chycena celníky na letišti v Pákistánu s téměř devíti kily heroinu v kufru. Za to byla odsouzena k osmi rokům a osmi měsícům ve vězení. Ačkoli rozsudek padl už v březnu a Tereza se rychle odvolala, její případ se zatím nikam neposunul.</p>
      <p>Podle pákistánského zpravodaje z toho Tereza viní svého právníka. Teprve minulý týden se ji právník poprvé vydal navštívit do vězení. Tereza se ale na domluvenou schůzku nedostavila.</p>
      <related>
        <a href="https://www.extra.cz/paseracce-tereze-zustaly-oci-pro-plac-ve-vezeni-prisla-o-nejlepsi-kamaradku"/>
      </related>
      <p>Pašeračka Tereza se na svého právníka zlobí. Je rozčílená a neodpovídá mu ani na zprávy. Vše zašlo až tak daleko, že ho Tereza chce vyměnit. „Domnívá se, že právník její případ jen zdržuje a nebere to vážně,“ řekl Blesku reportér Aršad Alí. Také uvedl, že by Tereza ráda letošní Vánoce strávila doma v Česku.</p>
      <p>Už od září Tereza čeká na soudní jednání, které se neustále odsouvá. Jednou dokonce bylo posunuto právě kvůli neschopnosti právníka a koncipientů. Údajně nestihl či zapomněl podat potřebné formuláře, a tak byl soud přesunut. Další datum je až 4. prosince a soud by měl projednávat žádost o zrychlení řízení.</p>
    </article>
  </body>
</html>