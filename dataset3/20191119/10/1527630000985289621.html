<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.litsa.com.ua/show/a/47943?utm_source=rss&amp;utm_medium=feed&amp;utm_campaign=all"/>
    <meta property="og:site_name" content="Лица"/>
    <meta property="article:published_time" content="2019-11-19T10:23:48+00:00"/>
    <meta property="og:title" content="У Васильківському районі поліцейський офіцер громади виявив чоловіка, який закопував у лісосмузі пакети з коноплями"/>
    <meta property="og:description" content="Підозрілого затримали під час патрулювання лісосмуги у Васильківському районі на Дніпропетровщині."/>
  </head>
  <body>
    <article>
      <h1>У Васильківському районі поліцейський офіцер громади виявив чоловіка, який закопував у лісосмузі пакети з коноплями</h1>
      <h2>Підозрілого затримали під час патрулювання лісосмуги у Васильківському районі на Дніпропетровщині.</h2>
      <address>
        <time datetime="2019-11-19T10:23:48+00:00">19 Nov 2019, 10:23</time>
      </address>
      <p>14 листопада під час патрулювання лісосмуги у Васильківському районі дільничні офіцери поліції та поліцейський офіцер громади помітили автомобіль «Рено», який стояв на узбіччі.</p>
      <p>Про це повідомив відділ комунікації поліції Дніпропетровської області.</p>
      <p>Поряд з ним перебував чоловік з лопатою, який закопував у землю 6 пакетів з невідомою речовиною. На місце викликали слідчо-оперативну групу Васильківського відділення поліції Синельниківського ВП.</p>
      <p>Встановлено, що чоловік – житель м. Першотравенська 1980 року народження. Під час спілкування з поліцейськими він повідомив, що у мішках знаходяться коноплі. Пакети з наркотичною рослиною вилучили у присутності понятих для проведення подальших слідчих дій. Загальна вага виявлених конопель становить приблизно 13 кг.</p>
      <p>За даним фактом відкрито кримінальне провадження за ч. 3 ст. 309 Кримінального кодексу України (незаконне виробництво, виготовлення, придбання, зберігання, перевезення чи пересилання наркотичних засобів, психотропних речовин або їх аналогів без мети збуту).</p>
      <p>Чоловіку загрожує від 5 до 8 років позбавлення волі. Також він перевіряється на причетність до збуту наркотиків.</p>
      <p>
        <b> </b>
      </p>
    </article>
  </body>
</html>