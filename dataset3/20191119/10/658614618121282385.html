<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/175937/13-jarige-met-mes-bedreigd-en-beroofd"/>
    <meta property="og:site_name" content="omroep flevoland"/>
    <meta property="article:published_time" content="2019-11-19T10:13:00+00:00"/>
    <meta property="og:title" content="13-jarige met mes bedreigd en beroofd"/>
    <meta property="og:description" content="Een jongen van 13 is maandag in Lelystad bedreigd met een mes. Hij werd in de Tjalk beroofd van zijn schooltas. De politie heeft drie minderjarige jongens aangehouden."/>
  </head>
  <body>
    <article>
      <h1>13-jarige met mes bedreigd en beroofd</h1>
      <address>
        <time datetime="2019-11-19T10:13:00+00:00">19 Nov 2019, 10:13</time>
      </address>
      <p>
        <b>Een jongen van 13 is maandag in Lelystad bedreigd met een mes. Hij werd in de Tjalk beroofd van zijn schooltas. De politie heeft drie minderjarige jongens aangehouden.</b>
      </p>
      <p>De tiener werd net na 15.00 uur omsingeld door een grote groep jongens. Hij werd vervolgens bedreigd met een mes en kreeg het bevel zijn spullen af te staan. Het slachtoffer zag na een tijdje kans om weg te rennen en werd daarna achtervolgd door twee jongens. Zij trokken al rennend de schooltas van zijn rug en lieten de jongen daarna met rust.</p>
      <p>De politie werd gebeld en kon al snel drie jongeren uit Lelystad aanhouden. Hoe oud ze zijn wil de politie nog niet zeggen. Meer aanhoudingen worden niet uitgesloten.</p>
      <p>
        <a href="https://www.google.com/maps/place/52.5017,5.468219">Bekijk in Google Maps 📍</a>
      </p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>