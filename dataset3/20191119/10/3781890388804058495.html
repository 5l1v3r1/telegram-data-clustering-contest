<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/742506"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T10:03:00+00:00"/>
    <meta property="og:title" content="จัดใหญ่วิ่ง&quot;เดอะบอสส์ รันฯ&quot; 26 ม.ค.63 ที่สะพานพระราม 8"/>
    <meta property="og:description" content="จัดใหญ่วิ่ง “เดอะบอสส์ รันฯ” สมทบทุนตอบแทนสังคม 26 ม.ค.63 นี้ ที่สะพานพระราม 8"/>
  </head>
  <body>
    <article>
      <h1>จัดใหญ่วิ่ง"เดอะบอสส์ รันฯ" 26 ม.ค.63 ที่สะพานพระราม 8</h1>
      <address>
        <time datetime="2019-11-19T10:03:00+00:00">19 Nov 2019, 10:03</time>
      </address>
      <slideshow>
        <figure>
          <img src="https://www.dailynews.co.th/admin/upload/20191119/news_rkpSyoedSW171813_533.jpg?v=20191119223"/>
        </figure>
        <figure>
          <img src="https://www.dailynews.co.th/admin/upload/20191119/news_tanomeqafr171814_533.jpg?v=20191119223"/>
        </figure>
        <figure>
          <img src="https://www.dailynews.co.th/admin/upload/20191119/news_lFcPKEzAjG171813_533.jpg?v=20191119223"/>
        </figure>
      </slideshow>
      <p>
        <b>จัดใหญ่วิ่ง “เดอะบอสส์ รันฯ” สมทบทุนตอบแทนสังคม 26 ม.ค.63 นี้ ที่สะพานพระราม 8</b>
      </p>
      <p>“สมาคมเดอะบอสส์” องค์กรที่ไม่แสวงหาผลประโยชน์แต่ประการใด ที่เกิดจากการรวมตัวกันของผู้สำเร็จการอบรมหลักสูตร “THE BOSS” จากสถาบันการบริหารและจิตวิทยา (MPI) โดย “ศ.ดร.หลุย จำปาเทศ” ซึ่งผู้เข้าอบรมมาจากผู้นำและผู้ประกอบการธุรกิจที่หลากหลาย ที่มีเจตนารมณ์สร้างสรรค์ประโยชน์เพื่อสังคม ที่ล่าสุดเอาใจนักวิ่งทั่วประเทศ กับการกลับมาอีกครั้ง สำหรับกิจกรรมเดิน-วิ่งการกุศล “The Boss run for Great Reform 2020” เพื่อหาทุนสำหรับโครงการ Great Reform ในการทำประโยชน์เพื่อสังคม อาทิ โครงการอาหารกลางวันอย่างยั่งยืน ในวันอาทิตย์ที่ 26 ม.ค. 2563 เวลา 04.00 –09.00 น. ณ สะพานพระราม 8<br/><br/>“ดร.วิสุทธิ วิทยฐานกรณ์” นายกสมาคมเดอะบอสส์ กล่าวว่า “สำหรับงานเดินวิ่งการกุศล ทางเราได้จัดขึ้นเป็นปีที่สอง เพื่อนำรายได้ไปช่วยเหลือโครงการ Great Reform เช่น โครงการอาหารกลางวัน<br/><br/>สำหรับกิจกรรม “The Boss run for Great Reform 2020” แบ่งเป็น Half Marathon ระยะทาง 21 km. ราคา 799 บาท รับเสื้อที่ระลึก และ เสื้อ Finisher + เหรียญที่ระลึก (เมื่อเข้าเส้นชัย) Mini Marathon ระยะ 10.5 km. ราคา 599 บาท รับเสื้อ และเหรียญที่ระลึก (เมื่อเข้าเส้นชัย) และ Fun Run ระยะ 5 km. (ไม่มีการแข่งขัน) ราคา 599 บาท รับเสื้อ และเหรียญที่ระลึก (เมื่อเข้าเส้นชัย) และ VIP ร่วมวิ่งได้ทุกระยะ ราคา 1,299 บาท รับเสื้อที่ระลึก, กระติกน้ำเก็บอุณหภูมิ และเหรียญที่ระลึก (เมื่อเข้าเส้นชัย) โดยงานนี้มีบริการอาหาร น้ำดื่ม ตามซุ้มต่าง ๆ ไว้สำหรับนักวิ่ง ซึ่งค่าสมัครทุกประเภทของทุก ๆ ท่านได้ช่วยเหลือนักเรียนให้ได้รับอาหารกลางวันที่ดีอย่างแน่นอน<br/><br/>มาร่วมเป็นส่วนหนึ่งของเรื่องราวดีดีใน “กิจกรรมเดิน-วิ่งการกุศล “The Boss run for Great Reform 2020” ในวันอาทิตย์ที่ 26 มกราคม 2563 เวลา 04.00น. สะพานพระราม 8 สำหรับใครที่สนใจสามารถสมัครได้ที่https://www.thebossrun.in.th/”</p>
      <figure>
        <img src="https://www.dailynews.co.th/admin/upload/20191119/news_tanomeqafr171814_533.jpg?v=20191119223?v=4366"/>
      </figure>
      <figure>
        <img src="https://www.dailynews.co.th/admin/upload/20191119/news_lFcPKEzAjG171813_533.jpg?v=20191119223?v=4351"/>
      </figure>
    </article>
  </body>
</html>