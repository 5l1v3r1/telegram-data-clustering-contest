<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.crimesite.nl/flinke-schade-na-plofkraak-in-zaandam/"/>
    <meta property="og:site_name" content="Crimesite"/>
    <meta property="article:published_time" content="2019-11-19T10:39:32+00:00"/>
    <meta property="og:title" content="Plofkraken in Zaandam en Amsterdam (UPDATE)"/>
    <meta property="og:description" content="De politie zoekt getuigen van een plofkraak op een geldautomaat aan de Vrieschgroenstraat in Zaandam. Buurtbewoners meldden bij de politie rond 04.30 een zeer harde knal, en kort daarop een tweede. Ook in Amsterdam was in de nacht van maandag op dinsdag een plofkraak. Volgens de politie gingen er in Zaandam twee daders er op […]"/>
  </head>
  <body>
    <article>
      <h1>Plofkraken in Zaandam en Amsterdam (UPDATE)</h1>
      <address>
        <time datetime="2019-11-19T10:39:32+00:00">19 Nov 2019, 10:39</time>
      </address>
      <p>De politie zoekt getuigen van een plofkraak op een geldautomaat aan de Vrieschgroenstraat in Zaandam. Buurtbewoners meldden bij de politie rond 04.30 een zeer harde knal, en kort daarop een tweede. Ook in Amsterdam was in de nacht van maandag op dinsdag een plofkraak.</p>
      <p>Volgens de politie gingen er in Zaandam twee daders er op een scooter vandoor gegaan in de richting van de Laan der Vrijheid. Er is flinke schade aan de automaat en het pand. Agenten hebben de omgeving afgezet voor sporenonderzoek. Of er buit is gemaakt is niet duidelijk.</p>
      <p>In Amsterdam zegt de politie rond 02.20 van meerdere personen meldingen te hebben gekregen over een harde knal. Twee daders hebben een geldautomaat op de Hendrik de Bruynstraat in Nieuw-West geforceerd met explosieven.</p>
      <p>Meerdere politie-eenheden en de politiehelicopter hebben in de omgeving tevergeefs gezocht naar de daders. De Team Explosieven en Veiligheid (TEV) en de Explosieven Ontruimingsdienst Defensie (EOD) hebben vannacht onderzoek gedaan naar mogelijk achtergebleven explosieven. Die zijn niet aangetroffen.</p>
      <p>De daders zijn vermoedelijk via de Johan Huizingalaan en de Pieter Calandlaan op een scooter gevlucht.</p>
    </article>
  </body>
</html>