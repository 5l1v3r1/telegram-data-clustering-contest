<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/derev-yanchenko-nazvav-imena-svoyih-mozhlivih-supernikiv-330125_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T10:37:00+00:00"/>
    <meta property="og:title" content="Дерев'янченко назвав імена своїх можливих суперників"/>
    <meta property="og:description" content="Український боксер може провести бої з Альваресом і Чарло."/>
  </head>
  <body>
    <article>
      <h1>Дерев'янченко назвав імена своїх можливих суперників</h1>
      <h2>Український боксер може провести бої з Альваресом і Чарло.</h2>
      <address>
        <time datetime="2019-11-19T10:37:00+00:00">19 Nov 2019, 10:37</time>
      </address>
      <p>Колишній претендент на титул чемпіона світу в середній вазі за версіями IBF і IBO <b><a href="https://dt.ua/SPORT/derev-yanchenko-otrimaye-guchniy-biy-do-kincya-2020-roku-329643_.html">Сергій Дерев'янченко</a></b> (13-2, 10 КО) поділився планами на майбутній рік.</p>
      <p>"7 грудня в Брукліні буде боксувати Чарло. Поїду на цей і буду розмовляти про майбутнє. Менеджери хочуть домовитися про поєдинок з Альваресом у 2020 році. Якщо це відбудеться, то, напевно, десь у вересні. Альварес буде відпочивати, а я проведу якийсь бій у травні.</p>
      <p>Якщо не відбудеться бій з Альваресом, то, може, проведу поєдинок з Чарло. Думаю, це буде ближче до літа. Чарло — хороший варіант, сильний суперник", - заявив Дерев'янченко в інтерв'ю VideoBoxing.</p>
      <p>Нагадаємо, 6 жовтня в Нью-Йорку Геннадій Головкін (40-1-1, 35 КО) переміг Сергія Дерев'янченка і завоював чемпіонські титули IBF і IBO в середній вазі.</p>
      <p>Геннадій здобув перемогу одноголосним рішенням суддів - 115-112, 115-112, 114-113. Таке рішення освистали уболівальники, а деякі експерти вважають, що переміг українець.</p>
      <p>Раніше повідомлялося про те, що Сергій <b><a href="https://dt.ua/SPORT/ukrayinskiy-bokser-derev-yanchenko-povernuvsya-v-top-10-reytingu-wbo-327147_.html">Дерев'янченко повернувся в топ-10 рейтингу WBO</a></b>.</p>
      <footer>За матеріалами: <a href="https://dt.ua/go/aHR0cDovL3Nwb3J0YXJlbmEuY29tLw==">Sport Arena</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>