<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/servizi-antidroga-fermato-pusher-34enne.html"/>
    <meta property="og:site_name" content="Tempostretto"/>
    <meta property="article:published_time" content="2019-11-19T10:53:23+00:00"/>
    <meta property="og:title" content="Servizi antidroga, fermato pusher 34enne"/>
    <meta property="og:description" content="Nunzio Famà, di Milazzo, è stato arrestato a Messina dalla Polizia per spaccio di droga. Addosso aveva eroina, cocaina, hashish e marijuana."/>
  </head>
  <body>
    <article>
      <h1>Servizi antidroga, fermato pusher 34enne</h1>
      <address><time datetime="2019-11-19T10:53:23+00:00">19 Nov 2019, 10:53</time> by <a rel="author" href="https://www.tempostretto.it/author/alessandra-serio" target="_blank">Alessandra Serio</a></address>
      <p>
        <i>Nunzio Famà aveva addosso 8 dosi di marijuana, hashish, cocaina ed eroina</i>
      </p>
      <p>E’ stato sorpreso dai poliziotti delle Volanti con addosso otto involucri tutti contenenti sostanza stupefacente.</p>
      <p>Perquisito, Nunzio <b>Famà,</b> 34 anni, originario di Milazzo, custodiva nelle tasche dei pantaloni tre dosi di marijuana, due di hashish, due di cocaina e una di eroina.</p>
      <p>L’uomo aveva con sé anche la somma di 155 euro, sequestrata perché secondo la Polizia è provento di attività di spaccio. A casa gli agenti hanno trovato inoltre un bilancino di precisione con tracce di sostanza stupefacente. Mentre gli agenti cercavano di bloccarlo, li ha minacciati e insultati continuamente.</p>
      <p>Ecco perché oltre all’accusa di detenzione ai fini di spaccio dovrà ora rispondere anche di minacce a pubblico ufficiale. Il giudice gli ha concesso i domiciliari, in attesa del processo per direttissima.</p>
    </article>
  </body>
</html>