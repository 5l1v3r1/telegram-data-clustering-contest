<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622276/%D8%A2%D8%AE%D8%B1%DB%8C%D9%86-%D9%82%DB%8C%D9%85%D8%AA-%D9%85%D8%AD%D8%B5%D9%88%D9%84%D8%A7%D8%AA-%D9%87%DB%8C%D9%88%D9%86%D8%AF%D8%A7%DB%8C-%DA%AF%D8%B1%D8%A7%D9%86%E2%80%8C%D8%AA%D8%B1%DB%8C%D9%86%E2%80%8C%D9%87%D8%A7-%D9%88-%D8%A7%D8%B1%D8%B2%D8%A7%D9%86%E2%80%8C%D8%AA%D8%B1%DB%8C%D9%86%E2%80%8C%D9%87%D8%A7-%D8%AC%D8%AF%D9%88%D9%84"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-19T10:04:00+00:00"/>
    <meta property="og:title" content="آخرین قیمت محصولات هیوندای؛ گران‌ترین‌ها و ارزان‌ترین‌ها+جدول"/>
    <meta property="og:description" content="ارزیابی‌­ها نشان می‌دهد قیمت برخی خودروهای پرمخاطب خارجی در بازار با کاهش نسبی مواجه شده است. به اعتقاد کارشناسان صنعت خودرو، افت و خیز در نرخ خودروهای خارجی این روزها با شدت بیشتری رخ می‌دهد. در این گزارش با نگاهی به گران‌ترین و ارزان‌ترین محصولات هیوندای موجود در بازار ایران، مشخصات فنی چند خودرو محبوب هیوندای هم زیر ذره بین قرار گرفته است."/>
  </head>
  <body>
    <article>
      <h1>آخرین قیمت محصولات هیوندای؛ گران‌ترین‌ها و ارزان‌ترین‌ها+جدول</h1>
      <address>
        <time datetime="2019-11-19T10:04:00+00:00">19 Nov 2019, 10:04</time>
      </address>
      <p>
        <i>ارزیابی‌­ها نشان می‌دهد قیمت برخی خودروهای پرمخاطب خارجی در بازار با کاهش نسبی مواجه شده است. به اعتقاد کارشناسان صنعت خودرو، افت و خیز در نرخ خودروهای خارجی این روزها با شدت بیشتری رخ می‌دهد. در این گزارش با نگاهی به گران‌ترین و ارزان‌ترین محصولات هیوندای موجود در بازار ایران، مشخصات فنی چند خودرو محبوب هیوندای هم زیر ذره بین قرار گرفته است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>هیوندای در سال ۱۹۴۷ در شهر سئول کره جنوبی تاسیس شد؛ هیوندای در ابتدا فعالیت‌های مختلفی در کشورهایی نظیر تایلند داشت اما هیوندای موتور در سال ۱۹۶۷ کار خود را استارت زد. هیوندای شرکتی است که در زمینه‌هایی همچون هوافضا، بیمه، آهن آلات و صنایع سنگین مشغول است اما یکی از فعالیتهای مهم آن، ساخت خودروی سواری است.</p>
      <p>در ایران، هیوندای توسط شرکت آسان موتور و کرمان موتور عرضه می‌شود و محصولات مختلفی از این شرکت‌ها همچون هیوندای آزرا، هیوندای سوناتا و یا هیوندای توسان از سال ۸۸ وارد کشور شدند و توانستند فروش خوبی را در کارنامه خود ثبت کنند.</p>
      <figure>
        <img src="https://aftabnews.ir/files/fa/news/1398/8/28/361042_965.jpg"/>
      </figure>
      <p>حال این پرسش مطرح است که کدام خودروهای هیوندا در بازار ایران از همه محبوب‌ترند؟</p>
      <p>پرطرفدارترین­ محصولات</p>
      <p>هیوندای سانتافه را شاید بتوان یکی از محبوب‌ترین خودروهای تولید شده از سوی شرکت هیوندای موتور دانست. این نسل از هیوندای سانتافه در بدو ورود به بازار ایران توانست فروش بالایی را تجربه کند؛ به طوریکه چند سال، رکورد بالاترین واردات را در دست داشت. هیوندای سانتافه اگر چه از نظر موتور ضعیف است، اما امکانات و چهره به روز سانتافته آن را در لیست پرفروش‌ها نگه داشته است. این خودرو در زمره خودروهای شاسی بلند شهری به شمار می‌رود.</p>
      <p>اما یکی دیگر از محصولات هیوندای که در بازار ایران مشتریان خاص به خود را دارد، هیوندای توسان (آی ایکس ۳۵) است. هیوندای توسان تی ال (Hyundai Tucson TL) نسل سوم این کراس اوور هیوندای به شمار می‌آید. این نسل توسان نیز مثل ۲ نسل قبلی فروش خوبی را در بازار ایران تجربه کرده است. کیا اسپرتیج، همزاد توسان است که همیشه اصلیترین رقیب آن نیز بوده است.</p>
      <figure>
        <img src="https://aftabnews.ir/files/fa/news/1398/8/28/361043_739.jpg"/>
      </figure>
      <p>اما محصول پرطرفدار دیگر، هیوندای الانترا ای دی Hyundai Elantra AD است که نام نسل ششم سدان خانوادگی کوچک هیوندای را به دوش می‌کشد. در گذشته نسل سوم این خودرو با نام آوانته به بازار ایران آمده بود و نسل پنجم نیز به صورت وارداتی توسط آسان موتور در بازار کشور عرضه شده بود، اما نسل ششم این خودرو به صورت وارداتی توسط هر دو نماینده هیوندای در ایران، یعنی آسان موتور و کرمان خودرو به بازار کشور آمد.</p>
      <p>اما هیوندای Hyundai Sonata هیبریدی هم سدانی پر طرفدار بین ایرانیان است. این نسل تویوتا را با کد LF نامگذاری کرده اند. در حال حاضر Lf هیبریدی، تنها کمری هیبریدی را در مقابل خود می‌بیند اگر چه از نظر قیمتی با آن کمی فاصله دارد.</p>
      <p>گرانترین و ارزانترین­‌ها</p>
      <p>حال که محصولات پرطرفدار هیوندای معرفی شدند، بد نیست با گشتی در بازار، قیمت این روزهای محصولات هیوندای را زیر ذره‌بین قرار داد. ارزیابی قیمت‌ها نشان می‌دهد هیوندای i۲۰ و هیوندای اکسنت در لیست ارزانترین محصولات این شرکت خودروساز قرار گرفته‌اند و در آن‌سو انواع هیوندای سانتافه در فهرست گرانترین محصولات هیوندای موجود در بازار ایران جانمایی شده‌اند.</p>
      <figure>
        <img src="https://aftabnews.ir/files/fa/news/1398/8/28/361044_508.jpg"/>
      </figure>
      <p>قیمت انواع خودروهای هیوندای</p>
      <figure>
        <img src="https://aftabnews.ir/files/fa/news/1398/8/28/361041_687.jpg"/>
      </figure>
    </article>
  </body>
</html>