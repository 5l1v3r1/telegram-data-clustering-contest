<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/ps3-diodo-5-cent-lancio/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-19T10:40:00+00:00"/>
    <meta property="og:title" content="PS3: un diodo da 5 cent rimandò il lancio! | Game Division"/>
    <meta property="og:description" content="Durante un'intervista il vicepresidente di Google Stadia, Phil Harrison ha parlato del suo passato raccontando un aneddoto riguardo il lancio di PS3."/>
  </head>
  <body>
    <article>
      <h1>PS3: un diodo da 5 cent rimandò il lancio! | Game Division</h1>
      <address>
        <time datetime="2019-11-19T10:40:00+00:00">19 Nov 2019, 10:40</time>
      </address>
      <p><b>PlayStation 3</b> e Xbox 360 uscirono in periodi molto distanti tra di loro. PS3 è stata lanciata nell’autunno 2006 in Nord America e Giappone per poi raggiungere l’Europa solamente a marzo 2007; mentre la console Microsoft si era resa disponibile in occidente tra novembre e dicembre 2005. Il motivo di questo “ritardo” da parte di Sony è attribuibile a un <b>componente interno del costo di 5 centesimi</b>.</p>
      <p>L’attuale vicepresidente di Google Stadia, <b>Phil Harrison</b>, ha lavorato in passato proprio in Sony ed è stato l’incaricato della <b>gestione del lancio di PlayStation 3</b>. Durante una chiacchierata con la redazione di IGN america, Harrison ha parlato della programmazione del lancio di PlayStation 3, nonché dei suoi lavori in Sony, Microsoft, Google e molto altro.</p>
      <figure>
        <img src="https://www.tomshw.it/images/images/2018/11/playstation-3-ps3-slim-ps3-fat-6757.768x432.jpg"/>
      </figure>
      <p>Leggi anche: <a href="https://www.tomshw.it/videogioco/google-stadia-giochi-4k-60-fps/">Google Stadia: i giochi più importanti non raggiungono i 4K e i 60 fps</a></p>
      <p>Parlando di PS3, Harrison ha dichiarato che Sony era sicura che <b>avrebbe mantenuto il vantaggio generato durante la generazione di PlayStation 2</b>, ma qualcosa non andò come pianificato; <i>“La cosa che ha effettivamente rallentato la produzione dell’hardware era dovuta a un piccolo componente di PlayStation 3. Purtroppo non potevamo fare a meno di quel diodo, assolutamente necessario per la produzione del lettore Blu-Ray di PS3, e dunque siamo stati costretti a rinviare il lancio della console.”</i></p>
      <p>L’uscita rimandata di qualche mese, unito a un prezzo di lancio effettivamente elevato (599 dollari) hanno contribuito a non far decollare fin da subito le vendite di PlayStation 3, che comunque si è rivelata essere la rivale di Xbox 360 per tutto l’arco della settima generazione di console. <b>Cosa pensate di questo aneddoto?</b> Diteci la vostra nella sezione dedicata ai commenti.</p>
      <blockquote>PlayStation 4 non ha avuto queste difficoltà, generando grandi vendite fin dal lancio. Acquista ora una PS4 Pro su Amazon a <a href="https://toms.it/0aJDh">questo indirizzo</a>.</blockquote>
    </article>
  </body>
</html>