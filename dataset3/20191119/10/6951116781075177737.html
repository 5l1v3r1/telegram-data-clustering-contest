<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/valentina-dallari-accusata-furto-replica/"/>
    <meta property="og:site_name" content="Novella 2000"/>
    <meta property="article:published_time" content="2019-11-19T10:41:02+00:00"/>
    <meta property="og:title" content="Valentina Dallari, accusata di furto, replica per la prima volta"/>
    <meta property="og:description" content="Dopo essere stata accusata di furto, Valentina Dallari replica per la prima volta nel salotto di Live Non è la d'Urso. Le sue dichiarazioni."/>
  </head>
  <body>
    <article>
      <h1>Valentina Dallari, accusata di furto, replica per la prima volta</h1>
      <address><time datetime="2019-11-19T10:41:02+00:00">19 Nov 2019, 10:41</time> by <a rel="author" href="https://www.novella2000.it/author/vincenzo/" target="_blank">Vincenzo Chianese</a></address>
      <h3>Dopo essere stata accusata di furto, Valentina Dallari replica per la prima volta nel salotto di Live Non è la d’Urso</h3>
      <p>Tra le protagoniste più amate di <b><a href="https://www.wittytv.it/uomini-e-donne/">Uomini e Donne</a></b> c’è senza dubbio <b>Valentina Dallari</b>. Dopo aver partecipato al dating show di <b>Maria De Filippi</b> in qualità di tronista, la deejay ha dovuto affrontare un periodo non semplice, per via di una tremenda malattia: l’anoressia. Ad oggi, però, <a href="https://www.novella2000.it/valentina-dallari-a-le-iene-anoressia-uomini-e-donne/">la blogger sta bene, e finalmente si è lasciata alle spalle quei terribili giorni di buio</a>. <b>Valentina</b> così si sta concentrando a pieno sulla sua carriera, che le sta dando non poche soddisfazioni. Nel mentre, però, solo qualche giorno fa la <b>Dallari</b> è stata <b>accusa di furto</b>, facendo discutere il web e i siti di gossip. Così, adesso, per replicare e svelare la sua verità, <b>Valentina</b> è stata ospite a <b>Live Non è la d’Urso</b>, dove ha raccontato ciò che è accaduto. Leggiamo le sue parole.</p>
      <p>Pochi giorni fa, <b>Valentina Dallari</b> sarebbe dovuta essere ospite di una serata in Abruzzo. Tuttavia poco prima dell’evento l’ex tronista di <b>Uomini e Donne</b> ha annullato la sua partecipazione, facendo intendere diversi problemi di organizzazione. Solo poche ore dopo, <b>Ivan Iacutone</b>, uno degli organizzatori della serata, con dei post sui social <a href="https://www.novella2000.it/valentina-dallari-accusata-rubato-soldi/">ha accusato <b>Valentina</b> di aver <b>rubato i soldi</b> previsti per la sua ospitata, che tuttavia non c’è mai stata</a>. A quel punto si è naturalmente scatenata la polemica, ma almeno inizialmente la <b>Dallari</b> ha preferito rimanere in silenzio.</p>
      <p>Adesso, dopo aver ricevuto numero critiche, qualche ora fa ospite dell’ultima puntata di <b>Live Non è la d’Urso</b> è stata proprio <b>Valentina Dallari</b>, che ha raccontato la sua verità dopo le <b>accuse di furto</b>. Scopriamo cosa ha svelato la deejay.</p>
      <h3>La verità di Valentina Dallari a seguito delle accuse di furto</h3>
      <p>Giunta nel salotto di <b>Barbara d’Urso</b>, <b>Valentina Dallari</b> ha finalmente avuto l’occasione di raccontare ciò che è accaduto e chiarire così le <b>accuse di furto</b> ricevute qualche giorno fa. La deejay a <b>Live Non è la d’Urso</b> ha svelato la sua verità, mettendo così a tacere le voci. Queste le parole dichiarate, riportate anche da <i>Isa&amp;Chia</i>:</p>
      <blockquote>“Faccio la deejay da diversi anni. Queste persone hanno contattato il mio manager per fare una serata. Prima di dare l’assenso, devono mettersi d’accordo sull’hotel e l’organizzazione. Quando sono arrivata, siamo andati a fare il check-in e in quell’hotel non sapevano chi fossi. A quel punto l’organizzatore mi dice di avere cambiato la location. Non si potrebbe fare ma ho deciso di soprassedere e sono andata nell’altro hotel che mi è stato indicato. Non era lo stesso tipo di albergo, era di una categoria differente. L’organizzatore arriva, ci porta i soldi e decidiamo di fare un sopralluogo della location perché ci eravamo insospettiti. Si trattava della cantina di un hotel con la muffa nei muri. Il mio manager ha detto che non mi avrebbe fatto suonare e ha proposto di decidere un’altra data con un’altra location. Mi hanno diffamata sui social e ho dovuto denunciarli per diffamazione. È stata una cosa orribile”</blockquote>
      <p>Al momento gli organizzatori dell’evento non hanno ancora replicato alle parole di <b>Valentina Dallari</b>, ma non è escluso che nelle prossime ore possa arrivare una nuova dichiarazione. Che stia per arrivare uno scontro social? Attendiamo aggiornamenti in merito.</p>
      <related>
        <a href="https://www.novella2000.it/eleonora-rocchini-dalila-oscar-branzani/"/>
        <a href="https://www.novella2000.it/francesco-chiofalo-replica-polemiche-video-parole-indignano-web/"/>
        <a href="https://www.novella2000.it/il-collegio-alcol-e-atti-spinti-durante-il-reality-carrozzo-cobelli/"/>
      </related>
    </article>
  </body>
</html>