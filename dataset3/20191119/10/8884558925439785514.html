<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/slovenija/hidria-sklenila-nove-pogodbe-vredne-vec-kot-300-mi"/>
    <meta property="og:site_name" content="Primorske novice"/>
    <meta property="article:published_time" content="2019-11-19T10:53:50+00:00"/>
    <meta property="og:title" content="Hidria sklenila nove pogodbe, vredne več kot 300 milijonov evrov"/>
    <meta property="og:description" content="Korporacija Hidria bo za vozila blagovnih znamk BMW in Daimler Mercedes proizvajala rešitve in tehnologije za sodobne učinkovitejše in varčnejše elektromotorje novih hibridnih in električnih vozil, so sporočili iz podjetja. Za obdobje od 2021 do 2030 je Hidria sklenila nove pogodbe, vredne več kot 300 milijonov evrov."/>
  </head>
  <body>
    <article>
      <h1>Hidria sklenila nove pogodbe, vredne več kot 300 milijonov evrov</h1>
      <address><time datetime="2019-11-19T10:53:50+00:00">19 Nov 2019, 10:53</time> by <a rel="author">STA</a></address>
      <p>
        <b>Korporacija Hidria bo za vozila blagovnih znamk BMW in Daimler Mercedes proizvajala rešitve in tehnologije za sodobne učinkovitejše in varčnejše elektromotorje novih hibridnih in električnih vozil, so sporočili iz podjetja. Za obdobje od 2021 do 2030 je Hidria sklenila nove pogodbe, vredne več kot 300 milijonov evrov.</b>
      </p>
      <figure>
        <img src="https://static.primorske.si/foto/highres/gnweb/720332_266-hidria.jpg"/>
        <figcaption>Fotografija je simbolična. Foto: Tomaž Primožič/FPA</figcaption>
      </figure>
      <p><b>LJUBLJANA</b> &gt; Inovativno tehnologijo in nove posle bo Hidria predstavila na ponedeljkovem dogodku. V vabilu nanj so izpostavili, da je izjemen razvojni preboj Hidrie rezultat inovativne tehnologije spajanja statorskih in rotorskih lamel, imenovane Hidria Bond, ki jo je korporacija razvila s svojimi slovenskimi razvojnimi partnerji.</p>
      <p>V ponedeljek bodo predstavili tudi najnovejše prostore za izdelavo inovativnih sistemov nove generacije vozil, so napovedali.</p>
      <p>Dogodka, na katerem bomo najboljšim Hidriinim raziskovalcem podelili nagrado za njihov dosežek pri zagotavljanju inovativnih zelenih rešitev prihodnosti, se bodo poleg vodstva podjetja udeležili tudi minister za izobraževanje, znanost in šport <b>Jernej Pikalo</b>, državni sekretar na ministrstvu za gospodarski razvoj in tehnologijo <b>Aleš Cantarutti</b>, jeseniški župan <b>Blaž Račič</b> in direktorica Gospodarske zbornice Slovenije <b>Sonja Šmuc</b>.</p>
    </article>
  </body>
</html>