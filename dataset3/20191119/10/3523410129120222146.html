<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640647/%D8%B4%D9%86%DB%8C%D8%AF%D9%87-%D8%B4%D8%AF%D9%86-%D8%B5%D8%AF%D8%A7%DB%8C-%D8%A7%D9%86%D9%81%D8%AC%D8%A7%D8%B1-%D8%AF%D8%B1-%D9%86%D8%B2%D8%AF%DB%8C%DA%A9%DB%8C-%D9%81%D8%B1%D9%88%D8%AF%DA%AF%D8%A7%D9%87-%D8%A8%DB%8C%D9%86%E2%80%8C%D8%A7%D9%84%D9%85%D9%84%D9%84%DB%8C-%D8%AF%D9%85%D8%B4%D9%82"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T10:41:00+00:00"/>
    <meta property="og:title" content="شنیده شدن صدای انفجار در نزدیکی فرودگاه بین‌المللی دمشق"/>
    <meta property="og:description" content="رسانه‌های رسمی صبح امروز- سه‌شنبه- از شنیده شدن صدای انفجارهایی در نزدیکی فرودگاه بین‌المللی دمشق خبر دادند."/>
  </head>
  <body>
    <article>
      <h1>
        <a href="https://www.bultannews.com/fa/news/640647/%D8%B4%D9%86%DB%8C%D8%AF%D9%87-%D8%B4%D8%AF%D9%86-%D8%B5%D8%AF%D8%A7%DB%8C-%D8%A7%D9%86%D9%81%D8%AC%D8%A7%D8%B1-%D8%AF%D8%B1-%D9%86%D8%B2%D8%AF%DB%8C%DA%A9%DB%8C-%D9%81%D8%B1%D9%88%D8%AF%DA%AF%D8%A7%D9%87-%D8%A8%DB%8C%D9%86%E2%80%8C%D8%A7%D9%84%D9%85%D9%84%D9%84%DB%8C-%D8%AF%D9%85%D8%B4%D9%82">شنیده شدن صدای انفجار در نزدیکی فرودگاه بین‌المللی دمشق</a>
      </h1>
      <h2>رسانه‌های رسمی صبح امروز- سه‌شنبه- از شنیده شدن صدای انفجارهایی در نزدیکی فرودگاه بین‌المللی دمشق خبر دادند.</h2>
      <address><time datetime="2019-11-19T10:41:00+00:00">19 Nov 2019, 10:41</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، رسانه‌های رسمی صبح امروز -سه‌شنبه- از شنیده شدن صدای انفجارهایی در نزدیکی فرودگاه بین‌المللی دمشق خبر دادند.</p>
      <p>یک منبع میدانی گزارش داد که پدافند هوائی ارتش سوریه با اهداف دشمن در جنوب کشور مقابله کرده و تعدادی از موشک‌هایی که احتمالا اسرائیلی هستند را در اطراف فرودگاه بین‌المللی دمشق سرنگون کردند.</p>
      <p>وی گفت که تعدادی از این موشک‌ها از سمت مثلث سوریه و لبنان به بلندی‌های جولان اشغالی شلیک شده و هدف آن حمله به مواضع نظامی سوریه در جنوب دمشق بوده که پدافند هوایی آنها را رهگیری و سرنگون کرده است.</p>
      <p>یک منبع امنیتی دیگر نیز تأکید کرد: «جنگنده‌های اسرائیل تلاش کردند یکی از مواضع نظامی جنوب کشور را از طریق سلسله موشک‌های هوا به زمین هدف قرار دهند که پدافند هوائی ارتش سوریه با این موشک‌ها مقابله و بیشتر آنها را در جنوب دمشق مجاور قنیطره سرنگون کردند».</p>
      <p>ارتش اسرائیل نیز با انتشار بیانیه‌ای اعلام کرد که آژیر خطر در ارتفاعات جولان به صدا درآمده و چهار موشک شلیک شده از اراضی سوریه توسط سامانه گنبد آهنین رهگیری و خارج از سرزمین‌های اشغالی سرنگون شدند.</p>
    </article>
  </body>
</html>