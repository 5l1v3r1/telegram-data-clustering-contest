<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/economy/714251-toyristikh-misthosh-spition-ta-krithria-gia-idiokthtes-kai-taxidiotes.html"/>
    <meta property="og:site_name" content="madata.gr"/>
    <meta property="article:published_time" content="2019-11-19T10:49:00+00:00"/>
    <meta property="og:title" content="Τουριστική μίσθωση σπιτιών - Τα κριτήρια για ιδιοκτήτες και ταξιδιώτες"/>
    <meta property="og:description" content="Το 64% των ιδιοκτητών δεύτερου σπιτιού προς βραχυχρόνια  μίσθωση και το 46% των ταξιδιωτών θεωρούν σημαντικότερο στοιχείο στην επιλογή τους την πρόσβαση στο διαδίκτυο. Η"/>
  </head>
  <body>
    <article>
      <h1>Τουριστική μίσθωση σπιτιών - Τα κριτήρια για ιδιοκτήτες και ταξιδιώτες</h1>
      <address>
        <time datetime="2019-11-19T10:49:00+00:00">19 Nov 2019, 10:49</time>
      </address>
      <p>Το 64% των ιδιοκτητών δεύτερου σπιτιού προς βραχυχρόνια  μίσθωση και το 46% των ταξιδιωτών θεωρούν σημαντικότερο στοιχείο στην επιλογή τους την πρόσβαση στο διαδίκτυο. Η γρήγορη πρόσβαση στο διαδίκτυο αποτελεί το δεύτερο κριτήριο για το 54% των ιδιοκτητών και το ένα τρίτο των ταξιδιωτών.<br/><br/>Σε αυτό το συμπέρασμα κατέληξε έρευνα της Savills and Vrbo σε δείγμα 7,800 ιδοκτητών ακινήτων με καταχωρήσεις στην πλατφόρμα βραχυχρόνιας μίσθωσης Vrbo σε 10 αγορές (ΗΠΑ, Καναδάς, Ην. Βασίλειο, Ισπανία, Γαλλία, Ιταλία, Ολλανδία, Πορτογαλία, Ν. Ζηλανδία και Βραζιλία) και σε 6.800 ταξιδιώτες από τις χώρες που χρησιμοποιούν την πλατφόρμα.<br/><br/>Το μπαλκόνι ή η ταράτσα αποτελεί απαραίτητο στοιχείο του σπιτιού για το 55% των Ελλήνων ιδιοκτητών, το 25% των Πορτογάλων και το 19% των Ιταλών, ενώ για τους Αμερικανούς (47%) απαραίτητος κρίνεται ο κλιματισμός.<br/><br/>Οι ιδιοκτήτες σπιτιών στη Βρετανία (30%) θεωρούν σημαντική την πισίνα και οι Γάλλοι (30%) τον χώρο παρκαρίσματος. <br/><br/>Οι ταξιδιώτες προτιμούν παρκάρισμα, αυλή ή μπαλκόνι και τηλεόραση.<br/><br/>Οι μισοί ερωτηθέντες, που αγόρασαν δεύτερο σπίτι το 2019, το έκαναν με την πρόθεση να το προσφέρουν για βραχυχρόνια μίσθωση, παρά να το χρησιμοποιήσουν οι ίδιοι.<br/><br/>Οι ιδιοκτήτες που επέλεξαν να ενοικιάσουν το δεύτερο σπίτι το κάνουν κυρίως για τα έσοδα και την κάλυψη εξόδων. <br/><br/>Σε κάθε χώρα της έρευνας, το ένα τρίτο των ιδιοκτητών είχαν ανεβάσει τις τιμές το περασμένο έτος ενώ το 45% δήλωσε ότι οι τιμές παρέμειναν ίδιες.</p>
      <p>
        <a href="https://www.tornosnews.gr/epixeiriseis/hotels/40544-ayto-poy-theloyn-oi-taxidiotes-nea-agora-katalymaton-poy-syndyazei-airbnb-kai-xenodocheio.html">
          <b>"Αυτό που θέλουν οι ταξιδιώτες": Νέα αγορά καταλυμάτων που συνδυάζει Airbnb και ξενοδοχείο</b>
        </a>
      </p>
      <p>
        <a href="https://www.tornosnews.gr/epixeiriseis/airbnb/39365-sto-chrhmatisthrio-to-2020-h-airbnb-ti-shmainei-ayto-gia-toys-proorismoys.html">
          <b>Στο Χρηματιστήριο το 2020 η Airbnb - Τι σημαίνει αυτό για τους προορισμούς</b>
        </a>
      </p>
      <p>
        <a href="https://www.tornosnews.gr/epixeiriseis/airbnb/40320-h-airbnb-prochora-ston-elegcho-olon-ton-spition-ths-platformas.html">
          <b>H Airbnb προχωρά στον έλεγχο όλων των σπιτιών της πλατφόρμας!</b>
        </a>
      </p>
      <p>
        <a href="https://www.tornosnews.gr/epixeiriseis/airbnb/40339-airbnb-25-dis-dolaria-xodepsan-oi-pelates-ths-se-estiatoria-kai-kafe-to-2018.html">
          <b>Airbnb: 25 δισ. δολάρια ξόδεψαν οι πελάτες της σε εστιατόρια και καφέ το 2018</b>
        </a>
      </p>
    </article>
  </body>
</html>