<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/economia/Jordi-Gual-CaixaBank-cronifiqui-Catalunya_0_2346965386.html"/>
    <meta property="og:site_name" content="Ara.cat"/>
    <meta property="article:published_time" content="2019-11-19T10:58:25+00:00"/>
    <meta property="og:title" content="Jordi Gual (CaixaBank) demana que no es cronifiqui la tensió a Catalunya"/>
    <meta property="og:description" content="El primer banc català diu que no ha mesurat l'impacte econòmic de les protestes ciutadanes"/>
  </head>
  <body>
    <article>
      <h1>Jordi Gual (CaixaBank) demana que no es cronifiqui la tensió a Catalunya</h1>
      <h2>El primer banc català diu que no ha mesurat l'impacte econòmic de les protestes ciutadanes</h2>
      <address>
        <time datetime="2019-11-19T10:58:25+00:00">19 Nov 2019, 10:58</time>
      </address>
      <p>El president de CaixaBank, Jordi Gual, s'ha referit aquest dimarts a Madrid a les protestes ciutadanes que se succeeixen a Catalunya des del 14 d'octubre, quan es va publicar la sentència als líders polítics i socials del Procés. "Hem d'intentar que no es prolonguin", ha manifestat l'economista.</p>
      <p>En resposta a una pregunta que s'ha produït durant l'esmorzar informatiu Fórum Europa, en què participava, Gual ha precisat que "el que realment fa mal és la cronificació" del conflicte. "Confiem en el diàleg entre les forces polítiques i socials per evitar que la situació es prolongui", ha manifestat.</p>
      <p>"Els episodis puntuals no són positius i han de ser rebutjats, però la seva incidència en l'economia i l'empresa comença a ser preocupant quan es prolonguen en el temps", ha mantingut Gual.</p>
      <p>
        <a href="https://emprenem.ara.cat/proces-historia-comunicat-Estat-bancs_0_1652834729.html">El poder contra el procés: història d’un comunicat d’Estat</a>
      </p>
    </article>
  </body>
</html>