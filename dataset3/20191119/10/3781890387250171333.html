<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742497"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T10:01:00+00:00"/>
    <meta property="og:title" content="งานเข้า!ผลตรวจฉี่นศ.สาวเจอ'กัญชา' ฟรอยด์จ่อพบตร."/>
    <meta property="og:description" content="ผลตรวจปัสสาวะ นศ.สาว อ้างกินเยลลี่แล้วเวียนหัวคล้ายถูกมอมยา เจอ 'กัญชา' ผสมอยู่ แต่ไม่พบสารเคมีอื่นๆ เจือปน ส่วน 'ฟรอยด์' เตรียมเข้าพบ ตร. 20 พ.ย."/>
  </head>
  <body>
    <article>
      <h1>งานเข้า!ผลตรวจฉี่นศ.สาวเจอ'กัญชา' ฟรอยด์จ่อพบตร.</h1>
      <address>
        <time datetime="2019-11-19T10:01:00+00:00">19 Nov 2019, 10:01</time>
      </address>
      <p>
        <b>ผลตรวจปัสสาวะ นศ.สาว อ้างกินเยลลี่แล้วเวียนหัวคล้ายถูกมอมยา เจอ "กัญชา" ผสมอยู่ แต่ไม่พบสารเคมีอื่นๆ เจือปน ส่วน "ฟรอยด์" เตรียมเข้าพบ ตร. 20 พ.ย.</b>
      </p>
      <p>จากกรณีหญิงสาว อายุ 22 ปี นักศึกษาฝึกงานที่ห้างสรรพสินค้าแห่งหนึ่งย่านลาดกระบัง เข้าแจ้งความกับพนักงานสอบสวน สน.ลาดกระบัง หลังออกมาทานอาหารกับชายรุ่นพี่ที่ฝึกงานที่ร้านอาหาร Sweet Pista Pit บริเวณปากซอยลาดกระบัง 38 แล้วพบกับ ฟรอยด์-ณัฏฐพงษ์ ชาติพงศ์ นักแสดงหนุ่มอารมณ์ดี โดยอ้างว่า "ฟรอยด์" ได้ยื่นขนมเยลลี่ให้ทาน จากนั้นจึงมีอาการเวียนหัวคลื่นไส้คล้ายถูกมอมยาต้องขอความช่วยเหลือจากโต๊ะข้างๆ และเข้าโรงพยาบาล เหตุเกิดวันที่ 13 พ.ย. ก่อนที่ "ฟรอยด์" จะออกมาโต้ว่าไม่เคยมอมยาหรือวางยาใดๆ ทั้งสิ้นนั้น<br/><br/>คืบหน้าล่าสุดเมื่อวันที่ 19 พ.ย. ผู้สื่อข่าวรายงานข่าว สำหรับผลการตรวจปัสสา​วะนักศึกษาสาวรายดังกล่าว เบื้องต้นพบว่ามีสารเสพติด "กัญชา" ที่เชื่อว่​าทำให้เกิดอาการมึนงง แต่ยังไม่พบสารเคมีอื่นๆ เจือปน ขณะที่ยังไม่ทราบว่าสารกัญชาดัง​กล่าว จะมาจากขนมเยลลี่หรือวัตถุอื่นใ​ดหรือไม่ ซึ่งในวันพรุ่งที่ 20 พ.ย. ฟรอยด์-ณัฏฐพงษ์ ดารานักแสดงหนุ่มที่ถูกพาดพิง จะเข้าชี้แจงถึงเรื่องราวที่เกิ​ดขึ้นต่อสื่อมวลชนที่ สน.ลาดกระบัง ต่อไป.<br/><br/><b>ข่าวที่เกี่ยวข้อง..</b><br/><br/><b><a href="https://www.dailynews.co.th/regional/742445">'ฟรอยด์'ยังนิ่ง!ตร.ขอให้ปากคำ จ่อเรียกถ้าพบสารเสพติด</a></b></p>
    </article>
  </body>
</html>