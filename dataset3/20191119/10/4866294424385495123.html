<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcforum.hu/hirek/21886/napokon-belul-torli-oldalarol-regebbi-meghajtoprogramjait-az-intel"/>
    <meta property="og:site_name" content="PC Forum"/>
    <meta property="article:published_time" content="2019-11-19T10:30:00+00:00"/>
    <meta property="og:title" content="Napokon belül törli oldaláról régebbi meghajtóprogramjait az Intel"/>
    <meta property="og:description" content="Bajban lesznek az avult vagy egyenesen retro hardverek rajongói ha nem lépnek gyorsan"/>
  </head>
  <body>
    <article>
      <h1>Napokon belül törli oldaláról régebbi meghajtóprogramjait az Intel</h1>
      <address><time datetime="2019-11-19T10:30:00+00:00">19 Nov 2019, 10:30</time> by <a rel="author">Sting</a></address>
      <p>A már korosodó vagy egyenesen retro típusú hardvereket használók jobban teszik, ha a napokban felkeresik is letöltik, majd biztosra helyre mentik összes, Intel chipre épülő kütyüjükhöz a meghajtóprogramokat a gyártó oldaláról. A kaliforniai cég ugyanis napokon belül <a href="https://www.zdnet.com/article/intel-to-remove-old-drivers-and-bios-updates-from-its-site-by-the-end-of-the-week/">törölni fogja</a> több száz, az 1990-es, illetve 2000-es években megjelent termékéhez szánt meghajtóprogramját, amik azonban utóbbi hiányában részlegesen vagy teljesen használhatatlanná válnak majd.<br/><br/>A driverek mellett ugyanez vár az azonos korszakból származó BIOS-frissítésekre is, amik eltűnése az Intel oldaláról azonban vélhetően kisebb problémát okoz majd. Ezek ugyanis magukon az érintett eszközökön (is) tárolásra kerülnek, és valószínűleg már korábban felrakásra kerültek azokra.<br/><br/>Ugyanakkor a meghajtók esetében komoly problémát okozhat ha mondjuk egy merevlemez-összeomlást vagy szándékos újratelepítés során már nem lehet majd pl. az alaplapi chipkészletet működtető szoftvert az Intel oldaláról letölteni. Ez akár már a rendszer újratelepítését is megakadályozhatja pl. az alaplapi IDE-, SATA- vagy RAID-vezérlő érintettsége esetén, és funkcionalitásvesztéssel járhat pl. a hálózati chipeknél vagy az integrált grafikai áramköröknél.<br/><br/>A probléma nyilvánvalóan csak olyan hardvereket, illetve operációs rendszereket érint, amik gyártása és támogatása már régen megszűnt - de ezek az ilyeneket nagy becsben tartó retro-rajongók számára ma is fontosak lehetnek, használati képességük elvesztése pedig komoly csapás lehet majd számukra.<br/><br/>Ugyan a meghajtók egy része vélhetően független forrásokból is beszerezhető marad majd egy ideig, ezeket a jövőben jóval nehezebb lesz felkutatni. Ráadásul ilyeneknél mindig fennáll a veszély, hogy kártevőt (is) letölt az ember a gépére, illetve várható lesz, hogy egyre több meghajtót zárnak majd ilyen oldalakon fizetőkapuk mögé azok üzemeltetői.</p>
    </article>
  </body>
</html>