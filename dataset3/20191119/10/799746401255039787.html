<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/19/7103205/"/>
    <meta property="og:site_name" content="Європейська правда"/>
    <meta property="article:published_time" content="2019-11-19T10:28:41+00:00"/>
    <meta property="og:title" content="Каталонські сепаратисти готують прибічників до прийняття угоди із Санчесом"/>
    <meta property="og:description" content="Каталонська сепаратистська партія, яка тримає ключ до розблокування національного уряду для Іспанії, готує своїх прихильників до можливості угоди, яка поверне діючого прем’єр-міністра Педро Санчеса до влади."/>
  </head>
  <body>
    <article>
      <h1>Каталонські сепаратисти готують прибічників до прийняття угоди із Санчесом</h1>
      <address>
        <time datetime="2019-11-19T10:28:41+00:00">19 Nov 2019, 10:28</time>
      </address>
      <p>Каталонська сепаратистська партія, яка тримає ключ до розблокування національного уряду Іспанії, готує своїх прихильників до можливості угоди, яка поверне в.о. прем'єр-міністра Педро Санчеса до влади.</p>
      <p>Про це повідомляє "Європейська правда" з посиланням на <a href="https://www.bloomberg.com/">Bloomberg</a>.</p>
      <p>Хоча "Республіканська лівиця Каталонії" (ERC) ще не вирішила, чи давати Санчесу голоси, які йому потрібні, лідери партії вже почали зустрічатися з місцевими групами, щоб мінімізувати ризик провалу, якщо вони врешті-решт підтримають адміністрацію під керівництвом соціалістів, заявили дві офіційні особи партії.</p>
      <p>В обмін на свою підтримку ERC хоче, щоб Санчес безпосередньо брав участь у переговорах щодо майбутнього Каталонії. Контакт між двома сторонами поки мінімальний, додали вони.</p>
      <p>Минулого тижня Санчес <b><a href="https://www.eurointegration.com.ua/news/2019/11/12/7102953/">підписав </a></b>угоду з лівою партією Podemos, і він, ймовірно, також отримає підтримку частини менших партій. Але Санчесу все ж потрібні 13 депутатів ERC, щоб взяти владу.</p>
      <p>ERC готова відмовитись від головної вимоги щодо референдуму про незалежність - такий крок Санчес категорично виключив - але хоче, щоб прем'єр-міністр брав участь в переговорах безпосередньо.</p>
      <p>Перша зустріч між каталонськими та соціалістичними чиновниками в Мадриді залишила ERC розчарованою, оскільки соціалісти не подали жодних конкретних пропозицій, заявили чиновники.</p>
      <p>Читайте також: <b><a href="https://www.eurointegration.com.ua/articles/2019/11/14/7103038/">"Коаліція на користь Каталонії: хто сформував новий уряд Іспанії".</a></b></p>
      <related>
        <a href="https://www.eurointegration.com.ua/news/2019/11/16/7103125/"/>
      </related>
    </article>
  </body>
</html>