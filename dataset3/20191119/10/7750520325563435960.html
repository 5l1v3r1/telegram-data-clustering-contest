<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/v-odnij-zi-shkol-zaporizhzhya-vchytel-nakynuvsya-z-kulakamy-na-uchnya.html"/>
    <meta property="og:site_name" content="1NEWS"/>
    <meta property="article:published_time" content="2019-11-19T10:46:10+00:00"/>
    <meta property="og:title" content="В одній зі шкіл Запоріжжя вчитель накинувся з кулаками на учня"/>
    <meta property="og:description" content="В одній зі шкіл Запоріжжя вчитель накинувся з кулаками на учня"/>
  </head>
  <body>
    <article>
      <h1>В одній зі шкіл Запоріжжя вчитель накинувся з кулаками на учня</h1>
      <address>
        <time datetime="2019-11-19T10:46:10+00:00">19 Nov 2019, 10:46</time>
      </address>
      <p>
        <b>У запорізькій школі №92 під час уроку праці вчитель накинувся на восьмикласника. Діти встигли зняти відео і викласти в мережу, інформує <a href="https://1news.com.ua/">1NEWS</a>.</b>
      </p>
      <figure>
        <img src="https://1news.com.ua/wp-content/uploads/2019/11/politsiya-6.jpg"/>
      </figure>
      <p>Звичайний урок праці у запорізькій школі закінчився скандалом. Поліція миттєво зреагувала на відео, на якому трудовик штовхає учня.</p>
      <p>Проте правоохоронцям не вдалося поспілкуватися з учасниками конфлікту, а батьки восьмикласника не мають жодних претензій до вчителя.</p>
      <p>Вчителі кажуть, що трудовик працює у них три роки, досі жодних нарікань на його роботу не було. Чому ж штовхнув учня – у пояснювальній записці написав, що хлопець образив його, тож він просто не стерпів.</p>
      <p>Школярі розповіли, що вчитель праці не міг знайти спільну мову з учнями, кричав на них, тому вони самі часто провокували скандали.</p>
      <figure>
        <iframe src="https://www.youtube.com/embed/htGtZTyGrgg" width="1220" height="686" data-service="Youtube" scrolling="no"/>
      </figure>
      <p>Чоловік після інциденту лише раз прийшов до школи – написати заяву про звільнення, і навіть колегам не повідомив, чи планує викладати далі.</p>
      <p>До пенсії йому лишалося два роки, проте навряд чи педагог після такого скандалу знайде роботу у школі.</p>
      <p>А учні радіють, що позбулися ненависного трудовика – і неважливо, якою ціною.</p>
    </article>
  </body>
</html>