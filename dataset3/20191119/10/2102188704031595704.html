<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/19/653862/"/>
    <meta property="og:site_name" content="Економічна правда"/>
    <meta property="article:published_time" content="2019-11-19T10:20:00+00:00"/>
    <meta property="og:title" content="Держбюджет–2020 не ідеальний, він буде змінюватися — Разумков"/>
    <meta property="og:description" content="Спікер Верховної Ради Дмитро Разумков зазначає, що Державний бюджет на 2020 рік буде зазнавати деяких змін"/>
  </head>
  <body>
    <article>
      <h1>Держбюджет–2020 не ідеальний, він буде змінюватися — Разумков</h1>
      <address>
        <time datetime="2019-11-19T10:20:00+00:00">19 Nov 2019, 10:20</time>
      </address>
      <p>Спікер Верховної Ради Дмитро Разумков зазначає, що Державний бюджет на 2020 рік буде зазнавати деяких змін.</p>
      <p>Про це він заявив в ефірі програми "Свобода слова", передає <a href="https://www.unian.net/economics/finance/10759715-razumkov-byudzhet-2020-budet-podvergatsya-nekotorym-izmeneniyam.html">УНІАН</a>.</p>
      <p>Говорячи про прийняття бюджету на 2020 рік, спікер зазначив, що не можна говорити, що він "ідеальний".</p>
      <p>"Про це також говорили народні депутати, звертаючись до уряду, про те, що не були враховані всі пропозиції, які надходили від представників різних політичних сил... Буде ще багато дискусій навколо бюджету. Я впевнений, що і він буде зазнавати деяких змін" , — зазначив Разумков.</p>
      <p>У той же час, пояснив він, цей закон повинен бути прийнятий, щоб входити в новий рік з бюджетом і кошторисом Верховної Ради, щоб "держава могла працювати".</p>
      <p>На питання щодо закидів про те, що бюджет нібито можна було б зробити кращим, якби відповідний документ розглядався в третьому читанні, глава парламенту зазначив, що він не впевнений, що якби цей процес був затягнутий, то це б якось суттєво поліпшило або змінило бюджет.</p>
      <p>"Ми виходили вже з тих показників і з тих пропозицій, які були надані нам урядом. І кардинально їх змінити за такий короткий проміжок часу, я думаю, що можливості не було ні у них, ні, тим більше, у парламенту", — сказав Разумков.</p>
      <p>Читайте також: <i><b><a href="https://www.epravda.com.ua/publications/2019/11/15/653741/">Бюджет у фіналі: як "слуги народу" ухвалювали кошторис-2020 і що змінили в ньому</a></b></i></p>
      <p>
        <i>
          <b>Нагадуємо:</b>
        </i>
      </p>
      <p>
        <i>14 листопада Верховна Рада <a href="https://www.epravda.com.ua/news/2019/11/14/653713/">підтримала</a> законопроєкт "Про Державний бюджет України на 2020 рік".</i>
      </p>
      <p>
        <i>Доходи державного бюджету на 2020 рік передбачені у сумі 1,093 трлн грн,</i>
      </p>
      <p>
        <i>Видатки - 1,195 трлн гривень (збільшились на 67,5 млрд грн в порівнянні з 2019 роком).</i>
        <br/>
        <br/>
        <i>На обслуговування держборгу закладено 141,5 млрд грн.</i>
      </p>
    </article>
  </body>
</html>