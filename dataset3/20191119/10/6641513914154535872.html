<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/kisa-vadeli-dis-borcumuz-121-3-milyar-dolara-yukseldi-ekonomi-kasim-2019"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-19T10:09:00+00:00"/>
    <meta property="og:title" content="Kısa vadeli dış borcumuz 121.3 milyar dolara yükseldi!"/>
    <meta property="og:description" content="Kısa vadeli dış borcumuz 121.3 milyar dolara yükseldi! | aydinlik.com.tr"/>
  </head>
  <body>
    <article>
      <h1>Kısa vadeli dış borcumuz 121.3 milyar dolara yükseldi!</h1>
      <address>
        <time datetime="2019-11-19T10:09:00+00:00">19 Nov 2019, 10:09</time>
      </address>
      <p>
        <b>Türkiye Cumhuriyeti Merkez Bankası'nın resmi açıklamasına göre 'Eylül 2019' sonu kısa vadeli dış borç stoğumuz 2018 yılına göre yüzde 6 artarak 121.3 milyar ABD Doları'na yükseldi.</b>
      </p>
      <p>Türkiye Cumhuriyeti Merkez Bankası’nın resmi internet sitesinde yayınlanan son veriler şöyle:</p>
      <p>- Eylül sonu itibarıyla, kısa vadeli dış borç stoku, 2018 yıl sonuna göre % 6,0 oranında artışla 121,3 milyar ABD doları olarak gerçekleşmiştir. Bu dönemde, bankalar kaynaklı kısa vadeli dış borç stoku % 0,4 oranında azalarak 56,9 milyar ABD doları olurken, diğer sektörlerin kısa vadeli dış borç stoku % 12,8 oranında artarak 58,0 milyar ABD doları düzeyinde gerçekleşmiştir.</p>
      <p>- Bankaların yurt dışından kullandıkları kısa vadeli krediler, 2018 yıl sonuna göre % 14,2 oranında azalarak 9,5 milyar ABD doları seviyesinde gerçekleşmiştir. Banka hariç yurt dışı yerleşiklerin döviz tevdiat hesabı % 8,6 oranında artarak 20,6 milyar ABD doları, yurt dışı yerleşik bankaların mevduatı da % 1,5 oranında artışla 13,2 milyar ABD doları olarak gerçekleşmiştir. Ayrıca, yurt dışı yerleşiklerin TL cinsinden mevduatları geçen yıl sonuna göre % 3,6 oranında azalışla 13,5 milyar ABD doları seviyesinde gerçekleşmiştir.</p>
      <p>- Diğer sektörler altında yer alan ithalat borçları, 2018 yıl sonuna göre % 4,1 oranında artarak 41,5 milyar ABD doları seviyesinde gerçekleşmiştir.</p>
      <p>- Borçlu bazında incelendiğinde, tamamı kamu bankalarından oluşan kamu sektörünün kısa vadeli borcu 22,5 milyar ABD doları olurken, özel sektörün kısa vadeli dış borcu % 7,4 oranında artarak 92,4 milyar ABD doları olmuştur.</p>
      <p>- Alacaklı bazında incelendiğinde, özel alacaklılar başlığı altındaki parasal kuruluşlara olan kısa vadeli borçlar yıl sonuna göre % 5,5 oranında azalarak 45,8 milyar ABD doları, parasal olmayan kuruluşlara olan borçlar % 14,4 oranında artarak 74,9 milyar ABD doları düzeyinde gerçekleşmiştir. 2018 yıl sonunda 99 milyon ABD doları olan kısa vadeli tahvil ihraçları % 12,1 oranında azalışla 2019 Eylül sonu itibarıyla 87 milyon ABD doları olarak gerçekleşmiştir. Aynı dönemde resmi alacaklılara olan kısa vadeli borçlar 557 milyon ABD doları olarak gerçekleşmiştir.</p>
      <p>- 2019 Eylül sonu itibarıyla, kısa vadeli dış borç stokunun döviz kompozisyonu % 50,9’u ABD doları, % 30,4’ü Euro, % 13,0’ı TL ve % 5,7’si diğer döviz cinslerinden oluşmuştur.</p>
      <p>- 2019 Eylül sonu itibarıyla, orijinal vadesine bakılmaksızın vadesine 1 yıl veya daha az kalmış dış borç verisi kullanılarak hesaplanan kalan vadeye göre kısa vadeli dış borç stoku, 172,5 milyar ABD doları düzeyinde gerçekleşmiştir. Söz konusu stokun 18,6 milyar ABD dolarlık kısmı, Türkiye’de yerleşik bankaların ve özel sektörün yurt dışı şubeleri ile iştiraklere olan borçlarından oluşmaktadır. Borçlu bazında değerlendirildiğinde, toplam stok içinde kamu sektörünün % 18,2, Merkez Bankası’nın % 3,7, özel sektörün ise % 78,1 oranında paya sahip olduğu gözlenmektedir.</p>
      <p>
        <b>KISA VADELİ DIŞ BORÇ STOĞU NASIL HESAPLANIYOR</b>
      </p>
      <p>Aylık periyotlarla yayınlanan Kısa Vadeli Dış Borç İstatistikleri, temel olarak şu kaynaklardan derlenir:</p>
      <p>- Bankaların aylık döviz vaziyeti stokları</p>
      <p>- Özel sektörün yurt dışından sağladığı kredi veri tabanı</p>
      <p>- Ticari kredilere ilişkin Türkiye İstatistik Kurumu (TÜİK) ithalat verileri</p>
      <p>- Merkez Bankası aylık döviz vaziyeti kaynakları</p>
      <related>
        <h4>Benzer Haberler</h4>
        <a href="https://www.aydinlik.com.tr/ekonomi/2017-mayis/kisa-vadeli-dis-borc-stoku-102-1-milyar-dolara-yukseldi"/>
        <a href="https://www.aydinlik.com.tr/kisa-vadeli-dis-borc-stoku-temmuz-da-yukseldi-piyasa-gunlugu-eylul-2018"/>
        <a href="https://www.aydinlik.com.tr/ekonomi/2017-mart/kisa-vadeli-dis-borc-100-milyar-dolara-dayandi"/>
        <a href="https://www.aydinlik.com.tr/ekonomi/2017-ocak/ozel-sektorun-kisa-vadeli-dis-borcu-16-4-milyar-dolar"/>
      </related>
    </article>
  </body>
</html>