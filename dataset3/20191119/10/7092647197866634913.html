<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39768/%D9%86%D8%AE%D8%B3%D8%AA%DB%8C%D9%86-%D9%85%D8%B3%D8%A7%D8%A8%D9%82%D8%A7%D8%AA-%D9%87%D9%88%D8%A7%D9%BE%DB%8C%D9%85%D8%A7%E2%80%8C%D9%87%D8%A7%DB%8C-%D8%A8%D8%B1%D9%82%DB%8C-%D8%AF%D8%B1-%D8%AC%D9%87%D8%A7%D9%86"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-19T10:43:00+00:00"/>
    <meta property="og:title" content="نخستین مسابقات هواپیما‌های برقی در جهان"/>
    <meta property="og:description" content="شرکت ایرباس تصمیم دارد نخستین مسابقات هواپیما‌های برقی در جهان را برگزار کند. این شرکت با همکاری پورشه طرح اولیه یک هواپیمای برقی با قابلیت حمل مسافر را رونمایی کرده است."/>
  </head>
  <body>
    <article>
      <h1>نخستین مسابقات هواپیما‌های برقی در جهان</h1>
      <address><time datetime="2019-11-19T10:43:00+00:00">19 Nov 2019, 10:43</time> by <a rel="author">پایگاه خبری صنعت برق - برق نیوز BarghNews</a></address>
      <p><i>شرکت ایرباس تصمیم دارد نخستین مسابقات هواپیما‌های برقی در جهان را برگزار کند. این شرکت با همکاری پورشه طرح اولیه یک هواپیمای برقی با قابلیت حمل مسافر را رونمایی کرده است. </i>به گزارش<a href="https://barghnews.com/"> برق نیوز،</a> قرار است یک تورنمنت مسابقات هواپیما‌های برقی با پشتیبانی ایرباس در ۲۰۲۰ میلادی برگزار شود. این رویداد در حقیقت تلاش ایرباس برای تثبیت موقعیت خود به عنوان شرکت توسعه دهنده فناوری سبز هوایی را نشان می‌دهد.<br/>ماه گذشته ایرباس اعلام کرد با پورشه (شرکت زیر مجموعه فولکس واگن) همکاری می‌کند تا طرح اولیه یک خودروی پرنده با قابلیت جابجایی افراد در محیط‌های شهری را توسعه دهد. این هواپیما که «صاعقه سفید» (White Lightning) نام دارد در نمایشگاه هوایی دوبی رونمایی شد و توسط شرکت انگلیسی Condor Aviation ساخته می‌شود. این هواپیما با استفاده از یک موتور برقی می‌تواند با سرعت ۴۸۲ کیلومتر برساعت در مسافت ۵ کیلومتر و در ارتفاع ۱۰ متری زمین پرواز کند.<br/><br/>جف واکمن مدیر ارشد این مسابقات (Air Race E) در این باره می‌گوید: این مسابقات بستری برای نوآوری و سرعت بخشیدن به صنعت تولید هواپیما‌های برقی کمک می‌کند.<br/><br/>باتری‌های لیتیومی که زیر مخزن سوخت هواپیما نصب می‌شوند قدرت لازم برای ۵ دقیقه پرواز با حداکثر سرعت و ۱۰ دقیقه با سرعت کمتر را فراهم می‌کنند. <br/><br/>قرار است مسابقات هواپیما‌های برقی به طور بین المللی در ۲۰۲۰ برگزار شود. پیش بینی می‌شود در هفته جاری نام ۸ تیم شرکت کننده در نخستین دوره آن نیز اعلام شود.<br/><br/>چند شرکت آمریکایی از جمله اوبرتکنولوژی نیز مشغول کار روی خودرو‌های پرنده برقی هستند. این در حالی است که نگرانی‌ها درباره تاثیرات محیطی سوخت فسیلی در سفر هوایی هر روز بیشتر می‌شود. منبع: <a href="http://barghnews.com/">مهر</a></p>
    </article>
  </body>
</html>