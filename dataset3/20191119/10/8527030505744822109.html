<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://leganerd.com/2019/11/19/si-conferma-la-presenza-di-vapore-acqueo-su-europa-la-luna-di-giove/"/>
    <meta property="og:site_name" content="Lega Nerd"/>
    <meta property="article:published_time" content="2019-11-19T10:45:40+00:00"/>
    <meta property="og:title" content="Confermata la presenza di vapore acqueo su Europa la luna di Giove"/>
    <meta property="og:description" content="Grazie a decenni di osservazioni gli scienziati hanno raccolto dati sufficienti per confermare l'esistenza di vapore acqueo e ipotizzare presenza di acqua"/>
  </head>
  <body>
    <article>
      <h1>Confermata la presenza di vapore acqueo su Europa la luna di Giove</h1>
      <address><time datetime="2019-11-19T10:45:40+00:00">19 Nov 2019, 10:45</time> by <a rel="author" href="https://leganerd.com/author/newsbot15/" target="_blank">Newsbot15</a></address>
      <p>
        <i>Grazie a decenni di osservazioni gli scienziati hanno raccolto dati sufficienti per confermare l’esistenza di vapore acqueo e ipotizzare presenza di acqua liquida sotto lo strato ghiacciato di Europa, una delle 79 lune di Giove: Europa potrebbe avere tutti gli ingredienti necessari per la vita.</i>
      </p>
      <p>Il team di scienziati del <i>Goddard Space Flight Center</i> della <b>NASA</b> a Greenbelt, nel Maryland, attraverso i dati raccolti dallo spettrografo del telescopio <a href="https://it.wikipedia.org/wiki/Telescopi_Keck"><b>WM Keck</b></a>, alle Hawaii, hanno rilevato per la prima volta <b>vapore acqueo</b> sopra la superficie di <b>Europa</b> individuando frequenze specifiche di luce infrarossa caratteristiche delle molecole d’acqua quando interagiscono con la radiazione solare.</p>
      <p> </p>
      <figure>
        <img src="https://leganerd.com/wp-content/uploads/2019/11/molecole-1.jpg"/>
      </figure>
      <blockquote>Elementi chimici essenziali (carbonio, idrogeno, ossigeno, azoto, fosforo e zolfo) e fonti di energia, due dei tre requisiti per la vita, si trovano in tutto il sistema solare. Ma il terzo, l’acqua liquida, è in qualche modo difficile da trovare in corpi celesti oltre alla Terra</blockquote>
      <p>ha detto <i>Lucas Paganini,</i> scienziato della <b>NASA</b> che ha guidato la ricerca, e aggiunge</p>
      <blockquote>Anche se gli scienziati non hanno ancora rilevato direttamente l’acqua liquida, abbiamo trovato la cosa migliore più prossima: l’acqua sotto forma di vapore.</blockquote>
      <p>Sarà presto possibile avvicinarsi ancora di più a <b>Europa</b> grazie alla missione <a href="https://europa.nasa.gov/"><b>Clipper</b></a> , a metà del 2020, che potrà svelare e completare mezzo secolo di scoperte scientifiche su questa misteriosa quanto affascinate luna di <b>Giove</b>.</p>
      <aside>nel 2018 gli scienziati trovarono pennacchi che si pensava potessero contenere vapore acqueo sospinto dal sottosuolo come un enorme geyser</aside>
      <p>Già i rilievi di perturbazioni nel campo magnetico di <b>Giove</b> vicino a <b>Europa</b> individuati da <b>Galileo</b> tra il 1995 e il 2013, la navicella spaziale della NASA, avevo fatto supporre la presenza di un oceano salato sotterraneo. Poi nel 2018 gli scienziati trovarono pennacchi che si pensava potessero contenere <b>vapore acqueo</b> sospinto dal sottosuolo come un enorme geyser, confermato anche dalle precedenti osservazioni del telescopio <b>Hubble</b> che scovò nel 2013 gli elementi chimici <i>idrogeno</i> (H) e <i>ossigeno</i> (O), i componenti dell’acqua.</p>
      <p> </p>
      <figure>
        <img src="https://leganerd.com/wp-content/uploads/2019/11/vapore-1.jpg"/>
      </figure>
      <p> </p>
      <p>Ma ancora non si avevano dati certi.</p>
      <p><b>Clipper</b> sonderà nel dettaglio la superficie di Europa e suoi interni profondi, l’atmosfera sottile e gli oceani sotterranei:</p>
      <aside>tutto questo dovrebbe svelare i segreti di Europa e la sua possibilità di ospitare la vita.</aside>
      <p>La ricerca è stata pubblicata sulla rivista <i>Nature Astronomy. </i></p>
      <p> </p>
      <figure>
        <iframe src="https://www.youtube.com/embed/AEyOoZ7JpyY" width="660" height="400" data-service="Youtube" scrolling="no"/>
      </figure>
      <p> </p>
      <ul>
        <li><a href="https://www.nasa.gov/feature/goddard/2019/nasa-scientists-confirm-water-vapor-on-europa">NASA Scientists Confirm Water Vapor on Europa</a> (nasa.gov)</li>
      </ul>
    </article>
  </body>
</html>