<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/19/half-life-alyx-potwierdzone-przez-valve-oficjalna-prezentacja-juz-w-czwartek.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-19T10:34:00+00:00"/>
    <meta property="og:title" content="Half-Life: Alyx potwierdzone przez Valve, oficjalna prezentacja już w czwartek"/>
    <meta property="og:description" content="Nowy Half-Life faktycznie w produkcji, nawet jeśli nie jest tym, na którego czekamy."/>
  </head>
  <body>
    <article>
      <h1>Half-Life: Alyx potwierdzone przez Valve, oficjalna prezentacja już w czwartek</h1>
      <h2>Nowy Half-Life faktycznie w produkcji, nawet jeśli nie jest tym, na którego czekamy.</h2>
      <address><time datetime="2019-11-19T10:34:00+00:00">19 Nov 2019, 10:34</time> by <a rel="author">LM</a></address>
      <figure>
        <img src="https://img6.gram.pl/ugge20191119103443857irzd.jpg"/>
      </figure>
      <p>Wczoraj <a href="https://www.gram.pl/news/2019/11/18/plotka-nowa-gra-valve-to-half-life-alyx-przeznaczona-jedynie-na-gogle-vr.shtml">informowaliśmy o plotkach dotyczących nowej gry studia Valve</a>, którą miała być nowa odsłona cyklu Half-Life. Niestety tym razem nie będzie to oczekiwany przez fanów Half-Life 3 – plotki wskazywały na opracowaną z myślą o technologii VR grę Half-Life: Alyx. Co ciekawe, na ich potwierdzenie nie musieliśmy długo czekać – <b>na Twitterze firmy Valve ujawniono, że Half-Life: Alyx faktycznie jest w produkcji, będzie to flagowy tytuł studia dla SteamVR, a jego oficjalna prezentacja odbędzie się już w najbliższy czwartek 21 listopada około godziny 19:00 czasu polskiego</b>.<br/><br/>Twórcy nie skorzystali z okazji, by wyjawić, jak wiele z marki Half-Life ostatecznie pojawi się w przywołanym tu Alyx, więc pozostaje czekać na nadchodzącą prezentację. <b>Według plotek rzeczona produkcja nie będzie typową VR-ową strzelaniną, a zamiast tego ma stawiać na eksplorację.</b> Jak będzie? Przekonamy się już za kilka dni.</p>
      <p>https://twitter.com/valvesoftware/status/1196566870360387584?ref_src=twsrc%5Etfw%7Ctwcamp%5Etweetembed%7Ctwterm%5E1196566870360387584&amp;ref_url=https%3A%2F%2Fwww.vg247.com%2F2019%2F11%2F19%2Fhalf-life-alyx-vr-valve-announcement%2F</p>
      <hr/>
      <p>
        <a href="https://www.sferis.pl/gry-komputerowe-2263">Sprawdź bogatą ofertę gier na PC i konsole w sklepie Sferis.pl</a>
      </p>
    </article>
  </body>
</html>