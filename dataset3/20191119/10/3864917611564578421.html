<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2821091-cehia-znala-usi-bareri-u-torgivli-z-ukrainou-vijskovou-produkcieu-zelenskij.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T10:59:00+00:00"/>
    <meta property="og:title" content="Чехія зняла усі бар’єри у торгівлі з Україною військовою продукцією — Зеленський"/>
    <meta property="og:description" content="Україна та Чехія домовилися розширити двосторонню військово-технічну співпрацю й запустити виробничу кооперацію в окремих високотехнологічних сферах."/>
  </head>
  <body>
    <article>
      <h1>Чехія зняла усі бар’єри у торгівлі з Україною військовою продукцією — Зеленський</h1>
      <h2>Україна та Чехія домовилися розширити двосторонню військово-технічну співпрацю й запустити виробничу кооперацію в окремих високотехнологічних сферах.</h2>
      <address>
        <time datetime="2019-11-19T10:59:00+00:00">19 Nov 2019, 10:59</time>
      </address>
      <p>Про це заявив Президент Володимир Зеленський під час спільної з прем’єр-міністром Чехії Андреєм Бабішем пресконференції, повідомляє кореспондент Укрінформу.</p>
      <p>"Ми також домовилися розширити двосторонню військово-технічну співпрацю, зокрема започаткували виробничу кооперацію в окремих високотехнологічних сферах”, - сказав <a href="https://www.ukrinform.ua/tag-zelenskij">Зеленський</a>.</p>
      <p>Президент також подякував урядові Чехії за "зняття усіх бар’єрів" в торгівлі з Україною військово-промисловою продукцією.</p>
      <blockquote>
        <b>Читайте також: </b>
        <a href="https://www.ukrinform.ua/rubric-economy/2821075-babis-obgovoriv-z-goncarukom-viplatu-cehii-amburzkogo-borgu.html">Бабіш обговорив з Гончаруком виплату Чехії "Ямбурзького боргу"</a>
      </blockquote>
      <p>Як повідомляв Укрінформ, глава уряду Чеської Республіки Андрей Бабіш відвідує Україну в супроводі великої делегації бізнесменів. Програмою поїздки передбачені <a href="https://www.ukrinform.ua/rubric-polytics/2821045-zelenskij-provodit-zustric-zi-glavou-uradu-cehii.html">зустрічі з Президентом України Володимиром Зеленським</a>, <a href="https://www.ukrinform.ua/rubric-economy/2821075-babis-obgovoriv-z-goncarukom-viplatu-cehii-amburzkogo-borgu.html">Прем'єр-міністром Олексієм Гончаруком</a> та спікером парламенту Дмитром Разумковим.</p>
    </article>
  </body>
</html>