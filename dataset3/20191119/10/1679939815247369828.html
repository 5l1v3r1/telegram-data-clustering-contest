<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/pavel-voicu-confirma-astazi-va-fi-numit-un-nou-sef-al-inspectoratului-general-al-politiei-_3059548.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-19T10:04:21+00:00"/>
    <meta property="og:title" content="Pavel Voicu confirmă: Astăzi va fi numit un nou şef al Inspectoratului General al Poliţiei"/>
    <meta property="og:description" content=" Un nou șef în fruntea IGP urmează să fie numit astăzi, la prima şedinţă a Guvernului Chicu, care va avea loc după-amiază. Este vorba despre fostul director adjunct al Centrului Naţional Anticorupţie, Vadim Cojocaru. Informaţia a fost confirmată de Alina"/>
  </head>
  <body>
    <article>
      <h1>Pavel Voicu confirmă: Astăzi va fi numit un nou şef al Inspectoratului General al Poliţiei</h1>
      <address><time datetime="2019-11-19T10:04:21+00:00">19 Nov 2019, 10:04</time> by <a rel="author">PUBLIKA.MD</a></address>
      <p>
        <b>Un nou șef în fruntea IGP urmează să fie numit astăzi, la prima şedinţă a Guvernului Chicu, care va avea loc după-amiază. Este vorba despre fostul director adjunct al Centrului Naţional Anticorupţie, Vadim Cojocaru. Informaţia a fost confirmată de Alina Zbancă,  consilierul ministrului de Interne. Se întâmplă după ce şeful Interimar al Inspectoratului General al Poliției, Gheorghe Balan, care este şi cumătrul fostului ministru de Interne, Andrei Năstase, și-a dat demisia. Informaţia a fost confirmată pentru postul nostru de televiziune de ministrul Afacerilor Interne, Pavel Voicu. </b>
      </p>
      <p>Dacă, executivul va accepta propunerea noului şef al IGP, atunci imediat după şedinţă, acesta urmează a fi prezentat efectivului.</p>
      <p>Despre candidatura lui Cojocaru la şefia IGP a vorbit şi liderul formaţiunii "Partidul Nostru", Renato Usatîi, la un post privat de televiziune. Vadim Cojocaru nu a fost de găsit la telefon pentru a oferi o reacţie. Fostul judecător Gheorghe Balan, în vârstă de 51 de ani, a preluat funcţia de șef interimar al IGP în luna iunie, în urma unei hotărâri emise de Guvernul Sandu, la propunerea ministrului de Interne de atunci, Andrei Năstase.</p>
      <p>Cazul a ajuns în atenția presei, după ce s-a constatat că acesta este cumătru cu șeful său de la MAI.</p>
      <p><b>PUBLIKA.MD</b> precizează că Vadim Cojocari a fost anterior adjunctul lui directorului CNA, Viorel Chetraru.</p>
      <blockquote>
        <b>CITEŞTE ŞI: <a href="https://www.publika.md/cumatrul-lui-andrei-nastase-de-la-igp-si-a-dat-demisia-vezi-cine-ar-putea-fi-numit-in-locul-lui_3059539.html">Cumătrul lui Andrei Năstase de la IGP şi-a dat demisia. VEZI cine ar putea fi numit în locul lui</a></b>
      </blockquote>
    </article>
  </body>
</html>