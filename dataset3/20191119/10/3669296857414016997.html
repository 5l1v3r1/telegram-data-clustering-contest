<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/spor/futbol/novakin-yerine-abdurrahim-dursun-oynayacak"/>
    <meta property="og:site_name" content="CNN Türk"/>
    <meta property="article:published_time" content="2019-11-19T10:09:13+00:00"/>
    <meta property="og:title" content="Novak'ın yerine Abdurrahim Dursun oynayacak"/>
    <meta property="og:description" content="Süper Lig’in 12’nci haftasında MKE Ankaragücü’ne..."/>
  </head>
  <body>
    <article>
      <h1>Novak'ın yerine Abdurrahim Dursun oynayacak</h1>
      <h2>Süper Lig’in 12’nci haftasında MKE Ankaragücü’ne konuk olacak Trabzonspor’da, Filip Novak’ın sakatlanması üzerine genç oyuncu Abdurrahim Dursun’a forma şansı doğdu.</h2>
      <address>
        <time datetime="2019-11-19T10:09:13+00:00">19 Nov 2019, 10:09</time>
      </address>
      <p>Sezon başından bu yana sakatlıklardan dolayı başı ağrıyan Trabzonspor’a bir kötü haber de Filip Novak’tan geldi. Bordo-mavili ekipte Novak, ülkesi Çekya’nın milli takım kampında sakatlandı. Oyuncunun 1 ay sahalardan uzak kalması beklenirken teknik direktör Ünal Karaman’ın sol bekte Filip Novak’ın yerine Ümit Milli Takım oyuncusu <a href="https://www.cnnturk.com/haberleri/abdurrahim-dursun">Abdurrahim Dursun</a>’a görev vermesi bekleniyor.</p>
      <p>
        <b>FORMA ABDURRAHİM’İN</b>
      </p>
      <p>Trabzonspor altyapısından yetişen Abdurrahim Dursun, geçtiğimiz yılı Kırklarelispor ve 1461 <a href="https://www.cnnturk.com/haberleri/trabzon">Trabzon</a>’da kiralık geçirirken bu yıl A takım kadrosunda yer bulmaya başladı. Trabzonspor’un ligde bu sezon oynadığı 11 maçın 10’unda kadroya girmeyi başaran Abdurrahim, bu sezonki ilk ve tek resmi maçına ise <a href="https://www.cnnturk.com/haberleri/uefa">UEFA</a> Avrupa Ligi’nde Krasnodar deplasmanında çıktı. Trabzonspor’un deplasmanda 3-1 kaybettiği mücadelede 90 dakika sahada kalan 20 yaşındaki oyuncu, Novak’ın yokluğunda Karaman’ın sol bek pozisyonundaki kozu olacak.</p>
      <p>Öte yandan, Abdurrahim Dursun, Ümit Milli Takım formasını da 10 defa terletme başarısı gösterdi.</p>
      <related>
        <h4>ilgili haberler</h4>
        <a href="https://www.cnnturk.com/spor/futbol/ahmet-nur-cebi-eski-yoneticilerle-gorustu"/>
        <a href="https://www.cnnturk.com/spor/futbol/ahmed-kutucu-icin-barcelona-ve-real-madrid-devrede"/>
        <a href="https://www.cnnturk.com/spor/futbol/karius-transferinde-gozler-yonetimde"/>
      </related>
    </article>
  </body>
</html>