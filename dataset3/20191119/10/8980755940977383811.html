<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/ronaldo-fa-pace-con-la-juve-decisiva-una-telefonata-di-nedved-17118"/>
    <meta property="og:site_name" content="il BiancoNero"/>
    <meta property="article:published_time" content="2019-11-19T10:30:00+00:00"/>
    <meta property="og:title" content="Ronaldo fa pace con la Juve: decisiva una telefonata di Nedved"/>
    <meta property="og:description" content="Dopo le incomprensioni e le polemiche di questi ultimi giorni, sembra essere tornato il sereno in casa Juventus. Cristiano Ronaldo è pronto a mettere fine al &quot;caso&quot; che lo ha visto protagonista"/>
  </head>
  <body>
    <article>
      <h1>Ronaldo fa pace con la Juve: decisiva una telefonata di Nedved</h1>
      <address>
        <time datetime="2019-11-19T10:30:00+00:00">19 Nov 2019, 10:30</time>
      </address>
      <p>Dopo le incomprensioni e le polemiche di questi ultimi giorni, sembra essere tornato il sereno in casa Juventus. Cristiano <b>Ronaldo è pronto a mettere fine al "caso" che lo ha visto protagonista</b> e, <a href="https://www.ilbianconero.com/a/ronaldo-sostituzione-con-il-milan-nessuna-polemica-95956">dopo le parole concilianti nei confronti di Maurizio Sarri in seguito alla qualificazione del suo Portogallo agli Europei del 2020</a>, il fenomeno portoghese <a href="https://www.ilbianconero.com/a/ronaldo-juve-scoppia-la-pace-porta-i-compagni-a-cena-prima-dell--33724"><b>porterà i compagni a cena </b>prima della trasferta in casa dell'Atalanta</a> per scusarsi per quanto accaduto dopo la discussa sostituzione al minuto 55 della partita contro il Milan. </p>
      <p><b>NEDVED DECISIVO -</b> Come racconta oggi <i>Tuttosport</i>, le dichiarazioni di Ronaldo e la sua scelta nei confronti dei compagni sono <b>derivate in particolare da un colloquio avuto con Pavel Nedved </b>durante il ritiro con il Portogallo. Il vice presidente della Juventus lo ha chiamato per complimentarsi con lui per le prestazioni e i gol che hanno guidato la Nazionale all'Europeo. <b>Un gesto molto importante e apprezzato da Ronaldo</b>, che ha quindi deciso di mettere fine a ogni questione.</p>
    </article>
  </body>
</html>