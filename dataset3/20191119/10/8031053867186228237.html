<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b5%ce%ba%cf%84%ce%b1%ce%ba%cf%84%ce%bf-%ce%b1%cf%80%ce%bf%cf%86%ce%b1%cf%83%ce%b7-%ce%b3%ce%b9%ce%b1-%cf%84%ce%b7-siemens-%ce%bc%ce%b5%cf%84%ce%ac-%ce%b1%cf%80%cf%8c-14-%cf%87%cf%81%cf%8c%ce%bd.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T10:32:01+00:00"/>
    <meta property="og:title" content="ΕΚΤΑΚΤΟ: Απόφαση για τη Siemens μετά από 14 χρόνια – Καταδίκη για Χριστοφοράκο, Καραβέλα, Μαυρίδη – Παραγραφή για Τσουκάτο!"/>
    <meta property="og:description" content="Την καταδίκη 22 κατηγορουμένων για την υπόθεση με τα μαύρα ταμεία της Siemens, αποφάσισε το Δικαστήριο μετά από πολύχρονη δίκη και δεκατέσσερα  χρόνια μετά από τότε που ξεκίνησαν από τη δικαιοσύνη οι έρευνες για την υπόθεση που αποτέλεσε μία από τις μεγαλύτερες υποθέσεις οικονομικού αντικειμένου."/>
  </head>
  <body>
    <article>
      <h1>ΕΚΤΑΚΤΟ: Απόφαση για τη Siemens μετά από 14 χρόνια – Καταδίκη για Χριστοφοράκο, Καραβέλα, Μαυρίδη – Παραγραφή για Τσουκάτο!</h1>
      <address>
        <time datetime="2019-11-19T10:32:01+00:00">19 Nov 2019, 10:32</time>
      </address>
      <p>
        <b>Την καταδίκη 22 κατηγορουμένων για την υπόθεση με τα μαύρα ταμεία της Siemens, αποφάσισε το Δικαστήριο μετά από πολύχρονη δίκη και δεκατέσσερα  χρόνια μετά από τότε που ξεκίνησαν από τη δικαιοσύνη οι έρευνες για την υπόθεση που αποτέλεσε μία από τις μεγαλύτερες υποθέσεις οικονομικού αντικειμένου.</b>
      </p>
      <p>Μεταξύ εκείνων που κρίθηκαν ένοχοι είναι πρώην στελέχη της Siemens Hellas, όπως οι Μιχάλης Χριστοφοράκος, έχει διαφύγει στη Γερμανία και έχει δικαστεί εκεί, Χρήστος Καραβέλας που δεν έχει εντοπιστεί μετά τη διαφυγή του στο εξωτερικό και στελέχη της μητρικής εταιρείας όπως Μικαέλ Κουτσενρόιτερ Ραιχαντ Σικατσεκ και άλλοι.</p>
      <p>
        <b>Όσοι καταδικάστηκαν κρίθηκαν ένοχοι για ξέπλυμα μαύρου χρήματος μεταξύ των οποίων και πρώην στελέχη του ΟΤΕ αλλά και τραπεζικά στελέχη όπως ο Φάνης Λυγινός και Κλώντ Οσβαλντ που επίσης καταζητείται από τότε που διέφυγε παραβιάζοντας το βραχιολάκι. </b>
      </p>
      <p>Αθώους έκρινε το Δικαστήριο πέντε κατηγορουμένους και συγκεκριμένα τους: Νικόλαο Μανασή,Σάββα Γιαννακάκη, Αθανάσιο Ράμμος, Βασίλης Τυρογαλάς, Εμμανουήλ Παπαδογιαννάκης.</p>
      <p>Οι υπόλοιποι 27 απαλλάχθηκαν λόγω παραγραφής των αξιόποινων πράξεων που τους αποδίδοντων μεταξύ αυτών ο Θόδωρος Τσουκάτος.</p>
      <p>Αρχικά στο εδώλιο είχαν παραπεμφθεί 64 κατηγορούμενοι ωστόσο στο μεταξύ δέκα εξ αυτών απεβίωσαν.</p>
      <p>
        <b>Η απόφαση του Δικαστηρίου που αφορά τη σύμβαση 8002/1997 για την προμήθεια ψηφιακών κέντρων του ΟΤΕ έρχεται τρία χρόνια αφότου άρχισε η ακροαματική διαδικασία και 14 χρόνια μετά την έναρξη των πρώτων δικαστικών ερευνών για τα «μαύρα» ταμεία της Siemens.</b>
      </p>
      <p>Ήδη, οι συνήγοροι των 22 καταδικασθέντων έχουν αρχίσει να αγορεύουν επί των ελαφρυντικών των εντολέων τους, αιτούμενοι κατά περίσταση την αναγνώριση του πρότερου σύννομου βίου, της καλής συμπεριφοράς μετά την πράξη και της εύλογης διάρκειας της δίκης.</p>
    </article>
  </body>
</html>