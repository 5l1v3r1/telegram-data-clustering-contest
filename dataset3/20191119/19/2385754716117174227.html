<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/cyprus/a-league/598177/ti-niki-pou-tha-apotelesei-efaltirio-psaxnei-i-enosi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-19T19:19:00+00:00"/>
    <meta property="og:title" content="Τη νίκη που θα αποτελέσει εφαλτήριο ψάχνει η Ένωση"/>
    <meta property="og:description" content="Μετά την παλικαρίσια ισοπαλία απέναντι στην Πάφο η Ένωση φιλοδοξεί να πάρει το πρώτο της εντός έδρας τρίποντο.Οι βυσσινί που υποδέχονται την Ομόνοια στο..."/>
  </head>
  <body>
    <article>
      <h1>Τη νίκη που θα αποτελέσει εφαλτήριο ψάχνει η Ένωση</h1>
      <address><time datetime="2019-11-19T19:19:00+00:00">19 Nov 2019, 19:19</time> by <a rel="author">Θεόδωρος Κόμπος</a></address>
      <p>Μετά την παλικαρίσια ισοπαλία απέναντι στην Πάφο η Ένωση φιλοδοξεί να πάρει το πρώτο της εντός έδρας τρίποντο.Οι βυσσινί που υποδέχονται την Ομόνοια στο "Τάσος Μάρκου",γνωρίζουν τις δυσκολίες του αγώνα και και ξέρουν πως θα έχουν πολύ δύσκολο έργο απέναντι στους πράσινους του Χένινγκ Μπεργκ.<br/> <br/>Στο φετινό πρωτάθλημα η ΕΝΠ είναι η μοναδική ομάδα που δεν έχει πάρει ούτε ένα βαθμό σε εντός έδρας αγώνα,καθώς και τους 5 βαθμούς που έχει μαζέψει μέχρι στιγμής, τους έχει πάρει εκτός έδρας.Στο στρατόπεδο της Παραλιμνίτικης ομάδας καλούνται να αλλάξουν το εν λόγω γεγονός,αρχής γενομένης από το παιχνίδι με την Ομόνοια.<br/> <br/>Τα περιθώρια στενεύουν και αν θέλουν να πετύχουν το στόχο της παραμονής,πρέπει να αρχίσουν να μαζεύουν βαθμούς στο γήπεδο τους ακόμα και σε παιχνίδια όπως είναι αυτά με την Ομόνοια ή με ομάδες με παρόμοιους στόχους.<br/> <br/>Ο Γουστάβο Σιβιέρο και οι παίκτες του πρέπει να κάνουν ξανά το "Τάσος Μάρκου" μια δυσκολοκατάβλητη και "αφιλόξενη" έδρα για τους αντιπάλους αν θέλουν να ξεκολλήσουν από την πρότελευταία θέση της βαθμολογίας.<br/> <br/>Μια νίκη απέναντι σε τέτοιο αντίπαλό θα αλλάξει εντελώς τα δεδομένα και τη ψυχολογία στην ομάδα και θα αποτελέσει "εφαλτήριο" για τη συνέχεια.<br/> <br/><a href="https://www.sigmalive.com/sports/football/cyprus/a-league/598171/filiki-niki-tis-enp-apenanti-stin-oural">Διαβάστε για τη φιλική νίκη της ΕΝΠ κόντρα στην Ουράλ<br/></a> </p>
    </article>
  </body>
</html>