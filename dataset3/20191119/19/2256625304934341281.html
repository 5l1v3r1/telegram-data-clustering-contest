<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158870_1106.html"/>
    <meta property="og:site_name" content="Novsport"/>
    <meta property="article:published_time" content="2019-11-19T19:35:00+00:00"/>
    <meta property="og:title" content="ПОТВЪРДЕНО: Англия и Дания загряват за Евро 2020 с контрола на &quot;Уембли&quot;"/>
    <meta property="og:description" content="Футболистите на Гарет Саутгейт ще имат общо четири проверки"/>
  </head>
  <body>
    <article>
      <h1>ПОТВЪРДЕНО: Англия и Дания загряват за Евро 2020 с контрола на "Уембли"</h1>
      <address><time datetime="2019-11-19T19:35:00+00:00">19 Nov 2019, 19:35</time> by <a rel="author">Велизар Антов</a></address>
      <p>Националният отбор на Англия ще изиграе приятелски мач с Дания на 31 март следващата година, обявиха футболните асоциации на двете страни.<br/><br/>Срещата ще се играе на "Уембли" и ще бъде част от подготовката на двата отбора за предстоящото от 12 юни до 12 юли европейско първенство.<br/><br/>Футболистите на Гарет Саутгейт ще имат общо четири проверки, като първата от тях ще бъде на 27 март, а съперникът за нея ще бъде обявен до дни. <br/><br/>Третата и четвъртата ще бъдат в края на май или началото на юни.<br/><br/>Англия ще играе в група "D" на шампионата на Стария континент, а Дания е в група "B", където още е и съставът на Русия. Останалите съперници на двата отбора ще станат ясни след жребия на 30 ноември.<br/><br/>За последно Англия и Дания се срещнаха в приятелски мач през 2014 година, когато "трите лъва" спечелиха с 1:0 с гол на Даниел Стъридж.</p>
    </article>
  </body>
</html>