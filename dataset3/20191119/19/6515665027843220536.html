<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3360967/makron-podelio-evropsku-uniju-neke-zemlje-podrzavaju-njegovu-reformu-ali-neke-su-protiv"/>
    <meta property="og:site_name" content="kurir.rs"/>
    <meta property="article:published_time" content="2019-11-19T19:09:00+00:00"/>
    <meta property="og:title" content="MAKRON PODELIO EVROPSKU UNIJU: Neke zemlje podržavaju njegovu reformu, ali neke su protiv"/>
    <meta property="og:description" content="Predsedavajuća Saveta Evropske unije Titi Tupurainen izjavila da su ministri Unije na sastanku u Briselu razgovarali o opštem stanju u oblasti politike proširenja i evropskoj perspektivi Zapadnog Balkana."/>
  </head>
  <body>
    <article>
      <h6 class="kicker">reakcije eu</h6>
      <h1>MAKRON PODELIO EVROPSKU UNIJU: Neke zemlje podržavaju njegovu reformu, ali neke su protiv</h1>
      <address>
        <time datetime="2019-11-19T19:09:00+00:00">19 Nov 2019, 19:09</time>
      </address>
      <p>
        <b>Predsedavajuća Saveta Evropske unije Titi Tupurainen izjavila da su ministri Unije na sastanku u Briselu razgovarali o opštem stanju u oblasti politike proširenja i evropskoj perspektivi Zapadnog Balkana.</b>
      </p>
      <p>Iako u Briselu nije bilo konkretne rasprave o francuskom predlogu reforme politike proširenja, neke zemlje članice izrazile su svoju podršku, a druge rezervu prema idejama Pariza, kažu u Savetu.</p>
      <p>Nije bilo zaključaka, ali ideja je da se pošalje jasna poruka o našoj posvećenosti politici proširenja i zemljama Zapadnog Balkana. Svi podržavamo evropsku perspektivu regiona , rekla je Tupurainenova. Ona je na kraju sastanka Saveta EU naglasila da je današnja ministarska rasprava početak razgovora o novim koracima u politici proširenja o kojima će tek biti reči u pripremi za razgovore lidera EU planirane za proleće 2020. godine.</p>
      <related>
        <h4>NE PROPUSTITE</h4>
        <a href="https://www.kurir.rs/region/crna-gora/3360917/crnogorski-premijer-razume-makrona-nismo-nervozni-zbog-francuskog-predloga-o-buducim-integracijama-u-eu"/>
      </related>
      <p>Titi Tupurainen je naglasila da se tokom sastanka ministra nije "razgovaralo niti glasalao o francuskom predlogu iako su saslušana "razmišljanja Pariza. Čuli smo francuski predlog i bilo je zemalja koje su ga pozdravile i bile pozitivne tim povodom, ali i onih koje su izrazile zabrinutost i oprez. Na kraju, Evropska komisija biće ta koja će dati predloge na osnovu koji će se razgovarati u Savetu" , zaključila je Tupurainenova.</p>
      <p>Na pitanje Tanjuga da li će reforma politike proširenja imati uticaja na Srbiju koja je već duboko u pregovorima o pristupanju sa EU, predsedavajuća Saveta EU kaže da još nema ni nove Komisjie ni novog predloga o mogućoj novoj metodologiji.</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3360269/putin-i-makron-imali-vazan-razgovor-a-ovo-je-bila-glavna-tema-dva-predsednika"/>
      </related>
      <p>Još je rano govoriti o mogućem uticaju na pojedinačne zemlje Zapadnog Balkana. Ono što znamo jeste da se pregovori o pristupanju odvijaju, a da Komisija preporučuje otvarnje pristupnih pregovora sa Albanijom i Severenom Makedonijom , kaže Titi Tupurainen.</p>
      <p>Ona je zaključila da je zajednička pozicija ministara u Savetu EU da se prvo sačeka da nova Evropska komisija počne da radi i predstavi svoje ideje kako nastaviti sa politikom proširenja i njenom metodologijom. Ovaj vremenski period je specifičan zbog institucionalne tranzicije. Nadamo se da će nova Komisja preuzeti mandat početkom decembra. Sačekaćemo da vidimo koji će pristup Komisija zauzeti , zaključila je Tupurainenova.</p>
      <p>
        <b>(Kurir.rs/Tanjug/Foto: AP/Hector Retamal Pool)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/vesti/politika/3359847/francuska-srbiji-postavila-cetiri-uslova-za-eu-makron-ima-plan-za-balkan"/>
        <a href="https://www.kurir.rs/vesti/politika/3357001/neocekivani-potez-sefa-francuske-drzave-makron-pozvao-vucica-i-tacija-za-sto-posle-poziva-trampa"/>
        <a href="https://www.kurir.rs/vesti/politika/3356965/vucic-o-sastanku-sa-francuskim-predsednikom-makron-dozivljava-srbiju-kao-veoma-vaznog-partnera"/>
        <a href="https://www.kurir.rs/region/severna-makedonija/3356939/pendarovski-makron-rekao-da-odluka-o-pregovorima-sa-eu-moze-biti-u-maju"/>
      </related>
    </article>
  </body>
</html>