<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/sztarsztorik/ujra-hazasodna-celine-dion-de-meg-mindig-az-elhunyt-ferjet-szereti/czs3kx4"/>
    <meta property="og:site_name" content="Blikk.hu"/>
    <meta property="article:published_time" content="2019-11-19T19:52:42+00:00"/>
    <meta property="og:title" content="Újra házasodna Celine Dion, de még mindig az elhunyt férjét szereti"/>
    <meta property="og:description" content="Nem elképzelhetetlen az énekesnő számára, hogy újra oltár elé álljon, bár – mint mondja – még mindig a három éve elhunyt férjét szereti."/>
  </head>
  <body>
    <article>
      <h1>Újra házasodna Celine Dion, de még mindig az elhunyt férjét szereti</h1>
      <address><time datetime="2019-11-19T19:52:42+00:00">19 Nov 2019, 19:52</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Nem elképzelhetetlen az énekesnő számára, hogy újra oltár elé álljon, bár – mint mondja – még mindig a három éve elhunyt férjét szereti.</b>
        </i>
      </p>
      <p>Már három éve, hogy megözvegyült Celine Dion, épp ezért az amerikai sajtó érettnek tartja egy újabb románcra. Az énekesnő most Andy Cohen műsorában volt vendég, ahol egy betelefonáló néző kérdezett rá a „mindekit izgató” magánéletére: van-e már barátja? Az aranytorkú díva őszintén válaszolt: jelenleg ugyan nem randizik, párja sincsen, ettől függetlenül nem gondolja azt, hogy ne találhatna valakit.</p>
      <p><b>„Ha így alakul, nagyszerű lesz, ha nem, akkor is: még mindig szerelmes vagyok. Egész életemben Renével éltem, és még mindig velem van” –</b> mesélte, hozzátéve: nem keresi a szerelmet, de ha rátalál, nyitott lesz, akár még egy esküvőre is. Erről pedig úgyis beszámol majd a nagy nyilvánosságnak.</p>
      <p>(<a href="https://24.hu/szorakozas/2019/11/19/celine-dion-kapcsolat-szerelem-hazassag/">24.hu</a>)</p>
    </article>
  </body>
</html>