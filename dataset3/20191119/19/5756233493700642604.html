<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622385/%D8%B1%DB%8C%DB%8C%D8%B3-%D9%BE%D9%84%DB%8C%D8%B3-%D8%A7%D9%84%D8%A8%D8%B1%D8%B2-%D8%A7%D9%85%D9%86%DB%8C%D8%AA-%D9%88-%D8%A2%D8%B1%D8%A7%D9%85%D8%B4-%D9%85%D8%B1%D8%AF%D9%85-%D8%AE%D8%B7-%D9%82%D8%B1%D9%85%D8%B2-%D9%BE%D9%84%DB%8C%D8%B3-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-19T19:08:00+00:00"/>
    <meta property="og:title" content="رییس پلیس البرز: امنیت و آرامش مردم خط قرمز پلیس است"/>
    <meta property="og:description" content="فرمانده انتظامی استان البرز گفت: امنیت مردم و حفاظت از اموال عمومی خط قرمز پلیس است."/>
  </head>
  <body>
    <article>
      <h1>رییس پلیس البرز: امنیت و آرامش مردم خط قرمز پلیس است</h1>
      <address>
        <time datetime="2019-11-19T19:08:00+00:00">19 Nov 2019, 19:08</time>
      </address>
      <p>
        <i>فرمانده انتظامی استان البرز گفت: امنیت مردم و حفاظت از اموال عمومی خط قرمز پلیس است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به گزارش روز سه شنبه مرکز اطلاع رسانی پلیس البرز، سردار عباسعلی محمدیان اظهار داشت: در پی افزیش قیمت بنزین در کشور اعتراضاتی در خصوص این موضوع در شهرهای مختلف استان صورت گرفت که با توجه به اینکه پلیس اعتراض را حق مردم می داند با نظارت نیروهای مطالبات مردم به صورت مسالمت آمیز در حال پیگیری بود که تعدادی از وظن فروشان و اجیرشدگان دشمنان خارجی نظام مقس جمهوری اسلامی با جهت دهی به مطالبات مردمی آنها را به سمت اغتشاش و تخریب اموال عمومی کشاندند.</p>
      <p>وی افزود: به همت نیروهای انتظامی و امنیتی و هوشیاری و بصیرت مردم امنیت به خیابان های شهرهای استان البرز بازگشته است.</p>
      <figure>
        <img src="https://aftabnews.ir/files/fa/news/1398/8/28/361282_949.jpg"/>
      </figure>
      <p>محمدیان با بیان اینکه به اغتشاشگران و فرصت طلبان اجازه اخلال و ناامنی در استان را نخواهیم داد، گفت:خادمان مردم در نیروی انتظامی در کنار آن ها و در خدمت امنیت شهروندان هستند و کسانی که با گریز از قانون قصد اخلال،بی نظمی و صدمه به اموال دولتی و مردم را دارند بدانند که بر اساس قانون با آنها برخورد خواه شد.</p>
      <p>فرمانده انتظامی استان البرز گفت: به مردم عزیز تاکید می کنم صف خود را از صف معدود افرادی که به دنبال اخلال و بی نظمی هستند جدا کنند چرا که نیروهای انقلابی اجازه نخواهند داد روند آرامش و امنیت بسیار خوبی که امروز در کشور حاکم است با اغتشاش عده محدودی از فرصت طلبان دچار اخلال شود و عده ای از این فضا سواستفاده کرده و به چپاول اموال مردم بپردازند.</p>
      <p>سردار محمدیان افزود: در روزهای اخیر با همت همه نیروهای امنیتی در استان تعداد زیادی از اغتشاشگران که قدام به تخریب اموال عمومی و شخصی کرده بودند دستگیر شدند که بررسی های ما حاکی از خط دهی سازمان های ضد انقلاب و منافقین در پس پرده این تحرکات است.</p>
      <p>فرمانده انتظامی استان در پایان با اعلام اینکه تعدادی از عوامل اغتشاشگران نیز شناسایی شده اند و دستگیری آنها در حال اقدام می باشد خاطر نشان کرد: مردم عزیز و انقلابی استان البرز هر گونه مشاهدات،اخبار و اطلاعات خود را مبنی بر اخلال و بی نظمی به پلیس گزارش دهند و مطمئن باشند که به صورت جدی با آنها برخورد خواهد شد.</p>
    </article>
  </body>
</html>