<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191119_04725709"/>
    <meta property="og:site_name" content="De Standaard"/>
    <meta property="article:published_time" content="2019-11-19T19:48:00+00:00"/>
    <meta property="og:title" content="Boeing moet vliegtuigonderdeel herontwerpen na dodelijk ongeval"/>
    <meta property="og:description" content="Vliegtuigmaker Boeing moet mogelijk duizenden vliegtuigen van het type 737 NG terug naar de hangar roepen voor reparatie."/>
  </head>
  <body>
    <article>
      <h1>Boeing moet vliegtuigonderdeel herontwerpen na dodelijk ongeval</h1>
      <address>
        <time datetime="2019-11-19T19:48:00+00:00">19 Nov 2019, 19:48</time>
      </address>
      <p>
        <b>Vliegtuigmaker Boeing moet mogelijk duizenden vliegtuigen van het type 737 NG terug naar de hangar roepen voor reparatie.</b>
      </p>
      <p>Volgens de Amerikaanse veiligheidsautoriteit The National Transportation Safety Board moet een onderdeel opnieuw ontworpen worden om een ongeval te voorkomen zoals vorig jaar.</p>
      <p>Toen brak bij een <a href="https://www.standaard.be/cnt/dmf20180419_03471301">vliegtuig van Southwest Airlines</a> tijdens een vlucht een turbineblad af, als gevolg van metaalmoeheid. Door het rondvliegende metaal sneuvelde een raam. Een vrouw overleed nadat ze gedeeltelijk naar buiten was gezogen. Het toestel werd veilig aan de grond gezet.</p>
      <p>Hetzelfde voorval had zich in februari 2018 ook al voorgedaan bij een andere vlucht. Toen vielen er geen slachtoffers.</p>
      <p>Mogelijk kampen 7.000 NG-toestellen van Boeing met het euvel. In het nieuwe ontwerp zou de zogeheten inlaat van de motoren opnieuw moeten worden aangepast.</p>
      <p>De vliegtuigbouwer zal aan verbeteringen werken die tegemoetkomen aan de veiligheidsaanbevelingen. Het nazicht van de turbinebladen zou kunnen gebeuren tijdens het normale onderhoud van de toestellen.</p>
      <p>De Boeing 737 NG is de voorganger van de 737 Max. Wereldwijd worden 737 Max-toestellen al maanden aan de grond gehouden na twee dodelijke crashes. Softwareproblemen zouden daarvan de oorzaak zijn.</p>
    </article>
  </body>
</html>