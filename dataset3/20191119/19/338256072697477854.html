<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58463-na-zakarpatt-zyasovuyut-obstavini-samogubstva-nozemcya.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-19T19:13:00+00:00"/>
    <meta property="og:title" content="На Закарпатті з'ясовують обставини самогубства іноземця"/>
    <meta property="og:description" content="Про це інформує відділ комунікації поліції Закарпатської області.Громадянин іноземної держави, який 9 листопада приїхав на Закарпаття, покінчив життя самогубством. Причини вчинку чоловіка встановлює поліція19 листопада о 06:20 до поліції надійшло повідомлення від чергового лікаря Тячівської ЦРЛ про те, що в травматологічному відділенні лікарні 61-річний іноземець покінчив життя самогубством.За викликом виїхала слідчо-оперативна група, яка встановила, що чоловік був госпіталізований в Тячівську ЦРЛ після спроби самогубства 17 листопада, коли останній спробував покінчити з життям у салоні свого автомобіля. Свідки про побачене повідомили медиків, які врятували життя чоловікові. Потерпілого було госпіталізовано до лікарні, а у ніч з 18-го на 19 листопада, перебуваючи у палаті медустанови, чоловік, зрештою, наклав на себе руки.Правоохоронці з'ясували, що на території України іноземець перебував з 9 листопада. Встановлено, що сюди він приїхав, оскільки в минулому у селі Руська Мокра проживали його родичі. Зі слів очевидців…"/>
  </head>
  <body>
    <article>
      <h1>На Закарпатті з'ясовують обставини самогубства іноземця</h1>
      <address>
        <time datetime="2019-11-19T19:13:00+00:00">19 Nov 2019, 19:13</time>
      </address>
      <p><b>Про це інформує відділ комунікації поліції Закарпатської області.</b><br/><br/>Громадянин іноземної держави, який 9 листопада приїхав на Закарпаття, покінчив життя самогубством. Причини вчинку чоловіка встановлює поліція<br/><br/>19 листопада о 06:20 до поліції надійшло повідомлення від чергового лікаря Тячівської ЦРЛ про те, що в травматологічному відділенні лікарні 61-річний іноземець покінчив життя самогубством.<br/><br/>За викликом виїхала слідчо-оперативна група, яка встановила, що чоловік був госпіталізований в Тячівську ЦРЛ після спроби самогубства 17 листопада, коли останній спробував покінчити з життям у салоні свого автомобіля. Свідки про побачене повідомили медиків, які врятували життя чоловікові. Потерпілого було госпіталізовано до лікарні, а у ніч з 18-го на 19 листопада, перебуваючи у палаті медустанови, чоловік, зрештою, наклав на себе руки.<br/><br/>Правоохоронці з'ясували, що на території України іноземець перебував з 9 листопада. Встановлено, що сюди він приїхав, оскільки в минулому у селі Руська Мокра проживали його родичі. Зі слів очевидців, останнім часом чоловік зловживав алкогольними напоями та ночував у власному автомобілі.<br/><br/>За фактом смерті іноземця, у поліції відкрито кримінальне провадження за статтею 115 Кримінального кодексу України. У ході розслідування буде з'ясовано усі обставини та мотиви вчинку іноземця. <br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>