<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980828162.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-19T19:16:00+00:00"/>
    <meta property="og:title" content="پیشنهاد سه ساله گیمارش به دروازه‌بان پرسپولیس"/>
    <meta property="og:description" content="به گزارش فارس، باشگاه گیمارش پرتغال ابراز تمایل کرده تا بتواند علیرضا بیرانوند دروازه‌بان ملی‌پوش تیم فوتبال پرسپولیس را به خدمت بگیرد. این در حالی است که مسئولان باشگاه پرسپولیس در روزهای گذشته عنوان کردند که هیچگونه پیشنهاد رسمی از این باشگاه پرتغالی در خصوص جذب بیرانوند به دست آنها نرسیده است."/>
  </head>
  <body>
    <article>
      <h1>پیشنهاد سه ساله گیمارش به دروازه‌بان پرسپولیس</h1>
      <address>
        <time datetime="2019-11-19T19:16:00+00:00">19 Nov 2019, 19:16</time>
      </address>
      <p>باشگاه گیمارش پرتغال در صحبت‌هایی که با بیرانوند داشته خواهان عقد قرارداد سه ساله با این دروازه‌بان ملی‌پوش شده است.</p>
      <p>به گزارش فارس، باشگاه گیمارش پرتغال ابراز تمایل کرده تا بتواند علیرضا بیرانوند دروازه‌بان ملی‌پوش تیم فوتبال پرسپولیس را به خدمت بگیرد. این در حالی است که مسئولان باشگاه پرسپولیس در روزهای گذشته عنوان کردند که هیچگونه پیشنهاد رسمی از این باشگاه پرتغالی در خصوص جذب بیرانوند به دست آنها نرسیده است.</p>
      <p>مسئولان باشگاه گیمارش در تلاش هستند تا بتوانند پیشنهاد رسمی خود را به باشگاه پرسپولیس ارسال کنند و به نظر می‌رسد در صورت ادامه تمایل آنها برای جذب بیرانوند این درخواست به زودی به دست مسئولان این باشگاه خواهد رسید.</p>
      <p>گیمارش پرتغال در پیشنهادی که به علیرضا بیرانوند داده  خواهان قرارداد سه ساله با دروازه‌بان ملی‌پوش پرسپولیس شده و منتظر پاسخ طرف ایرانی هستند.</p>
      <p>با وجود اینکه هنوز پیشنهاد مکتوبی به دست مدیران باشگاه پرسپولیس نرسیده اما علیرضا بیرانوند این پیشنهاد را به محمدحسن انصاری‌فرد مدیرعامل باشگاه پرسپولیس در میان گذاشته و باید دید در روزهای آینده چه  اتفاقی در خصوص این پیشنهاد رخ خواهد داد.</p>
    </article>
  </body>
</html>