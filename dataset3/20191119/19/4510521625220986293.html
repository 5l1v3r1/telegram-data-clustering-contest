<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/buzau/doua-focare-pesta-porcina-africana-fost-confirmate-judetul-buzau-1_5dd446265163ec4271324ff2/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-19T19:45:53+00:00"/>
    <meta property="og:title" content="Două noi focare de pestă porcină africană au fost confirmate în judeţul Buzău"/>
    <meta property="og:description" content="Unul dintre noile focare de pestă porcină a fost semnalat la Robeasca, iar celălalt a fost descoperit la un porc mistreţ de pe fondul de vânătoare C.A. Rosetti. Târgurile de animale rămân închise în judeţul nostru."/>
  </head>
  <body>
    <article>
      <h1>Două noi focare de pestă porcină africană au fost confirmate în judeţul Buzău</h1>
      <address><time datetime="2019-11-19T19:45:53+00:00">19 Nov 2019, 19:45</time> by <a rel="author">Iulian Bunila</a></address>
      <h4>Unul dintre noile focare de pestă porcină a fost semnalat la Robeasca, iar celălalt a fost descoperit la un porc mistreţ de pe fondul de vânătoare C.A. Rosetti. Târgurile de animale rămân închise în judeţul nostru.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/buzau/cum-sprijiniti-fermierii-produca-tomate-romanesti-luna-februarie-1_5dd40c0e5163ec427130612d/index.html"/>
      </related>
      <p>După stingerea în bloc a 60 de focare, Buzăul rămăsese cu doar şase cazuri. </p>
      <p>Zilele trecute, la Robeasca a apărut un nou focar, dar şi pe fondul de vânătoare de pe raza comunei C.A. Rosetti.</p>
      <p>Până acum, din ancheta epidemiologică a reieşit ca posibilă cauză intervenţia unui asistent veterinar dintr-o zonă afectată de virus.</p>
      <p>Dacă şi în acest caz există datele săvârşirii unor infracţiuni, autorităţile vor depune plângere penală.</p>
      <p>De menţionat că târgurile de animale rămân închise. Buzoienii pot cumpăra porci de Sărbători doar de la sursele autorizate.</p>
      <p>Autorităţile estimează că, în cazul în care nu vor mai apărea noi cazuri, cel târziu până la începutul anului viitor, toate focarele de pestă porcină vor fi stinse. </p>
      <hr/>
    </article>
  </body>
</html>