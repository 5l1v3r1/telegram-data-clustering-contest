<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/nam-kazali-shho-zupiniti-budivnitstvo-pivnichnogo-potoku-2-nemozhlivo-ale-tse-nepravda-gerasimov/"/>
    <meta property="og:site_name" content="Прямий"/>
    <meta property="article:published_time" content="2019-11-19T19:28:00+00:00"/>
    <meta property="og:title" content="Нам казали, що зупинити будівництво &quot;Північного потоку-2&quot; неможливо, але це неправда - Герасимов"/>
    <meta property="og:description" content="Україна почала купувати електроенергію у Росії за кілька тижнів до того, як Данія надала дозвіл на будівництво у своїх водах російського газопроводу"/>
  </head>
  <body>
    <article>
      <h1>Нам казали, що зупинити будівництво "Північного потоку-2" неможливо, але це неправда - Герасимов</h1>
      <address>
        <time datetime="2019-11-19T19:28:00+00:00">19 Nov 2019, 19:28</time>
      </address>
      <p>
        <b>Україна почала купувати електроенергію у Росії за кілька тижнів до того, як Данія надала дозвіл на будівництво у своїх водах російського газопроводу "Північний потік-2".</b>
      </p>
      <p>Про це заявив в ефірі <b>"Прямого"</b> народний депутат з фракції "Європейська солідарність" <b>Артур Герасимов.</b></p>
      <p>"Відомо, що Данія після великої затримки надала дозвіл на будівництво "Північного потоку-2". Нам розповідають, що було неможливо цей дозвіл зупинити. Це неправда. Але, що ви хоче від данців, коли за два чи три тижні до того українська влада почала купувати електроенергію у Росії?", - сказав депутат.</p>
      <p>Нагадаємо, <a href="https://prm.ua/daniya-dozvolila-budivnitstvo-pivnichnogo-potoku-2-u-svoyih-vodah/">датське енергетичне агентство дало дозвіл на будівництво ділянки газопроводу “Північний потік-2”, що проходить по континентальному шельфу Данії в південному сході від острова Борнхольм в Балтійському морі.</a></p>
      <p>Раніше <a href="https://prm.ua/daniya-shvalila-budivnitstvo-morskoyi-dilyanki-konkurenta-pivnichnogo-potoku-2/">міністерство енергетики Данії надало згоду</a> на будівництво у своїх територіальних водах морської ділянки газопроводу Baltic Pipe.</p>
      <p>У США вважають <a href="https://prm.ua/pivnichniy-potik-2-tse-politichniy-instrument-a-ne-komertsiyniy-proekt-derzhdep-ssha/">російські ініціативи з побудови газопроводу "Північний потік-2"</a>, а також "Турецький потік" політичними інструментами, які далекі від суто комерційних проектів.</p>
      <p>Як відомо, вересні глава комітету Верховної Ради з питань енергетики та житлово-комунальних послуг Андрій Герус пролобіював поправку в закон про ядерну енергетику, в результаті якої <a href="https://prm.ua/u-rosiyi-pidtverdili-shho-ukrayina-vidnovila-import-elektroenergiyi/">українські компанії почали імпорт електроенергії з Росії</a>.</p>
      <related>
        <h4>Схожі новини</h4>
        <a href="https://prm.ua/prokuratura-ne-nadala-zhodnih-dokaziv-do-pidozri-gritsenku-advokat-pro-spravu-glavi-ukreksimbanku/"/>
        <a href="https://prm.ua/zelenskiy-shukaye-zustrichi-z-putinim-zamist-mizhnarodnih-partneriv-ionova-pro-mirotvorchu-misiyu/"/>
        <a href="https://prm.ua/rok-zirki-ukrayinskoyi-nauki-yak-rozvivayetsya-vitchiznyaniy-naukpop/"/>
      </related>
    </article>
  </body>
</html>