<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/19/sprava-nasirova-prokuror-ogolosyv-obvynuvalnyj-akt/"/>
    <meta property="og:site_name" content="Рубрика"/>
    <meta property="article:published_time" content="2019-11-19T19:49:21+00:00"/>
    <meta property="og:title" content="Справа Насірова: прокурор оголосив обвинувальний акт"/>
    <meta property="og:description" content="Вищий антикорупційний суд провів перше повноцінне засідання у справі ексглави Державної фіскальної служби Романа Насірова. Про це повідомляє прес-служба антикорупційної прокуратури. “У вівторок, 19 листопада 2019 року, у Вищому антикорупційному суді за участі прокурорів САП відбулося судове засідання з розгляду обвинувального акта в кримінальному провадженні про обвинувачення колишнього голови ДФС України та керівника Департаменту ДФС […]"/>
  </head>
  <body>
    <article>
      <h1>Справа Насірова: прокурор оголосив обвинувальний акт</h1>
      <address><time datetime="2019-11-19T19:49:21+00:00">19 Nov 2019, 19:49</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/10/1-26-860x580-c-1.jpg"/>
      </figure>
      <p>
        <b>
          <b>Вищий антикорупційний суд провів перше повноцінне засідання у справі ексглави Державної фіскальної служби Романа Насірова.</b>
        </b>
      </p>
      <p>Про це <a href="https://www.facebook.com/sap.gov.ua/photos/a.1099416410161541/1986256664810840/?type=3&amp;theater">повідомляє</a> прес-служба антикорупційної прокуратури.</p>
      <p>“У вівторок, 19 листопада 2019 року, у Вищому антикорупційному суді за участі прокурорів САП відбулося судове засідання з розгляду обвинувального акта в кримінальному провадженні про обвинувачення колишнього голови ДФС України та керівника Департаменту ДФС України”, – йдеться в повідомленні.</p>
      <p>На засіданні прокурором САП був зачитаний обвинувальний акт. Також обидві сторони встигли виступити зі вступною промовою.</p>
      <p>Після виступів сторін колегія суддів визначила порядок і обсяг дослідження доказів у справі.</p>
      <p>Наступне засідання – о 10:00 3 грудня 2019.</p>
      <p>Нагадаємо, що <a href="https://rubryka.com/2019/10/08/nasirov-orenduvav-u-mytnytsi-elitnyj-budynok-za-6-7-tysyach-gryven-na-misyats-rozsliduvannya/">у 2016 році тодішній голова Державної фіскальної служби Роман Насіров орендував у профспілки митниці двоповерховий котедж в “Конча-Заспі” за 6,7 тисяч гривень на місяць.</a></p>
    </article>
  </body>
</html>