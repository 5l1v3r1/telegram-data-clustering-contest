<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158865_1014.html"/>
    <meta property="og:site_name" content="Novsport"/>
    <meta property="article:published_time" content="2019-11-19T19:20:00+00:00"/>
    <meta property="og:title" content="Ако Алонсо се върне във Ф1, ще е фаворит за титлата"/>
    <meta property="og:description" content="Мнението е на Макс Верстапен"/>
  </head>
  <body>
    <article>
      <h1>Ако Алонсо се върне във Ф1, ще е фаворит за титлата</h1>
      <address><time datetime="2019-11-19T19:20:00+00:00">19 Nov 2019, 19:20</time> by <a rel="author">Николай Георгиев</a></address>
      <p>Макс Верстапен вярва, че ако Фернандо Алонсо се завърне във Формула 1, той ще бъде сред топ 3 на кандидатите за спечелване на световната титла.</p>
      <p> </p>
      <p>Двукратният световен шампион се оттегли от спорта в края на 2018, за да преследва успехи в други моторни дисциплини.</p>
      <p> <br/>"За мен Фернандо е един от най-добрите пилоти" каза Верстапен. "Съжалявам, че не съм имал реалната възможност да се състезавам срещу него, защото той не разполагаше със силна кола по това време".<br/> <br/>"Ако Алонсо беше тук с топ кола, щеше да е в топ три на кандидатите за световната титла".<br/> <br/>Изявлението на Верстапен дойде като отговор на коментарите на Алонсо, че Макс в момента е най-добрият пилот на стартовата решетка, защото винаги се намира в "режим на атака".</p>
    </article>
  </body>
</html>