<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/endonezyadan-abdye-israil-tepkisi-1388861"/>
    <meta property="og:site_name" content="Karar.com"/>
    <meta property="article:published_time" content="2019-11-19T19:36:00+00:00"/>
    <meta property="og:title" content="Endonezya'dan ABD'ye İsrail tepkisi"/>
    <meta property="og:description" content="Endonezya Dışişleri Bakanı Marsudi, ABD yönetiminin işgal altındaki Batı Şeria'da yer alan Yahudi yerleşim birimlerini artık yasa dışı olarak görmediklerini açıklamasına tepki gösterdi: Geriye görüşülecek ne kaldı?"/>
  </head>
  <body>
    <article>
      <h1>Endonezya'dan ABD'ye İsrail tepkisi</h1>
      <address>
        <time datetime="2019-11-19T19:36:00+00:00">19 Nov 2019, 19:36</time>
      </address>
      <p>
        <b>Endonezya Dışişleri Bakanı Marsudi, ABD yönetiminin işgal altındaki Batı Şeria'da yer alan Yahudi yerleşim birimlerini artık yasa dışı olarak görmediklerini açıklamasına tepki gösterdi: Geriye görüşülecek ne kaldı?</b>
      </p>
      <p>Endonezya Dışişleri Bakanı Retno Marsudi, ABD yönetiminin işgal altındaki Batı Şeria'da yer alan Yahudi yerleşim birimlerini artık yasa dışı olarak görmediklerini duyurmasına tepki gösterdi.</p>
      <p>Marsudi, ABD'nin İsrail yerleşimleri kararına ilişkin yaptığı açıklamada, ABD’nin tutumunun, uluslararası hukuka ve Birleşmiş Milletler Güvenlik Konseyi (BMGK) kararlarına aykırı olduğunu ifade etti.</p>
      <p>Daha önceki sorunların yanı sıra şimdi de yerleşim yerleri olmak üzere Filistinlilerin tüm haklarının İsrail tarafından ihlal edildiğinin altını çizen Marsudi "Geriye görüşülecek ne kaldı?" diye eleştirdi.</p>
      <p>
        <b>NE OLMUŞTU?</b>
      </p>
      <p>ABD Dışişleri Bakanı Mike Pompeo, dün işgal altındaki Batı Şeria'da yer alan Yahudi yerleşim birimlerini artık yasa dışı olarak görmediklerini duyurmuştu.</p>
      <p>İsrail'in 1967'de işgal ettiği Batı Şeria'da 250'ye yakın yasa dışı Yahudi yerleşim birimi bulunuyor.</p>
      <p>Bu yerlerde 400 binden fazla Yahudi yerleşimci ikamet ediyor. Uluslararası hukuka göre, işgal altındaki topraklarda bulunan tüm Yahudi yerleşim birimleri yasa dışı kabul ediliyor.</p>
      <p>
        <b>CAKARTA/AA</b>
      </p>
      <related>
        <a href="https://www.karar.com/dunya-haberleri/netanyahu-abdnin-skandal-karari-sonrasi-bati-seriada-1388644"/>
      </related>
      <related>
        <a href="https://www.karar.com/dunya-haberleri/bm-israile-tepkisini-yineledi-uluslararasi-hukukun-ihlali-1388475"/>
      </related>
      <related>
        <a href="https://www.karar.com/guncel-haberler/disislerinden-de-abdye-sert-tepki-pervasiz-tutumunun-yeni-ornegi-1388453"/>
      </related>
    </article>
  </body>
</html>