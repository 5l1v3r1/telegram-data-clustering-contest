<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90031"/>
    <meta property="og:site_name" content="Denník politika"/>
    <meta property="article:published_time" content="2019-11-19T19:35:01+00:00"/>
    <meta property="og:title" content="Vyšetrovateľ NAKA údajne obvinil Naďa z OĽaNO, Matovič to označil za primitívnu pomstu Balciara"/>
    <meta property="og:description" content="19.11.2019 (Webnoviny.sk) – Vyšetrovateľ Národnej kriminálnej agentúry obvinil Jaroslava N. z trestného činu ohrozovania utajovanej skutočnosti. Podľa vyšetrovateľa mal Jaroslav N. žiadať utajované skutočnosti na ochranu záujmov Slovenskej republiky a následne ich vyzradiť ďalším osobám. Ako píše polícia SR na svojom Facebooku, dôvody tejto jeho „aktivity” sú predmetom ďalšieho vyšetrovania, preto zatiaľ nie je možné poskytnúť viac informácií."/>
  </head>
  <body>
    <article>
      <h1>Vyšetrovateľ NAKA údajne obvinil Naďa z OĽaNO, Matovič to označil za primitívnu pomstu Balciara</h1>
      <address><time datetime="2019-11-19T19:35:01+00:00">19 Nov 2019, 19:35</time> by <a rel="author">Webnoviny</a></address>
      <p>19.11.2019 (Webnoviny.sk) – Vyšetrovateľ Národnej kriminálnej agentúry obvinil Jaroslava N. z trestného činu ohrozovania utajovanej skutočnosti. Podľa vyšetrovateľa mal Jaroslav N. žiadať utajované skutočnosti na ochranu záujmov Slovenskej republiky a následne ich vyzradiť ďalším osobám. Ako píše polícia SR na svojom Facebooku, dôvody tejto jeho „aktivity” sú predmetom ďalšieho vyšetrovania, preto zatiaľ nie je možné poskytnúť viac informácií.</p>
      <p>Podľa informácií <a href="https://domov.sme.sk/c/22264121/naka-obvinila-nada-z-olano-za-vynasanie-informacii.html">denníka Sme</a> má ísť o Jaroslava Naďa z hnutia Obyčajní ľudia a nezávislé osobnosti (OĽaNO). Líder hnutia OĽaNO v tejto súvislosti uviedol, že pravdepodobne ide o primitívnu pomstu šéfa Vojenského spravodajstva Jána Balciara.</p>
      <p>Práve o ňom mal Jaroslav N. zverejniť závažné informácie, že záhadne vlastní desiatky drahých nehnuteľností a nevie hodnoverne vysvetliť spôsob ich nadobudnutia.</p>
      <p>„<i>Nášho bojovníka voči mafii a rozkrádaniu na ministerstve obrany a vo Vojenskom spravodajstve Jaroslava N. v utorok NAKA obvinila z toho, že vraj vyzvedal na ministerstve utajované skutočnosti. Rozkrádať sa má podľa nich len tajne,</i>“ napísal Matovič v stanovisku, ktoré agentúre SITA zaslal hovorca OĽaNO Matúš Bystriansky.</p>
      <p>Matovič zdôraznil, že na takéto podlé útoky a zneužívanie moci sú pred každými voľbami zvyknutí. „<i>Prichádza to práve vo chvíli, kedy sa reálne črtá vytvorenie silnej opozičnej koalície, ktorá môže vyhrať voľby,</i>“ dodal predseda OĽaNO.</p>
      <p>Viac k témam: <a href="https://www.webnoviny.sk/tag/obvinenie/"><u>obvinenie</u></a>, <a href="https://www.webnoviny.sk/tag/ohrozovanie/"><u>ohrozovanie</u></a><br/>Zdroj: Webnoviny.sk – <a href="https://www.webnoviny.sk/vysetrovatel-naka-vzniesol-obvinenia-voci-jaroslavovi-n-pre-vynasanie-utajovanych-skutocnosti/"><u>Vyšetrovateľ NAKA údajne obvinil Naďa z OĽaNO, Matovič to označil za primitívnu pomstu Balciara</u></a> © SITA Všetky práva vyhradené.</p>
    </article>
  </body>
</html>