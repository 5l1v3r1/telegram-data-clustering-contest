<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/19/tiktok-la-compagnia-dietro-lapp-vuole-sfidare-spotify-e-apple-music-626878"/>
    <meta property="og:site_name" content="tecnoandroid"/>
    <meta property="article:published_time" content="2019-11-19T19:30:17+00:00"/>
    <meta property="og:title" content="TikTok, la compagnia dietro l’app vuole sfidare Spotify e Apple Music"/>
    <meta property="og:description" content="Apple Music e Spotify vivono un periodo di sfide per il settore dello streaming musicale. Ora anche l'azienda dietro TikTok farà la sua mossa"/>
  </head>
  <body>
    <article>
      <h1>TikTok, la compagnia dietro l’app vuole sfidare Spotify e Apple Music</h1>
      <h2>Apple Music e Spotify vivono un periodo di sfide per il settore dello streaming musicale. Ora anche l'azienda dietro TikTok farà la sua mossa</h2>
      <address><time datetime="2019-11-19T19:30:17+00:00">19 Nov 2019, 19:30</time> by <a rel="author">Michele Ragone</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/imageedit_75_6407004248.jpg"/>
      </figure>
      <p>I due principali <b>servizi di streaming musicale</b> al mondo vivono un periodo di sfide da molte aziende diverse, da <b>Youtube Music</b> a <b>Deezer</b>, <b>Tidal</b>, e <b>Amazon Music Unlimited</b>. Tuttavia, ora sembra arrivare un ulteriore minaccia sul mercato per <b>Spotify</b> e <b>Apple Music</b> che potrebbe arrivare dalla Cina. Secondo quanto riferito, la società dietro <b>TikTok</b>, <b>ByteDance</b>, sta pianificando di rilasciare la propria alternativa a Spotify nel più breve tempo possibile.</p>
      <p>Si pensa che il servizio arriverà il mese prossimo. La società ha fissato i suoi obiettivi iniziali in mercati come India, Indonesia e Brasile prima di espandersi negli Stati Uniti. Ciò dovrebbe accadere abbastanza rapidamente dopo il debutto globale a dicembre.</p>
      <h3>TikTok, ByteDance lancerà il nuovo servizio a dicembre</h3>
      <p>ByteDance, che è stata fondata nel 2012, <a href="https://www.tecnoandroid.it/2019/11/13/instagram-sta-testando-un-nuovo-strumento-di-editing-video-simile-a-tiktok-623233">ha lanciato TikTok appena cinque anni dopo</a> e ha avuto un enorme eucfesso. La piattaforma di social media è riuscita a superare il record di <b>1 miliardo di download</b> su <b>Android</b> e <b>iOS</b> all’inizio di quest’anno, arrivando a 1,5 miliardi la scorsa settimana. Il numero degli utenti attivi mensili durante la scorsa estate ha superato il miliardo.</p>
      <p>Probabilmente, la cosa più interessante di quei numeri è che la maggior parte degli utenti non è cinese. TikTok, infatti, è estremamente popolare negli Stati Uniti. Dunque, l’intenzione di ByteDance di espandersi nel settore dello streaming musicale è accolta con buoni consensi dai dirigenti delle principali etichette occidentali come <b>Universal</b>, <b>Sony</b> e <b>Warner Music</b>.</p>
      <p>Si dice che la piattaforma della società includerà anche una “libreria di brevi videoclip che gli ascoltatori possono cercare e sincronizzare con le canzoni”. Tuttavia, ByteDance non ha ancora comunicato ulteriori dettagli. Si presume che il costo del servizio sarà inferiore a quanto proposto dai rivali Spotify ed Apple Music.</p>
    </article>
  </body>
</html>