<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/norge/kaos-i-byasen-sodren-och-gluic-klubblosa/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-19T19:33:46+00:00"/>
    <meta property="og:title" content="Kaos i Byåsen – Södrén och Gluic klubblösa"/>
    <meta property="og:description" content="Det råder ekonomiska problem i norska klubblaget Byåsen och nu står två svenska spelare utan kontrakt. Jenny Södrén tog i somras chansen att testa en ny utmaning. Hon lämnade Skuru IK och ritade på för norska Byåsen, ett kontrakt som nu är brutet. Det rapporterar TV2 som även meddelar att Yasminee Gluic får söka ny […]"/>
  </head>
  <body>
    <article>
      <h1>Kaos i Byåsen – Södrén och Gluic klubblösa</h1>
      <address><time datetime="2019-11-19T19:33:46+00:00">19 Nov 2019, 19:33</time> by <a rel="author" href="https://handbollskanalen.se/author/jimmy-johanssonhandbollskanalen-nu/" target="_blank">Jimmy Grandin</a></address>
      <p>
        <b>Det råder ekonomiska problem i norska klubblaget Byåsen och nu står två svenska spelare utan kontrakt.</b>
      </p>
      <p>Jenny Södrén tog i somras chansen att testa en ny utmaning. Hon lämnade Skuru IK och ritade på för norska Byåsen, ett kontrakt som nu är brutet. Det rapporterar <a href="https://www.tv2.no/sport/11002874/">TV2</a> som även meddelar att Yasminee Gluic får söka ny klubb.</p>
      <p>Byåsen är en av många norska klubbar som de senaste åren lidit av ekonomiska problem. Det är helt klart misskött och frågan är hur den norska ligan ska hantera det framöver.</p>
      <p>I Byåsens fall var det problem både <a href="https://www.smp.no/100Sport/ballsport/Byasen-i-pengetrobbel-igjen--Situasjonen-er-kritisk-227666b.html">2016</a> och <a href="https://www.adressa.no/100Sport/ballsport/Hapet-a-fa-inn-tre-millioner_-men-havnet-langt-bak-malet--Trodde-flere-hadde-hjerte-for-Byasen-260692b.html">2018</a>. Trots det och trots förra sommarens satsning står de alltså återigen med ett stort skuldhot. Denna gång pekar det enligt <a href="https://www.tv2.no/sport/11002874/">TV2</a> mot ett underskott på 2 miljoner.</p>
      <p>Södrén har spelat 5 matcher den här säsongen och gjort 12 mål. Yasminee Gluic har varit involverad i alla 10 matcher men har haft tuff konkurrens mellan stolparna. Där finns nämligen också Annick Lipman som gjort det så bra att hon tagits ut till VM i Nederländernas trupp.</p>
    </article>
  </body>
</html>