<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/buitenland/tottenham-hotspur-onslaat-coach-mauricio-pochettino/"/>
    <meta property="og:site_name" content="Sportnieuws"/>
    <meta property="article:published_time" content="2019-11-19T19:42:50+00:00"/>
    <meta property="og:title" content="Tottenham Hotspur ontslaat coach Mauricio Pochettino"/>
    <meta property="og:description" content="Mauricio Pochettino is per direct ontslagen als coach van Tottenham Hotspur. De Londenaren hebben de Argentijn dinsdagavond op straat gezet. Pochettino bereikte vorig seizoen nog de Champions League-finale met Tottenham, maar staat nu op een 14e plek in de Premier League. De clubleiding heeft daarom besloten een andere koers te gaan varen. 15 miljoen euroâ€¦"/>
  </head>
  <body>
    <article>
      <h1>Tottenham Hotspur ontslaat coach Mauricio Pochettino</h1>
      <address>
        <time datetime="2019-11-19T19:42:50+00:00">19 Nov 2019, 19:42</time>
      </address>
      <p>
        <b>Mauricio Pochettino is per direct ontslagen als coach van Tottenham Hotspur. De Londenaren hebben de Argentijn dinsdagavond op straat gezet.</b>
      </p>
      <p>Pochettino bereikte vorig seizoen nog de Champions League-finale met Tottenham, maar staat nu op een 14e plek in de Premier League. De clubleiding heeft daarom besloten een andere koers te gaan varen.<br/><br/><b>15 miljoen euro</b><br/>Vorig jaar werd het contract van de Argentijn nog verlengd tot de zomer van 2023. Daarin werd een ontslagclausule van rond de 15 miljoen euro opgenomen. De afgelopen weken is er flink onderhandeld tussen beide kampen, want dit bedrag willen de Engelsen natuurlijk liever niet betalen.<br/><br/><b>'Moeilijke beslissing'</b><br/>Daniel Levy, voorzitter van Tottenham, licht het vertrek van Pochettino op de clubsite toe. "We waren erg terughoudend om dit te doen en hebben dit dan ook niet overhaast gedaan. Helaas zijn de binnenlandse resultaten sinds eind vorig seizoen buitengewoon teleurstellend."<br/><br/>"Het is de taak van het bestuur om moeilijke beslissingen te nemen en deze was nog moeilijker, omdat we zoveel memorabele momenten hebben beleefd met Mauricio en zijn staf. We doen dit echt in het belang van de club."<br/><br/>"Mauricio en zijn staf zullen altijd deel uitmaken van onze geschiedenis. Ik heb grote bewondering voor de manier waarop hij omging met de moeilijke tijden en voor de warmte en positiviteit die hij bracht. Ik wil hem en zijn staf bedanken voor alles wat ze hebben bijdragen en ze zullen hier altijd welkom zijn."</p>
      <figure>
        <iframe data-src="https://twitter.com/SpursOfficial/status/1196874518951796736?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>