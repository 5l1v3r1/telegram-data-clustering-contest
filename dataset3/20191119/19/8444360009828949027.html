<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/podosfairo/i-totenam-apelyse-ton-poketino-ligo-prin-ypodexthei-ton-olympiako/2919258/"/>
    <meta property="og:site_name" content="Newsit.gr"/>
    <meta property="article:published_time" content="2019-11-19T19:48:46+00:00"/>
    <meta property="og:title" content="Η Τότεναμ απέλυσε τον Ποκετίνο λίγο πριν υποδεχθεί τον Ολυμπιακό!"/>
    <meta property="og:description" content="Η Τότεναμ αποφάσισε να απολύσει τον Μαουρίτσιο Ποκετίνο, μετά και την &quot;κατηφόρα&quot; της στην Premier League, λίγες ημέρες πριν υποδεχθεί τον Ολυμπιακό."/>
  </head>
  <body>
    <article>
      <h1>Η Τότεναμ απέλυσε τον Ποκετίνο λίγο πριν υποδεχθεί τον Ολυμπιακό!</h1>
      <h2>Την γιγάντωσε, την πήγε μέχρι τον τελικό του Champions League αλλά πλέον η Τότεναμ αποφάσισε να απολύσει τον Μαουρίτσιο Ποκετίνο, μετά και την "κατηφόρα" της στην Premier League.</h2>
      <address><time datetime="2019-11-19T19:48:46+00:00">19 Nov 2019, 19:48</time> by <a rel="author">Newsit Newsroom</a></address>
      <p>Το τέλος της συνεργασίας της με τον Μαουρίτσιο Ποκετίνο ανακοίνωσε αιφνιδίως η <a href="https://www.newsit.gr/tags/totenam/">Τότεναμ</a>, μια εβδομάδα πριν υποδεχθεί τον Ολυμπιακό για την 4η αγωνιστική των ομίλων του Champions League.</p>
      <p>Η διοίκηση των Λονδρέζων αποφάσισε να απολύσει τον Ποκετίνο, λόγο της… κατηφορικής πορείας που έχει η ομάδα στην Premier League (έχει να κερδίσει στην Αγγλία από τις 28 Σεπτεμβρίου, μετρώντας μόλις 3 νίκες, 5 ισοπαλίες και 4 ήττες ).</p>
      <p>Ο <a href="https://www.newsit.gr/tags/poketino/">47χρονος Αργεντινός προπονητής</a> αποχαιρετά έτσι την Τότεναμ, έχοντας βοηθήσει τα… μέγιστα στην εδραίωση της ως μια από τις κορυφαίες ομάδες της Premier League. Σε 274 παιχνίδια στον πάγκο των “σπερς”, ο Ποκετίνο μέτρησε 154 νίκες έχοντας 56,2% ποσοστό νίκης, γεγονός που τον έβαλε στη δεύτερη θέση στην ιστορία του συλλόγου πίσω μόνο από τον Φρανκ Μπρέτελ (1898-99)!</p>
      <p>Να θυμίσουμε ότι ο Αργεντινός ανέλαβε τα ηνία των Λονδρέζων τον Μάιο του 2014, έχοντας για κορυφαία στιγμή τη η συμμετοχή στον τελικό του Champions League την περασμένη σεζόν εκεί που γνώρισε την ήττα από την Λίβερπουλ.</p>
      <p>“Είμαστε στη, εξαιρετικά δυσάρεστη θέση να κάνουμε αυτή την αλλαγή και δεν είναι μία απόφαση που το Διοικητικό Συμβούλιο πήρε εύκολα ή χωρίς δισταγμούς. Δυστυχώς, τα αποτελέσματα μας στην λήξη της προηγούμενης σεζόν και στην έναρξη της φετινής είναι πολύ απογοητευτικά. Επαφίεται στο ΔΣ να πάρει τις δύσκολες αποφάσεις και αυτή είναι πολύ πιο δύσκολη από κάθε άλλη, εξαιτίας των αξιομνημόνευτων στιγμών που ζήσαμε με τον Μαουρίτσιο. Αλλά οφείλουμε να προασπίσουμε τα συμφέροντα του κλαμπ.</p>
      <p>Ο Μαουρίτσιο και οι συνεργάτες του θα είναι κομμάτι της ιστορίας μας. Έχω απεριόριστο θαυμασμό για τον τρόπο που χειρίστηκαν τις δύσκολες καταστάσεις μακριά από την έδρα μας, το διάστημα που χρειάστηκε μέχρι να μπούμε στο νέο γήπεδο μας. Με τη θέρμη και τη θετική σκέψη που μας έφεραν. Θα ήθελα να τους ευχαριστήσω για τη συνεισφορά τους. Θα είναι πάντα ευπρόσδεκτοι εδώ. Έχουμε ένα ρόστερ με ταλέντο. Αυτό που έχουμε ανάγκη είναι να το… επαναφορτίσουμε και να προσφέρουμε μία καλή σεζόν στους οπαδούς”, ήταν τα λόγια του προέδρου του συλλόγου Ντάνιελ Λίβι.</p>
      <figure>
        <iframe data-src="https://twitter.com/SpursOfficial/status/1196874518951796736?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>