<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/smaland/kvinna-fejkade-att-hon-blivit-knivhuggen"/>
    <meta property="og:site_name" content="SVT Nyheter"/>
    <meta property="article:published_time" content="2019-11-19T19:27:25+00:00"/>
    <meta property="og:title" content="Åtal: Kvinna fejkade att hon blivit knivhuggen"/>
    <meta property="og:description" content="En kvinna i 50-års åldern larmade 112 om att hon blivit knivhuggen i halsen – men i verkligen var hon helt oskadad. Nu åtalas hon för falskt larm."/>
  </head>
  <body>
    <article>
      <h1>Åtal: Kvinna fejkade att hon blivit knivhuggen</h1>
      <address><time datetime="2019-11-19T19:27:25+00:00">19 Nov 2019, 19:27</time> by <a rel="author">Olof Peterson</a></address>
      <p>
        <b>En kvinna i 50-års åldern larmade 112 om att hon blivit knivhuggen i halsen – men i verkligen var hon helt oskadad. Nu åtalas hon för falskt larm.</b>
      </p>
      <p>Det var på annandag jul förra året som kvinnan ringde 112 från en adress i Tingsryds kommun.</p>
      <p>Enligt åtalet uppgav hon för larmoperatören att hon hade blivit knivhuggen i halsen och att kniven satt kvar i halsen. Både polis och ambulans ryckte ut till hennes hjälp, men på plats kunde de konstatera att hon varken blivit knivhuggen eller var skadad på något annat sätt.</p>
      <p>Nu åtalas hon för falskt larm. Kvinnan, som erkänner brott, riskerar böter eller fängelse i högst ett år om hon döms.</p>
    </article>
  </body>
</html>