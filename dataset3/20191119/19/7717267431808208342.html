<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/papachristopoulos-eprepe-na-echoume-kani-afta-pou-ekane-o-chrisochodis"/>
    <meta property="og:site_name" content="Voria.gr"/>
    <meta property="article:published_time" content="2019-11-19T19:41:00+00:00"/>
    <meta property="og:title" content="ΠΑΠΑΧΡΙΣΤΟΠΟΥΛΟΣ: ΕΠΡΕΠΕ ΝΑ ΕΧΟΥΜΕ ΚΑΝΕΙ ΑΥΤΑ ΠΟΥ ΕΚΑΝΕ Ο ΧΡΥΣΟΧΟΐΔΗΣ"/>
    <meta property="og:description" content="Ο βουλευτής του ΣΥΡΙΖΑ υποστήριξε ότι «ήταν αναφαίρετο δικαίωμα του Αλέξη Τσίπρα να κατέβει στην πορεία για το Πολυτεχνείο»"/>
  </head>
  <body>
    <article>
      <h1>ΠΑΠΑΧΡΙΣΤΟΠΟΥΛΟΣ: ΕΠΡΕΠΕ ΝΑ ΕΧΟΥΜΕ ΚΑΝΕΙ ΑΥΤΑ ΠΟΥ ΕΚΑΝΕ Ο ΧΡΥΣΟΧΟΐΔΗΣ</h1>
      <h2>Ο βουλευτής του ΣΥΡΙΖΑ υποστήριξε ότι «ήταν αναφαίρετο δικαίωμα του Αλέξη Τσίπρα να κατέβει στην πορεία για το Πολυτεχνείο»</h2>
      <address><time datetime="2019-11-19T19:41:00+00:00">19 Nov 2019, 19:41</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p> «Αυτά που έκανε ο <b>Χρυσοχοΐδης</b>, έπρεπε να τα έχουμε κάνει εμείς», ανέφερε ο <b>βουλευτής του ΣΥΡΙΖΑ</b>, Θανάσης Παπαχριστόπουλος σχολιάζοντας το σχέδιο που εφάρμοσε το <b>Υπουργείο Προστασίας του Πολίτη</b> στην επέτειο του Πολυτεχνείου.</p>
      <p>«Πιστεύω ότι θα έπρεπε να είχαμε κάνει πολλά περισσότερα και δεν τα κάναμε» ανέφερε ο κ. Παπαχριστόπουλος, μιλώντας σε ραδιοφωνικό σταθμό Status της Θεσσαλονίκης.</p>
      <p>«Έπρεπε να τα έχουμε κάνει εμείς αυτά. Παρά το ότι έγινα αγριότητες σε επίπεδο ατομικό. Μπήκαν στα δικαστήρια και τους βαράγανε» σημείωσε ο βουλευτής.</p>
      <p>Αναφορικά με τα ευρήματα της αστυνομίας στην πρόσφατη επιχείρηση στην ΑΣΟΕΕ, ο κ. Παπαχριστόπουλος αναρωτήθηκε αν είναι «όπλα» αυτά που βρέθηκαν στο Οικονομικό Πανεπιστήμιο Αθηνών, δηλαδή τα <b>κοντάρια και τα μπουκάλια.</b></p>
      <p>Επιπλέον, ο βουλευτής του ΣΥΡΙΖΑ υποστήριξε ότι «ήταν <b>αναφαίρετο δικαίωμα του Αλέξη Τσίπρα να κατέβει στην πορεία για το Πολυτεχνείο»</b>, τονίζοντας όμως, «ότι η πορεία δεν ήταν αντικυβερνητική, αλλά είχε σκοπό να τιμήσει τους αγωνιστές του Πολυτεχνείου».</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.voria.gr/article/erotisi-siriza-sti-vouli-gia-to-schedio-tis-kivernisis-gia-ton-oasth"/>
        <a href="https://www.voria.gr/article/vouli-enstasi-antisintagmatikotitas-apo-siriza-gia-tin-eklogi-ptd"/>
        <a href="https://www.voria.gr/article/voles-apo-siriza-gia-to-elachisto-engiimeno-isodima"/>
        <a href="https://www.voria.gr/article/tsipras-allazoun-pinikous-kodikes-gia-na-kanoun-deals-me-trapezites"/>
        <a href="https://www.voria.gr/article/siriza-nd-kinal-arnounte-na-allaxi-o-nomos-peri-efthinis-ipourgon"/>
        <a href="https://www.voria.gr/article/siriza-o-laos-tis-pierias-simvioni-armonika-me-prosfiges-metanastes"/>
      </related>
    </article>
  </body>
</html>