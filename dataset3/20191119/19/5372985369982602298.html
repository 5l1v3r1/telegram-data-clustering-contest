<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgiornaledivicenza.it/home/sport/calcio-dilettanti/pallone-d-oro-young-domani-il-coupon-nell-inserto-dedicato-al-calcio-giovanile-1.7788902"/>
    <meta property="og:site_name" content="IL GIORNALE DI VICENZA"/>
    <meta property="article:published_time" content="2019-11-19T19:30:17+00:00"/>
    <meta property="og:title" content="Pallone d'Oro Young, domani il coupon nell'inserto dedicato al calcio giovanile"/>
    <meta property="og:description" content="."/>
  </head>
  <body>
    <article>
      <h1>Pallone d'Oro Young, domani il coupon <br/>nell'inserto dedicato al calcio giovanile</h1>
      <address>
        <time datetime="2019-11-19T19:30:17+00:00">19 Nov 2019, 19:30</time>
      </address>
      <p>Torna domani con <b>Il Giornale di Vicenza </b>l'appuntamento con l'inserto<b> Young </b>dedicato al<b> calcio giovanile</b> ma anche agli <b>altri sport </b>che appassionano i <b>piccoli sportivi della nostra provincia</b>.</p>
      <p>Com'è noto abbinato all'inserto Young c'è <b>il tagliando del concorso Pallone d'Oro Young per premiare i giovani calciator</b>i. Sempre nell'inserto si potranno trovare tutte le informazioni inerenti alla raccolta dei coupon e le modalità di consegna per accedere alle classifiche provvisorie.</p>
      <p>Il concorso è riservato alle categorie degli <b>Esordienti, dei Giovanissimi e degli Allievi.</b></p>
      <p>Anche le società della provincia possono, attraverso i coupon, promuovere i propri talenti. Per raccontare le storie e le panoramiche sulle società della nostra provincia, invece, ci sono le pagine di Young che ogni settimana il Gdv regala ai suoi lettori.</p>
      <p><b>Il Pallone d'Oro Young</b>, infine, darà la possibilità ai più fortunati (i più votati al termine dell'iniziativa) di partecipare ad un <b>torneo che si terrà tra maggio e giugno allo stadio Menti di Vicenza</b>.</p>
      <p>Sono trenta per categoria i giocatori che comporranno le rose delle squadre che si sfideranno sotto gli occhi di una giuria composta dallo staff tecnico e dai responsabili del settore giovanile del Vicenza calcio. Oltre all'emozione di giocare sul prato del Menti i giocatori più votati avranno anche la possibilità di mettersi in mostra davanti a veri esperti di talenti e chissà magari qualcuno potrebbe attirare l'attenzione dei piani alti del nostro calcio. </p>
    </article>
  </body>
</html>