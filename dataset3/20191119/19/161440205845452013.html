<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/nuoro-provincia/2019/11/19/puoi-spostare-l-ombrellone-e-lui-le-frattura-una-vertebra-a-proce-136-954584.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-19T19:44:51+00:00"/>
    <meta property="og:title" content="&quot;Puoi spostare l'ombrellone?&quot;. E lui le frattura una vertebra: a processo"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">nuoro</h6>
      <h1>"Puoi spostare l'ombrellone?". E lui le frattura una vertebra: a processo</h1>
      <h2>Rinviato a giudizio un uomo di 47 anni che nell'agosto 2017 ha aggredito in spiaggia una donna di Ittiri</h2>
      <address><time datetime="2019-11-19T19:44:51+00:00">19 Nov 2019, 19:44</time> by <a rel="author" href="https://www.unionesarda.it/autore/fabio_ledda/4977" target="_blank">Fabio Ledda</a></address>
      <p>La lite per l'ombrellone finisce in Tribunale per un turista italiano di 47 anni, nato in Francia e domiciliato a Castel San Giovanni, in provincia di Piacenza.</p>
      <p>L'uomo è stato rinviato giudizio e comparirà il 24 marzo davanti al giudice del tribunale di Nuoro con l'accusa dei lesioni personali: ha aggredito e fratturato la vertebra ad una donna di Ittiri, che aveva semplicemente osato chiedergli di non piazzare l'ombrellone attaccato al suo asciugamano già steso a terra.</p>
      <p>I fatti risalgono al 24 agosto del 2017. Una coppia di Ittiri, marito e moglie, in vacanza a San Teodoro si era alzata presto per garantirsi un posto nella calca degli 80mila che in agosto riempiono la spiaggia della Cinta. Ma non avevano fatto i conti con i cafoni dell'ombrellone.</p>
      <p>Alle 9 i coniugi avevano già steso gli asciugamani quando due uomini e due donne, con un bimbo di tre anni, hanno iniziato a piazzare l'ombrellone a ridosso del loro asciugamano. All'invito di spostarsi, il gruppo ha iniziato ad inveire.</p>
      <p>Il 47enne avrebbe aggredito la donna sollevandola e scaraventandola a terra. Il gruppo poi scappò, ma qualcuno prese la targa dell'auto. Ora il cafone tornerà in Sardegna ma non certo per una vacanza.</p>
    </article>
  </body>
</html>