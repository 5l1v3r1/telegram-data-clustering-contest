<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/19/almanya-kapilarini-nitelikli-gocmenlere-acti-burasi-almanya-gelecegini-kesfet"/>
    <meta property="og:site_name" content="euronews"/>
    <meta property="article:published_time" content="2019-11-19T19:13:28+00:00"/>
    <meta property="og:title" content="Almanya nitelikli göçmen arıyor: 'Burası Almanya-Geleceğini Keşfet'"/>
    <meta property="og:description" content="Almanya, nüfus azalması ve düşük göçmen sayısı sebebiyle nitelikli gençlere Mavi Kart uygulaması kapsamında ülkede çalışma ve oturma izni vereceğini açıkladı. Bu haklardan yurt dışında üniversite okumuş öğrenciler de yararlanabilecek."/>
  </head>
  <body>
    <article>
      <h1>Almanya nitelikli göçmen arıyor: 'Burası Almanya-Geleceğini Keşfet'</h1>
      <address><time datetime="2019-11-19T19:13:28+00:00">19 Nov 2019, 19:13</time> by <a rel="author">Kerem Congar</a></address>
      <p>Almanya, nüfus azalması ve düşük göçmen sayısı sebebiyle nitelikli gençlere Mavi Kart uygulaması kapsamında ülkede çalışma ve oturma izni vereceğini açıkladı. Bu haklardan yurt dışında üniversite okumuş öğrenciler de yararlanabilecek.</p>
      <p>Yapılan önemli araştırmalar sonrası ülke nüfusunun 2050 yılında 10 milyon azalacağını belirleyen yetkililer, Almanya Ekonomi ve Enerji Bakanlığı'nın başlattığı "Burası Almanya-Geleceğini Keşfet" adlı bir kampanya çerçevesinde nitelikli gençlere göçmenlik kapısını açacağını duyurdu. Ülkede özellikle elektromekanik, elektrik, maden ve makine mühendisliği, bunun yanında sağlık ve ticaret alanında nitelikli genç işçi gücüne ihtiyaç duyulduğu belirtildi.</p>
      <ul>
        <li>
          <b>
            <a href="https://tr.euronews.com/2018/07/27/almanya-s-g-nmac-lar-art-k-ulkesinde-istemiyor">Almanya'da mülteci karşıtlığı yükseliyor</a>
          </b>
        </li>
        <li>
          <a href="https://tr.euronews.com/2018/11/26/almanya-multecilerin-gonullu-olarak-geri-donmeleri-icin-kesenin-agzini-acti">
            <b>Almanya mültecilerin gönüllü olarak geri dönmeleri için kesenin ağzını açtı</b>
          </a>
        </li>
      </ul>
      <p>Bu kapsamda yabancı bir ülkede üniversite bitirmiş gençler dahil binlerce nitelikli kişiye Mavi Kart verilerek Almanya'daki iş gücüne katılması sağlanacak. Bu uygulamadan yararlanabilmek için gerekli tek şart Almanca dilini yeterli derecede konuşabilmek.</p>
      <p>83 milyon nüfusuyla Avrupa'nın en kalabalık ülkesi olan Almanya, kıtadaki en büyük ekonomiye sahip. Ülkede bir ailenin ortalama geliri 3400 euro civarında. Resmi rakamlara göre ülkedeki refah seviyesi birçok Avrupa ülkesine nazaran çok daha yüksek.</p>
      <ul>
        <li>
          <b>
            <a href="https://tr.euronews.com/2019/11/19/almanya-da-gida-bankalarindan-yararlanan-muhtac-sayisi-artti">Almanya'da gıda bankalarından yararlanan 'muhtaç' sayısı arttı</a>
          </b>
        </li>
        <li>
          <b>
            <a href="https://tr.euronews.com/2019/11/18/avrupa-da-50-yas-ustu-istihdamin-en-dusuk-oldugu-ulke-turkiye">Avrupa’da 50 yaş üstü istihdamın en düşük olduğu ülke Türkiye</a>
          </b>
        </li>
        <li>
          <b>
            <a href="https://tr.euronews.com/2019/11/16/almanya-da-es-cinsellerin-kan-vermesini-kolaylast-racak-kanun-tasarisi-teklif-edildi">Almanya: 'Eş cinsel ve transseksüeller normal şekilde kan verebilmeli'</a>
          </b>
        </li>
      </ul>
    </article>
  </body>
</html>