<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/473727-sikorski-kaczynski-przyczynil-sie-do-smierci-brata"/>
    <meta property="og:site_name" content="wPolityce.pl"/>
    <meta property="article:published_time" content="2019-11-19T19:50:58+00:00"/>
    <meta property="og:title" content="Obrzydliwe! Sikorski u Olejnik: Kaczyński uważa, że Tusk mu zabił brata, bo nie może przyznać, że sam się do tego przyczynił"/>
    <meta property="og:description" content="&quot;Kaczyński uważa, że Tusk mu zabił brata, bo nie może przyznać, że sam się do tego przyczynił&quot; - mówił Radosław Sikorski."/>
  </head>
  <body>
    <article>
      <h1>Obrzydliwe! Sikorski u Olejnik: Kaczyński uważa, że Tusk mu zabił brata, bo nie może przyznać, że sam się do tego przyczynił</h1>
      <address><time datetime="2019-11-19T19:50:58+00:00">19 Nov 2019, 19:50</time> by <a rel="author" href="https://wpolityce.pl/autorzy/721-kronika-klamliwej-histerii" target="_blank">Kronika kłamliwej histerii</a></address>
      <p>
        <b>Były szef MSZ, a obecnie europoseł PO Radosław Sikorski w programie „Kropka nad i” (TVN24) komentował m.in. wycofanie przez PiS podjrektu dot. zniesienia limitu 30-krotności składek na ZUS, a także kwestię prawyborów w PO. Zaatakował też w obrzydliwy sposób prezesa PiS Jarosława Kaczyńskiego.</b>
      </p>
      <blockquote>Wydaje mi się, że to jest najważniejsze wydarzenie polityczne dzisiejszego dnia. To wybicie się Gowina na niepodległość w ramach Zjednoczonej Prawicy. Ma na tyle silną frakcję, że może się postawić prezesowi. (…) Żałuję, że Gowin nie zagrał o tekę premiera. Ma 18 szabel, ale ma zdolność koalicyjną na lewo od siebie</blockquote>
      <p>— mówił Radosław Sikorski, odnosząc się do wycofania przez PiS projektu dot. zniesienia limitu składek na ZUS.</p>
      <p>Sikorski komentował słowa premiera z expose o tym, że obecny rząd będzie bronił dzieci przed ideologią gender.</p>
      <blockquote>Rozumiem, że to obecny rząd wydał instrukcje prokuratorom, że są miejsca, które są eksterytorialne, gdzie nie można wchodzić. Mówię o kuriach biskupich. Jak chcą walczyć z podnoszeniem rąk na dzieci, to niech tym się zajmą</blockquote>
      <p>— powiedział.</p>
      <p>Gdy w rozmowie poruszony został wątek Donalda Tuska, który ogłosił, że jednak nie będzie startował w wyborach prezydenckich, Sikorski zdecydował się na obrzydliwy atak na Jarosława Kaczyńskiego.</p>
      <blockquote>
        <b>Kaczyński uważa, że Tusk mu zabił brata, bo nie może przyznać, że sam się do tego przyczynił</b>
      </blockquote>
      <p>— stwierdził Sikorski.</p>
      <p>Europoseł PO tłumaczył się także z tego, dlaczego nie startuje w wyborach prezydenckich.</p>
      <blockquote>Uważam, że Andrzej Duda jest słabym prezydentem. (…) Długo myślałem o tym, kto ma największe szanse pokonania go. Doszedłem do wniosku, że Małgorzata Kidawa-Błońska ma atuty, których ja nie mam. Po pierwsze jest kobietą. Po drugie prezydent Duda jest gotowy zawalczyć o poparcie Kościoła kosztem praw kobiet. Chce zmuszać kobiety do rodzenia. Wydaje się, że Kidawa-Błońska będzie bardziej wiarygodna w obronie kobiet</blockquote>
      <p>— podkreślił.</p>
      <p>
        <b>Słowa Radosława Sikorskiego o rzekomym przyczynieniu się Jarosława Kaczyńskiego do śmierci brata są tak skandaliczne, że trudno je kulturalnie skomentować. To przykre, że taka wypowiedź padła z ust osoby, reprezentującej Polskę na forum PE.</b>
      </p>
      <p>tkwl/TVN24</p>
    </article>
  </body>
</html>