<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/sports/1562334/mpagern-olympiakos-85-82-echase-ti-niki-mesa-ap-ta-cheria-toy"/>
    <meta property="og:site_name" content="NOOZ."/>
    <meta property="article:published_time" content="2019-11-19T19:36:00+00:00"/>
    <meta property="og:title" content="Μπάγερν-Ολυμπιακός 85-82: Έχασε τη νίκη μέσα απ'τα χέρια του"/>
    <meta property="og:description" content="Ένας καλός Ολυμπιακός στο πρώτο ημίχρονο δεν έφτασε για να του χαρίσει την νίκη, με την γερμανική ομάδα να τον υποχρεώνει στην έκτη του ήττα στη φετινή Ευρωλίγκα."/>
  </head>
  <body>
    <article>
      <h1>Μπάγερν-Ολυμπιακός 85-82: Έχασε τη νίκη μέσα απ'τα χέρια του</h1>
      <address>
        <time datetime="2019-11-19T19:36:00+00:00">19 Nov 2019, 19:36</time>
      </address>
      <p>
        <b>Ένας καλός Ολυμπιακός στο πρώτο ημίχρονο δεν έφτασε για να του χαρίσει την νίκη, με την γερμανική ομάδα να τον υποχρεώνει στην έκτη του ήττα στη φετινή Ευρωλίγκα.</b>
      </p>
      <p>Ο <b>Πρίντεζης </b>με το κλασσικό του πεταχτάρι άνοιξε το σκορ κάνοντας το 0-2, το οποίο με καλάθι του<b> Παπανικολάου </b>μετά από δικό του κλέψιμο έγινε 0-4.</p>
      <p>Η <b>Μπάγερν</b> με καλάθια των<b> Ζίπσερ</b> και <b>Λο</b> ισοφάρισε γρήγορα, ενώ προσπέρασε με φάουλ του<b> Πρίντεζη</b> και βολές του <b>Μπαρτέλ</b>.</p>
      <p>Ο <b>Ολυμπιακός</b> με πολλά λάθη (5 λάθη για 5 λεπτά αγώνα), άφησε ελεύθερη την γερμανική ομάδα να κάνει ό,τι θέλει και με <b>Τσίπσερ, Λο, Λούτσιτς</b> έφτασε να προηγείται με 7 πόντους (13-6).</p>
      <p>Ο <b>Παπανικολάου</b> με το τρίτο του κλέψιμο αλλά και εύστοχη βολή έκανε το 17-9, ενώ ο <b>Μπόλντγουιν</b> με σουτ μέσης απόστασης διαμόρφωσε το 17-11 υποχρεώνοντας την γηπεδούχο σε τάιμ-άουτ.</p>
      <p>Οι ερυθρόλευκοι κυνήγησαν το ματς με βολές των <b>Ρούμπιτ</b> και <b>Ρότσεστι</b>, ενώ με εκπληκτική προσπάθεια του <b>Μπόλντγουιν</b> γράφτηκε το 19-16.</p>
      <p>Το σκορ πρώτης περιόδου διαμορφώθηκε σε 23-17 μετά από εύστοχο τρίποντο και έξτρα βολή του <b>Μπαρτέλ,</b> αλλά και μία εύστοχη για τον Μπόλντγουιν, που κέρδισε φάουλ στην εκπνοή.</p>
      <p>Ο <b>Ολυμπιακός</b> μπήκε δυνατά στο δεύτερο δεκάλεπτο με τον Πολ να σκοράρει σε σουτ τριών πόντων αμέσως μετά από δικό του μπλοκ για το 23-20.</p>
      <p>Ο <b>Ρότσεστι </b>απάντησε σε έμμεσο τρίποντο του <b>Μονρό</b> που ακολούθησε, με δικό του εύστοχο σουτ για να διαμορφώσει το 28-25 με τον <b>Ολυμπιακό</b> να βρίσκει ρυθμό.</p>
      <p>Ο <b>Ριντ</b> βρέθηκε παντελώς εκτός ρυθμού, κάνοντας λάθη και δίνοντας βολές στην γερμανική ομάδα, ο<b> Μπόλντγουιν </b>όμως έχοντας βρει ρυθμό έκανε το 31-27.</p>
      <p>Με νέο τρίποντο του <b>Ρότσεστι</b> αλλά και διαδοχικά εύστοχα καλάθια <b>Μιλουτίνοφ</b> και <b>Μονρό</b> διαμορφώθηκε το 37-33, ενώ με τρίποντο και εύστοχες βολές του <b>Σπανούλη</b> οι ερυθρόλευκοι προηγήθηκαν με 39-40.</p>
      <p>Με δύο σπουδαία καλάθια του <b>Πρίντεζη</b> γράφτηκε το 43-44, το οποίο ήταν και το τελικό σκορ του πρώτου μισού.</p>
      <p>Η τρίτη περίοδος ξεκίνησε με λάθη και από τις δύο ομάδες, με τον <b>Μπόλντγουιν</b> να πετυχαίνει το πρώτο καλάθι του δεκαλέπτου για το 43-46.</p>
      <p>Ο <b>Μιλουτίνοφ</b> παίζοντας εξαιρετική άμυνα αποτρέπει σκοράρισμα από <b>Μονρό</b>, ενώ ο <b>Παπανικολάου</b> ευστοχεί σε τρίποντο και οδηγεί την ομάδα του σε διαφορά 6 πόντων (45-51).</p>
      <p>Μετά από εξαιρετική ασίστ του <b>Ρότσεστι</b>, ο<b> Μπόλντγουιν </b>ευστοχεί πίσω από τα 6,75μ. και αμέσως μετά κλέβει και σκοράρει στον αιφνιδιασμό διαμορφώνοντας το 49-57, οδηγώντας τον <b>Ράντονιτς</b> σε τάιμ-άουτ.</p>
      <p>Με άστοχα σουτ και από τις δύο ομάδες αλλά εύστοχες βολές, γράφτηκε το 55-63 της τρίτης περιόδου.</p>
      <p>Με δίποντο του <b>Πρίντεζη</b> και βολές <b>Ρούμπιτ</b>, ο ερυθρόλευκοι με γρήγορο σερί 4-0 έκανε το 55-67 φτάνοντας σε διψήφια διαφορά, την οποία γρήγορα ''έσβησε'' η <b>Μπάγερν</b> με τρίποντο <b>Λο</b>.</p>
      <p>Η γερμανική ομάδα πίεσε ασφυκτικά στην επίθεση, όπου μετά από άστοχο σουτ του <b>Σπανούλη</b> και εύστοχο αντίστοιχα του <b>Μπαρτέλ</b> έφτασε στο 65-69, πλησιάζοντας σε απόσταση 4 πόντων.</p>
      <p>Μια εκπληκτική συνεργασία <b>Σπανούλη-Πρίντεζη</b> έδωσε ανάσα στον <b>Ολυμπιακό</b> κάνοντας το 65-71, που όμως γρήγορα έγινε 68-71 με εύστοχο τρίποντο του <b>Μπαρτέλ</b>.</p>
      <p>Η <b>Μπάγερν</b> κατάφερε να προσπεράσει 4 λεπτά πριν το τέλος της αναμέτρησης, κάνοντας το 72-71 με σουτ του <b>Μπαρτέλ</b>.</p>
      <p>Η γερμανική ομάδα μετά από αντιαθλητικό φάουλ του <b>Ρότσεστι</b> που έδωσε βολές στο <b>Λο</b>, αλλά και δικό του εύστοχο τρίποντο πήρε προβάδισμα 5 πόντων με 77-72, διαφορά που γρήγορα μείωσε ο <b>Μιλουτίνοφ</b> με γκολ-φάουλ (77-75).</p>
      <p>Ωστόσο αυτό δε στάθηκε αρκετό, καθώς η <b>Μπάγερν</b> πάτησε γκάζι στο τελευταίο δίλεπτο και με καλάθια των <b>Μονρό</b> και <b>Μπαρτέλ, </b>αλλά και βολή του <b>Λο</b> γράφτηκε το 85-79, ενώ ο <b>Μπόλντγουιν</b> μείωσε σε 85-82, που ήταν και το τελικό σκορ.</p>
      <p><b>Τα δεκάλεπτα:</b> 23-17, 43-44, 55-63, 85-82</p>
    </article>
  </body>
</html>