<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/politiki/tsipras-allazoyn-toys-poinikoys-kodikes-gia-na-kanoyn-deals/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-19T19:05:46+00:00"/>
    <meta property="og:title" content="Τσίπρας: Αλλάζουν τους Ποινικούς Κώδικες για να κάνουν deals"/>
    <meta property="og:description" content="&quot;Η σπουδή της κυβέρνησης να αλλάξει τους Ποινικούς Κώδικες ήταν για τις μολότοφ;&quot;, σχολίασε εν είδει ερώτησης ο Αλέξης Τσίπρας, σε συνέντευξή του στο"/>
  </head>
  <body>
    <article>
      <h1>Τσίπρας: Αλλάζουν τους Ποινικούς Κώδικες για να κάνουν deals</h1>
      <address><time datetime="2019-11-19T19:05:46+00:00">19 Nov 2019, 19:05</time> by <a rel="author">Κώστας Παναγιωτάκης</a></address>
      <p>«Η σπουδή της κυβέρνησης να αλλάξει τους Ποινικούς Κώδικες ήταν για τις μολότοφ;», σχολίασε εν είδει ερώτησης ο Αλέξης Τσίπρας, σε συνέντευξή του στο Δελτίο Ειδήσεων του Open και τη δημοσιογράφο Νίκη Λυμπεράκη, για να κατηγορήσει την κυβέρνηση ότι «τους αλλάζουν για να κάνουν deals με τους τραπεζίτες και τους εγκληματίες του λευκού κολάρου που έχουν κατασχέσεις των περιουσιακών τους στοιχείων». «Η πραγματική πρόθεση δεν ήταν οι μολότοφ, αλλά οι εγκληματίες που δεν πετάνε μολότοφ, οι ‘μπαχαλάκηδες’ που φορούν γραβάτες και κοστούμια», πρόσθεσε.</p>
      <p>Επικοινωνιακού χαρακτήρα οι έφοδοι της αστυνομίας στα Εξάρχεια δήλωσε ο πρόεδρος του ΣΥΡΙΖΑ Αλέξης και έκανε λόγο για πολιτική κερδοσκοπία από την κυβέρνηση στα Εξάρχεια.</p>
      <p>«Με ξάφνιασε η ενόχληση μεγάλου μέρους των ΜΜΕ και των πολιτικών μου αντιπάλων, όμως κυρίως τους ενόχλησε ότι ενώ είχε διαμορφωθεί ένα οξύ κλίμα, δεν είχαμε αυτό, αλλά μια μαζική, ειρηνική μεγάλη διαδήλωση με έντονο αντικυβερνητικό χαρακτήρα», είπε ο Αλέξης Τσίπρας για τη συμμετοχή του στην πορεία του Πολυτεχνείου.</p>
      <p>Τόνισε ότι «η μεγάλη συμμετοχή οφείλεται σε μεγάλο βαθμό στο γεγονός ότι έχουν προκληθεί τα αντανακλαστικά του δημοκρατικού και προοδευτικού κόσμου και ιδίως της νεολαίας». Πρόσθεσε πως «υπεύθυνη αυτής της μαζικής συμμετοχής είναι η ίδια η κυβέρνηση με τις επεμβάσεις στην ΑΣΟΕΕ, στους χώρους διασκέδασης, στους κινηματογράφους». Ο κ. Τσίπρας είπε ότι «βιώνουμε περίοδο όπου το βασικό χαρακτηριστικό της είναι η αδυναμία της κυβέρνησης να διαχειριστεί κρίσιμα θέματα όπως το προσφυγικό και θέλει να θρέψει ένα κοινό, του οποίου τα αυτιά είχε χαϊδέψει προεκλογικά, με ένα ακραίο δόγμα ‘τάξης και ασφάλειας'».</p>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/koinonia/giati-den-prepei-pote-na-fortizete-nychta-to-kinito-sas/"/>
        <a href="https://www.aftodioikisi.gr/ipourgeia/n-s-ypes-ti-allazei-se-kinitikotita-axiologisi-proslipseis-eggrafa/"/>
        <a href="https://www.aftodioikisi.gr/ota/theodorikakos-tha-metakinithoyn-dimosioi-ypalliloi-stin-aytodioikisi/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/oikonomia/epidoma-petrelaioy-thermansis-vgike-to-fek-poioi-tha-paroyn-eos-350-eyro/"/>
        <a href="https://www.aftodioikisi.gr/oikonomia/ayto-einai-to-koinoniko-merisma-toy-dekemvrioy-i-katanomi-ton-400-ek-eyro/"/>
        <a href="https://www.aftodioikisi.gr/asfalistika/anadromika-dikastiki-apofasi-gia-epistrofes-os-kai-33-mines/"/>
      </related>
    </article>
  </body>
</html>