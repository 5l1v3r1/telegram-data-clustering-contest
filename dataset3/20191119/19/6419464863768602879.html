<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/h-alli-selida/skai-ti-ischyei-pragmatika-me-to-tha-ginei-tis-polykatoikias/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-19T19:34:26+00:00"/>
    <meta property="og:title" content="ΣΚΑΪ: Τι ισχύει πραγματικά με το «Θα γίνει της πολυκατοικίας»"/>
    <meta property="og:description" content="Έντονη υπήρξε τις τελευταίες ημέρες η φημολογία ότι ο ΣΚΑΪ ετοιμάζεται να «κόψει» πασίγνωστη σειρά, επειδή τα νούμερα τηλεθέασης δεν είναι ικανοποιητικά."/>
  </head>
  <body>
    <article>
      <h1>ΣΚΑΪ: Τι ισχύει πραγματικά με το «Θα γίνει της πολυκατοικίας»</h1>
      <address>
        <time datetime="2019-11-19T19:34:26+00:00">19 Nov 2019, 19:34</time>
      </address>
      <p>Έντονη υπήρξε τις τελευταίες ημέρες η φημολογία ότι ο <a href="https://neaselida.gr/tag/skai/"><b>ΣΚΑΪ</b> </a>ετοιμάζεται να «κόψει» <b>πασίγνωστη σειρά</b>, επειδή τα<b> νούμερα τηλεθέασης</b> δεν είναι ικανοποιητικά.</p>
      <p>Οι φήμες ήθελαν ένα από τα σίριαλ του<b> ΣΚΑΪ</b> να ετοιμάζεται να λάβει τέλος με τη συμπλήρωση των 20 επεισοδίων που ήταν εξαρχής προγραμματισμένα.</p>
      <p>Σύμφωνα με δημοσίευμα της <b>«Real Life»</b>, το <a href="https://neaselida.gr/tag/tha-ginei-tis-polykatoikias/"><b>«Θα γίνει της Πολυκατοικίας»</b> </a>δεν θα συνεχίσει να προβάλλεται, αφού τα νούμερα δεν είναι υψηλά και δεν βοηθούν το κανάλι να βελτιώσει τον μέσο όρο του</p>
      <figure>
        <img src="https://neaselida.gr/nsmedia/uploads/2019/11/polykatoikia.jpg"/>
      </figure>
      <p>Όμως, η αλήθεια είναι διαφορετική.</p>
      <p>Ο <b>ΣΚΑΪ</b> δεν προτίθεται να «κόψει» τη συγκεκριμένη σειρά, η οποία θα συνεχίσει να προβάλλεται κανονικά.</p>
      <p>Η <b>«Νέα Σελίδα»</b> επικοινώνησε με το <b>κανάλι του Φαλήρου</b>, από το οποίο τονίζεται ότι υπάρχει απόλυτη ικανοποίηση για το <b>«Θα γίνει της Πολυκατοικίας»</b>, που αποτελεί ένα από τα «βαριά χαρτιά» τη <b>φετινή τηλεοπτική σεζόν</b> και έτσι δεν υπάρχει κανένας απολύτως λόγος για να σταματήσει να προβάλλεται.</p>
      <figure>
        <img src="https://neaselida.gr/nsmedia/uploads/2019/11/papadopoulos.jpg"/>
      </figure>
      <h3>ΣΚΑΪ: «Τα έσπασε» ο Σπύρος Παπαδόπουλος (video)</h3>
      <p>Αφιερωμένο στις <b>λαϊκές επιτυχίες</b> της δεκαετίας του ’80 και του ’90 ήταν το<a href="https://neaselida.gr/tag/stin-ygia-mas-re-pedia/"> <b>«Στην υγειά μας ρε παιδιά»</b></a> με τον<a href="https://neaselida.gr/tag/spyros-papadopoulos/"><b> Σπύρο Παπαδόπουλο</b></a> το <b>Σάββατο 16 Νοεμβρίου</b>.</p>
      <p>Στην εκπομπή του <a href="https://neaselida.gr/tag/skai/"><b>ΣΚΑΪ</b></a>, πολυαγαπημένα τραγούδια ερμήνευσαν οι: <b><a href="https://neaselida.gr/tag/leyteris-pantazis/">Λευτέρης Πανταζής</a>, <a href="https://neaselida.gr/tag/antzela-dimitriou/">Άντζελα Δημητρίου</a>, <a href="https://neaselida.gr/tag/dimitris-kontolazos/">Δημήτρης Κοντολάζος</a>, <a href="https://neaselida.gr/tag/vasilis-dimas/">Βασίλης Δήμας</a>,<a href="https://neaselida.gr/tag/valia-somaraki/"> Βάλια Σωμαράκη</a> και <a href="https://neaselida.gr/tag/katerina-liolioy/">Κατερίνα Λιόλιου</a></b> και χάρισαν στους τηλεθεατ΄ς μια ανεπανάληπτη βραδιά με πολύ κέφι.</p>
      <figure>
        <img src="https://neaselida.gr/nsmedia/uploads/2019/11/stin-igeia-mas.jpg"/>
      </figure>
      <p>Την παρέα συμπλήρωσαν οι: <b>Ματίνα Νικολάου, Στέφανος Κωνσταντινίδης, Τζώρτζια Συρίχα, Μιχάλης Ιατρόπουλος, Άννυ Πανταζή, Χάρης Σιανίδης, Βίβιαν Μπενέκου, Ζωή Δημητράκου, Στέλλα Δημητρίου, Μαρία Ψηλού, Ειρήνη Στεριανού, Σωτήρης Δούβρης, Στέφανος Κακαβούλης, Βασιλική Αγγέλη και Έλβη Μιχαηλίδου.</b></p>
      <h3>Τι τηλεθέαση έκανε</h3>
      <p>Το <b>«Στην υγειά μας ρε παιδιά»</b> συνέχισε και το <b>Σάββατο 16 Νοεμβρίο</b>υ στις υψηλές πτήσεις στην τηλεθέαση.</p>
      <p>Καθώς κατέγραψε μεγάλα νούμερα τόσο στο <b>γενικό</b>, όσο στο <b>δυναμικό κοινό</b>.</p>
      <p>Συγκεκριμένα, στο <b>γενικό κοινό</b> η εκπομπή του<b> Σπύρου Παπαδόπουλου</b> έκανε μέσο όρο τηλεθέασης <b>28,7%</b>, φτάνοντας σε τέταρτο στο <b>35,1%</b>.</p>
      <p>Στο <b>δυναμικό κοινό</b>, το<b> «Στην υγειά μας»</b> έκανε μέσο όρο <b>22,2%</b>, με καλύτερο τέταρτο στο <b>27,1%</b>.</p>
      <h3>Η τηλεθέαση στην prime time ζώνη το Σάββατο 16/11</h3>
      <p>1) «Στην υγειά μας ρε παιδιά» ΣΚΑΪ 22,2%</p>
      <p>2) «Πάνω Κάτω» Alpha 10,7%</p>
      <p>3) Ελληνική ταινία στον ΑΝΤ1 9,1%</p>
      <p>4) Ξένη ταινία στον ΑΝΤ1 9,1%</p>
      <p>5) Ελληνική ταινία στον Alpha 6,7%</p>
      <p>Μη καθαρά ποσοστά τηλεθέασης<br/>Πηγή: Nielsen Media Research</p>
      <figure>
        <img src="https://neaselida.gr/nsmedia/uploads/2019/11/moutsinas-1.jpg"/>
      </figure>
      <h3>ΣΚΑΪ: Τα «σάρωσε» όλα ο Νίκος Μουτσινάς</h3>
      <p>«Απογείωση» για το<a href="https://neaselida.gr/tag/kalo-mesimeraki/"> <b>«Καλό Μεσημεράκι»</b></a> την <b>Παρασκευή 15 Νοεμβρίου</b>.</p>
      <p>Η εκπομπή του<a href="https://neaselida.gr/tag/nikos-moutsinas/"> <b>Νίκου Μουτσινά</b></a> στον<a href="https://neaselida.gr/tag/skai/"><b> ΣΚΑΪ</b></a> κατέκτησε με μεγάλη ευκολία την πρωτιά στην <b>τηλεθέαση</b>.</p>
      <figure>
        <img src="https://neaselida.gr/nsmedia/uploads/2019/11/moutsinas2.jpg"/>
      </figure>
      <p>Το <b>«Καλό Μεσημεράκι»</b> χτύπησε πάνω από<b> 25%</b> στο δυναμικό κοινό, αποδεικνύοντας στην πράξη ότι ο <b>Νίκος Μουτσινάς</b> είναι το πιο ισχυρό όπλο του <b>καναλιού του Φαλήρου</b> στον «πόλεμο» της τηλεθέασης στη φετινή τηλεοπτική σεζόν.</p>
      <p>Συγκεκριμένα, έκανε <b>25,7%</b>, αφήνοντας πολύ πίσω τα προγράμματα που έχει απέναντί του</p>
      <h3>Η τηλεθέαση στη μεσημεριανή ζώνη την Παρασκευή 15/11</h3>
      <p>1) «Καλό Μεσημεράκι» ΣΚΑΪ 25,7%</p>
      <p>2) «Ρουκ Ζουκ» ΑΝΤ1 21%</p>
      <p>3) «Ελένη» Alpha 17,9%</p>
      <p>4) «Κωνσταντίνου και Ελένης» (Ε) ΑΝΤ1 17%</p>
      <p>5) «Ντετέκτιβ Μοκ» ΕΡΤ2 15,7%</p>
      <p>6) «Μεσημέρι Yes» Open 9%</p>
      <p>7) «Αστέρια στην Άμμο» Alpha 6%</p>
      <p>Μη καθαρά ποσοστά τηλεθέασης<br/>Nielsen Media Research</p>
      <related>
        <a href="https://neaselida.gr/h-alli-selida/agries-melisses-to-megalo-mystiko-chronon-apokalyptetai-ti-tha-doyme-apopse-19-11/"/>
        <a href="https://neaselida.gr/h-alli-selida/olga-tremi-tiletheasi-sok-gia-tin-paroysiastria-tis-ert/"/>
      </related>
    </article>
  </body>
</html>