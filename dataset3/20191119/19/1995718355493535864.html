<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152560-ukraina--vognysche-koru-volynian-zaklykayut-pereviryty-imunitet"/>
    <meta property="og:site_name" content="ВолиньPost"/>
    <meta property="article:published_time" content="2019-11-19T19:11:00+00:00"/>
    <meta property="og:title" content="Україна – вогнище кору: волинян закликають перевірити імунітет"/>
    <meta property="og:description" content="Проаналізувавши інфекційну захворюваність Волинський у обласному лабораторному центрі інформують, що сьогодні Україна фактично являє собою небезпеку."/>
  </head>
  <body>
    <article>
      <h1>Україна – вогнище кору: волинян закликають перевірити імунітет</h1>
      <address>
        <time datetime="2019-11-19T19:11:00+00:00">19 Nov 2019, 19:11</time>
      </address>
      <p>Проаналізувавши інфекційну захворюваність <a href="http://volindses.com.ua/%d0%be%d1%86%d1%96%d0%bd%d0%b8-%d1%81%d0%b2%d1%96%d0%b9-%d1%96%d0%bc%d1%83%d0%bd%d0%bd%d0%b8%d0%b9-%d1%81%d1%82%d0%b0%d1%82%d1%83%d1%81/">Волинський у обласному лабораторному центрі інформують</a>, що сьогодні Україна фактично являє собою суцільне вогнище кору ( з початку року зареєстровано понад 58 тис. випадків) , продовжують реєструватися випадки дифтерії ( 23 – зареєстрованих).<br/><br/>Тому кожному волинянину бажано перевірити свій імунний статус щодо небезпечних хвороб, визначити напруженість імунітету проти кору, краснухи та дифтерії (антитіла класу G — Ig G).<br/><br/>Дані дослідження лікарі – епідеміологи лабораторного центру рекомендують наступному колу осіб:<br/><br/>Тим хто не знає свого вакцинального статусу до дифтерії, кору та краснухи, для подальшого визначення кратності введення вакцин;<br/><br/>-Щеплені діти, котрі вакциновані з порушенням Календаря.<br/>-Вагітні, які були в контакті з хворими на кір, краснуху чи дифтерію.<br/>-Жінки, які планують свою вагітність і не хворіли на кір, краснуху.<br/>-Особи, котрі мають часті відрядження, в т.ч. за кордон.<br/>-Працівники аптечних мереж.<br/>-Медичні працівники первинної ланки, котрі працюють у вогнищах інфекційних захворювань.<br/><br/>Щоб отримати адекватні результати аналізів лікар-вірусолог лабораторного центру радить дотримуватись певних умов. За 6-12 годин до забору крові потрібно відмовитись від: їжі, алкоголю, паління, ліків, великої кількості води.<br/><br/>Дане дослідження проводить вірусологічна лабораторія ДУ «Волинський обласний лабораторний центр МОЗ України», яка оснащена високотехнологічним обладнанням і гарантує високу якість результатів, по ціновій політиці є доступною і конкурентною:<br/><br/>— визначення стану напруженості імунітету до дифтерії (виявлення антитіл класу G) – коштує 205 грн. 00 коп.<br/><br/>— визначення стану напруженості імунітету до кору та краснухи (виявлення антитіл класу G) – коштує 90 грн. 00 коп.</p>
    </article>
  </body>
</html>