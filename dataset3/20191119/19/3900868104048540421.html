<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/sports/1562336/kebin-serafen-se-diapragmateyseis-me-omada-poy-anakoinwse-prwin-prasino"/>
    <meta property="og:site_name" content="NOOZ."/>
    <meta property="article:published_time" content="2019-11-19T19:42:00+00:00"/>
    <meta property="og:title" content="Κέβιν Σεραφέν: Σε διαπραγματεύσεις με ομάδα που ανακοίνωσε πρώην &quot;πράσινο&quot;"/>
    <meta property="og:description" content="Η Μπούντουτσνοστ είναι έτοιμη να πυροδοτήσει νέα και μεγαλύτερη &quot;βόμβα&quot; μετά του Σον Κιλπάτρικ."/>
  </head>
  <body>
    <article>
      <h1>Κέβιν Σεραφέν: Σε διαπραγματεύσεις με ομάδα που ανακοίνωσε πρώην "πράσινο"</h1>
      <address>
        <time datetime="2019-11-19T19:42:00+00:00">19 Nov 2019, 19:42</time>
      </address>
      <p>
        <b>Η Μπούντουτσνοστ είναι έτοιμη να πυροδοτήσει νέα και μεγαλύτερη "βόμβα" μετά του Σον Κιλπάτρικ.</b>
      </p>
      <p>Η ομάδα από το Μαυροβούνιο θέλει να κατακτήσει την ABA Liga και το δείχνει.</p>
      <p>Κι αυτό είναι εμφανέστατο, καθώς βρίσκεται σε συζητήσεις με τον θηριώδη σέντερ, <b>Κέβιν Σεραφέν</b>, ο οποίος μετά το διετές πέρασμα του από την <b>Μπαρτσελόνα </b>είναι free agent. Ο 30χρονος σέντερ είχε πέρσι 8.3 πόντους και 3.6 ριμπάουντ με τη φανέλα της ισπανικής ομάδας στην EuroLeague, όμως δεν δικαίωσε στον μέγιστο βαθμό τις προσδοκίες των "μπλαουγκράνα".</p>
      <p>Έτσι, σύμφωνα με τον αθλητικό Τύπο από το Μαυροβούνιο, η πλευρά του Κέβιν Σεραφέν βρίσκεται σε διαπραγματεύσεις με την <b>Μπούντουτσνοστ</b> για συμβόλαιο συνεργασίας μέχρι το τέλος της σεζόν, με τη συμφωνία να μην θεωρείται κάτι πολύ... μακρινό.</p>
      <p>
        <b>Να θυμίσουμε πως ο Σεραφέν είχε ακουστεί και για τους "αιωνίους" το καλοκαίρι, όμως το κασέ του ήταν απαγορευτικό.</b>
      </p>
    </article>
  </body>
</html>