<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/ellada/sotiris-konstantinidis-synelifthisan-oi-eforiakoi-poy-ton-ekviazan-video/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-19T19:14:41+00:00"/>
    <meta property="og:title" content="Σωτήρης Κωνσταντινίδης: Συνελήφθησαν οι εφοριακοί που τον εκβίαζαν (video)"/>
    <meta property="og:description" content="Θύμα εκβιασμού από εφοριακούς έπεσε ο παλαίμαχος ποδοσφαιριστής του Ηρακλή και της ΑΕΚ, Σωτήρης Κωνσταντινίδης.Ο «γιατρός», όπως ήταν γνωστός στους ποδοσφαι"/>
  </head>
  <body>
    <article>
      <h1>Σωτήρης Κωνσταντινίδης: Συνελήφθησαν οι εφοριακοί που τον εκβίαζαν (video)</h1>
      <address>
        <time datetime="2019-11-19T19:14:41+00:00">19 Nov 2019, 19:14</time>
      </address>
      <p>Θύμα εκβιασμού από <b>εφοριακούς </b>έπεσε ο παλαίμαχος ποδοσφαιριστής του <b>Ηρακλή</b> και της<b> ΑΕΚ</b>, <a href="https://neaselida.gr/tag/sotiris-konstantinidis/"><b>Σωτήρης Κωνσταντινίδης</b></a>.</p>
      <p>Ο <b>«γιατρός»</b>, όπως ήταν γνωστός στους ποδοσφαιρόφιλους, κατήγγειλε στο <b>Εσωτερικών Υποθέσεων Βορείου Ελλάδος</b> ότι είχε πέσει θύμα εκβιασμού από δύο μεγαλοστελέχη της εφορίας Σερρών και από την ίδια του τη λογίστρια.</p>
      <p>Οι εφοριακοί προσέγγισαν τον πρώην ποδοσφαιριστή και του είπαν ότι έγινε έλεγχος για το 2013 και ότι στον λογαριασμό του βρέθηκαν χρήματα, τα οποία δεν ήταν δικαιολογημένα και ότι θα έτρωγε πρόστιμο.</p>
      <p>Τα χρηματικά ποσά όμως ήταν απολύτως δικαιολογημένα.</p>
      <p>Σύμφωνα με το<b> ρεπορτάζ του Alpha</b>, η περιπέτεια του παλαίμαχου ποδοσφαιριστή κράτησε μήνες.</p>
      <p>Οι εφοριακοί του ζήτησαν 7.000 ευρώ για να μην του βεβαιώσουν το πρόστιμο.</p>
      <p>Ο Σωτήρης Κωνσταντινίδης έκανε καταγγελία στο Εσωτερικών Υποθέσεων Βορείου Ελλάδος. Οι αστυνομικοί παρακολουθούσαν τις τηλεφωνικές συνομιλίες</p>
      <p>Την Δευτέρα ο πρώην ποδοσφαιριστής έδωσε τα χρήματα στη λογίστρια, η οποία τα πήρε με την κωδική φράση «η παραγγελία για τα παπούτσια είναι έτοιμη».</p>
      <p>
        <b>Δείτε το βίντεο από το κεντρικό δελτίο ειδήσεων του Alpha:</b>
      </p>
      <figure>
        <iframe src="https://www.youtube.com/embed/anfpkvaBBR0" width="696" height="392" data-service="Youtube" scrolling="no"/>
      </figure>
      <related>
        <a href="https://neaselida.gr/ellada/antikapnistikos-nomos-oi-kataggelies-ta-prostima-kai-oi-antidraseis-video/"/>
      </related>
    </article>
  </body>
</html>