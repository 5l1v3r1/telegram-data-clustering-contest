<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158874_1004.html"/>
    <meta property="og:site_name" content="Novsport"/>
    <meta property="article:published_time" content="2019-11-19T19:52:00+00:00"/>
    <meta property="og:title" content="ОФИЦИАЛНО: Тотнъм уволни Почетино"/>
    <meta property="og:description" content="„За съжаление, домакинските резултати в края на миналия сезон и началото на този бяха много разочароващи”"/>
  </head>
  <body>
    <article>
      <h1>ОФИЦИАЛНО: Тотнъм уволни Почетино</h1>
      <address><time datetime="2019-11-19T19:52:00+00:00">19 Nov 2019, 19:52</time> by <a rel="author">Николай Георгиев</a></address>
      <p>Ръководството на Тотнъм уволни мениджъра Маурисио Почетино след 5 години начело на клуба от Висшата лига, информира BBC. Мотивът за освобождаването на наставника са поредицата от разочароващи резултати.</p>
      <p> <br/>„Бяхме изключително затруднени да предприемем тази промяна. Това не е решение, което Бордът на директорите е взел лесно, нито набързо”, сподели изпълнителният директор на „шпорите” Даниел Леви.<br/> <br/>„За съжаление, домакинските резултати в края на миналия сезон и началото на този бяха много разочароващи”, допълни още босът на Тотнъм.<br/> <br/>Все още не е ясно кой ще застане на мястото на Маурисио Почетино, като в следващите часове се очаква повече информация.</p>
    </article>
  </body>
</html>