<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/libanons-parlament-tvingades-skjuta-upp-mote/"/>
    <meta property="og:site_name" content="HBL"/>
    <meta property="article:published_time" content="2019-11-19T19:41:00+00:00"/>
    <meta property="og:title" content="Libanons parlament tvingades skjuta upp möte på grund av demonstrationer"/>
    <meta property="og:description" content="Det som skulle ha blivit den första sessionen i Libanons parlament på två månader har fått ställas in efter att demonstrerande hindrat ledamöterna från att ta sig fram till byggnaden i Beirut. Protesterna riktas mot landets regering, som anklagas för att föra landet mot en ekonomisk kollaps."/>
  </head>
  <body>
    <article>
      <h1>Libanons parlament tvingades skjuta upp möte på grund av demonstrationer</h1>
      <h2>Det som skulle ha blivit den första sessionen i Libanons parlament på två månader har fått ställas in efter att demonstrerande hindrat ledamöterna från att ta sig fram till byggnaden i Beirut. Protesterna riktas mot landets regering, som anklagas för att föra landet mot en ekonomisk kollaps.</h2>
      <address><time datetime="2019-11-19T19:41:00+00:00">19 Nov 2019, 19:41</time> by <a rel="author">TT-AFP-Reuters</a></address>
      <p>Sedan protesterna inleddes för drygt en månad sedan har den ekonomiska krisen förvärrats. Inga tecken på att en ny regering ska vara på gång har kommit sedan premiärminister <b>Saad al-Hariri</b> avgick den 29 oktober som en följd av protesterna.</p>
      <p>Hundratals högljudda människor och kravallpolis har konfronterat varandra och bitvis hamnat i bråk.</p>
      <p>Flera banker har haft stängt i en vecka, men öppnade igen på tisdagen med polis utposterad vid bankkontor och med restriktioner på kontantuttag och utlandsöverföringar.</p>
      <p>Skottlossning hördes när en grupp med tiotals människor tvingade två fordon med tonade fönster att vända om när de närmade sig parlamentet, visar tv-sända bilder.</p>
      <p>Myndigheterna meddelar att mötet i parlamentet har skjutits upp på obestämd tid. Ett annat möte i parlamentet ställdes in förra veckan av säkerhetsskäl.</p>
      <p>Före gryningen arbetade säkerhetsstyrkor med att stänga av vägar runt parlamentet med taggtråd, en åtgärd som visade sig inte kunna hindra de demonstrerande från att sätta stopp för ledamöterna.</p>
    </article>
  </body>
</html>