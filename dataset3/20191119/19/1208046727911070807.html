<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/cl-herrar/anses-som-varldens-storsta-talang-nu-har-toppklubben-varvat-honom/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-19T19:03:46+00:00"/>
    <meta property="og:title" content="Anses som ”världens största talang” – nu har toppklubben värvat honom"/>
    <meta property="og:description" content="Det isländska underbarnet Haukur Thrastarson lämnar UMF Selfoss efter säsongen. Han har ritat på ett 3-årskontrakt med polska mästarna Vive Kielce. Haukur Thrastarson är bara 18 år gammal men redan ett namn på handbolls-Europas läppar. Isländsk mästare, MVP i U18-EM, landslagsdebut, målskytt på Frankrike. Han har meriter många inte ens kommer nära. Det har länge […]"/>
  </head>
  <body>
    <article>
      <h1>Anses som ”världens största talang” – nu har toppklubben värvat honom</h1>
      <address><time datetime="2019-11-19T19:03:46+00:00">19 Nov 2019, 19:03</time> by <a rel="author" href="https://handbollskanalen.se/author/jimmy-johanssonhandbollskanalen-nu/" target="_blank">Jimmy Grandin</a></address>
      <p>
        <b>Det isländska underbarnet Haukur Thrastarson lämnar UMF Selfoss efter säsongen. Han har ritat på ett 3-årskontrakt med polska mästarna Vive Kielce.</b>
      </p>
      <p>Haukur Thrastarson är bara 18 år gammal men redan ett namn på handbolls-Europas läppar. Isländsk mästare, MVP i U18-EM, landslagsdebut, målskytt på Frankrike. Han har meriter många inte ens kommer nära.</p>
      <p>Det har länge surrats om var han tar klivet från moderklubben Selfoss. De flesta av de stora ligorna har nämnts och idag kom beskedet: Polen.</p>
      <p>Thrastarson har skrivit på ett 3-årskontrakt med mästarklubben Vive Kielce som börjar gälla från sommaren 2020. Där kommer han slipas av en av handbollshistoriens vassaste mittnior, Talant Dujshebaev.</p>
      <p>Ett kanske lite oväntat steg men modigt av den unge Thrastarson. Men Kielce har länge visat ett seriöst intresse och klubben <a href="https://kielcehandball.pl/pl/11338/Islandzki-talent-od-przyszlego-sezonu-w-PGE-VIVE-Kielce">meddelar</a> att de träffades redan i augusti på plats i Kielce.</p>
      <p> </p>
    </article>
  </body>
</html>