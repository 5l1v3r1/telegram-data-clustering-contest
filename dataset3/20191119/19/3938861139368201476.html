<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_arosh-zayaviv-scho-ne-dopustit-kapitulyaciyu-na-donbasi/938969"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T19:34:00+00:00"/>
    <meta property="og:title" content="Ярош заявив, що не допустить капітуляцію на Донбасі"/>
    <meta property="og:description" content="Командувач Української добровольчої армії Дмитро Ярош заявив, що не допустить капітуляції на Донбасі. Таким чином він прокоментував зустріч лідерів нормандської четвірки на Радіо НВ. Ярош сказав, що українські військовослужбовці нікуди не подінуться.ЧИТАЙТЕ ТАКОЖ: ..."/>
  </head>
  <body>
    <article>
      <h1>Ярош заявив, що не допустить капітуляцію на Донбасі</h1>
      <address><time datetime="2019-11-19T19:34:00+00:00">19 Nov 2019, 19:34</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938969_w_300.jpg?v=0"/>
        <figcaption>Ярош прокоментував зустріч лідерів нормандської четвірки. Фото: НВ</figcaption>
      </figure>
      <p>Командувач Української добровольчої армії <b>Дмитро Ярош</b> заявив, що не допустить капітуляції на Донбасі.</p>
      <p>Таким чином він прокоментував зустріч лідерів нормандської четвірки на <a href="https://nv.ua/ukr/ukraine/events/dmitro-yarosh-poobicyav-ne-dopustiti-kapitulyaciji-na-donbasi-novini-ukrajini-50054436.html">Радіо НВ</a>.</p>
      <p>Ярош сказав, що українські військовослужбовці нікуди не подінуться.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/donbas/_sivoho-proponuye-zalikovuvati-rani-na-okupovanomu-donbasi/938920"/>
      </related>
      <p>"Влада ця коливається, ми бачимо якесь бажання щось зробити добре, але при тому всьому стратегії оборони держави, її захисту, не проглядається. Важко оцінювати, що і як буде. Зараз всі чекаємо цієї нормандської зустрічі. Але знову ж таки, ті заяви, які йдуть від новообраного президента і влади — несистемні. Можна говорити тільки за одне: ті хлопці, які на війні відстоювали або відстоюють незалежність своєї держави — вони нікуди не ділись і не дінуться. І незважаючи на будь-яке рішення влади, капітуляції ми не допустимо. Це я можу вам сказати однозначно", - заявив Ярош.</p>
      <blockquote>Президент Володимир Зеленський <a href="https://gazeta.ua/articles/politics/_normandska-zustrich-prezident-hoche-pogovoriti-pro-vibori-v-ordlo-i-deokupaciyu/938905">вважає, що на зустрічі у нормандському форматі слід почати обговорення можливостей проведення місцевих виборів </a>в окремих районах Донецької і Луганської областей.<br/>Про це глава держави заявив на брифінгу у вівторок після зустрічі з прем'єр-міністром Чехії Андрієм Бабішем.</blockquote>
    </article>
  </body>
</html>