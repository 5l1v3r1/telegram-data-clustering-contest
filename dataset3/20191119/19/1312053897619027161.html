<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/19/la-scienza-avanza-e-prevede-bambini-geneticamente-sani-entro-due-anni/"/>
    <meta property="og:site_name" content="NewNotizie"/>
    <meta property="article:published_time" content="2019-11-19T19:41:14+00:00"/>
    <meta property="og:title" content="Bambini geneticamente sani entro due anni? Nuove prospettive e nuovi dilemmi"/>
    <meta property="og:description" content="Nuovi progressi della scienza: creazione di bambini geneticamente sani da qui a due anni, rischi ormai &quot;giustificabili&quot; rispetto ai benefici."/>
  </head>
  <body>
    <article>
      <h1>Bambini geneticamente sani entro due anni? Nuove prospettive e nuovi dilemmi</h1>
      <address><time datetime="2019-11-19T19:41:14+00:00">19 Nov 2019, 19:41</time> by <a rel="author">Sara Alonzi</a></address>
      <p>
        <b>Nuovi progressi della scienza: creazione di bambini geneticamente sani da qui a due anni, rischi ormai “giustificabili”.</b>
      </p>
      <p>Un ricercatore dell’Università di Abertay a Dundeev ha scoperto che, grazie alle nuove tecnologie, i rischi della modificazione genetica sono oramai abbastanza bassi da giustificarne l’uso con gli embrioni umani, sostenendo anche come <b>un tentativo “moralmente giustificabile”</b> potrebbe avvenire in meno di due anni.</p>
      <p>Una tale ricerca aprirebbe ad una rivoluzione in campo medico, con un’ondata di nuovi farmaci genetici ma soprattutto con la “produzione” di persone genetificamente modificate (GM).</p>
      <h3>Uomo “non perfetto” ma adesso si aprono nuove prospettive</h3>
      <p>La sorprendente notizia è stata riportata dal sito inglese Daily Star ed è inevitabilmente destinata a far discutere. Se da una parte la prospettiva di un esistenza in salute fa gioire, dall’altra si aprono le annose questioni etiche.</p>
      <p>Il dott. Smith, leader del programma dei corsi di scienze biomediche di Abertay, ha dichiarato: “La linea germinale umana non è affatto perfetta, con <b>l’evoluzione che ci ha fornito una protezione piuttosto minima dalle malattie che tendono a colpire nei nostri ultimi anni</b>, tra cui malattie cardiovascolari, cancro e demenza“. Le tecniche GM offrono la prospettiva di proteggere le persone future da questi e altri disturbi comuni. Secondo il medico questo risultato sarebbe stato già parzialmente raggiunto negli esperimenti sugli animali, e aggiunge: “Se diversi disturbi comuni potessero essere evitati o ritardati modificando geneticamente l’uomo, <b>la durata media della vita libera da malattia potrebbe essere notevolmente estesa”.</b></p>
      <p>L’accademico ha evidenziato anche come <b>la ricerca in questo settore offrirebbe speranza ai genitori a rischio di trasmettere gravi malattie genetiche ai loro futuri figli.<br/></b><br/>Il dott. Smith ha spiegato anche come un approccio etico debba essere al centro di ogni progresso <b>se si vuole conquistare la fiducia pubblica</b>, aggiungendo che “La società è in gran parte contraria alla modifica genetica degli umani e la pubblicità negativa generata dalla prima produzione eticamente problematica di bambini GM in Cina lo scorso anno è stata fortemente criticata dalla maggior parte dei genetisti ed etici, rafforzando ulteriormente gli atteggiamenti contro la creazione dei così detti <b>“bambini designer”</b>.</p>
      <p>Per il ricercatore tuttavia, non risparmiare sofferenze evitabili all’umanità non sarebbe maggiormente etico: “Ritardando una mossa eticamente sana verso un mondo in cui <b>possiamo ridurre le malattie genetiche</b>, stiamo fallendo con coloro che soffrono di malattie e condizioni debilitanti. Se negli anni ’70 avessero prevalso tali atteggiamenti negativi nei confronti dell’innovazione biomedica, lo sviluppo e l’uso della fecondazione in vitro – una tecnologia medica di grande beneficio – <b>sarebbero stati gravemente ritardati e in effetti non avrebbero mai potuto realizzarsi”</b>. L’articolo è stato pubblicato sulla rivista di etica medica Bioetica.</p>
    </article>
  </body>
</html>