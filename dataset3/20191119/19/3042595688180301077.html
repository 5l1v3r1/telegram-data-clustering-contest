<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/kjendis/brannskadd/71838316"/>
    <meta property="og:site_name" content="Dagbladet.no"/>
    <meta property="article:published_time" content="2019-11-19T19:43:46+00:00"/>
    <meta property="og:title" content="Brannskadd"/>
    <meta property="og:description" content="Tore Petterson pådro seg kraftig brannskade før «Skal vi danse»-finalen."/>
  </head>
  <body>
    <article>
      <h1>Brannskadd</h1>
      <h2>Tore Petterson pådro seg kraftig brannskade før «Skal vi danse»-finalen.</h2>
      <address><time datetime="2019-11-19T19:43:46+00:00">19 Nov 2019, 19:43</time> by <a rel="author">Henriette Eilertsen</a></address>
      <p>I tolv uker har tv-seere kunne se<a href="https://www.dagbladet.no/kjendis/aleksander-hetland-36-er-arets-vinner/71827930"> imponerende show på «Skal vi danse»-parketten</a>, fram til <a href="https://www.dagbladet.no/kjendis/derfor-skal-han-trekke-seg-unna-rampelyset/71828569">Aleksander Hetland (36) vant hele konkurransen</a> i helga.</p>
      <p>Samtidig som kjendisene har svingt seg over dansegulvet og sanket poeng, har også <a href="https://www.dagbladet.no/kjendis/viste-fram-kjaeresten-for-forste-gang/71595557">dommer Tore Petterson (40)</a> fått mye oppmerksomhet for sine tv-antrekk.</p>
      <p>Uke etter uke har han stilt opp i farger, glitter og fjær, og vært et friskt pust på skjermen. Men kort tid før finalen gikk det imidlertid galt.</p>
      <figure>
        <img src="https://www.dagbladet.no/images/71838472.jpg?imageId=71838472&amp;x=13.930348258706&amp;y=0&amp;cropw=72.636815920398&amp;croph=100&amp;width=292&amp;height=301"/>
        <figcaption><b>IMPONERENDE ANTREKK:</b> Tore Petterson sparer så å si aldri på kruttet når det kommer til antrekket. Foto: Espen Solli / TV 2 Vis mer</figcaption>
      </figure>
      <figure>
        <img src="https://www.dagbladet.no/images/71838476.jpg?imageId=71838476&amp;x=18.257261410788&amp;y=0&amp;cropw=60.580912863071&amp;croph=91.588785046729&amp;width=292&amp;height=295"/>
        <figcaption><b>FJÆR:</b> Tore Petterson forteller at han fikser antrekkene sine selv. Foto: Espen Solli /TV 2 Vis mer</figcaption>
      </figure>
      <figure>
        <img src="https://www.dagbladet.no/images/71838478.jpg?imageId=71838478&amp;x=17.612977983778&amp;y=1.7361111111111&amp;cropw=74.507531865585&amp;croph=57.465277777778&amp;width=643&amp;height=332"/>
        <figcaption><b>FINALEN:</b> Det var dette antrekket som gjorde at Tore brant seg kraftig. Foto: Espen Solli / TV 2 Vis mer</figcaption>
      </figure>
      <p>Tirsdag skriver nemlig Petterson på <a href="https://www.instagram.com/torepetterson/?hl=nb">Instagram</a> at han brant seg kraftig da han skulle lage finaleantrekket sitt, noe som har resultert i en kraftig forbrenning.</p>
      <h3>- Etsa gjennom</h3>
      <p>Overfor Dagbladet forteller «Skal vi danse»-dommeren nå hva som egentlig skjedde.</p>
      <p>- Jeg skulle lage skulderpynt slik jeg hadde gjort de siste tolv ukene. Jeg brukte isopor for å forme pynten, men så har jeg fått meg ny limpistol. Det etsa rett gjennom og ned i hånda mi, avslører han.</p>
      <figure>
        <img src="https://www.dagbladet.no/images/71838448.jpg?imageId=71838448&amp;x=0&amp;y=0&amp;cropw=100&amp;croph=100&amp;width=322&amp;height=430"/>
        <figcaption><b>FIKK HJELP:</b> Slik ser Tores hånd ut etter legebesøket. Foto: Privat Vis mer</figcaption>
      </figure>
      <figure>
        <img src="https://www.dagbladet.no/images/71838450.jpg?imageId=71838450&amp;x=0&amp;y=0&amp;cropw=99.658703071672&amp;croph=100&amp;width=292&amp;height=389"/>
        <figcaption><b>DEN «GODE» HÅNDA:</b> Tore fikk størst skader på den venstre hånda si, men også på høyre har han fått noen blemmer. Foto: Privat Vis mer</figcaption>
      </figure>
      <p>Ifølge Petterson begynte det umiddelbart å boble i hånda, og han måtte stå med den under kaldt vann i flere timer.</p>
      <p>- Det er det vondeste jeg noen gang har opplevd.</p>
      <p>Likevel stilte 40-åringen like blid som alltid til sending lørdag, men dagen etter ble det bare verre og verre.</p>
      <p>Mandag så Petterson ingen annen utvei enn å oppsøke legevakta, hvor han fikk beskjed om at han hadde pådratt seg annengrads forbrenning som det hadde blitt betennelse i.</p>
      <h3>- Mareritt</h3>
      <p>Ifølge <a href="https://nhi.no/forstehjelp/brannskader/brannskade/">NHI</a> er annengrads forbrenning når det har brent gjennom det ytterste hudlaget, og når det neste hudlaget også er brent. Dette kan gi sterk smerte og hevelse.</p>
      <p>- Nå går jeg på full antibiotikakur og bruker salve.</p>
      <p>- Det er jo helt tullete, vet du. Hver lørdag er et mareritt når jeg skal lage antrekkene og jeg har brent meg før, sier han lattermildt.</p>
      <p>Petterson legger ikke skjul på at ting er litt mer krevende i hverdagen for tida, men at hånda i utgangspunktet skal være langt bedre innen ei uke.</p>
      <p>- Hvis ikke må jeg tilbake til legen. Jeg bare håper jeg slipper amputasjon, sier han spøkefullt, og legger til at han er glad for at det var venstrehånda som fikk de verste skadene.</p>
    </article>
  </body>
</html>