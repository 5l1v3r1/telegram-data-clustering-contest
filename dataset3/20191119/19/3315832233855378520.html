<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/02fe0a580b883804/partitura-unei-lucrari-din-tinerete-a-lui-mozart-vanduta-la-licitatie-la-paris-cu-372-500-de-euro.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-19T19:13:07+00:00"/>
    <meta property="og:title" content="Partitura unei lucrări din tinereţe a lui Mozart, vândută la licitaţie la Paris cu 372.500 de euro"/>
    <meta property="og:description" content="O partitură originală a compozitorului austriac Wolfgang Amadeus Mozart, scrisă în tinereţe şi provenită din colecţia scriitorului Stefan Zweig, a fost vândută luni la Paris pentru suma de 372.500 de euro."/>
  </head>
  <body>
    <article>
      <h1>Partitura unei lucrări din tinereţe a lui Mozart, vândută la licitaţie la Paris cu 372.500 de euro</h1>
      <address><time datetime="2019-11-19T19:13:07+00:00">19 Nov 2019, 19:13</time> by <a rel="author">Jurnal.md</a></address>
      <p>
        <b>O partitură originală a compozitorului austriac Wolfgang Amadeus Mozart, scrisă în tinereţe şi provenită din colecţia scriitorului Stefan Zweig, a fost vândută luni la Paris pentru suma de 372.500 de euro.</b>
      </p>
      <p>Partitura a reuşit să dubleze preţul de pornire estimat la o sumă cuprinsă între 150.000 şi 200.000 de euro.</p>
      <p>Scrisă de mână în 1772, când Mozart avea 16 ani, partitura este o versiune unică a celui de-al cincilea şi celui de-al şaselea menuet dintr-o serie de şase scrise pentru orchestră şi compuse de muzician pe când se afla la Salzburg, între două călătorii pe care le realizase în Italia în vara acelui an, notează Sotheby's, citat de digi24.ro.</p>
      <p><i>„A fost o epocă în care geniul său începea să se afirme şi să compună numeroase opere de artă"</i>, potrivit casei de licitaţii.</p>
      <p>Manuscrisul, singurul dintre cele ''Six Menuets K.164'' aflat în proprietate privată, a fost păstrat de sora sa, Maria Anna, la Salzburg şi după mai multe secole a ajuns în mâinile scriitorului Stefan Zweig, un mare colecţionar de obiecte care i-au aparţinut lui Mozart.</p>
      <p>Preţioasa partitură a fost scoasă luni la licitaţie în cadrul vânzării bibliotecii reputatului bibliofil elveţian Jean-Francois Chaponniere, decedat în în 2005.</p>
      <p>Banii obţinuţi în urma licitaţiei vor fi destinaţi unor fonduri private destinate promovării muzicii în rândul tinerilor.</p>
    </article>
  </body>
</html>