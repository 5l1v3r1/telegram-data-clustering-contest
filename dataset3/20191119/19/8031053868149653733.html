<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%ba%ce%b1%ce%b9-%cf%8c%ce%bc%cf%89%cf%82-%ce%bf-%cf%87%ce%af%cf%84%ce%bb%ce%b5%cf%81-%ce%b5%ce%af%cf%87%ce%b5-%ce%bb%ce%b1%cf%87%ce%b1%ce%bd%cf%8c%ce%ba%ce%b7%cf%80%ce%bf-%ce%ba%ce%b1%ce%b9-%ce%b2.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T19:42:04+00:00"/>
    <meta property="og:title" content="Και όμως ο Χίτλερ είχε λαχανόκηπο και βρέθηκε στην Πολωνία! – Εικόνα"/>
    <meta property="og:description" content="Ο Χίτλερ, όπως είναι γνωστό ήταν χορτοφάγος και ήθελε στο τραπέζι του τα πιο φρέσκα και υγιεινά λαχανικά, γι αυτό είχε και έναν συγκεκριμένο λαχανόκηπο που τα προμηθευόταν."/>
  </head>
  <body>
    <article>
      <h1>Και όμως ο Χίτλερ είχε λαχανόκηπο και βρέθηκε στην Πολωνία! – Εικόνα</h1>
      <address>
        <time datetime="2019-11-19T19:42:04+00:00">19 Nov 2019, 19:42</time>
      </address>
      <p>
        <b>Ο Χίτλερ, όπως είναι γνωστό ήταν χορτοφάγος και ήθελε στο τραπέζι του τα πιο φρέσκα και υγιεινά λαχανικά, γι αυτό είχε και έναν συγκεκριμένο λαχανόκηπο που τα προμηθευόταν.</b>
      </p>
      <p>Ανακαλύφθηκε ο λαχανόκηπος, που πρόσφερε φρέσκα λαχανικά στον Αδόλφο Χίτλερ, από ιστορικούς της Πολωνίας. Ο κήπος βρίσκεται στην περίφημη έδρα του Wolf Lair, το κωδικό όνομα του πιο σημαντικού από τα μυστικά καταφύγια του Χίτλερ που στέγαζε το αρχηγείο του «Φύρερ».</p>
      <p>«Ανακαλύψαμε τον λαχανόκηπο του Χίτλερ στην τέταρτη ζώνη του καταφυγίου Wolf», αναφέρει το πάρκο Mazurolandia σε σχετική ανακοίνωσή του, τονίζοντας ότι στο σημείο έσπευσαν και ειδικοί από το πολεμικό μουσείο της Μαζουρίας, στη βόρειο Πολωνία. Σύμφωνα με το σχετικό δημοσίευμα της First News, ο κήπος βρέθηκε περί το 1 χλμ. από το καταφύγιο του Χίτλερ. Η ανασκαφή αποκάλυψε τα θεμέλια του σπιτιού του κηπουρού, δυο θερμοκήπια και έναν υπόγειο λέβητα, που παρείχε ζεστό νερό και αέρα για να παράγονται φρέσκα λαχανικά καθ’ όλη τη διάρκεια του έτους.</p>
      <figure>
        <iframe data-src="https://twitter.com/WeekFacts/status/1194977897456365568?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Φυσικά, αξίζει να σημειώσουμε ότι ο Αδόλφος Χίτλερ ήταν φανατικός χορτοφάγος κι αντικαπνιστής, ενώ δεν έπινε αλκοόλ. Κάτι άλλο, που είναι πασίγνωστο είναι ότι ήταν παρανοϊκός αναφορικά με το ενδεχόμενο να τον δηλητηριάσουν κι έτσι στο καταφύγιο βρίσκονταν και μεγάλος αριθμός δοκιμαστές για τα φαγητά του Φύρερ. «Το φαγητό ήταν πεντανόστιμο. Μόνο τα καλύτερα λαχανικά, σπαράγγια, πιπεριές, οτιδήποτε μπορείς να φανταστείς. Και πάντα με μια μερίδα ρύζι ή ζυμαρικά, δίπλα», ανέφερε η Μαργκό Βελκ, μία από τις δοκιμαστές φαγητού του Αδόλφου Χίτλερ, σε παλιότερη συνέντευξή της στο Associated Press, το 2013.</p>
    </article>
  </body>
</html>