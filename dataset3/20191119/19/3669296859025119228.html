<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/dunya/ruhaniden-abdye-yaptirimlari-daha-fazla-surduremezler"/>
    <meta property="og:site_name" content="CNN Türk"/>
    <meta property="article:published_time" content="2019-11-19T19:42:19+00:00"/>
    <meta property="og:title" content="Ruhani'den ABD'ye: Yaptırımları daha fazla sürdüremezler"/>
    <meta property="og:description" content="İran Cumhurbaşkanı Hasan Ruhani, nükleer..."/>
  </head>
  <body>
    <article>
      <h1>Ruhani'den ABD'ye: Yaptırımları daha fazla sürdüremezler</h1>
      <h2>İran Cumhurbaşkanı Hasan Ruhani, nükleer anlaşmanın çökmesinin tüm dünya ülkelerinin zararına olacağını bu nedenle herkesin uluslararası çıkarları korumaya odaklanması gerektiğini söyledi.</h2>
      <address><time datetime="2019-11-19T19:42:19+00:00">19 Nov 2019, 19:42</time> by <a rel="author">AA</a></address>
      <p><a href="https://www.cnnturk.com/haberleri/iran">İran</a> Cumhurbaşkanlığından yapılan yazılı açıklamaya göre <a href="https://www.cnnturk.com/haberleri/ruhani">Ruhani</a>, Avustralya'nın yeni Tahran Büyükelçisi Lyndall Jane Sachs'ın güven mektubunu kabulünde, "<a href="https://www.cnnturk.com/haberleri/abd">ABD</a>, dünyanın lideri olmadığını anlamalıdır. ABD de her ülke gibi bir ülkedir." ifadelerini kullandı. </p>
      <p>
        <i>Bağımsız ülkelerin ABD'nin aldığı kararlara karşı çıkmasını isteyen Ruhani, şöyle devam etti:</i>
      </p>
      <p>"Nükleer anlaşmanın çökmesi dünyanın zararına olacaktır. Bu yüzden herkes dünyanın çıkarlarını korumaya odaklanmalıdır. ABD yaptırımları er ya da geç sona erecektir, bunu daha fazla sürdüremezler."</p>
      <p>Ruhani, Pakistan Ordusu Başkomutanı General Kamer Cavid Bacva'yı kabulünde ise iki ülke arasında yapımı devam eden boru hattını Pakistan sınırına kadar götürdüklerini kaydetti.</p>
      <p>İran Cumhurbaşkanı, sınır güvenliği ve kaçakçılıkla mücadele konusunda da İslamabad yönetimiyle ortak hareket ettiklerini vurguladı.</p>
      <related>
        <h4>ilgili haberler</h4>
        <a href="https://www.cnnturk.com/video/turkiye/kesmir-saatli-bomba-gibi"/>
        <a href="https://www.cnnturk.com/dunya/irandaki-gosterilerde-bir-polis-daha-olduruldu"/>
        <a href="https://www.cnnturk.com/video/dunya/iranda-ne-oluyor"/>
      </related>
    </article>
  </body>
</html>