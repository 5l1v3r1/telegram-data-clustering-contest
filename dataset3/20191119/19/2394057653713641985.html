<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/19/dragon-quest-builders-2-z-nowym-zwiastunem-i-oficjalna-data-premiery-na-pecetach.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-19T19:30:00+00:00"/>
    <meta property="og:title" content="Dragon Quest Builders 2 z nowym zwiastunem i oficjalną datą premiery na pecetach"/>
    <meta property="og:description" content="Kontynuacja niezwykle ciepło przyjętego spin-offa cyklu Dragon Quest zmierza na komputery osobiste."/>
  </head>
  <body>
    <article>
      <h1>Dragon Quest Builders 2 z nowym zwiastunem i oficjalną datą premiery na pecetach</h1>
      <h2>Kontynuacja niezwykle ciepło przyjętego spin-offa cyklu Dragon Quest zmierza na komputery osobiste.</h2>
      <address><time datetime="2019-11-19T19:30:00+00:00">19 Nov 2019, 19:30</time> by <a rel="author">Maria Wawrzyniak</a></address>
      <p><b>Square Enix poinformowało, że gra <a href="https://www.gram.pl/encyklopedia-gier/gry/dragon-quest-builders-2"><i>Dragon Quest Builders 2</i></a> zadebiutuje na komputerach osobistych 10 grudnia bieżącego roku.</b> Grę będziemy mogli zakupić poprzez <b>platformę Steam</b>, gdzie została już uruchomiona możliwość złożenia zamówienia przedpremierowego. Na ten moment nie znamy jednak oficjalnych wymagań sprzętowych, których brakuje również na stronie we wspomnianym sklepie. Osoby, które zdecydują się na preorder otrzymają <b>specjalne cyfrowe bonusy, jak chociażby elementy dekoracyjne</b>. Pecetową wersję <i>Dragon Quest Builders 2</i> wyceniono na <b>249 złotych</b>, przy czym należy zaznaczyć, że <b>dostajemy od razu rozszerzenia <i>Hotto Stuff Pack</i>, <i>Aquarium Pack</i> oraz <i>Modernist Pack</i></b>.</p>
      <figure>
        <img src="https://img6.gram.pl/swfq20191119192501324jams.jpg"/>
      </figure>
      <p>Dla tych, którzy nie znają produkcji – mamy do czynienia z <b>kolejnym spin-offem cyklu <i>Dragon Quest</i>, który stanowi jednocześnie kontynuację <i>Dragon Quest Builders</i></b>. Zarówno pierwsza, jak i druga część spotkały się z <b>niezwykle ciepłym przyjęciem ze strony graczy</b>. <i>Dragon Quest Builders 2 </i>zadebiutowało <b>12 lipca 2019 roku na konsolach PlayStation 4 oraz Nintendo Switch</b>. W serwisie Metacritic produkcja posiada <b>średnią ocen na poziomie 85 procent</b>, z czego prawie wszystkie recenzje są bardzo pozytywne. Jeżeli zaś chodzi o samą grę, w dużym skrócie, jest to coś w rodzaju <b>RPG-owego sandboksa</b>. Wcielamy się w <b>bohatera obdarzonego <i>mocą kreacji</i></b>, na którego niewielkich barkach spoczywa ogromne zadanie <b>odbudowania cywilizacji i stawienia czoła mrocznym siłom</b>. Wiecie, o co chodzi.</p>
      <p>https://youtu.be/S8cbR4l7Cs4</p>
      <ul>
        <li>
          <a href="https://youtu.be/S8cbR4l7Cs4">Nasza recenzja gry <i>Dragon Quest Builders</i></a>
        </li>
        <li>
          <a href="https://www.sferis.pl/gry-komputerowe-2263">Pełna oferta gier komputerowych w sklepie Sferis</a>
        </li>
      </ul>
    </article>
  </body>
</html>