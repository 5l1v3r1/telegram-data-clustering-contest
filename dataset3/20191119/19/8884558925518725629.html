<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kultura/pri-zalozbi-mis-je-izsel-nov-izbor-pesmi-miroslava"/>
    <meta property="og:site_name" content="Primorske novice"/>
    <meta property="article:published_time" content="2019-11-19T19:06:50+00:00"/>
    <meta property="og:title" content="Pri založbi Miš je izšel nov izbor pesmi Miroslava Košute"/>
    <meta property="og:description" content="Pri založbi Miš so danes v ljubljanski knjigarni Konzorcij med sedmimi knjižnimi novostmi predstavili tudi razkošen izbor pesmi tržaškega pesnika Miroslava Košute, naslovljen Ljubezni to pesem."/>
  </head>
  <body>
    <article>
      <h1>Pri založbi Miš je izšel nov izbor pesmi Miroslava Košute</h1>
      <address><time datetime="2019-11-19T19:06:50+00:00">19 Nov 2019, 19:06</time> by <a rel="author">Maja Pertič Gombač</a></address>
      <p>
        <b>Pri založbi Miš so danes v ljubljanski knjigarni Konzorcij med sedmimi knjižnimi novostmi predstavili tudi razkošen izbor pesmi tržaškega pesnika Miroslava Košute, naslovljen Ljubezni to pesem.</b>
      </p>
      <figure>
        <img src="https://static.primorske.si/foto/highres/gnweb/720414_predstavitev-mis.jpg"/>
        <figcaption>Foto: Maja Pertič Gombač</figcaption>
      </figure>
      <p><b>LJUBLJANA</b> &gt; Izbor in spremna beseda sta delo dr. Igorja Sakside, za ilustracije, s katerimi je knjiga bogato opremljena, pa <b>Damijan Stepančič</b>. Slednji je med drugim danes predstavil tudi svojo avtorsko slikanico, naslovljeno Svetilnik, ki vabi ogledobralce, da se potopijo v njen svet čudovitih in čudežnih podob.</p>
      <figure>
        <iframe src="https://www.youtube.com/embed/1CdcBw5ZZFI" width="560" height="315" data-service="Youtube" scrolling="no"/>
      </figure>
      <p>Med novostmi je tudi pesniška zbirka <b>Vinka Möderndorferja</b> Babica za lahko noč z ilustracijami Tanje Komadina, posebno presenečenje pa je ponatis legendarne zbirke <b>Toneta Pavčka</b> Čenčarije, ki bo prihodnje leto praznovala 45 let od izida.</p>
      <p>Tudi v drugo je izšla z izvirnimi ilustracijami nič manj legenarnega ustvarjalca <b>Kostje Gatnika</b>, ki pa so v drugo zaživele v barvah. Tudi k tej zbirki je spremno besedo napisal dr. Igor Saksida, ki ga so ga pesmi zaznamovale že v otroštvu in je med prebiranjem z odraslimi očmi ponovno odkril njihovo iskrivost in še vedno neskaljeno moč nagovarjanja sodobnega bralca - otrok in vseh ostalih.</p>
    </article>
  </body>
</html>