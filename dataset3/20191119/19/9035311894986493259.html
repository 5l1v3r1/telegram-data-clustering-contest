<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/19/ab-insan-haklari-ihlalleri-gerekcesiyle-turkiyeye-yapilan-85-milyon-euro-yardimi-kesti"/>
    <meta property="og:site_name" content="euronews"/>
    <meta property="article:published_time" content="2019-11-19T19:22:48+00:00"/>
    <meta property="og:title" content="AB'den 2020 bütçesinde Türkiye'ye 85 milyon euro kesinti"/>
    <meta property="og:description" content="Son üç haftadır yoğun görüşmeler yürüten Avrupa Birliği ülkelerinin hükümet temsilcileri ile Avrupa Parlamentosu pazartesi gecesi bütçe konusunda anlaşarak Türkiye'ye aktarılan mali yardımlarda 85 milyon euro kesintiye gitme kararı aldı."/>
  </head>
  <body>
    <article>
      <h1>AB'den 2020 bütçesinde Türkiye'ye 85 milyon euro kesinti</h1>
      <address><time datetime="2019-11-19T19:22:48+00:00">19 Nov 2019, 19:22</time> by <a rel="author">Gülsüm Alan</a></address>
      <p>Avrupa Birliği'nin tartışmalara neden olan 2020 yılı bütçesi konusunda nihayet anlaşma sağlandı.</p>
      <p>Son üç haftadır yoğun görüşmeler yürüten Avrupa Birliği ülkelerinin hükümet temsilcileri ile Avrupa Parlamentosu pazartesi gecesi bütçe konusunda anlaşarak Türkiye'ye aktarılan mali yardımlarda 85 milyon euro kesintiye gitme kararı aldı. Gerekçe olarak Türkiye’de yaşanan insan hakları ihlalleri ve Avrupa Birliği değerlerinden giderek uzaklaşması gösterildi. Avrupa Birliği böylece toplam 153,5 milyar euroluk bütçe üzerinde uzlaşmış oldu.</p>
      <p>2020 yılı bütçesinde kapsamında iklim değişikliği, işsizlikle mücadele ve dijitalleşme için ek bütçe ayrılması kararlaştırıldı. İklim değişikliği ile mücadeleye toplam bütçenin yüzde 21'i ayrıldı.</p>
      <p>Avrupa Birliği, son iki yılda Türkiye'ye yapılan yardımları 1.2 milyar euro düzeyinde kesti.</p>
      <p>AB ülkeleri öngörülmeyen sıkıntılara cevap verebilmek için 4 milyar euroluk bir rezerv oluşturma kararı aldı. Almanya Avrupa Birliği bütçesine en fazla katkı payı sağlayan ülke konumunda.</p>
      <ul>
        <li>
          <a href="https://tr.euronews.com/2019/11/04/ab-den-turkiyeye-iki-yilda-1-2-milyar-euro-fon-kesintisi">AB'den Türkiye'ye iki yılda 1.2 milyar euro fon kesintisi</a>
        </li>
        <li>
          <a href="https://tr.euronews.com/2019/03/20/avrupa-birligi-google-a-1-49-milyar-euro-para-cezas-kesti">Avrupa Birliği Google'a 1,49 milyar euro para cezası kesti</a>
        </li>
      </ul>
    </article>
  </body>
</html>