<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/19/zerkal-zayavyla-shho-pide-z-posady-u-mzs/"/>
    <meta property="og:site_name" content="Рубрика"/>
    <meta property="article:published_time" content="2019-11-19T19:25:05+00:00"/>
    <meta property="og:title" content="Зеркаль заявила, що піде з посади у МЗС"/>
    <meta property="og:description" content="Заступниця міністра МЗС Олена Зеркаль заявила про те, що піде з посади у Міністерстві закордонних справ. Про це вона заявила в ефірі 24 каналу. Зеркаль у серпні заявила про намір піти з посади. “На цьому тижні я виконаю своє останнє завдання – проведу процесуальне слухання в Гаазі по новому арбітражу, що стосується наших військових кораблів, […]"/>
  </head>
  <body>
    <article>
      <h1>Зеркаль заявила, що піде з посади у МЗС</h1>
      <address><time datetime="2019-11-19T19:25:05+00:00">19 Nov 2019, 19:25</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/06/Zerkal--860x580-c-1.jpg"/>
      </figure>
      <p>
        <b>
          <b>Заступниця міністра МЗС Олена Зеркаль заявила про те, що піде з посади у Міністерстві закордонних справ.</b>
        </b>
      </p>
      <p>Про це вона заявила в ефірі <a href="https://24tv.ua/zerkal_planuye_piti_z_posadi_zastupnitsi_ministra_mzs_n1236421?utm_source=feedly&amp;utm_medium=webfeeds">24 каналу.</a></p>
      <p>Зеркаль у серпні заявила про намір піти з посади.</p>
      <p>“На цьому тижні я виконаю своє останнє завдання – проведу процесуальне слухання в Гаазі по новому арбітражу, що стосується наших військових кораблів, які були затримані рік тому та утримувалися Росією, і наших моряків. І все, як я і обіцяла (піде з посади, – 24 канал)”, – наголосила Зеркаль.</p>
      <p>Вона сказала, що візьме паузу в роботі.</p>
      <p>“Мені потрібно зробити перерву. А щодо завдань, які переді мною стояли чи будуть стояти, – я завжди шукала собі щось, що мене цікавило, що було великим викликом, за що ніхто не хотів братися і мав сумніви, чи це можна зробити, – додала заступниця міністра.</p>
      <p>На питання ведучого Дениса Бігуса, чому Олена Зеркаль не хочете залишитися в МЗС як частина системи, яка може робити спротив Росії, дипломатка відповіла: “Я не можу робити супротив, будучи дипломатом всередині Міністерства закордонних справ, яке виконує рішення президента”.</p>
      <p>Зеркаль запевнила, що на момент інавгурації президента вона не бачила себе в Офісі Президента, проте, “указ президента (про її призначення в МЗС) вийшов до того, як з нею поговорили про це.</p>
    </article>
  </body>
</html>