<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ellada/story/1030814/olometopi-epithesi-tsipra-pyra-kata-tis-nd-gia-poiniko-kodika-prosfygiko-kai-polytexneio"/>
    <meta property="og:site_name" content="Newsbomb"/>
    <meta property="article:published_time" content="2019-11-19T19:37:21+00:00"/>
    <meta property="og:title" content="Ολομέτωπη επίθεση Τσίπρα: Πυρά κατά της ΝΔ για ποινικό κώδικα, προσφυγικό και Πολυτεχνείο"/>
    <meta property="og:description" content="«Η σπουδή της κυβέρνησης να αλλάξει τους ποινικούς κώδικες ήταν για τις μολότοφ;», διερωτήθηκε ο Αλέξης Τσίπρας, μιλώντας στο δελτίο ειδήσεων του Open, για να κατηγορήσει την κυβέρνηση ότι «τους αλλάζουν για να κάνουν deals με τους τραπεζίτες και τους εγκληματίες του λευκού κολάρου που έχουν κατασχέσεις των περιουσιακών τους στοιχείων»."/>
  </head>
  <body>
    <article>
      <h1>Ολομέτωπη επίθεση Τσίπρα: Πυρά κατά της ΝΔ για ποινικό κώδικα, προσφυγικό και Πολυτεχνείο</h1>
      <h2>«Η σπουδή της κυβέρνησης να αλλάξει τους ποινικούς κώδικες ήταν για τις μολότοφ;», διερωτήθηκε ο Αλέξης Τσίπρας, μιλώντας στο δελτίο ειδήσεων του Open, για να κατηγορήσει την κυβέρνηση ότι «τους αλλάζουν για να κάνουν deals με τους τραπεζίτες και τους εγκληματίες του λευκού κολάρου που έχουν κατασχέσεις των περιουσιακών τους στοιχείων».</h2>
      <address><time datetime="2019-11-19T19:37:21+00:00">19 Nov 2019, 19:37</time> by <a rel="author">Newsroom</a></address>
      <p><i>«Η πραγματική πρόθεση δεν ήταν οι μολότοφ, αλλά οι εγκληματίες που δεν πετάνε μολότοφ, οι ‘μπαχαλάκηδες' που φορούν γραβάτες και κοστούμια»</i>, πρόσθεσε.</p>
      <p>Αναφερόμενος στις<b> εφόδους της αστυνομίας στα Εξάρχεια</b>, είπε πως είχαν επικοινωνιακό χαρακτήρα, ενώ έκανε λόγο για <b>πολιτική κερδοσκοπία από την κυβέρνηση στην περιοχή.</b></p>
      <p><i>«Με ξάφνιασε η ενόχληση μεγάλου μέρους των ΜΜΕ και των πολιτικών μου αντιπάλων, όμως κυρίως τους ενόχλησε ότι ενώ είχε διαμορφωθεί ένα οξύ κλίμα, δεν είχαμε αυτό, αλλά μια μαζική, ειρηνική μεγάλη διαδήλωση με έντονο αντικυβερνητικό χαρακτήρα»</i>, είπε ο Αλέξης Τσίπρας για τη συμμετοχή του στην πορεία του Πολυτεχνείου.</p>
      <p>Τόνισε ότι <i>«η μεγάλη συμμετοχή οφείλεται σε μεγάλο βαθμό στο γεγονός ότι έχουν προκληθεί τα αντανακλαστικά του δημοκρατικού και προοδευτικού κόσμου και ιδίως της νεολαίας».</i></p>
      <p>Πρόσθεσε πως <i>«υπεύθυνη αυτής της μαζικής συμμετοχής είναι η ίδια η κυβέρνηση με τις επεμβάσεις στην ΑΣΟΕΕ, στους χώρους διασκέδασης, στους κινηματογράφους».</i></p>
      <p>Ο κ. Τσίπρας είπε ότι <i>«βιώνουμε περίοδο όπου το βασικό χαρακτηριστικό της είναι η αδυναμία της κυβέρνησης να διαχειριστεί κρίσιμα θέματα όπως το προσφυγικό και θέλει να θρέψει ένα κοινό, του οποίου τα αυτιά είχε χαϊδέψει προεκλογικά, με ένα ακραίο δόγμα ‘τάξης και ασφάλειας'».</i></p>
      <p>
        <b>Δείτε την συνέντευξη:</b>
      </p>
      <figure>
        <iframe src="https://www.facebook.com/plugins/video.php?href=https://www.facebook.com/tsiprasalexis/videos/731254737384749/&amp;width=500&amp;show_text=false&amp;appId=151006228371001&amp;height=281" width="500" height="281" data-service="Facebook" scrolling="no"/>
      </figure>
      <p>Διαβάστε επίσης:</p>
      <p>
        <a href="https://www.newsbomb.gr/ellada/story/1030810/agrio-xylo-se-gamo-gyalia-karfia-ta-ekanan-oi-kalesmenoi-deite-ti-synevi-pics">Άγριο ξύλο σε γάμο: Γυαλιά καρφιά τα έκαναν οι καλεσμένοι – Δείτε τι συνέβη (pics)</a>
      </p>
      <related>
        <a href="https://www.newsbomb.gr/ellada/astynomiko-reportaz/story/1030777/serres-ypothesi-ekviasmoy-kataggellei-gnostos-podosfairistis-toy-zitisan-7-000-eyro-apo-doy"/>
        <a href="https://www.newsbomb.gr/kosmos/story/1030776/tragodia-skylia-katasparaxan-egkyo-exi-minon-to-teleytaio-tilefonima-ston-syzygo-tis"/>
        <a href="https://www.newsbomb.gr/kosmos/story/1030810/kakos-xamos-se-gamo-gyalia-karfia-ta-ekanan-oi-kalesmenoi-deite-ti-synevi-pics"/>
      </related>
    </article>
  </body>
</html>