<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904392/op-de-weg-terug-na-maanden-blessureleed-bakkali-traint-weer-bij-rsc-anderlecht.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-19T19:20:00+00:00"/>
    <meta property="og:title" content="Op de weg terug: Na maanden blessureleed Bakkali traint weer bij RSC Anderlecht"/>
    <meta property="og:description" content="RSC Anderlecht heeft dit seizoen al vaker een beroep moeten doen op de eigen jeugd. Er werd gesnoeid in de kern, maar ook enkele spelers waren nog out. Landry Dimata en Zakaria Bakkali zijn daar goede voorbeelden van. Die laatste is inmiddels op de weg terug."/>
  </head>
  <body>
    <article>
      <h1>Op de weg terug: Na maanden blessureleed Bakkali traint weer bij RSC Anderlecht</h1>
      <address>
        <time datetime="2019-11-19T19:20:00+00:00">19 Nov 2019, 19:20</time>
      </address>
      <p>
        <b>RSC Anderlecht heeft dit seizoen al vaker een beroep moeten doen op de eigen jeugd. Er werd gesnoeid in de kern, maar ook enkele spelers waren nog out. Landry Dimata en Zakaria Bakkali zijn daar goede voorbeelden van. Die laatste is inmiddels op de weg terug.</b>
      </p>
      <p>De 23-jarige vleugelaanvaller ligt al sinds deze zomer in de lappenmand, maar er komt licht aan het einde van de tunnel voor de flankaanvaller. Bakkali boekt vooruitgang in zijn revalidatie en mag stilaan terug beginnen denken aan voetballen.</p>
      <aside>Lees meer<br/><a href="https://www.voetbalprimeur.be/nieuws/904383/anderlecht-ziet-de-bui-al-hangen-chadli-houden-wordt-bijna-onmogelijk-.html?itm_source=www.voetbalprimeur.be&amp;itm_medium=highlighted-content">Anderlecht voelt de bui al hangen: 'Chadli houden wordt bijna onmogelijk'</a></aside>
      <p>Op Instagram plaatste Bakkali een video waarin hij terug (in de zaal) aan het trainen was. Hij kon ook al opnieuw met de voet aan de bal trainen, wat het beste doet verhopen voor Anderlecht. Bakkali zou denken aan een terugkeer in de komende weken bij paars-wit.</p>
      <p>De concurrentie op zijn positie is echter niet min bij Anderlecht. Zo kunnen onder andere Nacer Chadli, Alexis Saelemaekers, Francis Amuzu en Jeremy Doku op de flanken spelen.</p>
      <figure>
        <img src="https://i.gyazo.com/0e012c7ffc0a41486dc9822be3d2e5d4.jpg"/>
      </figure>
      <aside>Lees meer<br/><a href="https://www.voetbalprimeur.be/nieuws/904390/antwerp-grijpt-in-bij-eigen-fans-na-incidenten-in-partij-tegen-club-brugge.html?itm_source=www.voetbalprimeur.be&amp;itm_medium=highlighted-content">Antwerp grijpt in bij eigen fans na incidenten in partij tegen Club Brugge</a></aside>
    </article>
  </body>
</html>