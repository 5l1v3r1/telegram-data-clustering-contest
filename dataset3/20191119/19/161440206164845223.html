<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/economia/2019/11/19/consorzio-industriale-di-sassari-valerio-scanu-e-il-nuovo-preside-2-954563.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-19T19:26:14+00:00"/>
    <meta property="og:title" content="Consorzio industriale di Sassari, Valerio Scanu è il nuovo presidente"/>
    <meta property="og:description" content="Economia - Approfondisci su L'Unione Sarda.it"/>
  </head>
  <body>
    <article>
      <h6 class="kicker">la nomina</h6>
      <h1>Consorzio industriale di Sassari, Valerio Scanu è il nuovo presidente</h1>
      <address><time datetime="2019-11-19T19:26:14+00:00">19 Nov 2019, 19:26</time> by <a rel="author" href="https://www.unionesarda.it/autore/mariangela_pala/10493" target="_blank">Mariangela Pala</a></address>
      <p>Valerio Scanu è il nuovo presidente del Consorzio industriale provinciale di Sassari.</p>
      <p>Rappresentante del Comune di Sassari nel consiglio di amministrazione, è stato eletto questa mattina presidente del Cipss.</p>
      <p>Succede a Pasquale Taula, presidente del Consorzio dal 2015.</p>
      <p>L'elezione di Scanu è avvenuta durante l'assemblea del Consorzio, che ha inoltre visto la nomina di Pierluigi Pinna come nuovo rappresentante della Camera di Commercio.</p>
      <p>L'assemblea consortile si è svolta in un clima sereno e collaborativo e vi hanno preso parte i rappresentanti degli enti locali consorziati: Pietro Fois per l'amministrazione provinciale di Sassari, lo stesso Valerio Scanu per il Comune di Sassari, Claudio Pecorari per il Comune di Porto Torres e Mario Conoci per il Comune di Alghero.</p>
      <p>Erano inoltre presenti i sindaci di Sassari, Gian Vittorio Campus, e di Porto Torres, Sean Wheeler.</p>
      <p>Tutti i componenti hanno votato per il presidente eletto, a eccezione del rappresentante del Comune di Porto Torres.</p>
      <p>Subito dopo l'elezione, è avvenuto il passaggio di consegne tra il presidente uscente e il nuovo e, con l'approvazione di tutti i consiglieri, condizione fondamentale per procedere immediatamente all'insediamento del cda, che si è tenuto subito dopo l'assemblea.</p>
      <p>Si è stabilito che il prossimo incontro tra gli amministratori si terrà a Porto Torres, riconoscendo così l'importanza primaria di quel territorio per le strategie programmatiche e gestionali del Consorzio.</p>
    </article>
  </body>
</html>