<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/19/stasera-in-tv-adriano-olivetti-la-forza-di-un-sogno-trama-e-anticipazioni/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-19T19:16:44+00:00"/>
    <meta property="og:title" content="Stasera in tv, Adriano Olivetti – La forza di un sogno: trama e anticipazioni"/>
    <meta property="og:description" content="Adriano Olivetti su Rai 1 sarà interpretato da Luca Zingaretti e la vera storia dell'imprenditore rivoluzionario raccontata in una fiction: trama e cast"/>
  </head>
  <body>
    <article>
      <h1>Stasera in tv, Adriano Olivetti – La forza di un sogno: trama e anticipazioni</h1>
      <address><time datetime="2019-11-19T19:16:44+00:00">19 Nov 2019, 19:16</time> by <a rel="author">Marta Colanera</a></address>
      <p>
        <b>Adriano Olivetti su Rai 1 sarà interpretato da Luca Zingaretti e la figura di imprenditore rivoluzionario raccontata in una fiction: trama, cast stellare e storia vera </b>
      </p>
      <figure>
        <img src="https://www.viagginews.com/wp-content/uploads/2019/05/il-commissario-montalbano-min.jpg"/>
      </figure>
      <p>Stasera in tv Rai fiction presenta: Adriano Olivetti – La forza di un sogno: anticipazioni.<br/>Il cast annunciato dalla prima rete è stellare e la storia dell’imprenditore si concentrerà principalmente sulla sua persona, sugli effetti delle sue invenzioni e sul suoi rapporto con i suoi lavoratori dipendenti.<br/>Luca Zingaretti vestirà i panni del protagonista in Adriano Olivetti – La forza di un sogno, <i>ma chi sono gli altri attori?<br/></i><i>Quanto la fiction Rai è tratta dalla storia vera di Adriano Olivetti e quanto no?<br/></i>Di seguito vi riportiamo tutte le anticipazioni e le curiosità della fiction evento dell’anno.</p>
      <p>Leggi anche —&gt; <a href="https://www.viagginews.com/2019/02/11/luca-zingaretti-chi-e-eta-carriera/"><b>Luca Zingaretti, chi è: età, carriera e storia del Commissario Montalbano</b></a></p>
      <h3>Adriano Olivetti – La forza dei sogni: un uomo fuori dal comune</h3>
      <p>Stasera in tv, martedì 19 novembre a partire delle 21:25, su Rai1 ci sarà la fiction <i>Adriano Olivetti – La forza di un sogno. </i>Quella che si presume sarà una dei maggiori successi dell’anno per la rete ammiraglia, è una fiction prodotta da Luca Barbareschi e diretta da Michele Soavi (nipote dello stesso Adriano Olivetti).<br/>A vestire i panni dell’imprenditore sarà Luca Zingaretti il quale ha raccontato:<br/>“<i>Di questo personaggio si sa troppo poco rispetto alla portata del suo pensiero. Io stesso ne sapevo pochissimo. Perché Steve Jobs è ricordato come un mito e lui no? Il fatto è che noi italiani siamo innegabilmente, ahimè, esterofili, bravissimi a celebrare tutto ciò che viene da fuori. Poi, c’è anche la questione del peso politico dell’Italia sul piano internazionale rispetto all’America. Un esempio: un attore americano è conosciuto in tutto il mondo, non perché sia il migliore, ma semplicemente perché opera in un mercato egemone.”<br/></i>”<i>Nel caso di Adriano Olivetti, sento la responsabilità di rendere giustizia al pensiero di un italiano così geniale e restituirlo a tutti gli italiani.</i>”<br/>Con lo stesso intento la rete nazionale ha realizzato questa fiction che non è il solo prodotto filmico dedicato al grande imprenditore. <a href="https://www.raiplay.it/video/2011/11/Adriano-Olivetti-cc8b8c14-8c12-469a-9543-a14ab125e77f.html">Documentari</a> e approfondimenti, infatti, si sono susseguiti nel tempo per onorare la memoria di Adriano Olivetti.<br/>Uomo fuori dal comune, lo spirito dell’imprenditore attraverso Zingaretti tornerà a vivere:<br/>”<i>Voglio che la Olivetti non sia solo una fabbrica, ma un modello, uno stile di vita. Voglio che produca libertà e bellezza perché saranno loro, libertà e bellezza, a dirci come essere felici</i>”, dirà in un discorso ai suoi dipendenti.<br/>Luca Zingaretti non sarà certamente l’unico volto già noto.<br/>Il cast preannunciato è stellare: <b>Stefania Rocca, Francesco Pannofino, Elena Radonicich, Francesca Cavallin, Serena Rossi, Massimo Poggio, Domenico Diele, Bruno Armando e Antonella Bavaro.<br/></b>Adriano Olivetti nasce a Ivrea l’11 aprile 1901 e muore a Aigle il 27 febbraio 2019 e la miniserie in due puntate si apre a <b>Washington D.C. nel 1960. La vita </b>dell’imprenditore viene narrata a posteriori, sin dai suoi 12 anni, quando iniziò a lavorare nella fabbrica del padre, Camillo Olivetti.<br/>La Rai racconta di un uomo che non si è fermato di fronte neanche alle leggi razziali e ha utilizzato il suo genio creativo per migliorare la vita dei suoi operai e del mondo intero.<br/>E, come racconta il narratore, di <i>“Una rivoluzione che cambierà il modo di vivere dell’intero pianeta.”</i></p>
      <p>Se vuoi seguire tutte le nostre notizie in tempo reale <a href="https://flipboard.com/@ViaggiNews"><b>CLICCA QUI</b></a></p>
      <p>Marta Colanera</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/19/chierichetti-papa-abusi-minori-vaticano-nuove-testimonianze/"/>
        <a href="https://www.viagginews.com/2019/11/19/dale-pike-chi-e-uomo-ucciso-chico-forti/"/>
        <a href="https://www.viagginews.com/2019/11/19/pesca-illegale-fad-cos-e-come-funziona/"/>
      </related>
    </article>
  </body>
</html>