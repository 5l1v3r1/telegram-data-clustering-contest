<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158873_1010.html"/>
    <meta property="og:site_name" content="Novsport"/>
    <meta property="article:published_time" content="2019-11-19T19:53:00+00:00"/>
    <meta property="og:title" content="Студът не спря Академик Бултекс за втора победа в Балканската лига"/>
    <meta property="og:description" content="Баскетболистите на Асен Николов се наложиха като гости над Ибър Рожае със 79:69"/>
  </head>
  <body>
    <article>
      <h1>Студът не спря Академик Бултекс за втора победа в Балканската лига</h1>
      <address><time datetime="2019-11-19T19:53:00+00:00">19 Nov 2019, 19:53</time> by <a rel="author">Велизар Антов</a></address>
      <p>Академик Бултекс 99 спечели и втория си мач от тазгодишното издание на Балканската лига. Баскетболистите на Асен Николов се наложиха като гост над Ибър Рожае със 79:69. <br/><br/>Заради изключително студената зала в Рожае, първоначално българският тим не излезе да загрява, но след около час закъснение, срещата все пак започна, съобщи <a href="https://bgbasket.com/new.php?id=82830">bgbasket</a>.<br/><br/>След този двубой Академик Бултекс 99 е с баланс 2-0, а само след два дни има нов мач – в четвъртък срещу Пея в Косово. Загубата бе първа за черногорския тим, който има и две победи.<br/><br/>След оспорвани начални минути отборът от Пловдив направи серия от 13:0 и се откъсна в резултата, а след първата част водеше с 23:13. Вторият период бе доста по-равностоен, като на почивката домакините успяха да свалят част от изоставането си за 35:42.<br/><br/>Интригата се запази и след паузата, а преди решителните десет минути Ибър Рожае се доближи само на 5 точки от своя съперник. Академик Бултекс 99 обаче не изпусна водачеството си и в края спечели и с двуцифрена разлика.</p>
    </article>
  </body>
</html>