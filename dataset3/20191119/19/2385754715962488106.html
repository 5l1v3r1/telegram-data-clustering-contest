<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/598176/epstain-gia-parapoiisi-arxeion-katigorountai-oi-dyo-frouroi-tou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-19T19:13:00+00:00"/>
    <meta property="og:title" content="Έπσταϊν: Για παραποίηση αρχείων κατηγορούνται οι δυο φρουροί του"/>
    <meta property="og:description" content="Οι δύο φρουροί που είχαν βάρδια το βράδυ που ο Τζέφρι Έπσταϊν έβαλε τέλος στη ζωή του, κατηγορούνται για πλαστογράφηση αρχείων.   Σύμφωνα με την..."/>
  </head>
  <body>
    <article>
      <h1>Έπσταϊν: Για παραποίηση αρχείων κατηγορούνται οι δυο φρουροί του</h1>
      <address><time datetime="2019-11-19T19:13:00+00:00">19 Nov 2019, 19:13</time> by <a rel="author">SigmaLive</a></address>
      <p><b>Οι δύο φρουροί που είχαν βάρδια το βράδυ που ο Τζέφρι Έπσταϊν έβαλε τέλος στη ζωή του, κατηγορούνται για πλαστογράφηση αρχείων.<br/></b> <br/>Σύμφωνα με την κατηγορία, οι φρουροί που όφειλαν να ελέγχουν την κατάσταση του πολυεκατομμυριούχου κρατούμενου κάθε 30 λεπτά, παραποίησαν τις σχετικές καταχωρίσεις, για να φαίνεται πως ανταποκρίνονταν στο συγκεριμένο καθήκον.<br/> <br/>Υπενθυμίζεται πως ο Έπσταϊν βρέθηκε απαγχονισμένος στο κελί του τον Αύγουστο κι ενώ περίμενε να δικαστεί για τις κατηγορίες περί σεξουαλικής εκμετάλλευσης.<br/> <br/>Οι κατηγορίες που αποδίδονται στους φρουρούς, είναι οι πρώτες που προκύπτουν έπειτα από την εγκληματολογική έρευνα, που ξεκίνησε γύρω από τα αίτια θανάτου του γνωστού χρηματιστή, ο οποίος είχε πραγματοποιήσει νωρίτερα κι άλλη, αποτυχημένη, απόπειρα αυτοκτονίας.<br/> <br/>Στην ανακοίνωση των δικαστικών Αρχών, έγιναν γνωστά και τα ονόματα των φρουρών που είχαν βάρδια τη μοιραία νύχτα (Tova Noel και Michael Thomas), στην οποία δούλευαν υπερωρία. Ο Γενικός Εισαγγελέας των ΗΠΑ, William Barr διέταξε την κράτησή τους τον Αύγουστο, αφού προηγουμένως το FBI ξεκίμνησε τη σχετική έρευνα. Ακολούθως, οι ομοσπονδιακοί εισαγγελείς φέρονται να προχώρησαν σε μια συμβιβαστική πρόταση προς τους φρουρούς, ώστε να έχουν ευνοϊκή μεταχείριση, ωστόσο εκείνοι την απέρριψαν. Αμφότεροι θα δικαστούν στο Μανχάταν.<br/> <br/>Πηγή: Πρώτο Θέμα <br/> </p>
    </article>
  </body>
</html>