<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobileworld.it/2019/11/19/si-pronto-brand-super-economico-rabona-si-parte-399emese-242782/"/>
    <meta property="og:site_name" content="MobileWorld"/>
    <meta property="article:published_time" content="2019-11-19T19:49:01+00:00"/>
    <meta property="og:title" content="“Sì, Pronto!?!” è il nuovo brand super-economico di Rabona: si parte da 3,99€/mese!"/>
    <meta property="og:description" content="Rabona, l'operatore virtuale che opera sotto rete Vodafone, ha lanciato un nuovo brand, chiamato &quot;Sì, Pronto!?!&quot; (forse per fare concorrenza dei nomi con W"/>
  </head>
  <body>
    <article>
      <h1>“Sì, Pronto!?!” è il nuovo brand super-economico di Rabona: si parte da 3,99€/mese!</h1>
      <h2>E il pacchetto più economico non è niente male!</h2>
      <address><time datetime="2019-11-19T19:49:01+00:00">19 Nov 2019, 19:49</time> by <a rel="author" href="https://www.mobileworld.it/author/robottin/" target="_blank">Matteo Bottin</a></address>
      <p><a href="https://www.mobileworld.it/tag/rabona-mobile/">Rabona</a>, l’operatore virtuale che opera sotto rete Vodafone, ha lanciato un <b>nuovo brand</b>, chiamato<b> “Sì, Pronto!?!”</b> (forse per <a href="https://www.mobileworld.it/2019/11/11/non-ce-due-senza-tre-yolo-vuala-very-mobile-sempre-wind-tre-241375/">fare concorrenza dei nomi</a> con Wind Tre?).</p>
      <p>Al momento sono due le offerte disponibili, entrambe molto, molto interessanti sia per il bundle che per il prezzo:</p>
      <ul>
        <li><b>Chi è</b>: 2.000 minuti verso tutti 20 SMS 20 GB in 4G Costo: 4,99€/mese</li>
        <li><b>Pronto</b>: 1.000 minuti verso tutti 10 SMS 10 GB in 4G Costo: 3,99€/mese</li>
      </ul>
      <p>Offerte molto economiche che potrebbero fare molto gola a molti utenti. Ma <b>cosa cambia rispetto a Rabona?</b> Praticamente nulla: stessa rete di appoggio (Vodafone), stesso APN per internet, stesso servizio clienti, stesso self care. L’unica differenza si trova nelle SIM brandizzate.</p>
      <p>Ricordiamo che la velocità di navigazione di Sì Pronto!?! è limitata: <b>60 Mbps in download e 30 Mbps in upload</b>. Insomma, meglio dell’operatore virtuale di Vodafone, ho. Mobile. Vi farete tentare?</p>
      <p>Via: <a href="https://www.mvnonews.com/2019/11/19/rabona-lancia-un-secondo-brand-lowcost-sipronto-con-offerte-sotto-i-5-euro-al-mese/">MVNONews</a></p>
    </article>
  </body>
</html>