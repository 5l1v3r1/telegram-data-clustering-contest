<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/sports/1562330/aek-rasta-bechta-75-79-echase-diko-tis-mats-den-eiche-lyseis"/>
    <meta property="og:site_name" content="NOOZ."/>
    <meta property="article:published_time" content="2019-11-19T19:09:00+00:00"/>
    <meta property="og:title" content="ΑΕΚ - Ράστα Βέχτα 75-79: Έχασε δικό της ματς, δεν είχε λύσεις"/>
    <meta property="og:description" content="Τη δεύτερη ήττα της σε έξι αγώνες του Basketball Champions League γνώρισε το βράδυ της Τρίτης (19/11) η ΑΕΚ, που λύγισε στο ΟΑΚΑ από τη Ράστα Βέχτα (75-79) και δεν κατάφερε να κλείσει με το πολυπόθητο 3/3 το σερί των τριών εντός έδρας αγώνων της πριν βγει ξανά στο δρόμο."/>
  </head>
  <body>
    <article>
      <h1>ΑΕΚ - Ράστα Βέχτα 75-79: Έχασε δικό της ματς, δεν είχε λύσεις</h1>
      <address>
        <time datetime="2019-11-19T19:09:00+00:00">19 Nov 2019, 19:09</time>
      </address>
      <p>
        <b>Τη δεύτερη ήττα της σε έξι αγώνες του Basketball Champions League γνώρισε το βράδυ της Τρίτης (19/11) η ΑΕΚ, που λύγισε στο ΟΑΚΑ από τη Ράστα Βέχτα (75-79) και δεν κατάφερε να κλείσει με το πολυπόθητο 3/3 το σερί των τριών εντός έδρας αγώνων της πριν βγει ξανά στο δρόμο.</b>
      </p>
      <p>Καλή στο πρώτο μέρος, αν και με διπλάσια λάθη από ασίστ, η ομάδα του Ηλία Παπαθεοδώρου δεν βρήκε ποτέ τρόπο να αντιμετωπίσει στο δεύτερο εικοσάλεπτο τους Γερμανούς που ήταν συνολικά ανώτεροι και δικαίως πήγαν στο 4-2 για να πιάσουν τους κιτρινόμαυρους στην βαθμολογία του ομίλου.</p>
      <p>Μόνος του έπαιζε ο Χάουαρντ Σαντ-Ρος, κακό βράδυ για τον Κιθ Λάνγκφορντ στο κομμάτι της εκτέλεσης, δεν υπήρχε άλλος σε πραγματικά καλή κατάσταση, μεγάλο ματς έκαναν για τους νικητές ο Στιβ Βαστούρια κι ο Ίσμαϊλ Γουέινραϊτ που πέτυχαν 33 πόντους και γέμισαν τη στατιστική τους με εντυπωσιακό τρόπο</p>
      <p><b>ΤΑ ΔΕΚΑΛΕΠΤΑ</b>: 18-18, 40-33, 55-62, 75-79</p>
      <p><b>ΑΕΚ</b> (Παπαθεοδώρου): Γιαννόπουλος, Λάνγκφορντ 19 (2/5 δίποντα, 3/8 τρίποντα, 6/8 βολές, 5 ριμπάουντ, 6 ασίστ), Ματσιούλις 5 (1 τρίποντο, 6 ριμπάουντ), Σαντ-Ρος 21 (4/6 δίποντα, 4/7 τρίποντα, 3 ριμπάουντ, 3 ασίστ, 3 κλεψίματα), Σλότερ 11 (2/5 δίποντα, 7/9 βολές, 8 ριμπάουντ, 4 κλεψίματα), Τσάλμερς (0/1 τρίποντο, 1 λάθος σε 5:34), Χρυσικόπουλος 5 (1), Γκίκας 5 (1), Βλάντο Γιάνκοβιτς 9 (3/6 δίποντα, 3/4 βολές, 4 ριμπάουντ), Κακλαμανάκης, Μαυροειδής</p>
      <p><b>ΡΑΣΤΑ ΒΕΧΤΑ</b> (Κάλες): ΝτιΛέο 7 (2), Μέρφι 5, Βαστούρια 17 (6/11 δίποντα, 1/3 τρίποντα, 2/2 βολές, 8 ριμπάουντ, 5 ασίστ, 1 κλέψιμο), Γουέινραϊτ 16 (3/5 δίποντα, 3/5 τρίποντα, 1/3 βολές, 3 ριμπάουντ, 2 ασίστ, 2 κλεψίματα), Γιανγκ 11 (6 ριμπάουντ, 2 ασίστ, 4 κλεψίματα), Χέρκενχοφ 2, Κέσενς 6, Ράισχελ 5 (1), Σίμπσον 10 (2), Βαν Σλούτεν</p>
    </article>
  </body>
</html>