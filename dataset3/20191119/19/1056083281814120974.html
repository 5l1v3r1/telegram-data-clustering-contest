<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082818607/%D9%81%D8%B1%D8%AF%D8%A7-%D8%A2%D8%B3%D9%85%D8%A7%D9%86-%D8%A7%D8%A8%D8%B1%DB%8C-%D8%A7%D8%B3%D8%AA-%D8%AA%D9%82%D9%88%DB%8C%D8%AA-%D9%85%D9%88%D8%AC-%D8%A8%D8%A7%D8%B1%D8%B4%DB%8C-%D8%B7%DB%8C-%D9%BE%D8%A7%DB%8C%D8%A7%D9%86-%D9%87%D9%81%D8%AA%D9%87"/>
    <meta property="og:site_name" content="ایسنا"/>
    <meta property="article:published_time" content="2019-11-19T19:28:18+00:00"/>
    <meta property="og:title" content="فردا آسمان ابری است/ تقویت موج بارشی طی پایان هفته"/>
    <meta property="og:description" content="ایسنا/گیلان کارشناس هواشناسی گیلان با بیان اینکه فردا آسمان نیمه ابری تا ابری خواهد بود، گفت: از فردا شب و صبح پنجشنبه بارش ها خفیف و پراکنده خواهد شد بود، اما از غروب و شب موج بارشی مجددا تقویت می شود."/>
  </head>
  <body>
    <article>
      <h6 class="kicker">کارشناس هواشناسی گیلان:</h6>
      <h1>فردا آسمان ابری است/ تقویت موج بارشی طی پایان هفته</h1>
      <address><time datetime="2019-11-19T19:28:18+00:00">19 Nov 2019, 19:28</time> by <a rel="author">طاهره رفعتی</a></address>
      <p>ایسنا/گیلان کارشناس هواشناسی گیلان با بیان اینکه فردا آسمان نیمه ابری تا ابری خواهد بود، گفت: از فردا شب و صبح پنجشنبه بارش ها خفیف و پراکنده خواهد شد بود، اما از غروب و شب موج بارشی مجددا تقویت می شود.</p>
      <p>مازیار غلامی در گفت وگو با ایسنا، با بیان اینکه طی دیشب و امروز شاهد فعالیت توده هوای سرد و بارشی در منطقه بودیم، اظهار کرد: شرایط جوی در مناطق مرکزی و شرقی استان ابری، مه آلود، بارش باران و وزش باد، در کوهستان بارش برف و در مناطق غربی کمی تا نیمه ابری همراه با افزایش ابر و بارش باران گزارش شده است.</p>
      <p>وی با اشاره به بارش شدید باران در رشت، بندرانزلی و بندرکیاشهر طی 24 ساعت گذشته، افزود: در مدت مذکور 181 میلیمتر باران در بندرکیاشهر بارید که طی 13 سال اخیر بی سابقه بوده است.</p>
      <p>کارشناس هواشناسی گیلان ادامه داد: نقشه های هواشناسی بیانگر این است طی امشب و فردا به تدریج از شدت فعالیت توده هوای سرد و بارشی که از عرض های بالاتر به منطقه نفوذ کرده و حرکت کندی دارد، کاسته شود.</p>
      <p>غلامی با بیان اینکه بارش باران در جلگه و برف در کوهستان تا اوایل هفته آینده ادامه دارد، گفت: فردا آسمان نیمه ابری تا ابری خواهد بود و احتمال بارش های پراکنده در برخی از ساعات و کاهش موقت ابر وجود دارد، اما بارش در ارتفاعات به صورت برف خواهد بود.</p>
      <p>وی اضافه کرد: از فردا شب و صبح پنجشنبه بارش ها خفیف و پراکنده خواهد شد بود، اما از غروب و شب موج بارشی مجددا تقویت می شود و انتظار داریم در برخی از ساعات بارندگی شدید باشد.</p>
      <p>کارشناس هواشناسی از بارش یک متری برف در محور اسالم - خلخال خبر داد و گفت: توده هوای سرد و بارشی پایان هفته سبب کاهش نسبی دمای هوا خواهد شد.</p>
      <p>انتهای پیام</p>
    </article>
  </body>
</html>