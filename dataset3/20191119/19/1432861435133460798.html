<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/mezhdu-karabao-i-svetovnoto-klubno-pomoshtnikyt-na-klop-s-novi-otkroveniq-1407829.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-19T19:24:00+00:00"/>
    <meta property="og:title" content="Между Карабао и Световното клубно: Помощникът на Клоп с нови откровения"/>
    <meta property="og:description" content="Помощникът на Юрген Клоп в Ливърпул - Пеп Линдерс, за пореден път показа, че умее да навлиза в детайли за играта и да разкрива повече подробности от стандартните клишета по време на пресконференции Този път Линдерс говори пред клубното списание относно много любопитния казус с двата мача в два последователни дни през идния месец"/>
  </head>
  <body>
    <article>
      <h1>Между Карабао и Световното клубно: Помощникът на Клоп с нови откровения</h1>
      <address><time datetime="2019-11-19T19:24:00+00:00">19 Nov 2019, 19:24</time> by <a rel="author">Sportlive.bg</a></address>
      <p>Помощникът на Юрген Клоп в <b><a href="https://www.sportlive.bg/tags/4688">Ливърпул</a></b> - Пеп Линдерс, за пореден път показа, че умее да навлиза в детайли за играта и да разкрива повече подробности от стандартните клишета по време на пресконференции.</p>
      <p>Този път Линдерс говори пред клубното списание относно много любопитния казус с двата мача в два последователни дни през идния месец. Както е известно, на 17 декември мърсисайдци гостуват на Астън Вила в "Карабао Къп", а на 18-и пътуват до Катар, където ще играят полуфинал в Световното клубно първенство.</p>
      <p><i>"Важно е за "културата на победата", защото всеки турнир, който можем да спечелим, е важен, така че се опитваме да атакуваме всяка една надпревара, в която участваме. Но за мен най-важното е, че имаме шанс да покажем своята идентичност и философия в различна част на света",</i> започна Линдерс.</p>
      <p><i>"В един перфектен свят хората би трябвало да могат да ни гледат. Що се отнася до разликата между Англия и Катар, вече имаме хора, които ще се постараят да улеснят този процес възможно повече. Трябва да игнорираме нещата, които са извън нашия контрол, независимо от обстоятелствата. Това е нещото, което винаги се опитваме да правим, но в тази ситуация е малко по-сложно"</i>, добави треньорът.</p>
      <p><i>"Би било невероятно да станем шампиони на света. Не са много големите отбори, които получават този шанс. Това е белег на усилена работа в продължение на дълги години. Ще се борим за резултата. Различно е, когато се прибереш вкъщи като победител. Най-важното в този период е да запазим състава свеж, знаейки, че това, което ни поставя над останалите, е нашият манталитет",</i> завърши Линдерс.</p>
      <p>
        <i>Наскоро Линдерс говори и за най-важните пет минути на Юрген Клоп в съблекалнята на Ливърпул (<b><a href="https://www.sportlive.bg/worldfootball/england/Yurgen-Klop-i-naj-vazhnite-pet-minuti-v-syblekalnqta-na-Livyrpul-1378545.html">повече по темата четете тук</a></b>).</i>
      </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Minxole-I-da-vkara-v-svoqta-vrata-Alison-pak-shte-e-titulqr-v-Livyrpul-1407512.html"/>
        <a href="https://www.sportlive.bg/worldfootball/england/Bivsh-igrach-na-Livyrpul-Sancho-trqbva-da-stoi-dalech-ot-Yunajted-1407497.html"/>
        <a href="https://www.sportlive.bg/worldfootball/england/Van-Dajk-razkri-kak-Klop-uspqva-da-izvleche-naj-dobroto-ot-nego-1407043.html"/>
        <a href="https://www.sportlive.bg/timeout/timeoutother/Izumitelno-Sadio-Mane-vyrshi-hamalskata-rabota-v-Senegal-(VIDEO)-1406784.html"/>
        <a href="https://www.sportlive.bg/worldfootball/england/Trenxor-v-Livyrpul-sravni-Aleksandyr-Arnold-s-Ferari-i-razkri-tajnata-na-uspehite-mu-1391626.html"/>
      </related>
    </article>
  </body>
</html>