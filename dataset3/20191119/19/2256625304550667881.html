<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158868_1014.html"/>
    <meta property="og:site_name" content="Novsport"/>
    <meta property="article:published_time" content="2019-11-19T19:18:00+00:00"/>
    <meta property="og:title" content="Ред Бул и Хонда са близо до споразумение за бъдещето"/>
    <meta property="og:description" content="След като направи трудно и тягостно завръщане в спорта с Макларън през 2015, тази година Хонда определено отбелязва много сериозен прогрес"/>
  </head>
  <body>
    <article>
      <h1>Ред Бул и Хонда са близо до споразумение за бъдещето</h1>
      <address><time datetime="2019-11-19T19:18:00+00:00">19 Nov 2019, 19:18</time> by <a rel="author">Николай Георгиев</a></address>
      <p> Ред Бул и Хонда се приближават до сключване на споразумение за продължаване на съвместната работа във Формула 1 и след 2020. Японската компания още не е подписала официално новите правила, които влизат в сила от 2021, но и други не са.</p>
      <p> <br/>След като направи трудно и тягостно завръщане в спорта с Макларън през 2015, тази година Хонда определено отбелязва много сериозен прогрес, като успя да спечели три от изминалите 20 състезания.<br/> <br/>Техническият директор на Хонда Тойохару Танабе е оптимист: "Надявам се, че постиганите резултати в Бразилия ще имат позитивен ефект върху решението за бъдещето. Аз не участвам в този процес, той се движи от управителния борд."<br/> <br/>Според холандски вестник д-р Хелмут Марко е отпътувал от Бразилия директно за Япония. Изданието твърди, че вече се работи по новото споразумение между Ред Бул и Хонда за доставка на двигатели и през 2021. Очаква се окончателното решение да бъде обявено след две седмици за Гран При на Абу Даби.</p>
    </article>
  </body>
</html>