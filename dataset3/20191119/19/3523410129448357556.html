<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640802/%D8%A7%D8%B3%D8%AA%D9%88%D9%84%D8%AA%D9%86%D8%A8%D8%B1%DA%AF-%D8%A7%D8%AA%D8%AD%D8%A7%D8%AF%DB%8C%D9%87-%D8%A7%D8%B1%D9%88%D9%BE%D8%A7-%D9%86%D9%85%DB%8C%E2%80%8C%D8%AA%D9%88%D8%A7%D9%86%D8%AF-%D8%A8%D9%87-%D8%AA%D9%86%D9%87%D8%A7%DB%8C%DB%8C-%D8%A7%D8%B2-%D8%AE%D9%88%D8%AF-%D8%AF%D9%81%D8%A7%D8%B9-%DA%A9%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T19:34:00+00:00"/>
    <meta property="og:title" content="استولتنبرگ: اتحادیه اروپا نمی‌تواند به تنهایی از خود دفاع کند"/>
    <meta property="og:description" content="دبیر کل پیمان آتلانتیک شمالی روز سه‌شنبه در سخنانی در تضاد با اظهارات رئیس‌جمهور فرانسه، گفت که اتحادیه اروپا به تنهایی نمی‌تواند از خود دفاع کند."/>
  </head>
  <body>
    <article>
      <h1>
        <a href="https://www.bultannews.com/fa/news/640802/%D8%A7%D8%B3%D8%AA%D9%88%D9%84%D8%AA%D9%86%D8%A8%D8%B1%DA%AF-%D8%A7%D8%AA%D8%AD%D8%A7%D8%AF%DB%8C%D9%87-%D8%A7%D8%B1%D9%88%D9%BE%D8%A7-%D9%86%D9%85%DB%8C%E2%80%8C%D8%AA%D9%88%D8%A7%D9%86%D8%AF-%D8%A8%D9%87-%D8%AA%D9%86%D9%87%D8%A7%DB%8C%DB%8C-%D8%A7%D8%B2-%D8%AE%D9%88%D8%AF-%D8%AF%D9%81%D8%A7%D8%B9-%DA%A9%D9%86%D8%AF">استولتنبرگ: اتحادیه اروپا نمی‌تواند به تنهایی از خود دفاع کند</a>
      </h1>
      <h2>دبیر کل پیمان آتلانتیک شمالی روز سه‌شنبه در سخنانی در تضاد با اظهارات رئیس‌جمهور فرانسه، گفت که اتحادیه اروپا به تنهایی نمی‌تواند از خود دفاع کند.</h2>
      <address><time datetime="2019-11-19T19:34:00+00:00">19 Nov 2019, 19:34</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، <b>«ینس استولتنبرگ</b>» دبیر کل سازمان پیمان آتلانتیک شمالی (<b>ناتو</b>) روز سه‌شنبه گفت که اروپا برای دفاع از خود نمی‌تواند تنها به کشورهای اروپایی اتکا کند و به حمایت <b>آمریکا</b> هم نیاز دارد.</p>
      <p>وی که در جمع خبرنگاران صحبت می‌کرد، با ابراز مخالفت با سخنان اخیر «امانوئل ماکرون» رئیس جمهور فرانسه درباره «مرگ مغزی ناتو» گفت: «ناتو با مرگ فاصله دارد یا دست کم مغز این سازمان هنوز زنده است.»</p>
      <p>استولتنبرگ گفت: «اتحاد اروپایی‌ها نمی‌تواند جایگزین اتحاد ناتو شود و ما به هر دو نیاز داریم. باید این موضوع را بدانیم که به خصوص پس از برگزیت، اتحادیه اروپا نمی‌تواند [به تنهایی] از اروپا دفاع کند.»</p>
      <p>وی در ادامه سخنانش به این موضوع اشاره کرد که ۸۰ درصد از هزینه‌های نظامی ناتو از سوی کشورهای غیر اروپایی این اتحاد تامین می‌شود.</p>
      <p>رئیس جمهور فرانسه چند روز پیش گفته بود، ناتو به منظور بازیابی حاکمیت نظامی خود باید علیرغم مخالفت‌های لهستان و کشورهای تحت سلطه شوری سابق، مجدداً با روسیه وارد مذاکره شود در غیر اینصورت مرتکب «اشتباه بزرگی» شده است.</p>
      <p>رئیس‌جمهور فرانسه همچنین گفت: «آنچه که در حال حاضر تجربه می‌کنیم، چیزی جز مرگ مغزی ناتو نیست. هیچ شکلی از هماهنگی در تصمیم‌های راهبردی میان آمریکا و شرکای اروپایی این کشور در ناتو وجود ندارد و در حال حاضر شاهد تجاوز بدون هماهنگی ترکیه، یکی از شرکای ناتو، به منطقه‌ای هستیم که منافع ما را در معرض خطر قرار داده است».</p>
      <p>انتهای پیام/</p>
    </article>
  </body>
</html>