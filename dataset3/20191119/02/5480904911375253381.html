<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/soud-rozhodne-o-castce-za-rekonstrukci-domu-u-cerne-matky-bozi/1822647?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-19T02:05:00+00:00"/>
    <meta property="og:title" content="Soud rozhodne o částce za rekonstrukci domu U Černé Matky Boží"/>
    <meta property="og:description" content="Praha - Pražský městský soud dnes rozhodne o odvoláních ve sporu společnosti WBC Capital a Státního fondu kultury. Seychelská firma požaduje 60 milionů korun s úroky v souvislosti s rekonstrukcí kubistického pražského domu U Černé Matky Boží. Dům opravila v 90. letech později zkrachovalá Konstruktiva, od níž WBC pohledávku odkoupila za 4,3 milionu korun."/>
  </head>
  <body>
    <article>
      <h1>Soud rozhodne o částce za rekonstrukci domu U Černé Matky Boží</h1>
      <address><time datetime="2019-11-19T02:05:00+00:00">19 Nov 2019, 02:05</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Pražský městský soud dnes rozhodne o odvoláních ve sporu společnosti WBC Capital a Státního fondu kultury. Seychelská firma požaduje 60 milionů korun s úroky v souvislosti s rekonstrukcí kubistického pražského domu U Černé Matky Boží. Dům opravila v 90. letech později zkrachovalá Konstruktiva, od níž WBC pohledávku odkoupila za 4,3 milionu korun.</p>
      <p>Nepravomocný rozsudek firmě letos v lednu přiznal jen zlomek požadované částky - 3,5 milionu korun s úroky. Proti verdiktu se odvolaly obě strany sporu. Státní fond kultury ovšem nesouhlasí jen se stanovenou náhradou nákladů řízení, jinak je s rozhodnutím spokojený.</p>
      <p>Odvolací soud předchozí tři rozsudky ve sporu zrušil. Napotřetí nařídil Obvodnímu soudu pro Prahu 6 výměnu soudce a také zadání nového znaleckého posudku. Podle něj rekonstrukce zhodnotila památku o 19 milionů korun. Od této částky však soud ještě odečetl příjmy, které Konstruktiva získala v letech 1993 až 1996 z pronájmu Domu U Hybernů.</p>
    </article>
  </body>
</html>