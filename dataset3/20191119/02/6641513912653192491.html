<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/piyango-satilmayan-bilete-vurdu-20-milyon-tl-nereye-aktarildi-ekonomi-kasim-2019-1"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-19T02:00:00+00:00"/>
    <meta property="og:title" content="Piyango satılmayan bilete vurdu! 20 milyon TL nereye aktarıldı?"/>
    <meta property="og:description" content="Piyango satılmayan bilete vurdu! 20 milyon TL nereye aktarıldı? | aydinlik.com.tr"/>
  </head>
  <body>
    <article>
      <h1>Piyango satılmayan bilete vurdu! 20 milyon TL nereye aktarıldı?</h1>
      <address>
        <time datetime="2019-11-19T02:00:00+00:00">19 Nov 2019, 02:00</time>
      </address>
      <p>
        <b>Talih Kuşu Mili Piyango’ya kondu. Son 11 haftanın 10’unda büyük ikramiye hep satılmayan biletlere çıktı. Böylece satılmayan biletlere 19 milyon 750 bin TL ikramiye isabet etti. Peki bu nasıl oldu?</b>
      </p>
      <p>RECEP ERÇİN</p>
      <p>Yıllardır Milli Piyango çekilişlerini ilgiyle takip ederim. Önemli günlerde (30 Ağustos, 29 Ekim) bilet alırım. Yoğunluktan bakamamıştım. Dün 29 Ekim 2019 tarihli çekilişin sonuçlarına bakınca "SİSTEM ANKARA SATILMAYAN BİLET" ibaresi dikkatimi çekti. Milli Piyango’nun Ankara’daki Genel Müdürlüğü’nü arayıp sordum. İkramiye çıkan bilet bildiğiniz kimse tarafından satın alınmamış. Yıllardır takip ederim daha önce böyle bir duruma denk gelmemiştim. Tek bir haftalık bir istisna mı diye 19 Temmuz 2019’a kadarki çekilişleri taradım.</p>
      <p>
        <b>TESADÜF MÜ SİSTEM Mİ DEĞİŞTİ?</b>
      </p>
      <p>Buna göre 29 Temmuz 2019 tarihli çekilişle başlayan ve 29 Eylül 2019 tarihli çekilişte tek bir istisna olmak kaydıyla 9 Kasım 2019 tarihli çekiliş de dahil ikramiye hiçbir zaman tam bilete isabet etmedi. 9 Ekim 2019 tarihli çekilişte yarım bilete ikramiye isabet ederken, kalan dokuz haftada hep büyük ikramiye çeyrek bilete vurdu.</p>
      <p>İşin haberlik kısmı da tam burada. Söz konusu dokuz haftanın altısında büyük ikramiye vuran çeyrek biletlerin ikisi satılmayan biletler oldu. Ağustos ayında yapılan çekilişlerin tamamında da büyük ikramiye vuran çeyrek biletlerin üçünün yine satılmayan biletler olması dikkat çekti. 9 Ekim 2019 tarihindeki çekilişte yarım bilete büyük ikramiye çıktı. Burada da ikramiye çıkan biletin biri yine satılmayan oldu. Böylece 11 çekilişte 29 Eylül 2019 tarihli çekiliş hariç büyük ikramiyeler satılmayan bilete gitti. 29 Eylül tarihli çekilişte ise büyük ikramiye tek bir biletle KKTC’ye çıktı! 19 Temmuz 2019 tarihli çekiliş ve birkaç hafta geriye giderek öncesindeki çekilişlere baktığımızda ise satılmayan bilete ikramiye çıkması gibi bir durumun söz konusu olmadığını gördük.</p>
      <p>11 çekilişin 10’unda büyük ikramiye kazanan satılmayan biletlerin parası ne oldu? Hâlâ Türkiye Varlık Fonu bünyesinde bulunan Milli Piyango’nun kasasına mı gitti, yoksa Varlık Fonu’na oradan da son on ayda 101 milyar TL’den fazla rekor açık veren Hazine’ye mi aktarıldı? Hem ikramiyelerin neden peş peşe satılmayan biletlere çıktığı hem de ikramiyelerin nereye devredildiği merak konusu.</p>
      <figure>
        <img src="https://www.aydinlik.com.tr/_usr/files/img/20191119000152113_b27675ebf1efa61710db21dae273a9a41.png"/>
      </figure>
      <figure>
        <img src="https://www.aydinlik.com.tr/_usr/files/img/2019111900015394_b27675ebf1efa61710db21dae273a9a41.png"/>
      </figure>
      <figure>
        <img src="https://www.aydinlik.com.tr/_usr/files/img/2019111900015395_b27675ebf1efa61710db21dae273a9a41.png"/>
      </figure>
      <figure>
        <img src="https://www.aydinlik.com.tr/_usr/files/img/2019111900015396_b27675ebf1efa61710db21dae273a9a41.png"/>
      </figure>
      <p>
        <b>TALİH KUŞUNA SİSTEM OYUNU!</b>
      </p>
      <p>Aslında ortada açıklanması gereken bir başka durum daha var. Neden büyük ikramiye tam bilete ve satılmayan bilete çıkmadı? Diğer çekilişlerde ikramiye hiçbir bilete çıkmadığında devrediyor. Fakat Milli Piyango da bu durum yakın zamana kadar söz konusu değildi. Zaten büyük ikramiye satılmayan tam bilete çıktığında, çekilişin yenilenmesi gerekiyor. Bilindiği üzere biletler, soğuk damga basılır ve bayilere dağıtılır. Geçen yıl yapılan değişiklikle sayısal sistem üzerinden de bilet satılmaya başlandı. Böylece satılmayan bilete de ikramiye çıkması ihtimali meydana geldi. Milli Piyango bu yıl ağustos ayında yapılan ihalede İtalyan Sisal-</p>
      <p>Şans (Demirören) ortak girişim grubunun olmuştu. Ancak henüz devir işlemleri sürdüğünden Milli Piyango, Varlık Fonu bünyesinde bulunuyor. Satılmayan biletlere büyük ikramiye çıkma sıklığı bu şekilde devam ederse (!) Talih Kuşu Demirören ve İtalyan ortağına vurmuş olacak. Bu akşam (19 Kasım 2019) yapılacak çekilişte yine satılmayan bilete ikramiye çıkıp çıkmayacağı ise yakından takip edilecek.</p>
      <figure>
        <img src="https://www.aydinlik.com.tr/_usr/files/img/2019111900015597_b27675ebf1efa61710db21dae273a9a41.png"/>
      </figure>
      <related>
        <h4>Benzer Haberler</h4>
        <a href="https://www.aydinlik.com.tr/gecen-yil-60-milyon-liralik-ikramiye-unutuldu-turkiye-subat-2019"/>
        <a href="https://www.aydinlik.com.tr/9-0cak-2018-milli-piyango-cekilis-sonuclari-bilet-sorgulama-sirali-tam-liste-turkiye-ocak-2018"/>
        <a href="https://www.aydinlik.com.tr/9-mart-2018-milli-piyango-cekilis-sonuclari-bilet-sorgulama-sirali-tam-liste-turkiye-mart-2018"/>
        <a href="https://www.aydinlik.com.tr/19-subat-2018-milli-piyango-cekilis-sonuclari-bilet-sorgulama-sirali-tam-liste-turkiye-subat-2018-7"/>
      </related>
    </article>
  </body>
</html>