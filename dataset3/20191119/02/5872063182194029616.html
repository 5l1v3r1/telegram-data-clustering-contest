<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/sports/1560705/manolis-stefanoudakis-auto-to-metallio-to-harikame-pio-polu-ap-ola/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-19T02:08:00+00:00"/>
    <meta property="og:title" content="Μανόλης Στεφανουδάκης: Αυτό το μετάλλιο το χαρήκαμε πιο πολύ απ' όλα!"/>
    <meta property="og:description" content="Ο δευτεραθλητής κόσμου από τη Μεσαρά μίλησε χθες στην εκπομπή &quot;Κρήτη Σήμερα&quot; της ΚΡΗΤΗ TV..."/>
  </head>
  <body>
    <article>
      <h1>Μανόλης Στεφανουδάκης: Αυτό το μετάλλιο το χαρήκαμε πιο πολύ απ' όλα!</h1>
      <address><time datetime="2019-11-19T02:08:00+00:00">19 Nov 2019, 02:08</time> by <a rel="author">Μιμίκος Γιώργος</a></address>
      <p>
        <b>Ο δευτεραθλητής κόσμου από τη Μεσαρά μίλησε χθες στην εκπομπή "Κρήτη Σήμερα" της ΚΡΗΤΗ TV...</b>
      </p>
      <p>Ο Μανόλης Στεφανουδάκης βρέθηκε χθες στην αθλητική ενότητα της εκπομπής "Κρήτη Σήμερα" της ΚΡΗΤΗ TV και ήταν ιδιαίτερα αποκαλυπτικός μετά τη μεγάλη επιτυχία, το ασημένιο μετάλλιο στο Παγκόσμιο Πρωτάθλημα που έγινε στα Ηνωμένα Αραβικά Εμιράτα.</p>
      <figure>
        <iframe src="https://www.youtube.com/embed/an2B7YkM-u8" width="640" height="360" data-service="Youtube" scrolling="no"/>
      </figure>
      <p>Ο δευτεραθλητής κόσμου από τη Γαλιά που έκανε περήφανη τη Μεσαρά και όλη την Κρήτη για άλλη μια φορά, σχολίασε: "Πήγαμε (σ.σ. ποτέ δε μιλάει σε πρώτο ενικό) σε αυτή τη διοργάνωση με στόχο να μπω μέσα στην εξάδα! Δεν μπορούσα να έχω βασικό στόχο το μετάλλιο. Ωστόσο πήγαν όλα καλά και σίγουρα είχαμε την εύνοια του καιρού αφού οι συνθήκες στο Ντουμπάι είναι σαν της Μεσαράς! Εκεί νιώθουμε σαν το σπίτι μας! Ήρθε το ασημένιο ενώ χάθηκε το χρυσό για ένα εκατοστό! Αθλητισμός! Γίνονται αυτά! Εγώ αλλά και οι άνθρωποι μου, η οικογένειά μου, χαρήκαμε όσο κανένα αυτό το μετάλλιο! Γιατί καταφέραμε να μείνουμε ψηλά, στα μετάλλια, παρά τις μεγάλες δυσκολίες και τα προβλήματα! Είδατε τη συγκίνηση του πατέρα μου, των δικών μου ανθρώπων! Πράγματι, ισχύει, ήταν πιο συγκινημένοι από ποτέ!"</p>
      <figure>
        <img src="https://www.neakriti.gr/files/2019-11-19/stef_me_metallio.jpg"/>
      </figure>
      <p>* Ο Μανόλης Στεφανουδάκης πρόσθεσε πως "με την τελική κατάταξη άνοιξε μια θέση για την Παραολυμπιάδα στο Τόκιο που θα μπορούσε να χρησιμοποιηθεί ακόμα και αν δεν πήγαινε ο ίδιος" αλλά κάτι τέτοιο δεν περνάει από το μυαλό του."Στόχος είναι να πάμε και εκεί και να προσπαθήσουμε να πάμε ψηλά! Πράγματι ακόμα και οι δικοί μου δεν ήθελαν να συνεχίσω σε τέτοιο επίπεδο τον αθλητισμό αλλά το τι θα κάνω θα το δω μετά από την Ιαπωνία"...</p>
      <figure>
        <img src="https://www.neakriti.gr/files/2019-11-19/me_stef_studio.jpg"/>
      </figure>
      <p>Τέλος, αναφορικά με τον σύλλογο "Το Μέλλον" στον οποίο ηγείται και έχει έδρα τη Φανερωμένη στη Μεσαρά, ο Στεφανουδάκης τόνισε το ότι έχει "500 μέλη και 180 παιδιά στην θεραπευτική κοινότητα". Και οι αριθμοί τα λένε όλα...</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/sport/sports/1560565/manolis-stefanoudakis-apotheosi-sto-nikos-kazadzakis/"/>
        <a href="https://www.neakriti.gr/article/sport/sports/1560278/manolis-stefanoudakis-deuteros-ston-kosmo-ston-akodismo/"/>
        <a href="https://www.neakriti.gr/article/sport/sports/1543240/kuriarhos-sto-maroko-o-manolis-stefanoudakis/"/>
      </related>
    </article>
  </body>
</html>