<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/ujra-sitten-cozma-gyilkosa-fenyuzo-luxusban-elt-a-szabadulasa-ota/186899"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-19T02:10:00+00:00"/>
    <meta property="og:title" content="Újra sitten Cozma gyilkosa - Fényűző luxusban élt a szabadulása óta"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Újra sitten Cozma gyilkosa - Fényűző luxusban élt a szabadulása óta</mark>
      </h1>
      <address><time datetime="2019-11-19T02:10:00+00:00">19 Nov 2019, 02:10</time> by <a rel="author">Bors</a></address>
      <p>
        <b>Habár Sz. Iván fogadkozott, hogy a börtön után tisztességes munkából fog megélni, ígéretéhez nem tudta sokáig tartani magát. Marian Cozma gyilkosa ezúttal lányfuttatásért került a rácsok mögé. </b>
        <b>Habár Sz. Iván fogadkozott, hogy a börtön után tisztességes munkából fog megélni, ígéretéhez nem tudta sokáig tartani magát. Marian Cozma gyilkosa ezúttal lányfuttatásért került a rácsok mögé.</b>
      </p>
      <p>Éppen az enyingi házához tartott a korábban Marian Cozma meggyilkolása miatt elítélt Sz. Iván, amikor <b>múlt szerdán a kocsiból kiszedve a rendőrök bilincsbe verték.</b></p>
      <h3>Bűnszervezetben, üzletszerűen elkövetett kerítés és kitartottság miatt előbb őrizetbe vették, majd első körben harminc napra letartóztatták.</h3>
      <p>
        <b>A Cozma-ügy harmadrendű vádlottját 13 év börtönre ítélték, de harmadolták a büntetését, és 4 év 5 hónappal hamarabb, tavaly júliusban feltételesen kiengedték.</b>
      </p>
      <p>Ugyan egy cég telephelyvezetője vállalta, hogy teljes munkaidőben betanított segédmunkásként foglalkoztatja, úgy tűnik: Sz.-nek <b>nem fűlött a foga a gyári munkához, inkább lányfuttatásból kereste a kenyerét.</b></p>
      <figure>
        <img src="http://media.borsonline.hu/cikk/20/192502/big-lead/650x360/2028673_elfogas-0011.jpg"/>
      </figure>
      <p>
        <b>A mostanra S. Istvánként élő Sz. Ivánt a kocsijából kiszállva kapták el a rendőrök</b>
      </p>
      <p>Ahogy arról elsőként beszámoltunk, az enyingi férfi teljesen titokban hagyhatta el a szombathelyi börtön kapuját tizenöt hónappal ezelőtt, de a szabaduló bulija nem sikerült ennyire diszkrétre: <a href="http://www.borsonline.hu/aktualis/hazaengedtek-a-bortonbol-a-marian-cozma-halalaert-elitelt-sztojka-ivant/157272">egy lapunkhoz eljutott felvétel szerint Sz. vígan dajdajozott barátai és családja társaságában egy enyingi étteremben.</a></p>
      <h3>A Bors legfrissebb információi szerint az Sz. Ivánként ismertté vált férfi az elmúlt időben nevet is változtatott, immár az S. István nevet használja.</h3>
      <p>A román válogatott kézilabdázó családjának a bíróság korábban 211 millió forint kártérítést ítélt meg, aminek megfizetésére a halálában felelős öt embert kötelezték.</p>
      <p>– A tragédiába a gyászoló szülők belebetegedtek, azon pedig felháborodtak, hogy ez az ember kedvezményesen szabadulhatott. De így legalább le kell töltenie a fennmaradt éveket. Lakodalmat tartottak, s egy új BMW várta otthon, de a kártérítésből egy forintot sem fizetett – fakadt ki a Borsnak Helmeczy László, a Cozma család jogi képviselője.</p>
      <p>A rendőrség tegnapi közlése szerint a férfi márciustól a nyár végéig bírt prostitúcióra egy dunaújvárosi lányt. <b>Cozma gyilkosa rendszeresen beszámoltatta a nőt a jövedelméről, amit vagy készpénzben vagy banki utalással kellett neki elküldenie.</b></p>
      <figure>
        <img src="http://media.borsonline.hu/cikk/20/192502/gallery-picture/645w/2028682_elfogas-0071.jpg"/>
      </figure>
      <p>
        <b>Egy nőt is bilincsben vittek el a zsaruk</b>
      </p>
      <p>Ebben három bűntársa segítette, akik saját bankszámlájukról vették fel az oda utalt, prostitúcióval megkeresett pénzt, amit átadtak a 37 éves enyingi férfinak.</p>
    </article>
  </body>
</html>