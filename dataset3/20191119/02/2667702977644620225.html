<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://revistapresei.hotnews.ro/stiri-faze_tari-23499525-faze-tari-facut-casa-autobuz-povestea-cuplului-care-calatoreste-tot-timpul-scris-fetita-10-ani-intr-scrisoare-dorinte-craciun-iphone-11-poseta-chanel-4-000-dolari.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-19T02:40:00+00:00"/>
    <meta property="og:title" content="Faze tari: Şi-au făcut casă în autobuz. Povestea cuplului care călătoreşte tot timpul; Ce a scris o fetiță de 10 ani într-o scrisoare cu dorințe de Crăciun. „Un iPhone 11, o poșetă Chanel și 4.000 de dolari”"/>
    <meta property="og:description" content="Ursul panda Bei Bei va zbura singur în avion din SUA în China. ”Bagajul”admis la bord: un supraveghetor şi un medic veterinar. Ursul panda Bei Bei va pleca, marți, în"/>
  </head>
  <body>
    <article>
      <h1>Faze tari: Şi-au făcut casă în autobuz. Povestea cuplului care călătoreşte tot timpul; Ce a scris o fetiță de 10 ani într-o scrisoare cu dorințe de Crăciun. „Un iPhone 11, o poșetă Chanel și 4.000 de dolari”</h1>
      <address><time datetime="2019-11-19T02:40:00+00:00">19 Nov 2019, 02:40</time> by <a rel="author">Gabriela Florea</a></address>
      <p><b>Copilul minune care va absolvi facultatea la vârsta de 9 ani. </b>Un copil-minune din Belgia se pregăteşte să obţină diploma de licenţă de la facultatea de inginerie electrică, din Universitatea de Tehnologie din Eindhoven, la vârsta de 9 ani. Laurent Simons studiază ingineria electrică la Universitatea de tehnologie din Eindhoven (TUE) şi este caracterizat de profesori drept ”pur şi simplu extraordinar”. În vârstă de 9 ani, copilul se pregăteşte să susţină lucrarea de diplomă în luna decembrie. Tânărul intenţionează să continue studiile în cadrul unui program de doctorat dar se gândeşte şi să înceapă să studieze pentru a obţine o diplomă şi în medicină, notează D<a href="https://www.descopera.ro/dnews/18589663-copilul-minune-care-va-absolvi-facultatea-la-varsta-de-9-ani">escoperă</a>.<br/><br/><b>Şi-au făcut casă în autobuz. Povestea cuplului care călătoreşte tot timpul. </b>Will Watson, în vârstă de 31 de ani, din Jacksonville, Florida, SUA, este patronul unei companii de creaţie video. Soţia sa, Kristin, de 29 de ani, este directoare de marketing. S-au cunoscut la serviciu în 2013 şi s-au căsătorit cinci ani mai târziu, în 2018. Au călătorit foarte mult datorită funcţiilor pe care le aveau şi au decis să-şi schimbe complet viaţa. Cea mai mare ambiţie a lor era să călătorească absolut tot timpul. De aceea, s-au decis să-şi facă o casă în autobuz. Iar dorinţa lor a devenit realitate. Au început mai întâi să caute autobuze vechi, pentru a-l alege pe cel mai bun pentru a fi amenajat drept locuinţă, potrivit <a href="https://www.click.ro/news/extern/si-au-facut-casa-autobuz">Click.</a><br/><br/><b>Ursul panda Bei Bei va zbura singur în avion din SUA în China. ”Bagajul”admis la bord: un supraveghetor şi un medic veterinar. </b>Ursul panda Bei Bei va pleca, marți, în călătoria vieții peste mări și țări. Născut în Statele Unite, la grădina zoologică din Washington, Bei Bei se va întoarce în țara strămoșilor săi, China, în urma unui contract între cele două state. Pentru a-i fi călătoria cât mai confortabilă, Bei Bei va călători singur într-un Boeing 777, versiunea cargo, redenumit ”Panda Expres”, notează <a href="https://www.libertatea.ro/stiri/ursul-panda-bei-bei-va-zbura-singur-in-avion-din-sua-in-china-bagajuladmis-la-bord-un-supraveghetor-si-un-medic-veterinar-2804610">Libertatea</a>.<br/><br/><b>5 invenții accidentale care au schimbat lumea. </b>Închizătoarele cu scai se află pe o mulțime de produse, de la genți de voiaj, la dispozitive de măsurat tensiunea arterială. Îți poți imagina o lume fără scai? Probabil că da, dar fermoarul se strică mai repede… Ei bine, cu opt decenii de ani în urmă, oamenii trăiau într-un univers lipsit de scai. În 1941, inginerul elvețian Georges de Mestral se plimba prin pădure alături de câinele său. La întoarcere, a observat că și el, și câinele erau plini de scaieți. A studiat scaieții, sperând să afle cum anume se agățau de haine atât de ușor și a descoperit că micile cârlige ale scaietelui îi permiteau să se agațe de buclele minuscule ale țesăturii, scrie <a href="https://incredibilia.ro/5-inventii-accidentale-care-au-schimbat-lumea/">Incredibilia.ro</a><br/><br/><b>Ce a scris o fetiță de 10 ani într-o scrisoare cu dorințe de Crăciun. „Un iPhone 11, o poșetă Chanel și 4.000 de dolari”.</b> Lista cu cadouri pe care fetița de zece ani le dorește de Crăciun cuprinde 26 de articole. Printre obiectele cerute de fetiță se numără un iPhone 11, un iepure, o pereche de sandale Gucci, o poșetă marca Chanel, o cameră GoPro, diverse obiecte vestimentare, păpuși și diverse altele. În plus, micuța a specificat pe lista pentru Crăciun că vrea și 4.000 de dolari, conform <a href="https://www.libertatea.ro/stiri/ce-a-scris-o-fetita-de-10-ani-intr-o-scrisoare-cu-dorinte-de-craciun-un-iphone-11-o-poseta-chanel-si-4-000-de-dolari-2805500">Libertatea</a>.</p>
    </article>
  </body>
</html>