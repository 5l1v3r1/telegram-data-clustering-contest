<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/685201/oi-7-enallaktikes-chriseis-tis-bananofloudas-pou-den-echete-skeft"/>
    <meta property="og:site_name" content="enikos.gr"/>
    <meta property="article:published_time" content="2019-11-19T02:43:00+00:00"/>
    <meta property="og:title" content="Οι 7 εναλλακτικές χρήσεις της μπανανόφλουδας που δεν έχετε σκεφτεί"/>
    <meta property="og:description" content="Αν μέχρι τώρα είχατε συνηθίσει να πετάτε τις μπανανόφλουδες στα σκουπίδια, καιρός να σταματήσετε..."/>
  </head>
  <body>
    <article>
      <h1>Οι 7 εναλλακτικές χρήσεις της μπανανόφλουδας που δεν έχετε σκεφτεί</h1>
      <address>
        <time datetime="2019-11-19T02:43:00+00:00">19 Nov 2019, 02:43</time>
      </address>
      <p>Αν μέχρι τώρα είχατε συνηθίσει να πετάτε τις <a href="http://www.enikos.gr/society/511851/ftiaxte-epidermida-me-banana-anti-gia-botox">μπανανόφλουδες στα σκουπίδια</a>, καιρός να σταματήσετε.</p>
      <p>Δείτε 7 εναλλακτικές χρήσεις τους που σύμφωνα με το <i>spirossoulis.com</i>, θα σας κάνουν τη ζωή πιο εύκολη.</p>
      <p><b>Λίπασμα για φυτά</b> Αν θέλετε να αποφύγετε τα χημικά λιπάσματα κυρίως για τα τριαντάφυλλά σας μπορείτε να χρησιμοποιήσετε τις μπανανόφλουδες σαν λίπασμα. Κόψτε τις φλούδες σε λωρίδες μήκους 2-3 εκ. και θάψτε τις μέσα στο χώμα κοντά στις ρίζες. Επειδή οι φλούδες βιοδιασπώνται εύκολα και γρήγορα, απελευθερώνουν μαγνήσιο, κάλιο και διάφορα μέταλλα τα οποία κάνουν πολύ καλό στα τριαντάφυλλά σας.</p>
      <p><b>Επιδιόρθωση CD</b> Πάρτε το αγαπημένο σας CD που φαίνεται να χάνει ελαφρώς όταν το βάζετε στο CD player και τρίψτε την επιφάνειά του με τη φλούδα μιας μπανάνας. Στη συνέχεια σκουπίστε, καθαρίστε με ένα καθαριστικό για γυάλινες επιφάνειες, σκουπίστε και πάλι και το CD σας είναι έτοιμο για χρήση!</p>
      <p><b>Παράσιτα στοπ</b> Επίσης η μπανανόφλουδα απομακρύνει και τα παράσιτα από τα φυτά σας. Αν κάποιο από αυτά έχει πιάσει ψείρες μπορείτε να θάψετε φλούδες τις οποίες έχετε ψιλοκόψει πρώτα σε βάθος 3-5 εκ. στο χώμα γύρω από το φυτό.</p>
      <p><b>Γυαλιστικό για τα ασημικά σας</b> Φτιάξτε ένα μείγμα από φλούδες μπανάνας και λίγο νερό και με ένα πανί τρίψτε τα ασημικά σας. Θα τα δείτε να γυαλίζουν αμέσως. Δείτε ακόμα ένα προϊόν από την κουζίνα σας που θα κάνει τα ασημικά σας να αστράφτουν!</p>
      <p><b>Γυαλιστικό για τα δερμάτινα παπούτσια σας</b> Για να γυαλίσετε τα παπούτσια σας μπορείτε να περάσετε με το εσωτερικό μιας μπανανόφλουδας το δέρμα.</p>
      <p><b>Ώριμο αβοκάντο</b> Αν έχετε πάρει άγουρα αβοκάντο και θέλετε να ωριμάσουν γρήγορα για να τα φάτε τότε μπορείτε να τα βάλετε σε μια χάρτινη σακούλα μαζί με μερικές μπανανόφλουδες. Κλείστε την σακούλα και αφήστε την για 24 ώρες. Η φλούδα της μπανάνας θα μαλακώσει μέσα σε μια μέρα τα αβοκάντο σας.</p>
      <p><b>Μαλακώστε το κρέας</b> Αν έχετε παιδιά ή ηλικιωμένους στο σπίτι και θέλετε να βγει πιο μαλακό το κρέας σας τότε μπορείτε να βάλετε μερικές ώριμες μπανανόφλουδες στο ταψί γύρω από το κρέας σας.</p>
      <p><b>Γιατρικό για κάλους</b> Αν είστε από αυτούς που έχουν πρόβλημα με τους κάλους τους τότε μπορείτε να πάρετε ένα κομμάτι μπανανόφλουδα, να το βάλετε πάνω στον κάλο και να το τυλίξετε με λευκοπλάστ ή γάζα. Κοιμηθείτε με αυτό ένα ολόκληρο βράδυ. Το επόμενο πρωί ο κάλος σας θα έχει μαλακώσει.</p>
      <p><b>Μαγειρική</b> Υπάρχουν πολλές συνταγές που χρησιμοποιούν τις μπανανόφλουδες. Ένας τρόπος για να τις χρησιμοποιήσετε είναι να τις απλώσετε στο γκριλ και το μπάρμπεκιου έτσι ώστε να μην σας πέφτουν από τη σχάρα «ευαίσθητες» τροφές όπως είναι τα ψάρια, οι μικρές γαριδούλες και τα λαχανικά. Αφήστε το φαγητό σας να γίνει πάνω στις μπανανόφλουδες. Θα αποκτήσει και ένα πολύ ιδιαίτερο και όμορφο άρωμα που ταιριάζει πολύ σε ανατολίτικες συνταγές.</p>
      <p><b>Κουνούπια</b> Μπορεί να είναι λίγο νωρίς να μιλήσουμε για κουνούπια αλλά το καλοκαίρι πλησιάζει και σύντομα αυτό το πρόβλημα θα σας απασχολεί ιδιαίτερα. Για να γλυτώσετε την εκνευριστική φαγούρα που προκαλείται ύστερα από το τσίμπημα κουνουπιού, απλά πάρτε τη φλούδα μιας μπανάνες και τρίψτε για λίγα δευτερόλεπτα πάνω στο τσίμπημα. Η μπανάνα περιέχει πολλούς πολυσακχαρίτες που θα εξαφανίζουν τη φαγούρα.</p>
      <related>
        <h4>σχετικά άρθρα</h4>
        <a href="http://www.enikos.gr/society/685189/listepsan-kai-travmatisan-allodapo-stin-paraliaki-tis-thessalonik%0A%20%20%20%20%0A"/>
        <a href="http://www.enikos.gr/society/685180/vasilis-palaiokostas-pos-eftase-to-vivlio-tou-ston-ekdotiko-oiko-%0A%20%20%20%20%0A"/>
        <a href="http://www.enikos.gr/society/685059/zodia-ti-provlepoun-ta-astra-gia-ti-nea-evdomada%0A%20%20%20%20%0A"/>
        <a href="http://www.enikos.gr/society/685171/i-sokaristiki-perigrafi-tis-foititrias-tou-apth-pou-dechtike-sexo%0A%20%20%20%20%0A"/>
        <a href="http://www.enikos.gr/society/685136/eopyy-se-poia-periptosi-den-tha-apozimionontai-oi-fysikotherapeie%0A%20%20%20%20%0A"/>
        <a href="http://www.enikos.gr/society/314175/8-xriseis-tou-skordou-pou-den-fantazeste%0A%20%20%20%20%0A"/>
        <a href="http://www.enikos.gr/society/685131/tetoia-filia-oute-se-paramythi-ekopse-ta-dachtyla-tou-gia-na-ta-c%0A%20%20%20%20%0A"/>
        <a href="http://www.enikos.gr/society/685123/tragiko-telos-gia-83chrono-sta-trikala-tylichtike-stis-floges-ki-%0A%20%20%20%20%0A"/>
        <a href="http://www.enikos.gr/society/685125/synelifthi-iereas-stin-karditsa-gia-endooikogeneiaki-via%0A%20%20%20%20%0A"/>
      </related>
    </article>
  </body>
</html>