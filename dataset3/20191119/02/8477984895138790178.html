<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bhaskar.com/bollywood/news/akshay-kumar-turned-to-meaningful-comedy-with-good-news-01690215.html"/>
    <meta property="og:site_name" content="Dainik Bhaskar"/>
    <meta property="article:published_time" content="2019-11-19T02:20:22+00:00"/>
    <meta property="og:title" content="रिपोर्ट / 'गुड न्यूज' से मीनिंगफुल कॉमेडी की तरफ मुड़े अक्षय, छोटे बजट की फिल्मों में ले रहे दिलचस्पी"/>
    <meta property="og:description" content="बॉलीवुड डेस्क. 'हाउसफुल 4' को लेकर समीक्षकों के निशाने पर रहे अक्षय कुमार ने अब अपनी रणनीति बदली है। वे मीनिंगफुल कॉमेडी की तरफ रुख कर चुके हैं। | Akshay Kumar turned to Meaningful Comedy with Good News, taking interest in small budget films"/>
  </head>
  <body>
    <article>
      <h1>रिपोर्ट / 'गुड न्यूज' से मीनिंगफुल कॉमेडी की तरफ मुड़े अक्षय, छोटे बजट की फिल्मों में ले रहे दिलचस्पी</h1>
      <address><time datetime="2019-11-19T02:20:22+00:00">19 Nov 2019, 02:20</time> by <a rel="author">Dainik Bhaskar</a></address>
      <figure>
        <img src="https://i10.dainikbhaskar.com/thumbnails/730x548/web2images/www.bhaskar.com/2019/11/19/0521_akshay_kumar.jpg"/>
      </figure>
      <h4>Dainik Bhaskar</h4>
      <p>Nov 19, 2019, 07:50 AM IST</p>
      <p><b>बॉलीवुड डेस्क</b>. 'हाउसफुल 4' को लेकर समीक्षकों के निशाने पर रहे अक्षय कुमार ने अब अपनी रणनीति बदली है। वे मीनिंगफुल कॉमेडी की तरफ रुख कर चुके हैं। इस दिशा में उनकी पहली फिल्म 'गुड न्यूज' है, जिसका ट्रेलर सोमवार को लॉन्च हुआ। इस मौके प्रोड्यूसर करन जौहर ने इस फिल्म को ऋषिकेश मुखर्जी की फिल्मों की तरह बताया है। उनकी मानें तो उनका प्रोडक्शन हाउस धर्मा इस तरह के जोनर से अपने बैनर को अलग रंग-रूप देने की कोशिश कर रहा है।</p>
      <p>
        <b>छोटे बजट में ले रहे दिलचस्पी</b>
      </p>
      <p>मीनिंग फुल कॉमेडी के अलावा अक्षय-करन एक और एक्सपेरिमेंट कर रहे हैं। दोनों बड़े बजट की बजाय छोटे बजट की फिल्मों में ही दिलचस्पी ले रहे हैं। हुआ यूं कि 'केसरी' के दौरान करन अक्षय के पास बड़े बजट की फिल्म लेकर गए थे, मगर उस पर बात नहीं बनी तो उन्होंने अक्षय को 'गुड न्यूज' नैरेट कर दी। यह कहानी अक्षय को पसंद आ गई और दोनों ने साथ काम कर लिया।</p>
      <p>
        <b>करन-अक्षय ने ली एक दूसरे पर चुटकी</b>
      </p>
      <p>फिल्म के ट्रेलर लॉन्च पर करन जौहर ने बार-बार इस बात पर जोर दिया कि यह फिल्म एक मीनिंगफुल कॉमेडी है तो इस पर अक्षय ने हंसते हुए कहा कि बार-बार यह लाइन दोहराकर तुम मेरी पिछली फिल्म 'हाउसफुल 4' के मीनिंगफुल न होने का ताना मार रहे हो।</p>
      <p>
        <b>मेगाबजट के बजाय मीडियम बजट फिल्में</b>
      </p>
      <p>ट्रेड पंडितों का कहना है कि इन दिनों कॉरपोरेट स्टूडियोज एक अलग तरह की रणनीति अपना रहे हैं। वह यह कि वे 100 करोड़ से ज्यादा बजट की फिल्में बनाने के लिए अनुमति नहीं दे रहे हैं। उसके बजाय वे उतनी ही रकम में 4-5 मीडियम और छोटे बजट की फिल्में बनाना पसंद कर रहे हैं। 'इंशाअल्लाह' इसकी मिसाल है, जो नहीं बनी।</p>
      <p>
        <b>स्टोरी पसंद आए तो डायरेक्टर मायने नहीं रखता</b>
      </p>
      <p>अक्षय ने कहा, "अगर मुझे कहानी पसंद आ जाती है तो डायरेक्टर नया हो या पुराना वह मायने नहीं रखता है। इस फिल्म से डायरेक्टर राज मेहता अपना डायरेक्शन डेब्यू कर रहे हैं। अक्षय अपने अब तक अपने कॅरिअर में अपनी फिल्म के जरिए राज समेत 23 डायरेक्टर्स का डेब्यू करवा चुके हैं।</p>
    </article>
  </body>
</html>