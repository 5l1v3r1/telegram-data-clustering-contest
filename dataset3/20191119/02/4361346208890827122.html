<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/balazs-durva-sertese-utan-pszichologus-kezelte-bereczkit/186897"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-19T02:20:00+00:00"/>
    <meta property="og:title" content="Balázs durva sértése után pszichológus kezelte Bereczkit"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Balázs durva sértése után pszichológus kezelte Bereczkit</mark>
      </h1>
      <address><time datetime="2019-11-19T02:20:00+00:00">19 Nov 2019, 02:20</time> by <a rel="author">uv</a></address>
      <p>
        <b>Sebestyén Balázs, ma már jó arcnak tartja Bereczki Zoltánt, akit korábban ripacsnak nevezett. Az érzékeny lelkű színészt megviselte a bárdolatlan támadás, még pszichológusa is segített feldolgozni a sérelmet. </b>
        <b>Sebestyén Balázs, ma már jó arcnak tartja Bereczki Zoltánt, akit korábban ripacsnak nevezett. Az érzékeny lelkű színészt megviselte a bárdolatlan támadás, még pszichológusa is segített feldolgozni a sérelmet.</b>
      </p>
      <p>Ahogy a civil életben, a sztárvilágban sem ölelhet keblére mindenki mindenkit, de míg a hétköznapi emberek csatája jobbára négy fal között marad, addig az ismert emberek perpatvarainak milliók lehetnek szem- és fültanúi.</p>
      <p>Így történt Sebestyén Balázs és Bereczki Zoltán esetében is: <a href="http://www.borsonline.hu/celeb/tobb-eves-vitat-zarhat-le-bereczki-zoltan-es-sebestyen-balazs/123956">a rádiós többször ország-világ előtt hangoztatta, hogy ripacsnak tartja a színész-énekest.</a> <b>A színész 2011-es, nagy duettes szereplése után hol rádióban, hol tévében gúnyolta a művészt</b>, volt hogy egyenesen röhejesnek, sőt mélypontnak nevezte a szerepléseit.</p>
      <figure>
        <img src="http://media.borsonline.hu/cikk/20/192500/gallery-picture/645w/2028669_2011-bereczki-zoltan-mo1.jpg"/>
        <figcaption>Bereczki A Nagy Duettben. Balázs a műsor után kezdte savazni a színészt © Móricz István</figcaption>
      </figure>
      <p>Aligha akad olyan színész, aki ezt ne vette volna a szívére. Zoltán sem emésztette meg könnyen, még a pszichológusa is segített a sértés feldolgozásában.</p>
      <p>– Színészként fontosnak tartom, hogy kibeszéljem egy szakemberrel a velem, körülöttem zajló pozitív, negatív dolgokat, mert úgy gondolom, ahogy a testünket egy edzőteremben, úgy a lelkünket, tudatunkat is karban kell tartani, de félreértés ne essék, volt pszichológusom már korábban is, amit soha nem is tagadtam. Ahogy azt sem, hogy mai napig van – szögezte le a színész.</p>
      <p>Hosszú évek után azonban most véget érhet a mosolyszünet Balázs és Zoltán között, ugyanis a rádiós eddigi támadó kritikus hangvétele most egyszeriben rokonszenvvé alakult: <b>a hétfő reggeli rádióadásában szinte már Bereczki rajongóként beszélt.</b></p>
      <p>– Én már nagyon bírom Bereczkit, nagyon. Annak ellenére, hogy semmiféle találkozás, kibékülés, összehaverkodás vagy röhögés nem volt, szimpi a csávó, megkedveltem. Aztán lehet, hogy ő továbbra sem.. – mondta a Rádió 1 műsorvezetője, akinek felesége és gyermekei a TV2 stúdiójában élvezték a Sztárban sztár vasárnapi adását, így merült fel a rádióműsorban a produkció és a benne zsűriző színész neve, aki Balázs szerint „manírmentes, jó arc” lett az utóbbi években.</p>
      <figure>
        <img src="http://media.borsonline.hu/cikk/20/192500/gallery-picture/645w/2028665_sebestyen-balazs-b0rs53511.jpg"/>
        <figcaption>A rádiós ma már jó arcnak tartja a színészt, és Bereczki is szívesen tisztázná személyesen a történteket © Bors</figcaption>
      </figure>
      <h3>A pálfordulás még a Balázs mellett ülő Vadon Janit is meglepte, de Bereczki Zoltán kissé egykedvűen nyugtázta a felé nyújtott békejobbot.</h3>
      <p>– Örülök, de ez nem az első pozitív megnyilvánulása rólam. Miután megnézett a Lepkegyűjtőkben, már történt ilyen. Én pedig továbbra is úgy vagyok ezzel, hogy ha egyszer véletlenül úgy hozza az élet, nagyon szívesen tisztázom vele személyesen ezt az egészet. <b>Nyilván valamilyen szempontból érdekes a történet, hogy valaki, akivel két szót váltasz életedben, egyszer csak negatív hullámokat küld feléd</b> – fejtegette a színész, aki évekkel ezelőtt, pszichológusa tanácsára hívta el Balázst a Lepkegyűjtők című színházi előadására.</p>
      <figure>
        <img src="http://media.borsonline.hu/cikk/20/192500/gallery-picture/645w/2028667_bereczki-zoltan-02-bs1.jpg"/>
        <figcaption>Bereczki elhívta egy színházi előadására Balázst, aki meg is nézte a Lepkegyűjtőkben, és már ez után is jobb véleménye lett róla © Bánkúti Sándor</figcaption>
      </figure>
      <p>– Balázs első rólam szóló felszólalása üzentem meg neki a sajtón keresztül: csak azután ripacsozzon, hogy megnézett bármilyen darabban – emlékezett vissza Bereczki, aki bár jó dolognak tartja Balázs színeváltozását, nem szöktek könnyek a szemébe a boldogságtól.</p>
      <p><b>– Ma is eggyel jobb lett a világ, de azért lássuk be, nem váltottuk meg. Mindent és mindenkit a helyén kell kezelni. Azt gondolom, én pont azt teszem, de ez mindenképp pozitív sztori</b> – tette hozzá Bereczki.</p>
      <p>A Bors természetesen a rádióst is megkereste, de csak annyit jegyzett meg, úgy érzi, mindent elmondott Bereczkiről a műsorban, amit szeretett volna.</p>
    </article>
  </body>
</html>