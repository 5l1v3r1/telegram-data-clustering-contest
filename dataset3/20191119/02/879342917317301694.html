<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/19/novyna/svit/tbilisi-specznaz-rozihnav-protestuvalnykiv-parlamentom"/>
    <meta property="og:site_name" content="Слово і Діло"/>
    <meta property="article:published_time" content="2019-11-19T02:03:12+00:00"/>
    <meta property="og:title" content="У Тбілісі спецназ розігнав протестувальників під парламентом"/>
    <meta property="og:description" content="Під час розгону акції протесту біля будівлі парламенту Грузії були затримані 37 осіб за непокору поліції і хуліганство."/>
  </head>
  <body>
    <article>
      <h1>У Тбілісі спецназ розігнав протестувальників під парламентом</h1>
      <address>
        <time datetime="2019-11-19T02:03:12+00:00">19 Nov 2019, 02:03</time>
      </address>
      <p>
        <b>Під час розгону <a href="https://www.slovoidilo.ua/2019/11/18/novyna/svit/protesty-hruziyi-parlamentu-barykady-namety">акції протесту біля будівлі парламенту Грузії</a> були затримані 37 осіб за непокору поліції і хуліганство.</b>
      </p>
      <p>Про це в понеділок, 18 листопада, повідомляє пресслужба МВС країни.</p>
      <p>У відомстві зазначили, що в ході мітингу і його розгону постраждали чотири людини, в тому числі двоє поліцейських, які були госпіталізовані.</p>
      <p>Раніше 18 листопада грузинський спецназ відтіснив опозиціонерів від будівлі парламенту в Тбілісі. Зокрема, поліція застосувала сльозогінний газ, а також водомети і кийки. Крім цього поліцейські розблокували всі входи до парламенту країни для підтримки його працездатності.</p>
      <p>14 листопада грузинський парламент не зміг ухвалити поправки до конституції, які передбачають перехід від змішаної системи виборів парламенту до пропорційної. Низка депутатів правлячої партії «Грузинська мрія» заявили про вихід з неї. Після цього перед будівлею парламенту почалися акції протесту опозиціонерів, громадських об'єднань і їх прихильників.</p>
      <p>Проти уряду об'єдналися всі опозиційні сили. Мітингувальники вимагають проведення позачергових парламентських виборів і призначення перехідного уряду. При цьому проведення виборів за пропорційною системою було однією з вимог учасників <a href="https://www.slovoidilo.ua/2019/07/09/novyna/svit/novi-protesty-hruziyi-parlamentu-bahato-policejskyx">протестів, що розгорілися в Грузії в червні</a> після сесії Міжпарламентської асамблеї православ'я.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/18/novyna/svit/protesty-hruziyi-parlamentu-barykady-namety"/>
        <a href="https://www.slovoidilo.ua/2019/11/18/novyna/svit/ssha-ta-yes-zaklykaly-opozycziyu-vladu-hruziyi-dialohu"/>
        <a href="https://www.slovoidilo.ua/2019/11/17/novyna/svit/hruziyi-ponovylysya-akcziyi-protestu"/>
        <a href="https://www.slovoidilo.ua/2019/09/09/novyna/svit/parlament-hruziyi-pidtrymav-novoho-premyer-ministra"/>
        <a href="https://www.slovoidilo.ua/2019/07/09/novyna/svit/novi-protesty-hruziyi-parlamentu-bahato-policejskyx"/>
      </related>
    </article>
  </body>
</html>