<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2820762-evrosouz-uzgodiv-budzet-na-nastupnij-rik.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T02:20:00+00:00"/>
    <meta property="og:title" content="Євросоюз узгодив бюджет на наступний рік"/>
    <meta property="og:description" content="Європейський парламент і представники 28 країн членів ЄС 18 листопада досягли угоди про бюджет на 2020 рік."/>
  </head>
  <body>
    <article>
      <h1>Євросоюз узгодив бюджет на наступний рік</h1>
      <h2>Європейський парламент і представники 28 країн членів ЄС 18 листопада досягли угоди про бюджет на 2020 рік.</h2>
      <address>
        <time datetime="2019-11-19T02:20:00+00:00">19 Nov 2019, 02:20</time>
      </address>
      <p>Як повідомляє <a href="https://www.dw.com/ru/%D1%81%D1%82%D1%80%D0%B0%D0%BD%D1%8B-%D0%B5%D1%81-%D0%B8-%D0%B5%D0%B2%D1%80%D0%BE%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D1%81%D0%BE%D0%B3%D0%BB%D0%B0%D1%81%D0%BE%D0%B2%D0%B0%D0%BB%D0%B8-%D0%BD%D0%BE%D0%B2%D1%8B%D0%B9-%D0%B1%D1%8E%D0%B4%D0%B6%D0%B5%D1%82/a-51306355">DW</a>, надходження до бюджету складуть 168,7 млрд євро, що на 1,5% більше в порівнянні з 2019 роком.</p>
      <p>Узгоджена сума фінансових надходжень є компромісом між вимогою Європарламенту (171 млрд євро) і побажаннями країн-платників (166,8 млрд).</p>
      <p>Загальна сума витрат становитиме 153,6 мільярда євро, що на 3,4% більше, ніж роком раніше.</p>
      <p>Як повідомляється, збільшено видатки на захист клімату, на боротьбу з безробіттям серед молоді та впровадження цифрових технологій. Одночасно на 85 мільйонів євро зменшений розмір допомоги кандидату на вступ до ЄС Туреччині.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2818732-nord-stream-2-polsa-obicae-uridicni-kroki-proti-nimeccini-u-razi-zagrozi-bezpeci.html">Nord Stream 2: Польща обіцяє "юридичні кроки" проти Німеччини у разі загрози безпеці</a>
      </blockquote>
      <p>Комісар ЄС з питань бюджету Гюнтер Еттінгер заявив, що новий бюджет перенаправить ресурси в ті галузі, де вони особливо необхідні.</p>
      <p>«Він допоможе створити робочі місця, зустрітися віч-на-віч з кліматичними змінами і поширити інвестиції всією Європою», — заявив він.</p>
      <p>Представники Німеччини, яка надає більше п’ятої частини бюджету ЄС, назвали новий бюджет «хорошим компромісом».</p>
      <p>За даними експертів, у разі виходу Великої Британії зі складу ЄС, у бюджеті <b><a href="https://www.ukrinform.ua/tag-evrosouz">Євросоюзу </a></b>бракуватиме 16,5 мільярда євро. В такому випадку до кінця 2020 року одній лише Німеччині треба буде додатково внести в бюджет ЄС до 4,2 млрд євро.</p>
    </article>
  </body>
</html>