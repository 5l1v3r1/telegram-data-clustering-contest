<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80186855/"/>
    <meta property="og:site_name" content="Janam TV"/>
    <meta property="article:published_time" content="2019-11-19T02:08:04+00:00"/>
    <meta property="og:title" content="യു എ ഇ സഹിഷ്ണുത വർഷാചരണത്തിന്റെ ഭാഗമായി അബുദാബി വനിതാ കെഎംസിസി യുടെ സാന്ത്വന പ്രവർത്തനങ്ങൾക്ക് തുടക്കമായി."/>
    <meta property="og:description" content="ദുരിതമനുഭവിക്കുന്ന രാജ്യങ്ങളിലേക്ക് വിതരണം ചെയ്യാൻ അബുദാബി വനിതാ കെ എം സി സി പ്രവർത്തകർ ജില്ലാ ഘടകങ്ങൾ മുഖേന ശേഖരിച്ച പുതു വസ്ത്രങ്ങളടക്കമുള്ള വസ്തുക്കൾ"/>
  </head>
  <body>
    <article>
      <h1>യു എ ഇ സഹിഷ്ണുത വർഷാചരണത്തിന്റെ ഭാഗമായി അബുദാബി വനിതാ കെഎംസിസി യുടെ സാന്ത്വന പ്രവർത്തനങ്ങൾക്ക് തുടക്കമായി.</h1>
      <address><time datetime="2019-11-19T02:08:04+00:00">19 Nov 2019, 02:08</time> by <a rel="author">Janam TV Web Desk</a></address>
      <p>ദുരിതമനുഭവിക്കുന്ന രാജ്യങ്ങളിലേക്ക് വിതരണം ചെയ്യാൻ അബുദാബി വനിതാ കെ എം സി സി പ്രവർത്തകർ ജില്ലാ ഘടകങ്ങൾ മുഖേന ശേഖരിച്ച പുതു വസ്ത്രങ്ങളടക്കമുള്ള വസ്തുക്കൾ അബുദാബി റെഡ് ക്രെസന്റിന് കൈമാറി.  അബുദാബി ഇന്ത്യൻ ഇസ്ലാമിക്‌ സെൻറ്ററിൽ നടന്ന ചടങ്ങിൽ വനിതാ കെഎംസിസി സംസ്ഥാന പ്രസിഡന്റ്‌ വഹീദ ഹാരിസ് റെഡ്ക്രസന്റ് പ്രതിനിധി മുഹമ്മദ് അസ്ഹറിന് ശേഖരിച്ച വസ്ത്രങ്ങളും മറ്റ് വസ്തുവകകളും കൈമാറി, കെഎംസിസി രക്ഷാധികാരി ഫാത്തിമ സലാം, ഫെമിന നിസാർ, ഷമീന ടീച്ചർ എന്നിവർ സംബന്ധിച്ചു. കെ എം സി സി പ്രസിഡന്റ്‌ ഷുക്കൂറലി കല്ലുങ്ങൽ, മീഡിയ കൺവീനർ റാഷിദ്‌ എടത്തോട് എന്നിവർ സംബന്ധിച്ചു, സഹിഷ്ണുത വർഷാചരണം ഡിലിജെൻഷിയ എന്ന പേരിൽ ഏകദിന ക്യാമ്പോട് കൂടിയാണ് സമാരംഭം കുറിച്ചത്. മുന്നൂറോളം സ്ത്രീകൾ പങ്കെടുത്ത ക്യാമ്പിൽ വനിതാ ലീഗ് സംസ്ഥാന നേതാക്കളായ സുഹ്‌റ മമ്പാട്, അഡ്വക്കേറ്റ് കുൽസു ടീച്ചർ, രോഷ്നി ഖാലിദ്, ഡോക്ടർ ഫൗസിയ അഹമ്മദ്, പ്രമുഖ എൻ എൽ പി ട്രൈനെർ ഡോക്ടർ ആൻസി ജോർജ് ഉൾപ്പെടെ പങ്കെടുത്തിരുന്നു. രണ്ടാം ഘട്ടമായാണ് വസ്ത്ര ശേഖരണവും വിതരണവും നടത്തിയത്. സഹിഷ്ണുത വര്ഷാചരണത്തിന്റെ മൂന്നാം ഘട്ടമായി ഡിസംബർ ആറിന് രക്ത ദാന ക്യാമ്പ് ആരോഗ്യ ബോധവൽക്കരണ പരിപാടികളോടെ നടത്തുമെന്ന് വനിതാ കെ എം സി സി നേതാക്കൾ അറിയിച്ചു .</p>
      <p>—<br/>Shins Sebastian</p>
    </article>
  </body>
</html>