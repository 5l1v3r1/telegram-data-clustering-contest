<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/dal-palazzo-piovono-calcinacci-portico-viene-transennato-219522"/>
    <meta property="og:site_name" content="Oggi Treviso"/>
    <meta property="article:published_time" content="2019-11-19T14:55:38+00:00"/>
    <meta property="og:title" content="Dal palazzo piovono calcinacci: il portico viene transennato"/>
    <meta property="og:description" content="TREVISO - Transennato il portico all’angolo tra via Manzoni e vicolo pescatori in pieno centro storico a Treviso"/>
  </head>
  <body>
    <article>
      <h1>Dal palazzo piovono calcinacci: il portico viene transennato</h1>
      <h2>Transennato e vietato ai pedoni il passaggio tra via Manzoni e vicolo Pescatori</h2>
      <address><time datetime="2019-11-19T14:55:38+00:00">19 Nov 2019, 14:55</time> by <a rel="author" href="http://oggitreviso.it/archivio/news/giornalista/5197" target="_blank">Isabella Loschi</a></address>
      <p><b>TREVISO -</b> <b>Transennato il portico all’angolo tra via Manzoni e vicolo pescatori in pieno centro storico a Treviso</b>, lungo la via che porta in Pescheria. Il problema? cadono pezzi di soffitto.</p>
      <figure>
        <img src="http://oggitreviso.it/sites/default/files/sites/default/files/2017/via%20Manzoni.JPG"/>
      </figure>
      <p>Così per la sicurezza dei pedoni che passano lungo la strada, il passaggio pedonale sotto gli archi del palazzo storico, che perde pezzi, è stato transennato dai vigili con il nastro bianco e rosso e delimitato da una rete metallica. Ora i pedoni sono costretti a camminare in mezzo alla strada.<br/><br/>Pare che la caduta dei calcinacci sia una conseguenza dovuta ai lavori di sistemazione interni al palazzo spiegano in zona. Non è la prima volta che dal palazzo piovono calcinacci. Già qualche mese fa si erano verificati dei cedimenti con caduta di pezzi di muro.</p>
    </article>
  </body>
</html>