<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/sports/1562286/proedros-oyniks-i-topothetisi-toy-gia-prifti-panathinaiko"/>
    <meta property="og:site_name" content="NOOZ."/>
    <meta property="article:published_time" content="2019-11-19T14:17:00+00:00"/>
    <meta property="og:title" content="Πρόεδρος Ούνικς: Η τοποθέτηση του για Πρίφτη-Παναθηναϊκό"/>
    <meta property="og:description" content="Μετά τις εξελίξεις στον Παναθηναϊκό με την αποχώρηση του Αργύρη Πεδουλάκη, ακούστηκαν πολλά ονόματα σχετικά με την ανάληψη των προπονητικών καθηκόντων του Παναθηναϊκού, με το όνομα του Δημήτρη Πρίφτη να βρίσκεται ψηλά στη λίστα."/>
  </head>
  <body>
    <article>
      <h1>Πρόεδρος Ούνικς: Η τοποθέτηση του για Πρίφτη-Παναθηναϊκό</h1>
      <address>
        <time datetime="2019-11-19T14:17:00+00:00">19 Nov 2019, 14:17</time>
      </address>
      <p>
        <b>Μετά τις εξελίξεις στον Παναθηναϊκό με την αποχώρηση του Αργύρη Πεδουλάκη, ακούστηκαν πολλά ονόματα σχετικά με την ανάληψη των προπονητικών καθηκόντων του Παναθηναϊκού, με το όνομα του Δημήτρη Πρίφτη να βρίσκεται ψηλά στη λίστα.</b>
      </p>
      <p>Ωστόσο, ο πρόεδρος της <b>Ούνικς Καζάν</b> βιάστηκε να βάλει τα πράγματα στη θέση τους, δηλώνοντας πως δεν τίθεται ζήτημα απομάκρυνσης του Έλληνα προπονητή από τον πάγκο της ρωσικής ομάδας.</p>
      <p>Ο <b>Εβγκένι Μπόγκατσεφ </b>δήλωσε χαρακτηριστικά στη ρωσική εφημερίδα ''Izvestia'': ''<i>Κανείς από τον <b>Παναθηναϊκό </b>δεν επικοινώνησε μαζί μας, ούτε είχα κάποια ενημέρωση από τον ατζέντη του. Παραμένει ο προπονητής της <b>Ούνικς Καζάν</b> και θα μείνει κοντά μας έως το τέλος της τρέχουσας σεζόν''.</i></p>
      <p>Άλλωστε, είναι γεγονός πως ο 51χρονος τεχνικός, ο οποίος βρίσκεται στον ρωσικό σύλλογο από το 2017, έχει διαγράψει μια πολύ καλή πορεία, γεγονός που οδήγησε την ομάδα στην δέσμευσή του μέχρι και το τέλος της τρέχουσας σεζόν.</p>
    </article>
  </body>
</html>