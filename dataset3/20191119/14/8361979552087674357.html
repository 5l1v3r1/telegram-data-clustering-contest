<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/bezkoshtovni-plyazhi-zelenskiy-pidpisav-zakon-novini-ukrajini-50054446.html"/>
    <meta property="og:site_name" content="НВ"/>
    <meta property="article:published_time" content="2019-11-19T14:58:00+00:00"/>
    <meta property="og:title" content="Зеленський підписав закон про вільний доступ до пляжів"/>
    <meta property="og:description" content="Президент Володимир Зеленський підписав закон про забезпечення вільного доступу громадян до узбережжя водойм."/>
  </head>
  <body>
    <article>
      <h1>Зеленський підписав закон про вільний доступ до пляжів</h1>
      <h2>Президент Володимир Зеленський підписав закон про забезпечення вільного доступу громадян до узбережжя водойм.</h2>
      <address>
        <time datetime="2019-11-19T14:58:00+00:00">19 Nov 2019, 14:58</time>
      </address>
      <p>Про це повідомляє пресслужба глави держави.</p>
      <p>Документом забороняється обмеження права загального водокористування, забезпечується безперешкодний і безкоштовний доступ до узбережжя річок, водойм і островів для загального водокористування і посилюється відповідальність за будь-яке обмеження такого доступу.</p>
      <p>Згідно з документом, за обмеження доступу громадян до узбережжя морів, морських заток, лиманів і островів у внутрішніх морських водах у межах пляжної зони, а також до берегів річок, водойм і островів загального користування загрожує штраф від 200 до 400 неоподатковуваних мінімумів доходів (для громадян) і від 400 до 700 неоподатковуваних мінімумів доходів громадян (для посадових осіб).</p>
      <p>Читайте також:<br/><a href="https://nv.ua/ukr/ukraine/politics/zelenskiy-z-bogdanom-vidvidali-plyazh-v-odesi-50034433.html">&amp;nbspЗеленський виклав своє фото з Богданом в шортах на пляжі в Одесі</a></p>
      <p>Нагадаємо, що закон Про внесення змін до деяких законодавчих актів України щодо забезпечення безперешкодного доступу громадян до узбережжя водних об'єктів для загального водокористування №233 Верховна Рада прийняла 29 жовтня.</p>
    </article>
  </body>
</html>