<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_tomu-scho-zaboboni-zelenskij-vibachivsya-za-negolenist/938917"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T14:50:00+00:00"/>
    <meta property="og:title" content="&quot;Тому що забобони&quot; - Зеленський вибачився за неголеність"/>
    <meta property="og:description" content="Президент України Володимир Зеленський пояснив свою неголеність забобонами і пообіцяв привести себе до ладу після повернення в Україну захоплених восени минулого року Російською Федерацією військових суден. Про це він сказав на спільній з прем'єр-міністром Чехії прес-конференції у вівторок ..."/>
  </head>
  <body>
    <article>
      <h1>"Тому що забобони" - Зеленський вибачився за неголеність</h1>
      <address><time datetime="2019-11-19T14:50:00+00:00">19 Nov 2019, 14:50</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938917_w_300.jpg?v=0"/>
        <figcaption>Президент з'явився на камери неголеним.</figcaption>
      </figure>
      <p>Президент України <b>Володимир Зеленський</b> пояснив свою неголеність забобонами і пообіцяв привести себе до ладу після повернення в Україну захоплених восени минулого року Російською Федерацією військових суден.</p>
      <p>Про це він сказав на спільній з прем'єр-міністром Чехії прес-конференції у вівторок у Києві.</p>
      <p>"Я хочу вибачитися, що неголений. Це не просто так. У нас є таке українське слово - "забобони". Суто українське слово, дуже класне слово, я дуже люблю.</p>
      <p>Такий є "забобон". Знаєте: зараз я чекаю на кораблі - кораблі повернуться, тоді поголюся", - сказав Зеленський.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_normandska-zustrich-prezident-hoche-pogovoriti-pro-vibori-v-ordlo-i-deokupaciyu/938905"/>
      </related>
      <blockquote>Артилерійські катери "Бердянськ", "Нікополь" і рейдовий буксир "Яни Капу" 18 листопада прибули в Одесу. Росіяни утримували їх 358 днів.<br/>Судна захопили торік 25 листопада в Керченській протоці під час проходу до Маріуполя. На них напали вісім російських кораблів та два літаки. Кілька годин переслідували, відкрили вогонь. Українських військових перевезли до Москви. Катери пришвартували в порту "Генмол" у Керчі.<br/>25 травня Міжнародний трибунал ООН з морського права постановив повернути кораблі й звільнити 24 членів екіпажів. Люди повернулася в Україну 7 вересня після обміну.</blockquote>
    </article>
  </body>
</html>