<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/country/news/591537/%E0%A6%97%E0%A6%A0%E0%A6%A8%E0%A6%A4%E0%A6%A8%E0%A7%8D%E0%A6%A4%E0%A7%8D%E0%A6%B0-%E0%A6%AE%E0%A7%87%E0%A6%A8%E0%A7%87%E0%A6%87-%E0%A6%A6%E0%A6%B2-%E0%A6%AA%E0%A6%B0%E0%A6%BF%E0%A6%9A%E0%A6%BE%E0%A6%B2%E0%A6%BF%E0%A6%A4-%E0%A6%B9%E0%A7%9F-%E0%A6%8F%E0%A6%A8%E0%A6%BE%E0%A6%AE%E0%A7%81%E0%A6%B2-%E0%A6%B9%E0%A6%95-%E0%A6%B6%E0%A6%BE%E0%A6%AE%E0%A7%80%E0%A6%AE"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-19T14:20:00+00:00"/>
    <meta property="og:title" content="গঠনতন্ত্র মেনেই দল পরিচালিত হয়: এনামুল হক শামীম"/>
    <meta property="og:description" content="পানি সম্পদ উপমন্ত্রী ও আওয়ামী লীগের সাংগঠনিক সম্পাদক এনামুল হক শামীম বলেছেন, &amp;lsquo;আওয়ামী লীগ উপ-মহাদেশের একটি প্রাচীনতম দল। এই দলে যে কোনও পদে একাধিক প্রার্থী থাকতেই পারে। গঠনতন্ত্র মেনেই দল পরিচালিত হয়।&amp;rsquo; মঙ্গলবার (১৯ নভেম্বর) বিকালে শহীদ ভুলু স্টেডিয়ামে নোয়াখালী জেলা আওয়ামী..."/>
  </head>
  <body>
    <article>
      <h1>গঠনতন্ত্র মেনেই দল পরিচালিত হয়: এনামুল হক শামীম</h1>
      <address><time datetime="2019-11-19T14:20:00+00:00">19 Nov 2019, 14:20</time> by <a rel="author">নোয়াখালী প্রতিনিধি</a></address>
      <figure>
        <img src="http://cdn.banglatribune.com/contents/cache/images/700%20x0x1/uploads/media/2019/11/19/5d97bcb722f11f8e0541b86d9f65a337-5dd3fa55a8e75.jpg"/>
      </figure>
      <p>পানি সম্পদ উপমন্ত্রী ও আওয়ামী লীগের সাংগঠনিক সম্পাদক এনামুল হক শামীম বলেছেন, ‘আওয়ামী লীগ উপ-মহাদেশের একটি প্রাচীনতম দল। এই দলে যে কোনও পদে একাধিক প্রার্থী থাকতেই পারে। গঠনতন্ত্র মেনেই দল পরিচালিত হয়।’</p>
      <p>মঙ্গলবার (১৯ নভেম্বর) বিকালে শহীদ ভুলু স্টেডিয়ামে নোয়াখালী জেলা আওয়ামী লীগের ত্রিবার্ষিক সম্মেলন উপলক্ষ্যে আয়োজিত সংবাদ সম্মেলনে এসব কথা বলেন।</p>
      <p>তিনি আরও বলেন, ‘গঠনতন্ত্র অনুসরণ করে এবং কাউন্সিলর ও কেন্দ্রীয় নেতাদের মতামতের ভিত্তিতে সম্মেলন শেষে নোয়াখালীর নতুন নেতাদের নাম ঘোষণা করবেন কাউন্সিলের প্রধান অতিথি, বাংলাদেশ আওয়ামী লীগের সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদের।’ </p>
      <p>এসময় জেলা আওয়ামী লীগের সভাপতি অধ্যক্ষ এ এইচ এম খায়রুল আনম সেলিম, সাধারণ সম্পাদক একরামুল করিম চৌধুরী এমপি, এইচ এম ইব্রাহিম এমপি, মামনুর রশিদ কিরণ এমপি, জেলা আওয়ামী লীগের যুগ্ম সাধারণ সম্পাদক এ কে এম সামছুদ্দিন জেহান, জেলা যুবলীগের আহ্বায়ক ইমন ভট্টসহ অনেক নেতাকর্মী উপস্থিত ছিলেন।</p>
      <p> </p>
      <footer>/এএইচ/</footer>
    </article>
  </body>
</html>