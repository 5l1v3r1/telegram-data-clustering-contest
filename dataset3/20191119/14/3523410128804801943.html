<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640736/%D8%AA%D9%88%D9%84%DB%8C%D8%AF-%D9%86%D8%B3%D9%84-%D8%AA%D8%A7%D8%B2%D9%87%E2%80%8C%D8%A7%DB%8C-%D8%A7%D8%B2-%D8%B4%D8%A7%D8%B1%DA%98%D8%B1-%D9%88-%D9%BE%D8%A7%D9%88%D8%B1%D8%A8%D8%A7%D9%86%DA%A9-%D8%A8%D8%A7-%D9%85%D9%88%D8%A7%D8%AF-%DA%AF%D8%B1%D8%A7%D9%81%D9%86%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T14:33:00+00:00"/>
    <meta property="og:title" content="تولید نسل تازه‌ای از شارژر و پاوربانک با مواد گرافنی"/>
    <meta property="og:description" content="فست شارژرها و پاوربانک‌های تازه‌ای با استفاده از محصولات گرافنی وارد بازار شده است که زمان شارژ را بسیار کمتر از زمان فعلی می‌کند."/>
  </head>
  <body>
    <article>
      <h1>
        <a href="https://www.bultannews.com/fa/news/640736/%D8%AA%D9%88%D9%84%DB%8C%D8%AF-%D9%86%D8%B3%D9%84-%D8%AA%D8%A7%D8%B2%D9%87%E2%80%8C%D8%A7%DB%8C-%D8%A7%D8%B2-%D8%B4%D8%A7%D8%B1%DA%98%D8%B1-%D9%88-%D9%BE%D8%A7%D9%88%D8%B1%D8%A8%D8%A7%D9%86%DA%A9-%D8%A8%D8%A7-%D9%85%D9%88%D8%A7%D8%AF-%DA%AF%D8%B1%D8%A7%D9%81%D9%86%DB%8C">تولید نسل تازه‌ای از شارژر و پاوربانک با مواد گرافنی</a>
      </h1>
      <h2>فست شارژرها و پاوربانک‌های تازه‌ای با استفاده از محصولات گرافنی وارد بازار شده است که زمان شارژ را بسیار کمتر از زمان فعلی می‌کند.</h2>
      <address><time datetime="2019-11-19T14:33:00+00:00">19 Nov 2019, 14:33</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، نسل تازه‌ای از شارژرها، پاوربانک‌ها و آداپتورها وارد بازار شده‌ است که سرعت شارژ باطری‌ها را چند برابر می‌کند. این شارژرها از مواد گرافنی ساخته شده‌ و فرآیند تجاری‌سازی آن انجام شده‌است.</p>
      <p>استفاده از گرافن امکان کوچک‌سازی این محصولات را هم فراهم می‌کند تا در عین حال که سرعت شارژ را افزایش می‌دهد اندازه آن را هم کوچک کند. با این امکان می‌توان محصولات را در فضاهایی چون داخل خودرو استفاده کرد.</p>
      <p>شرکت تولید کننده این محصولات برای نشان دادن سرعت شارژ از یک مثال استفاده کرده‌است. برای مثال، در آیفون 11 که با یک آداپتور 5 واتی عرضه می‌شود، شارژ با 18 وات انجام می‌شود. این شرکت مدعی است که پلتفورم شارژر جدید آن‌ها می‌تواند در زمانی بسیار کم، شارژ سریعی را انجام دهد به طوری که با این فناوری فست‌شارژ می‌توان در مدت زمان نیم ساعت آیفون را تا 55 درصد شارژ کرد.</p>
      <p>پوشش گرافنی این محصولات امکان بهتری برای انتقال انرژی یا ذخیره انرژی فراهم می‌کند. همچنین استفاده از فناوری داینامیک دتکت در محصولات این امکان را فراهم می‌کند که خروجی شارژر بهینه‌سازی شده و عملکرد شارژر را متناسب با دستگاهی که به آن وصل شده تنظیم کند.</p>
    </article>
  </body>
</html>