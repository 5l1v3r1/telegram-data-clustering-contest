<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/pagkosmia-imera-toy-andra-se-poia-chora-echoyn-to-ypsilotero-prosdokimo-zois/"/>
    <meta property="og:site_name" content="europost.gr"/>
    <meta property="article:published_time" content="2019-11-19T14:45:42+00:00"/>
    <meta property="og:title" content="Παγκόσμια Ημέρα του Άνδρα: Σε ποια χώρα έχουν το υψηλότερο προσδόκιμο ζωής"/>
    <meta property="og:description" content="Οι άνδρες στο δυτικό Λονδίνο έχουν το υψηλότερο προσδόκιμο ζωής στην Ε.Ε, σύμφωνα με στοιχεία που έδωσε στη δημοσιότητα η Eurostat ανήμερα της Παγκόσμιας Ημέρας του Άνδρα. Κατά την τριετία 2015-2017, το προσδόκιμο επιβίωσης ενός"/>
  </head>
  <body>
    <article>
      <h1>Παγκόσμια Ημέρα του Άνδρα: Σε ποια χώρα έχουν το υψηλότερο προσδόκιμο ζωής</h1>
      <address>
        <time datetime="2019-11-19T14:45:42+00:00">19 Nov 2019, 14:45</time>
      </address>
      <p>Οι άνδρες στο δυτικό Λονδίνο έχουν το υψηλότερο προσδόκιμο ζωής στην Ε.Ε, σύμφωνα με στοιχεία που έδωσε στη δημοσιότητα η Eurostat ανήμερα της Παγκόσμιας Ημέρας του Άνδρα.</p>
      <p>Κατά την τριετία 2015-2017, το προσδόκιμο επιβίωσης ενός άνδρα στην ΕΕ ήταν 78,1 έτη.</p>
      <p>Οι εκπρόσωποι του ισχυρού φύλου τείνουν να ζουν 5,4 χρόνια λιγότερο από τις γυναίκες στην ΕΕ, σύμφωνα με τα στοιχεία της στατιστικής υπηρεσίας της ΕΕ.</p>
      <p>Στην Κύπρο το προσδόκιμο επιβίωσης των ανδρών για το 2017 ήταν 80,2 χρόνια και για τις γυναίκες 84,2 έτη. Στην Ελλάδα οι άνδρες ζουν κατά μέσο όρο 78,8 χρόνια και οι γυναίκες 83,9 έτη.</p>
      <p>Στο δυτικό Λονδίνο οι άνδρες ζουν κατά μέσο όρο 82 χρόνια. Ακολουθούν οι άνδρες στη Μαδρίτης και των ιταλικών περιφερειών.</p>
      <p>Αντιθέτως, το χαμηλότερο προσδόκιμο ζωής στην Ε.Ε καταγράφηκε στην κεντρική και δυτική Λιθουανία (69,7 έτη). Μάλιστα, σε δύο λιθουανικές περιφέρειες, οι γυναίκες ζουν δέκα χρόνια περισσότερο από τους άνδρες καταγράφοντας το μεγαλύτερο χάσμα των δύο φύλων στο προσδόκιμο ζωής στην Ε.Ε.</p>
      <p>Τη ίδια ώρα, η μικρότερη διαφορά στο προσδόκιμο των δύο φύλων (1,1 έτος) καταγράφεται στην περιοχή του Μαγιότ της Γαλλίας.</p>
      <p>Τα στοιχεία της Eurostat δημοσιεύονται με αφορμή την σημερινή Παγκόσμια Ημέρα του Άνδρα, που γιορτάζεται κάθε χρόνο στις 19 Νοεμβρίου σε περισσότερες από εβδομήντα συνολικά χώρες. Στόχος της είναι να υπενθυμίσει τη συνεισφορά του άνδρα στον ανθρώπινο πολιτισμό και ειδικότερα στην οικογένεια, τον γάμο και τη φροντίδα των παιδιών</p>
    </article>
  </body>
</html>