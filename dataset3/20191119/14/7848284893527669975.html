<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/news/zampagna-lukaku-intelligente-e-con-spirito-di-sacrificio-puo-migliorare-nella-tecnica-323484"/>
    <meta property="og:site_name" content="FcInterNews.it"/>
    <meta property="article:published_time" content="2019-11-19T14:38:42+00:00"/>
    <meta property="og:title" content="Zampagna: &quot;Lukaku intelligente e con spirito di sacrificio. Può migliorare nella tecnica&quot;"/>
    <meta property="og:description" content="Ospite nello studio di Sky, l'ex calciatore Riccardo Zampagna ha dato i voti alla stagione di Romelu Lukaku con la maglia dell'Inter: &quot;Nel senso del gol merita 9. Mi piace tantissimo come..."/>
  </head>
  <body>
    <article>
      <h1>Zampagna: "Lukaku intelligente e con spirito di sacrificio. Può migliorare nella tecnica"</h1>
      <address><time datetime="2019-11-19T14:38:42+00:00">19 Nov 2019, 14:38</time> by <a rel="author">Redazione FcInterNews.it</a></address>
      <p>Ospite nello studio di <i>Sky</i>, l'ex calciatore <b>Riccardo Zampagna</b> ha dato i voti alla stagione di <b>Romelu Lukaku</b> con la maglia dell'Inter: "Nel senso del gol merita 9. Mi piace tantissimo come calciatore, lo seguo da anni, mi piacciono i suoi movimenti da attaccante, è intelligente. Nella propensione al sacrificio gli darei 10, soprattutto per il gioco di Conte. Per questo fa meglio in Nazionale. Per quanto riguarda la tecnica individuale gli do un 8 con margini di miglioramento, perché non bisogna mai smettere di lavorare sull'aspetto tecnico. Io ho avuto la fortuna di giocare con <b>Cristiano Doni</b>, a volte negli allenamenti non potevamo stare insieme perché con due tocchi arrivavamo in porta. C'eravamo presi bene, molto intelligenti calcisticamente parlando. Ho sempre giocato punta centrale, da solo, ma con lui ci scambiavamo i ruoli. <b>Lautaro </b>e Lukaku sono differenti da come eravamo io e Doni, hanno un altro tipo di gioco e attualmente parecchie squadre italiane vorrebbero questa coppia di attaccanti".</p>
    </article>
  </body>
</html>