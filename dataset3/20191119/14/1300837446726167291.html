<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/cronaca/2019/11/19/tir-a-fuoco-su-a10-32-intossicati_d5dbc84b-5e98-4ba0-b76a-d64100319954.html"/>
    <meta property="og:site_name" content="ANSA.it"/>
    <meta property="article:published_time" content="2019-11-19T14:04:03+00:00"/>
    <meta property="og:title" content="Tir a fuoco su A10, 32 intossicati"/>
    <meta property="og:description" content="E' di 32 persone intossicate il bilancio dell'incendio avvenuto questa mattina intorno alle 10 sull'autostrada A10 tra Spotorno e Savona (ANSA)"/>
  </head>
  <body>
    <article>
      <h1>Tir a fuoco su A10, 32 intossicati</h1>
      <h2>In molti su bus dietro al camion, incendio tra Spotorno e Savona</h2>
      <address><time datetime="2019-11-19T14:04:03+00:00">19 Nov 2019, 14:04</time> by <a rel="author">Redazione ANSA</a></address>
      <slideshow>
        <figure>
          <img src="http://www.ansa.it/webimages/img_700/2019/11/19/418c69a9ad35466299ac65d4560b4185.jpg"/>
          <figcaption>Tir a fuoco<cite>RIPRODUZIONE RISERVATA © Copyright ANSA</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/19/9c606d04fd6c6e62b6a86c696863b62a.jpg"/>
          <figcaption>
            <cite>RIPRODUZIONE RISERVATA © Copyright ANSA</cite>
          </figcaption>
        </figure>
      </slideshow>
      <p>E' di 32 persone intossicate il bilancio dell'incendio avvenuto questa mattina intorno alle 10 sull'autostrada A10 tra Spotorno e Savona. Per cause ancora da chiarire un Tir ha preso fuoco all'interno della galleria Fornaci: il denso fumo nero ha invaso la galleria intossicando gli automobilisti rimasti intrappolati all'interno. Alla fine 32 persone sono state portate negli ospedali San Paolo di Savona e Santa Corona di Pietra Ligure. Molte di loro erano a bordo di un autobus che si trovava subito dietro il Tir. Il conducente del mezzo pesante è invece riuscito ad uscire indenne dal rogo. Sul posto diverse ambulanze e i vigili del fuoco, he sono riusciti non senza difficoltà a domare le fiamme. Il tratto di autostrada è chiuso con uscite obbligatorie a Savona e Pietra Ligure. </p>
      <p> </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>