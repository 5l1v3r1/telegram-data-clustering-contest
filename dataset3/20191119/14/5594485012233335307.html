<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/arestuvakha-posrednik-na-ubiystvoto-na-zhurnalistkata-dafne-galitsiya_news710217.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-19T14:48:00+00:00"/>
    <meta property="og:title" content="Арестуваха посредник на убийството на журналистката Дафне Галиция"/>
    <meta property="og:description" content="Трима мъже, заподозрени за килъри"/>
  </head>
  <body>
    <article>
      <h1>Арестуваха посредник на убийството на журналистката Дафне Галиция</h1>
      <h2>Трима мъже, заподозрени за килъри</h2>
      <address>
        <time datetime="2019-11-19T14:48:00+00:00">19 Nov 2019, 14:48</time>
      </address>
      <p>https://blitz.bg/kriminalni/prestplenie/arestuvakha-posrednik-na-ubiystvoto-na-zhurnalistkata-dafne-galitsiya_news710217.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574166355-768x432.jpg"/>
      </figure>
      <p>
        <b>Мъж, заподозрян, че е действал като посредник в поръчковото убийство на най-известния разследващ журналист, разкривал корупционни практики в Малта, е бил арестуван, обяви полицейски източник, стъпка, която властите се надяват да ги заведе до лицето, което е поръчало убийството, информира "Ройтерс", цитира news.bg.</b>
      </p>
      <p>Дафне Каруана Галиция, която поддържаше блог за борба с корупцията, беше убита от поставена под колата ѝ бомба, докато е тръгвала от дома си край малтийската столица Валета през октомври 2017 г. - убийство, което шокира Европа и повдигна въпроси за върховенството на закона на средиземноморския остров.</p>
      <p>Трима мъже, заподозрени за килъри, бяха арестувани през декември, но досега <b>властите не успяха да определят кой е поръчал убийството</b>.</p>
      <p>Полицейски източник, който е запознат с въпроса, заяви, че властите са арестували мъж в четвъртък, който се смята, че е действал като <b>свръзка между заподозрените наемни убийци и лицето, което е поръчало убийството</b>.</p>
      <p>The Times of Malta уточни, че <b>правителството обмисля помилване на заподозрения посредник, ако той може да доведе разследващите до поръчителя</b>.</p>
      <p>Вестникът допълни, че <b>експерти от Европол са иззели устройства, притежавани от заподозрения посредник</b>, след като са получили зелена светлина от съдия.</p>
      <p>Правителството и полицията все още не са коментирали темата. В неделя малтийският премиер Джоузеф Мускат заяви, че искал цялата истина за убийството да излезе наяве, дори ако това означава, че правителството трябва да вземе "трудни решения".</p>
      <p>Освен предполагаемите разкрития на посредника, разследващите се надяват анализът на Европол на устройствата му да предостави допълнителни доказателства.</p>
      <p><b>Посредникът е поискал пълно помилване за минали престъпления</b> и е казал на разследващите, че се страхува за безопасността си, ако бъде изпратен в затвора.</p>
    </article>
  </body>
</html>