<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/usa/2019/11/19/erdogan-pred-trymp-niama-da-se-otkajem-ot-ruskite-s-400.430116"/>
    <meta property="og:site_name" content="Dnes.bg"/>
    <meta property="article:published_time" content="2019-11-19T14:48:00+00:00"/>
    <meta property="og:title" content="Ердоган пред Тръмп: Няма да се откажем от руските С-400!"/>
    <meta property="og:description" content="Ако разногласията за F-35 продължат, Турция ще се откаже | Dnes.bg"/>
  </head>
  <body>
    <article>
      <h1>Ердоган пред Тръмп: Няма да се откажем от руските С-400!</h1>
      <h2>Ако разногласията за F-35 продължат, Турция ще се откаже</h2>
      <address><time datetime="2019-11-19T14:48:00+00:00">19 Nov 2019, 14:48</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>Невъзможно е Анкара да се откаже от руските зенитно-ракетни системи (ЗРС) С-400. Това е казал турският президент Реджеп Таийп Ердоган на американския си колега Доналд Тръмп, предава ТАСС.</p>
      <p>"Обяснихме на Тръмп, че Турция няма да отстъпи по въпроса за С-400. Казах на Тръмп как Турция бе доведена до покупката на системите С-400 и той призна, че имаме право", заяви турският лидер в хода на изказване в Анкара.</p>
      <p>Освен това Ердоган подчерта, че по време на срещата с Тръмп в САЩ той му е казал: "Ако разногласията (със САЩ) за доставката на изтребителите F-35 продължат, то Турция ще бъде принудена да задоволи своите потребности от другаде“.</p>
      <p>През септември 2017 г. Руската Федерация обяви сключването на договор с Турция за доставка на С-400 на стойност 2,5 млрд. долара. Споразумението предполага частичен трансфер на производствени технологии на турската страна. Първите доставки започнаха на 12 юли, пише "Фокус".</p>
      <p>САЩ и НАТО активно се противопоставят на придобиването на С-400 от Турция.</p>
      <p>На 17 юли говорителка на Белия Дом в писмено изявление съобщи, че решението  на републиката да придобие руската система за ПВО прави невъзможно тя да продължи да участва в американската програма за изтребители от пето поколение F-35.</p>
      <related>
        <h4>Още по темата</h4>
        <a href="https://www.dnes.bg/usa/2019/11/14/erdogan-dyrji-na-ruskite-s-400-no-iska-blizki-otnosheniia-sys-sasht.429664"/>
        <a href="https://www.dnes.bg/world/2019/11/14/trymp-e-goliam-fen-na-erdogan-sreshtata-mejdu-tiah-chudesna.429567"/>
      </related>
    </article>
  </body>
</html>