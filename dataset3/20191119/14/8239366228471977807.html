<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/zavtra_u_lvovi_vidkryyut_rekonstruyovanyy_bokserskyy_klub_getman_331121.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-19T14:16:00+00:00"/>
    <meta property="og:title" content="Завтра у Львові відкриють реконструйований боксерський клуб ʺГетьманʺ"/>
    <meta property="og:description" content="У середу, 20 листопада, у Львові відбудеться відкриття боксерського клубу ʺГетьманʺ (вул. Морозна, 31а) – першої філії Академії боксу імені Андрія Котельника. Про це проінформували у відділенні НОК України у Львівській області."/>
  </head>
  <body>
    <article>
      <h1>Завтра у Львові відкриють реконструйований боксерський клуб ʺГетьманʺ</h1>
      <h2>У середу, 20 листопада, у Львові відбудеться відкриття боксерського клубу ʺГетьманʺ (вул. Морозна, 31а) – першої філії Академії боксу імені Андрія Котельника. Про це проінформували у відділенні НОК України у Львівській області.</h2>
      <address>
        <time datetime="2019-11-19T14:16:00+00:00">19 Nov 2019, 14:16</time>
      </address>
      <figure>
        <img src="https://galinfo.com.ua/media/gallery/intxt/b/o/bowklub.jpg"/>
        <figcaption>У Львові відкриють реконструйований боксерський клуб ʺГетьманʺ</figcaption>
      </figure>
      <p>Оновлений сучасний боксерський зал на Сихові відкриють після тривалої реконструкції. Свого часу саме в цьому залі розвивав свій талант та навчався азів професійного боксу Андрій Котельник. Іншими словами, майбутній чемпіон світу у цьому залі виріс, а відтак, завершивши успішну професійну кар’єру, Котельник власними та зусиллями своїх друзів і партнерів зробив капітальний ремонт, встановив сучасний ринг та обладнав зал усім необхідним інвентарем для підготовки юних боксерів.</p>
      <p>Відкриття боксерської зали, яка буде першою філією Академії боксу імені Андрія Котельника, відбудеться о 17:00. На урочистий захід до Львова завітають відомі та титуловані боксери, серед яких Сергій Дзінзірук, Олег Машкін, Олександр Дмитренко, Володимир Колесник та чимало інших спортивних особистостей.</p>
      <p>Наступного дня, 21 листопада, о 17:00 відбудеться урочисте відкриття ХVII за ліком міжнародного турніру з боксу на призи Андрія Котельника. Престижний турнір, участь у якому візьмуть боксери з 5 країн, відбудеться у виставковому центрі ʺПівденний-ЕКСПОʺ (вул. Щирецька, 36).</p>
      <p>Нагадаємо, як повідомляло Гал-інфо, нещодавно у Києві трагічно загинула відома українська боксера - <a href="https://galinfo.com.ua/news/tragichno_zagynula_ukrainska_bokserka_330829.html">Аміна Булах</a>.</p>
    </article>
  </body>
</html>