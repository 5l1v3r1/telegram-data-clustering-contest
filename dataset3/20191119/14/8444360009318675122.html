<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/athlitika/podosfairo/aek-kokkino-tis-astynomias-stin-metakinisi-opadon-sto-irakleio/2919007/"/>
    <meta property="og:site_name" content="Newsit.gr"/>
    <meta property="article:published_time" content="2019-11-19T14:21:59+00:00"/>
    <meta property="og:title" content="ΑΕΚ: “Κόκκινο” της αστυνομίας στην μετακίνηση οπαδών στο Ηράκλειο"/>
    <meta property="og:description" content="Η σύσκεψη για τα μέτρα ασφαλείας του αγώνα της ΑΕΚ με τον ΟΦΗ στο Ηράκλειο, για την 12η αγωνιστική της Superleague έβγαλε μια “αρνητική” είδηση για τους “κιτρινόμαυρους” οπαδούς."/>
  </head>
  <body>
    <article>
      <h1>ΑΕΚ: “Κόκκινο” της αστυνομίας στην μετακίνηση οπαδών στο Ηράκλειο</h1>
      <h2>Η σύσκεψη για τα μέτρα ασφαλείας του αγώνα της ΑΕΚ με τον ΟΦΗ στο Ηράκλειο, για την 12η αγωνιστική της Superleague έβγαλε μια “αρνητική” είδηση για τους “κιτρινόμαυρους” οπαδούς.</h2>
      <address><time datetime="2019-11-19T14:21:59+00:00">19 Nov 2019, 14:21</time> by <a rel="author">Newsit Newsroom</a></address>
      <p>Χωρίς τη στήριξη των οπαδών της θα αγωνιστεί η ΑΕΚ στην έδρα του ΟΦΗ, στο ματς της 12ης αγωνιστικής της Superleague (30/11/2019 / 19:30).</p>
      <p>Η ΑΕΚ ζήτησε ξεχωριστή θύρα για τους φιλάθλους της, στην πρώτη σύσκεψη για τα μέτρα ασφαλείας του αγώνα με τον ΟΦΗ στο “Γεντί Κουλέ”, με τους Κρητικούς να συναινούν στο αίτημα χορήγησης 400 εισιτηρίων για τη Θύρα 6.</p>
      <p>Αντίθετη άποψη με τις δύο ομάδες είχε η αστυνομία, η οποία ενημέρωσε ότι δεν συμφωνεί ούτε με οργανωμένη, αλλά ούτε και με μεμονωμένη μετακίνηση των οπαδών της ΑΕΚ. Μάλιστα, ανέφερε ότι η σχετική της εισήγηση θα είναι αρνητική.</p>
    </article>
  </body>
</html>