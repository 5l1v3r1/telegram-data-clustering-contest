<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-culture/2821290-greta-tunberg-vidpravit-za-premieu-do-gaagi-svogo-predstavnika.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T14:12:00+00:00"/>
    <meta property="og:title" content="Грета Тунберг відправить за премією до Гааги свого представника"/>
    <meta property="og:description" content="Грета Тунберг не приїде на вручення Міжнародної дитячої премії миру, церемонія відбудеться 20 листопада в Гаазі. Проте, від імені Грети Тунберг на події буде її представник."/>
  </head>
  <body>
    <article>
      <h1>Грета Тунберг відправить за премією до Гааги свого представника</h1>
      <h2>Грета Тунберг не приїде на вручення Міжнародної дитячої премії миру, церемонія відбудеться 20 листопада в Гаазі. Проте, від імені Грети Тунберг на події буде її представник.</h2>
      <address>
        <time datetime="2019-11-19T14:12:00+00:00">19 Nov 2019, 14:12</time>
      </address>
      <p>Про це власному кореспондентові Укрінформу в Гаазі повідомили організатори події.</p>
      <p>Міжнародна дитяча премія миру є ініціативою Міжнародної організації із захисту прав дітей KidsRights.</p>
      <p>Як повідомляв Укрінформ, 16-річна шведська екологічна активістка Грета Тунберг і камерунська правозахисниця Дівіна Малум стали лауреатами Міжнародної дитячої премії миру. Урочиста церемонія відбудеться 20 листопада в Гаазі.</p>
      <p>Кліматична активістка Грета Тунберг 25 вересня, отримала премію "За правильний спосіб життя" (Right Livehood Award) однойменного шведського фонду, яку також називають альтернативною Нобелівською премією.</p>
      <blockquote>
        <b>Читайте також: </b>
        <a href="https://www.ukrinform.ua/rubric-culture/2813737-slovnik-collins-nazvav-slovom-roku-klimaticnij-strajk.html">Словник Collins назвав словом року "кліматичний страйк"</a>
      </blockquote>
      <p>23 вересня Грета Тунберг виступила на саміті ООН з питань зміни клімату у Нью-Йорку із жорсткою заявою, звинувативши світових лідерів у тому, що вони "вкрали її мрії і дитинство".</p>
      <p>Тунберг вже більше року організовує акції протесту "П'ятниці заради майбутнього", домагаючись більш ефективного захисту <a href="https://www.ukrinform.ua/tag-zmina-klimatu">клімату</a>. Її щотижневий шкільний страйк переріс у міжнародний екологічний рух, до якого приєдналися сотні тисяч людей по всьому світу.</p>
    </article>
  </body>
</html>