<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082818554/%D8%B1%DA%98%DB%8C%D9%85-%D8%B5%D9%87%DB%8C%D9%88%D9%86%DB%8C%D8%B3%D8%AA%DB%8C-%D8%A7%DB%8C%D8%B1%D8%A7%D9%86-%D8%B1%D8%A7-%D9%85%D8%B3%D8%A6%D9%88%D9%84-%D8%AD%D9%85%D9%84%D9%87-%D8%A8%D9%87-%D8%AC%D9%88%D9%84%D8%A7%D9%86-%D8%A7%D8%B4%D8%BA%D8%A7%D9%84%DB%8C-%D8%AF%D8%A7%D9%86%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-19T14:52:09+00:00"/>
    <meta property="og:title" content="رژیم صهیونیستی، ایران را مسئول حمله به جولان اشغالی دانست"/>
    <meta property="og:description" content="وزیر امور خارجه رژیم صهونیستی مدعی شد که حملاتی علیه این رژیم از سوی ایران در بلندی‌های اشغالی جولان انجام شده است."/>
  </head>
  <body>
    <article>
      <h1>رژیم صهیونیستی، ایران را مسئول حمله به جولان اشغالی دانست</h1>
      <address><time datetime="2019-11-19T14:52:09+00:00">19 Nov 2019, 14:52</time> by <a rel="author">آریا فشتمی</a></address>
      <p>وزیر امور خارجه رژیم صهونیستی مدعی شد که حملاتی علیه این رژیم از سوی ایران در بلندی‌های اشغالی جولان انجام شده است.</p>
      <p>به گزارش ایسنا، به نقل از تایمز او اسرائیل، یسرائیل کاتس، وزیر امور خارجه رژیم صهونیستی روز سه‌شنبه با طرح ادعای واهی که کمپین اسرائیل علیه نفوذ ایران در سوریه نتیجه‌بخش بوده است، مدعی شد که جمهوری اسلامی مسئول حمله صبح امروز از خاک سوریه به نواحی شمالی اراضی اشغالی بوده است.</p>
      <p>وی در این خصوص ادعا کرد: این حادثه نتیجه عملیات ایرانیان علیه اسرائیل بوده است. اسرائیل به سیاست خود که جلوگیری از نفوذ ایران در این منطقه است، ادامه خواهد داد.</p>
      <p>یسرائیل کاتس در ادامه مدعی شد: اگر ایران این گزینه را داشت که به چند سال گذشته بازگردد تا با تحریم‌های‌ آمریکا و تلاش‌های اسرائیل برای مقابله با فعالیت‌های جمهوری اسلامی مواجه نشود، حتما از این گزینه استفاده می‌کرد. تهدید ایران وجود دارد اما کمتر از گذشته است. ایران به شدت از تحریم‌های آمریکا در رنج است.</p>
      <p>صبح امروز رسانه‌های رژیم صهیونیستی به نقل از ارتش این رژیم مدعی شدند که چهار راکت از سوریه به سمت شهرک‌های یهودی‌نشین در جولان اشغالی شلیک شده است.</p>
      <p>انتهای پیام</p>
    </article>
  </body>
</html>