<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-italia/mario-cerciello-rega-finnegan-intercettato-3118950/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-19T14:04:46+00:00"/>
    <meta property="og:title" content="Mario Cerciello Rega, Finnegan intercettato in carcere: “I carabinieri hanno mostrato il distintivo”"/>
    <meta property="og:description" content="ROMA – La notte del 26 luglio scorso il vicebrigadiere dei carabinieri Mario Cerciello Rega e il suo collega Andrea Varriale, mostrarono ai due studenti americani Lee Elder Finnegan e Gabriel Christian Natale Hjorth i distintivi di riconoscimento. La conferma arriva dallo stesso Finnegan in una intercettazione, citata in una informativa dei carabinieri, di un colloquio intercorso tra il ragazzo, il padre e Michael Craig Peters, consulente legale americano, il 2 agosto scorso nel carcere di Regina Coeli. “Quando ci hanno fatto vedere velocemente i distintivi o qualcosa del genere”, dice il ragazzo americano. Del colloquio ne scrivono oggi Il Tempo e la Repubblica. Fino ad ora i due ragazzi americani avevano sempre raccontato che si erano difesi da “due adulti sconosciuti”, che non si erano qualificati come carabinieri e li avevano aggrediti, spaventandoli e scatenando la loro reazione. Dopo quella rivelazione interviene Graig invitando Finnegan a “rimanere calmo”. “Attieniti alla tua dichiarazione – gli dice –…"/>
  </head>
  <body>
    <article>
      <h1>Mario Cerciello Rega, Finnegan intercettato in carcere: “I carabinieri hanno mostrato il distintivo”</h1>
      <address><time datetime="2019-11-19T14:04:46+00:00">19 Nov 2019, 14:04</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/finnegan-ansa-1.jpg"/>
        <figcaption>I due giovani americani arrestati per l’omicidio del vicebrigadiere Mario Cerciello Rega, (foto ANSA)</figcaption>
      </figure>
      <p>ROMA – La notte del 26 luglio scorso il vicebrigadiere dei carabinieri <b>Mario Cerciello Rega</b> e il suo collega <b>Andrea Varriale</b>, mostrarono ai due studenti americani Lee Elder Finnegan e <a href="https://www.blitzquotidiano.it/cronaca-italia/mario-cerciello-rega-foto-americano-bendato-testate-3084159/">Gabriel Christian Natale Hjorth</a> i distintivi di riconoscimento. La conferma arriva dallo stesso Finnegan in una intercettazione, citata in una informativa dei carabinieri, di un colloquio intercorso tra il ragazzo, il padre e Michael Craig Peters, consulente legale americano, il 2 agosto scorso nel carcere di Regina Coeli. “Quando ci hanno fatto vedere velocemente i distintivi o qualcosa del genere”, dice il ragazzo americano. Del colloquio ne scrivono oggi Il Tempo e la Repubblica. Fino ad ora i due ragazzi americani avevano sempre raccontato che si erano difesi da “due adulti sconosciuti”, che non si erano qualificati come carabinieri e li avevano aggrediti, spaventandoli e scatenando la loro reazione.</p>
      <p>Dopo quella rivelazione interviene Graig invitando Finnegan a “rimanere calmo”. “Attieniti alla tua dichiarazione – gli dice – ripassala punto per punto, ricordatela. Non ci deve preoccupare la tua dichiarazione… durante l’interrogatorio… questo non lo puoi dire. E’ successo e basta”. E ancora: “Tu non hai visto niente”, facendo riferimento ai distintivi di riconoscimento. Un invito non del tutto assecondato dal giovane americano che raccontando quanto avvenuto in una strada del quartiere Prati afferma: “Ho visto due sbirri. Uno di cui più basso. Erano rivolti nella direzione opposta. Sono venuti dietro a noi, alle nostre spalle. E la macchina militare era qui”.</p>
      <figure>
        <a href="https://www.blitzquotidiano.it/cronaca-italia/roma-posto-blocco-poliziotto-3119306/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/roma-posto-blocco-poliziotto-3119306/">
          <img src="https://static.blitzquotidiano.it/wp/wp-content/uploads/2019/11/polizia_ansa-3-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/roma-posto-blocco-poliziotto-3119306/">Roma, non si ferma al posto di blocco, investe un poliziotto e fugge: arrestato dopo inseguimento</a>
      </h3>
      <figure>
        <a href="https://www.blitzquotidiano.it/cronaca-italia/sandro-prodon-zanzibar-agonia-3119297/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-italia/sandro-prodon-zanzibar-agonia-3119297/">
          <img src="https://static.blitzquotidiano.it/wp/wp-content/uploads/2019/11/ambulanza_foto_ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-italia/sandro-prodon-zanzibar-agonia-3119297/">Sandro Prodon, 45enne morso a Zanzibar muore dopo mesi di agonia</a>
      </h3>
      <p>Fonte: ANSA</p>
    </article>
  </body>
</html>