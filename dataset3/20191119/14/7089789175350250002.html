<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://internapoli.it/picchiata-e-umiliata-dal-marito-trova-il-coraggio-di-denunciare-arrestato-commerciante-casertano/"/>
    <meta property="og:site_name" content="InterNapoli.it"/>
    <meta property="article:published_time" content="2019-11-19T14:07:42+00:00"/>
    <meta property="og:title" content="Picchiata e umiliata dal marito, trova il coraggio di denunciare: arrestato commerciante casertano"/>
    <meta property="og:description" content="Nella serata di ieri, la Polizia di Stato della Questura di Caserta ha arrestato il 48enne S.G., gravemente indiziato del delitto di maltrattamenti in..."/>
  </head>
  <body>
    <article>
      <h1>Picchiata e umiliata dal marito, trova il coraggio di denunciare: arrestato commerciante casertano</h1>
      <address><time datetime="2019-11-19T14:07:42+00:00">19 Nov 2019, 14:07</time> by <a rel="author" href="https://internapoli.it/author/alberto-raucci/" target="_blank">Alberto Raucci</a></address>
      <p>Nella serata di ieri, la Polizia di Stato della Questura di Caserta ha arrestato il 48enne S.G., gravemente indiziato del delitto di maltrattamenti in famiglia e lesioni personali aggravate ai danni della coniuge, reati commessi anche in presenza di familiari e dei figli minori, consumati a Caserta dal gennaio di quest’anno a tutt’ oggi.</p>
      <p>Il provvedimento rappresenta l’epilogo di una indagine diretta dalla Procura di Santa Maria Capua Vetere, delegata alla Squadra Mobile di Caserta, immediatamente avviata a seguito della denuncia della vittima che, dopo l’ennesima vessazione subita, si e fatta forza e ha trovato il coraggio di rivelare e rappresentare i fatti di violenza domestica. Emergeva come l’indagato, commerciante casertano, costringesse la donna ad un regime di vita insostenibile fatto di privazioni, umiliazioni e sopraffazioni di ogni genere.</p>
      <p>Sovente l’uomo aggrediva la moglie con futili pretesti, soggiogandola psicologicamente e manifestando un sistematico atteggiamento prevaricatore e possessivo. Atteso il gravissimo quadro indiziario acquisito in tempi rapidissimi raccolto, coerentemente alla priority attribuita dalla Procura della Repubblica e dall’Ufficio Gip per tali delitti, veniva inoltrata richiesta di misura cautelare, accolta dal Gip, con emissione del provvedimento restrittivo detentivo. L’uomo è stato condotto presso il carcere di Santa Maria Capua Vetere.</p>
      <related>
        <h4>ARTICOLI CORRELATI</h4>
        <a href="https://internapoli.it/la-piccola-victoria-non-ce-lha-fatta-la-figlia-del-calciatore-muore-5-anni-il-dolore-della-casertana/"/>
        <a href="https://internapoli.it/spaccio-di-droga-in-provincia-di-caserta-blitz-dei-carabinieri-5-arresti/"/>
        <a href="https://internapoli.it/incendio-treno-napoli-caserta/"/>
        <a href="https://internapoli.it/benzina-casertano/"/>
        <a href="https://internapoli.it/brutale-aggressione-nel-casertano-donna-picchiata-e-costretta-a-bere-benzina-e-grave/"/>
        <a href="https://internapoli.it/giallo-nel-casertano-uomo-trovato-morto-in-auto-vicino-al-cimitero/"/>
        <a href="https://internapoli.it/cadavere-ritrovato-sul-litorale-domitio-identificata-vittima-i-carabinieri-chi-sa-qualcosa-ci-chiami/"/>
        <a href="https://internapoli.it/michele-suicidio-caserta/"/>
        <a href="https://internapoli.it/scarichi-illegali-in-campania-nei-canali-di-scolo-scatta-il-sequestro/"/>
        <a href="https://internapoli.it/scuola-chiusa-caserta/"/>
        <a href="https://internapoli.it/blitz-san-felice-a-cancello/"/>
        <a href="https://internapoli.it/lhashish-mk-invade-il-casertano-arrestati-2-pregiudicati-con-i-panetti-nomi/"/>
      </related>
    </article>
  </body>
</html>