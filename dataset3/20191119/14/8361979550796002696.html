<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/dmitro-yarosh-poobicyav-ne-dopustiti-kapitulyaciji-na-donbasi-novini-ukrajini-50054436.html"/>
    <meta property="og:site_name" content="НВ"/>
    <meta property="article:published_time" content="2019-11-19T14:37:00+00:00"/>
    <meta property="og:title" content="Ярош пообіцяв «не допустити капітуляції» на Донбасі, коментуючи нормандську зустріч"/>
    <meta property="og:description" content="Командувач Української добровольчої армії, колишній лідер Правого сектора Дмитро Ярош пообіцяв «не допустити капітуляції» на Донбасі, коментуючи зустріч лідерів нормандської четвірки і кроки влади щодо деокупації регіону."/>
  </head>
  <body>
    <article>
      <h1>Ярош пообіцяв «не допустити капітуляції» на Донбасі, коментуючи нормандську зустріч</h1>
      <h2>Командувач Української добровольчої армії, колишній лідер Правого сектора Дмитро Ярош пообіцяв «не допустити капітуляції» на Донбасі, коментуючи зустріч лідерів нормандської четвірки і кроки влади щодо деокупації регіону.</h2>
      <address>
        <time datetime="2019-11-19T14:37:00+00:00">19 Nov 2019, 14:37</time>
      </address>
      <p>В інтерв'ю <a href="https://radio.nv.ua/">Радіо НВ</a> він зазначив, що українські військовослужбовці «Нікуди не подінуться».</p>
      <p>«Влада ця коливається, ми бачимо якесь бажання щось зробити добре, але при тому всьому стратегії оборони держави, її захисту, не проглядається. Важко оцінювати, що і як буде. Зараз всі чекаємо цієї нормандської зустрічі. Але знову ж таки, ті заяви, які йдуть від новообраного президента і влади — несистемні. Можна говорити тільки за одне: ті хлопці, які на війні відстоювали або відстоюють незалежність своєї держави — вони нікуди не ділись і не дінуться. І незважаючи на будь-яке рішення влади, капітуляції ми не допустимо. Це я можу вам сказати однозначно», — заявив Ярош.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/009/274/original/c4cd5eea256b40de694775eb56c39854.png?stamp=1&amp;q=85&amp;w=115"/>
      </figure>
      <p>Олександр Гольц<br/>Путін їде на саміт у нормандському форматі. Чим все закінчиться?</p>
      <p>Нагадаємо, 18 листопада прес-секретар президента РФ <a href="https://nv.ua/ukr/world/geopolitics/kreml-pidtverdiv-uchast-rf-v-normandskomu-samiti-novini-rosiji-50054136.html">Дмитро Пєсков підтвердив участь Росії в нормандському саміті.</a></p>
      <p>Зустріч лідерів України, Німеччини, Франції та Росії відбудеться 9 листопада в Парижі.</p>
      <p>РФ назвала умовою проведення нормандської зустрічі розведення сил і засобів на трьох ділянках на Донбасі.</p>
      <p>Українські військові і контрольовані Кремлем бойовики «ДНР/ЛНР» відійшли від лінії зіткнення в Станиці Луганській, Золотому, а також в Богданівці та Петрівському.</p>
    </article>
  </body>
</html>