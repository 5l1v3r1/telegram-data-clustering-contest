<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/19/health/i-aksoniki-ayksanei-ton-kindyno-karkinou-tou-thyreoeidous-kai-leyxaimias/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-19T14:29:40+00:00"/>
    <meta property="og:title" content="Η αξονική αυξάνει τον κίνδυνο καρκίνου του θυρεοειδούς και λευχαιμίας"/>
    <meta property="og:description" content="Η ακτινοβολία από τις αξονικές τομογραφίες συνδέεται με αυξημένο κίνδυνο καρκίνου, σύμφωνα με νέα επιστημονική μελέτη."/>
  </head>
  <body>
    <article>
      <h6 class="kicker">Νέα μελέτη</h6>
      <h1>Η αξονική αυξάνει τον κίνδυνο καρκίνου του θυρεοειδούς και λευχαιμίας</h1>
      <h2>Η ακτινοβολία από τις αξονικές τομογραφίες συνδέεται με αυξημένο κίνδυνο καρκίνου, σύμφωνα με νέα επιστημονική μελέτη.</h2>
      <address><time datetime="2019-11-19T14:29:40+00:00">19 Nov 2019, 14:29</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Νέα έρευνα που δημοσιεύτηκε στην επιστημονική επιθεώρηση «<a href="https://academic.oup.com/jncics/advance-article/doi/10.1093/jncics/pkz072/5572999">JNCL Cancer Spectrum</a>» διαπίστωσε ότι η έκθεση σε ακτινοβολία από αξονικές τομογραφίες συνδέεται με αυξημένο κίνδυνο ανάπτυξης καρκίνου του θυρεοειδούς και λευχαιμία.</p>
      <p>Οι ερευνητές παρακολούθησαν 22.853 πάσχοντες από καρκίνο του θυρεοειδούς, 13.040 λευχαιμία και 20.157 ασθενείς με μη Hodgkin λέμφωμα το διάστημα 2000 – 2013. Αυτοί συνέλεξαν επίσης δημογραφικές πληροφορίες από τη βάση δεδομένων του Εθνικού Συστήματος Ασφάλειας Υγείας της Ταϊβάν.</p>
      <p>
        <a href="https://www.tanea.gr/2019/11/19/greece/anapantita-erotimata-gia-ti-dipli-tragodia-stin-katerini/">Διαβάστε ακόμη : Αναπάντητα ερωτήματα για τη διπλή τραγωδία στην Κατερίνη</a>
      </p>
      <h3>Αξονικές – Καρκίνος θυρεοειδούς και λευχαιμία</h3>
      <p>Τα ευρήματα έδειξαν ότι οι ασθενείς που εμφάνισαν καρκίνο του θυρεοειδούς και λευχαιμία είχαν σημαντικά υψηλότερη πιθανότητα να έχουν υποβληθεί σε αξονικές τομογραφίες. Δεν βρέθηκε η ίδια σύνδεση μεταξύ αξονικών τομογραφιών και λεμφώματος μη – Hodgkin σε πιο ηλικιωμένους ασθενείς.</p>
      <p>Ωστόσο οι ασθενείς μεταξύ 36 και 45 ετών είχαν τριπλάσια πιθανότητα να εμφανίσουν μη – Hodgkin λέμφωμα που συνδέεται με αξονικές τομογραφίες.</p>
      <p>Διαπιστώθηκε ότι οι ασθενείς που είχαν υποβληθεί σε αξονικές τομογραφίες είχαν γενικά αυξημένο κίνδυνο ανάπτυξης καρκίνου του θυρεοειδούς και λευχαιμία. Ο κίνδυνος μάλιστα αυτός αφορούσε κυρίως γυναίκες νεότερες των 45 ετών.</p>
      <h3>Ενήλικες όλων των ηλικιών</h3>
      <p>«Η μελέτη μας διαπίστωσε ότι οι αξονικές τομογραφίες σχετίστηκαν με αυξημένο κίνδυνο καρκίνου του θυρεοειδούς και λευχαιμίας σε ενήλικες όλων των ηλικιών και με αυξημένο κίνδυνο εμφάνισης μη Hodgkin λεμφώματος σε νέους ενήλικες», δήλωσε η Γιου – Χσουάν Γιόνι Σάο, μια από τους συντάκτες της μελέτης και πρόσθεσε:</p>
      <p>«Ο κίνδυνος αυξάνεται σε όσο περισσότερες αξονικές τομογραφίες εκτιθόμαστε. Ο αυξημένος αριθμός ατόμων που υποβάλλονται σε αξονικές τομογραφίες συνιστά πρόβλημα για τη δημόσια υγεία».</p>
      <p>Πηγή: ΑΠΕ-ΜΠΕ</p>
      <p>
        <a href="https://www.in.gr/2019/11/19/greece/4411365/">Ποινικός Κώδικας : Έως και ισόβια για όσους αφαιρέσουν ζωές οδηγώντας υπό την επήρεια αλκοόλ</a>
      </p>
    </article>
  </body>
</html>