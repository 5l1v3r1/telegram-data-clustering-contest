<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/spettacoli/2019/11/19/eisa-jocson-e-gli-inganni-del-mondo-disney-al-teatro-massimo-la-p-7-954487.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-19T14:34:10+00:00"/>
    <meta property="og:title" content="Eisa Jocson e gli &quot;inganni&quot; del mondo Disney: la prima nazionale di &quot;Princess&quot;"/>
    <meta property="og:description" content="Spettacoli - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Cagliari</h6>
      <h1>Eisa Jocson e gli "inganni" del mondo Disney: la prima nazionale di "Princess"</h1>
      <h2>Doppio appuntamento al Teatro Massimo anche con "Joie de Vivre", spettacolo della danzatrice e coreografa Simona Bertozzi</h2>
      <address>
        <time datetime="2019-11-19T14:34:10+00:00">19 Nov 2019, 14:34</time>
      </address>
      <p>Una prima nazionale con la danzatrice e coreografa filippina Eisa Jocson. L'appuntamento è per domani e dopo, alle 21, al Teatro Massimo di Cagliari.</p>
      <p>Reduce dal riconoscimento internazionale del Premio Hugo Boss per artisti emergenti, Eica Jocson presenta "Princess", appuntamento che muove, attraverso il linguaggio della danza, una critica ai modelli estetici e narrativi della Disney.</p>
      <p>Insieme a Russ Ligtas, l'artista destruttura il mondo del Fantasy mettendo sotto accusa l'industria dell'intrattenimento e i suoi canoni.</p>
      <p>Il 23 novembre, alle 21, e il 24, alle 19, sempre per Sardegna Teatro in collaborazione con il festival Autunno Danza, è invece la volta di "Joie de Vivre", spettacolo di Simona Bertozzi.</p>
      <p>La coreografa e danzatrice romagnola, vincitrice del Premio Hystrio Corpo a Corpo e del Premio dell'Associazione nazionale critici di teatro, firma una coreografia che vede in scena Wolf Govaerts, Manolo Perazzi, Sara Sguotti, Oihana Vesga.</p>
      <p>(Unioneonline/v.l.)</p>
    </article>
  </body>
</html>