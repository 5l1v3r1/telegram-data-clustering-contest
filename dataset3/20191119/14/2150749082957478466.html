<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/oleg-savkin-vs-nataliya-vasko-na-repetitsiyah-mi-ladni-povbivati-odne-odnogo/"/>
    <meta property="og:site_name" content="Прямий"/>
    <meta property="article:published_time" content="2019-11-19T14:39:00+00:00"/>
    <meta property="og:title" content="Олег Савкін vs Наталія Васько: &quot;На репетиціях ми ладні повбивати одне одного&quot;"/>
    <meta property="og:description" content="Неабиякі іскри сипляться на репетиційному майданчику зіркової кінопари Олега Савкіна та Наталії Васько. Актори готуються до великої прем’єри – 5 грудня у"/>
  </head>
  <body>
    <article>
      <h1>Олег Савкін vs Наталія Васько: "На репетиціях ми ладні повбивати одне одного"</h1>
      <address>
        <time datetime="2019-11-19T14:39:00+00:00">19 Nov 2019, 14:39</time>
      </address>
      <p>
        <b>Неабиякі іскри сипляться на репетиційному майданчику зіркової кінопари Олега Савкіна та Наталії Васько. Актори готуються до великої прем’єри – 5 грудня у великій залі Консерваторії вони грають антерпризу "Вулкан пристрасті".</b>
      </p>
      <p>Актори зізнаються, що емоцій і справді вистачає при підготовці.</p>
      <figure>
        <img src="https://prm.ua/wp-content/uploads/2019/11/DSC_0563-1024x678.jpg"/>
      </figure>
      <p>"Ми багато зіграли разом у кіно, але там навколо багато людей, і в результаті з твоїх зйомок просто наріжуть вдалі кадри. А тут ми весь час удвох, театральна вистава – це живий організм, і, буває, так сперечаємося, що ладні повбивати одне одного! Режисеру Мирославу Гринишину доводиться нас заспокоювати", - ділиться Наталія Васько.</p>
      <figure>
        <img src="https://prm.ua/wp-content/uploads/2019/11/DSC_0569-1024x678.jpg"/>
      </figure>
      <figure>
        <img src="https://prm.ua/wp-content/uploads/2019/11/DSC_0601-678x1024.jpg"/>
      </figure>
      <p>В основі сюжету – історія взаємовідносин чоловіка та жінки, які 25 років живуть на одному поверсі. Ймовірно колись між ними щось відбулося, але що саме - для глядача до останнього лишається загадкою. Більше того, ні режисер, ні актори, незважаючи на те, що до прем’єри лишилося кілька тижнів, досі не знають, яким буде фінал історії.</p>
      <figure>
        <video src="https://prm.ua/wp-content/uploads/2019/11/Priglashenie.mp4?_=1"/>
      </figure>
      <figure>
        <img src="https://prm.ua/wp-content/uploads/2019/11/DSC_0623-1024x678.jpg"/>
      </figure>
      <p>"Дивовижно, але ми тисячоліттями співіснуємо на одній планеті, і досі не можемо знайти спільну мову, - каже Олег Савкін. – На щастя нам була дана рятівна пігулка під назвою "кохання". Це вистава про зіткнення чоловічої та жіночої пристрасті. В ній буде багато особистого, і нам би хотілося, щоб глядач знайшов відповіді й на свої запитання".</p>
      <figure>
        <img src="https://prm.ua/wp-content/uploads/2019/11/DSC_0639-678x1024.jpg"/>
      </figure>
      <p>Для більш експресивного вираження почуттів актори задіяли танцювальні елементи аргентинського, бразильського та уругвайського танго. Хореограф Наталія Бурлака тішиться, що з такою красивою парою легко ставити красиві рухи.</p>
      <p>"Вулкан пристрасті" - перша продюсерська робота Олега Савкіна.</p>
      <figure>
        <img src="https://prm.ua/wp-content/uploads/2019/11/DSC_0662-678x1024.jpg"/>
      </figure>
      <p>"Я навіть не уявляв, скільки усіляких обов’язків на продюсері – починаючи від реклами, пошуку підрядників і розробки декорацій, закінчуючи вибором сукні та навіть жіночої комбінації для партнерки. Коли я повернуся просто до акторської діяльності, я відчуватиму себе на канікулах", - зізнається актор.</p>
      <p>Друга прем’єра антерпризи відбудеться 23 грудня у Будинку офіцерів у Києві.</p>
      <figure>
        <img src="https://prm.ua/wp-content/uploads/2019/11/DSC_0668-678x1024.jpg"/>
      </figure>
      <related>
        <h4>Схожі новини</h4>
        <a href="https://prm.ua/za-chasiv-poroshenka-vdalos-sformuvati-mizhnarodnu-koalitsiyu-ta-utrimuvati-sanktsiyi-gerasimov-pro-zovnishnyu-politiku-zelenskogo/"/>
        <a href="https://prm.ua/dbr-maye-buti-ukrayinskim-a-ne-keruvatis-fsb-rosiyi-gerasimov-pro-vidstavku-trubi/"/>
        <a href="https://prm.ua/u-dnipri-vid-vibuhu-granati-zaginuv-cholovik/"/>
      </related>
    </article>
  </body>
</html>