<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/u-stolichniy-meriji-vidbudetsya-pokaz-filmu-britanskogo-rezhisera-pro-maydan-640962.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T14:14:03+00:00"/>
    <meta property="og:title" content="У столичній мерії відбудеться показ фільму британського режисера про Майдан"/>
    <meta property="og:description" content="У мерії відбудеться відкриття фотовиставки про події на Майдані"/>
  </head>
  <body>
    <article>
      <h1>У столичній мерії відбудеться показ фільму британського режисера про Майдан</h1>
      <address>
        <time datetime="2019-11-19T14:14:03+00:00">19 Nov 2019, 14:14</time>
      </address>
      <h4>У мерії відбудеться відкриття фотовиставки про події на Майдані</h4>
      <p>У четвер, 21 листопада, о 14:00 у Колонній залі Київської міської держадміністрації відбудуться урочистості до Дня Гідності та Свободи за участю представників київської влади, Міністерства культури, молоді та спорту України, Національного меморіального комплексу Героїв Небесної сотні – Музею Революції Гідності, учасників подій листопада 2013 – лютого 2014 року.</p>
      <p>Про це повідомляє пресслужба КМДА.</p>
      <p>Глядачам презентують фільм про Революцію Гідності «Київ незламний». Представить кінострічку її автор – британський панк-режисер Філ Стронґмен.</p>
      <p>За інформацією Департаменту суспільних комунікацій, фільм присвячено подіям Майдану з листопада 2013-го до лютого 2014 року, митцям, які брали в них участь, і впливу революції на художників, фотографів, скульпторів, музикантів, кінооператорів та на Східну Європу загалом.</p>
      <p>До створення стрічки, зокрема, долучилися митці з Києва, Дніпра та Харкова: піаністка й художниця Владислава Бучко, художник Роман Мінін та скульптор Сергій Шауліс. Фільм знято у стилі поєднання кліпу, інтерв’ю та репортажу. Трансляція триватиме із українськими субтитрами.</p>
      <p>Також о 13:00 відбудеться відкриття фотовиставки про події листопада 2013 – лютого 2014 року одного із героїв фільму «Київ незламний» Володимира Шуваєва.  Його світлини з Майдану увійшли в сотню кращих за 2014 рік за версією агентства AFP й були опубліковані по всьому світу. Нині працює з міжнародними неурядовими організаціями, зокрема з Організацією Об'єднаних Націй. Має власне фотоагентство, яке знімає різноманітні заходи, події, людей в Україні й закордоном.</p>
      <p>Вхід вільний за умови попередньої реєстрації: <a href="https://cutt.ly/zeDRtij">https://cutt.ly/zeDRtij</a>.</p>
      <related>
        <a href="https://glavcom.ua/sport/news/vidatni-sportsmeni-razom-z-aktorami-voyakami-i-volonterami-zapisali-motivaciyne-video-do-dnya-gidnosti-i-svobodi-640807.html"/>
        <a href="https://glavcom.ua/news/rodichi-zagiblih-gerojiv-nebesnoji-sotni-zayavili-pro-cinizm-portnova-635012.html"/>
        <a href="https://glavcom.ua/publications/komu-vin-tut-potribniy-shcho-dumayut-kolishni-soratniki-yanukovicha-pro-yogo-povernennya-627831.html"/>
      </related>
    </article>
  </body>
</html>