<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2577864/ak-u-lvovi-vsanovuvatimut-pamat-zertv-golodomoriv-programa"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-19T14:27:00+00:00"/>
    <meta property="og:title" content="Як у Львові вшановуватимуть пам'ять жертв Голодоморів, - ПРОГРАМА"/>
    <meta property="og:description" content="День пам'яті жертв Голодоморів у Львові."/>
  </head>
  <body>
    <article>
      <h1>Як у Львові вшановуватимуть пам'ять жертв Голодоморів, - ПРОГРАМА</h1>
      <address><time datetime="2019-11-19T14:27:00+00:00">19 Nov 2019, 14:27</time> by <a rel="author">Катерина Тополюк</a></address>
      <p>
        <i>У суботу, 23 листопада, у Львові та інших містах України відбудеться щорічний національний День пам’яті жертв Голодоморів.  </i>
      </p>
      <p>Школярі та дошкільнята міста також долучаться до відзначення пам’яті у різноманітний спосіб. Про це повідомили у пресслужбі Львівської міської ради. </p>
      <p>Відтак, протягом 19−24 листопада у закладах освіти проведуть флешмоб під хештегом «5 колосків — 100 зернин». Діти впродовж тижня будуть читати спогади очевидців Голодомору. А також виставлятимуть в мережі Facebook дописи за цим хештегом, які будуть містити відео та фото, які стосуються цієї події. А також будуть організовані фотовиставки, куточки пам’яті, виховні години, читання спогадів старшими учнями для молодших по закладах освіти.</p>
      <figure>
        <img src="https://s.032.ua/section/newsInText/upload/images/news/intext/000/051/459/oybn82u6gld3ngmg3jmg_5dd3dbc1443ac.jpeg"/>
      </figure>
      <p>У центрі творчості дітей та юнацтва на вул. Вахнянина, 29 у четвер, <b>21 листопада</b>, о 14:30 покажуть хореографічну виставу «Свіча». На заході запрошують учнів і педагогів закладів освіти міста.</p>
      <p><b>22 листопада</b> о 12:00 відбудеться масова акція у кожній школі міста «Хлібина виживання».  Завдання акції: учні шкіл поширюватимуть серед людей інформаційні листівки про Голодомор і роздаватимуть скибки чорного хліба, розповідаючи про мету акції.</p>
      <p>А <b>23 листопада </b>відбудеться акція в закладах дошкільної освіти «Жменька зерна — жменька тепла». Вона полягає у вшануванні пам'яті невинно загиблих у часи Голодомору. У спеціальні мішечки перед початком навчального процесу кожна дитина приносить символічну жменьку зерна, яку будуть зсипати у відповідні мішечки. Після завершення акції мішечки з крупами будуть посортовані та доставлені волонтерами у благодійний фонд «Анни-Марії».</p>
      <p>Зазначимо, традиційно у День пам'яті жертв Голодомору відбудеться всеукраїнська акція «Запали свічку пам'яті! Не залишай цього дня своє вікно порожнім!». Відтак, львів’ян закликають долучитися до акції пам’яті.</p>
      <figure>
        <img src="https://s.032.ua/section/newsInText/upload/images/news/intext/000/051/459/im578x383-traursvichka_5dd3dceb37fcf.jpg"/>
      </figure>
      <p>Нагадаємо, кореспондент сайту 032.ua підготував добірку місць, куди можна повести та які варто показати іноземцю, а також пропонує низку челенджів, які будуть цікаві як львів'янам, так і новачкам особливого "андерграундного львівсього туризму". 9 небанальних ідей <a href="https://www.032.ua/news/2576507/kudi-povesti-inozemca-u-lvovi-9-nebanalnih-idej-dla-lvivan-ta-gostej-mista">ТУТ</a>. </p>
      <p>Джерело: пресслужба <a href="https://city-adm.lviv.ua/news/society/education/272821-zaklady-osvity-lvova-provedut-nyzku-zakhodiv-do-dnia-pamiati-zhertv-holodomoru">Львівської міської ради</a></p>
    </article>
  </body>
</html>