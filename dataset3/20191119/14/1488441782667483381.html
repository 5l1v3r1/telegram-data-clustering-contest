<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/19/miraggio-android-10-galaxy-s8-non-sperateci-683035/"/>
    <meta property="og:site_name" content="AndroidWorld"/>
    <meta property="article:published_time" content="2019-11-19T14:46:05+00:00"/>
    <meta property="og:title" content="Il miraggio Android 10 per Galaxy S8: non sperateci troppo"/>
    <meta property="og:description" content="Android 10 è stato distribuito stabilmente da Google ad inizio settembre ed i possessori di Galaxy S8 già sapevano che..."/>
  </head>
  <body>
    <article>
      <h1>Il miraggio Android 10 per Galaxy S8: non sperateci troppo</h1>
      <address><time datetime="2019-11-19T14:46:05+00:00">19 Nov 2019, 14:46</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p><a href="https://www.androidworld.it/tag/android-10/">Android 10</a> è stato distribuito stabilmente da Google ad inizio settembre ed i possessori di <a href="https://www.androidworld.it/recensioni/samsung-galaxy-s8/">Galaxy S8</a> già sapevano che <b>non l’avrebbero mai visto</b>, almeno in via ufficiale. Ma nelle ultime ore in rete sono emersi nuovi dettagli che potrebbero accendere qualche <b>barlume di speranza</b> per loro.</p>
      <p>Stando a quanto riportato da <a href="https://windowsunited.de/samsung-galaxy-s8-android-10-kommt-doch/"><i>WindowsUnited</i></a>, un utente possessore di Galaxy S8 si è rivolto al <b>supporto tecnico</b> Samsung per chiedere le ragioni del mancato aggiornamento ad Android 10 per il suo smartphone. In realtà, le ragioni sono <b>note da tempo</b>: Samsung, come tutti i produttori di smartphone, <b>assicura un certo numero di aggiornamenti</b> software per i suoi dispositivi e per Galaxy S8 non sarebbe previsto un terzo <i>major update</i>. Nonostante questo, l’assistenza ha risposto che un aggiornamento ad Android 10 <b>è previsto</b> per Galaxy S8.</p>
      <p>L’addetto all’assistenza Samsung <b>non ha fornito ulteriori dettagli</b> relativamente alla sua affermazione e questo ci porta a pensare che si sia trattato di un <b>chiaro errore</b>. Difficilmente potremo vedere ufficialmente Android 10 per Galaxy S8 ed S8+, ma <b>mai dire mai</b>. Torneremo ad aggiornarvi se dovessero emergere ulteriori novità.</p>
      <p>Via: <a href="https://www.sammobile.com/news/samsung-galaxy-s8-to-get-android-10-update-after-all/">SamMobile</a></p>
    </article>
  </body>
</html>