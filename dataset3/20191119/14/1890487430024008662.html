<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520543-britsti-labouriste-si-chteji-posvitit-na-miliardare-nikdo-nepotrebuje-ani-si-nezaslouzi-byt-tak/"/>
    <meta property="og:site_name" content="KurzyCZ"/>
    <meta property="article:published_time" content="2019-11-19T14:28:32+00:00"/>
    <meta property="og:title" content="Britští Labouristé si chtějí posvítit na miliardáře. Nikdo nepotřebuje ani si nezaslouží být tak bohatý"/>
    <meta property="og:description" content="Britští levicově ladění Labouristé přichází před prosincovými volbami nově s iniciativou zamířenou vůči miliardářům respektive jejich finančnímu napojení na doposud vládnoucí Konzervativce."/>
  </head>
  <body>
    <article>
      <h1>Britští Labouristé si chtějí posvítit na miliardáře. Nikdo nepotřebuje ani si nezaslouží být tak bohatý</h1>
      <address><time datetime="2019-11-19T14:28:32+00:00">19 Nov 2019, 14:28</time> by <a rel="author">Vladimír Urbánek</a></address>
      <p>Britští levicově ladění Labouristé přichází před prosincovými <a href="https://volby.kurzy.cz/">volbami</a> nově s iniciativou zamířenou vůči miliardářům respektive jejich finančnímu napojení na doposud vládnoucí Konzervativce. Podle Labouristů velké množství britských miliardářů finančně podporovalo či podporuje vládnoucí stranu a to výměnou za různé daňové úlevy dosahující ve výsledku až sumy cca 100 mld. <a href="https://www.kurzy.cz/kurzy-men/nejlepsi-kurzy/GBP-britska-libra/">GBP</a>.<br/><br/>Podle Labouristů 48 ze 151 miliardářů registrovaných ve Velké Británii darovalo od roku 2005 vládnoucí <a href="https://volby.kurzy.cz/strany">straně</a> více jak 50 mil. <a href="https://www.kurzy.cz/kurzy-men/nejlepsi-kurzy/GBP-britska-libra/">GBP</a>. 10 miliardářů tak učinilo poté, co do nejvyššího úřadu v zemi nastoupil letos v květnu <a href="https://www.kurzy.cz/tema/boris-johnson/">Boris Johnson</a>.<br/><br/>Labouristé obviňují Konzervativce, že výměnou za zmíněnou finanční podporu prosazují ve prospěch miliardářů a velkých korporací legislativní kroky, jež doposud umožnily výsledné zkrácení daní o cca 86 mld. <a href="https://www.kurzy.cz/kurzy-men/nejlepsi-kurzy/GBP-britska-libra/">GBP</a>. Pokud by Konzervativci vyhráli nadcházející <a href="https://volby.kurzy.cz/">volby</a>, tak by se výsledná suma do roku 2024 navýšila až na výše zmíněných 100 mld. <a href="https://www.kurzy.cz/kurzy-men/nejlepsi-kurzy/GBP-britska-libra/">GBP</a>.<br/><br/>Konzervativci na zprávu Labouristů reagovaly pouze v tom duchu, že tato <a href="https://volby.kurzy.cz/strany">strana</a> se ukázala ve svých pravých barvách. Podle statistik nyní horní 1% nejbohatších platí vyšší <a href="https://www.kurzy.cz/dane-danova-priznani/">daně</a>, než za celou dobu poslední vlády Labouristů.<br/><br/>Labouristé ve své aktivitě označili bohatství za obsesi. Podle studie nikdo nepotřebuje ani si nezaslouží být miliardářem.<br/><br/>Podle posledních předvolebních průzkumů mají Konzervativci podporu cca 39,9% voličů, Labouristé 29% a Liberální Demokraté 15,4%.</p>
      <related>
        <h4>Příbuzné stránky</h4>
        <a href="https://www.kurzy.cz/zpravy/406082-labourista-smith-chce-zabranit-brexitu/"/>
        <a href="https://www.kurzy.cz/zpravy/479779-labouriste-chteji-neduveru-vlade-a-nove-volby-je-ale-mozne-ze-mayova-o-duveru-neprijde-druhe/"/>
        <a href="https://www.kurzy.cz/zpravy/479779-labouriste-chteji-nove-neduveru-vlade-a-nove-volby-je-ale-mozne-ze-mayova-o-duveru-neprijde/"/>
        <a href="https://www.kurzy.cz/tema/5098564.html"/>
        <a href="https://www.kurzy.cz/zpravy/nazory/A-V-T-25504/"/>
        <a href="https://www.kurzy.cz/zpravy/395672-stat-si-chce-posvitit-na-mrtve-firmy/"/>
        <a href="https://www.kurzy.cz/tema/4692464.html"/>
        <a href="https://www.kurzy.cz/zpravy/372510-babis-si-chce-posvitit-na-lidi-kteri-podezrele-zbohatli/"/>
        <a href="https://www.kurzy.cz/zpravy/432105-eu-si-chce-posvitit-na-zdaneni-internetovych-firem-unikaji-ji-totiz-miliardy-eur/"/>
        <a href="https://www.kurzy.cz/zpravy/nazory/A-V-T-23023/"/>
        <a href="https://www.kurzy.cz/zpravy/426173-na-pritelkyni-jaromira-jagra-si-chteji-posvitit-inspektori-coi/"/>
        <a href="https://www.kurzy.cz/tema/5468438.html"/>
      </related>
    </article>
  </body>
</html>