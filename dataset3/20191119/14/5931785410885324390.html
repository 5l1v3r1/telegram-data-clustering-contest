<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/19/milojevic-zelimo-da-osvojimo-kup-srbije/"/>
    <meta property="og:site_name" content="Sportska centrala"/>
    <meta property="article:published_time" content="2019-11-19T14:27:07+00:00"/>
    <meta property="og:title" content="Milojević: Želimo da osvojimo Kup Srbije!"/>
    <meta property="og:description" content="Crvena zvezda dočekuje Mačvu u sredu, 20. novembra od 18 časova u zaostaloj utakmici osmine finala Kupa Srbije. Vladan Milojević je na konferenciji za medije pred duel sa čivijašima istakao da je cilj crveno-belih trofej u nacionalnom Kupu. – Kup je veoma bitan za nas, daćemo sve od sebe da dođemo do završnice i da […]"/>
  </head>
  <body>
    <article>
      <h1>Milojević: Želimo da osvojimo Kup Srbije!</h1>
      <address><time datetime="2019-11-19T14:27:07+00:00">19 Nov 2019, 14:27</time> by <a rel="author">Milos</a></address>
      <p>Crvena zvezda dočekuje Mačvu u sredu, 20. novembra od 18 časova u zaostaloj utakmici osmine finala Kupa Srbije.</p>
      <p>Vladan Milojević je na konferenciji za medije pred duel sa čivijašima istakao da je cilj crveno-belih trofej u nacionalnom Kupu.</p>
      <p><b>– Kup je veoma bitan za nas, daćemo sve od sebe da dođemo do završnice i da se borimo za trofej. Mačva je ekipa čija pozicija na tabeli u domaćem prvenstvu, ne prikazuje njihov realan kvalitet. Uz vredan rad i trenera Aničića koji je iskusan i koji je već ostvarivao uspehe sa Mačvom, utisak je da ih očekuju bolji rezultati. Kup utakmice nemaju dodirne tačke sa prvenstvom, tako da trebamo da budemo oprezni. Spremali smo se tokom reprezentativne pauze, radimo dobro, imamo reprezentativce koji su se vratili, kao i neke koje čekamo da dođu. Želimo da osvojimo Kup Srbije, rekao je Milojević, </b>a preneo klupski sajt.</p>
      <p>Iskusni stručnjak je pohvalio ekipu Mačve i pored lošijih rezultata u šampionatu Srbije.</p>
      <p>
        <b>– Oni su prevashodno ekipa koja ima težak domaći teren i publiku koja je orijentisana ka lokal-patriotizmu sa velikim brojem igrača iz Šapca ili okoline. Svi oni žive za Mačvu. Međutim, videli smo i u prvenstvu da su neugodan tim, ušli smo u paniku, ali smo uspeli da trijumfujemo. U svakom slučaju verujem u moje igrače, kazao je Milojević.</b>
      </p>
      <p>Zvezdu očekuje težak deo sezone i mečevi na tri fronta, a Milojević je optimsta.</p>
      <p><b>– Nemamo vremena za treninge. Uspeli smo u pauzi i bez reprezentativaca da odradimo dobar posao, ali su nam to neki poslednji ozbiljni treninzi pred zimsku pauzu. Sve posle ovog će se bazirati na oporavku igrača i pripremama za naredne utakmice. To je sport, prilagodićemo se tome na najbolji mogući način, </b>dodao je trener Crvene zvezde.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/19/kupis-kartu-za-macvu-dobijes-popust-za-bajern/"/>
        <a href="https://www.sportskacentrala.com/2019/11/18/crveno-beli-ocekuju-pocetak-nove-serije-pobeda/"/>
        <a href="https://www.sportskacentrala.com/2019/11/17/problemi-za-milojevica-jedan-igrac-sigurno-propusta-bajern-dvojica-pod-znakom-pitanja/"/>
        <a href="https://www.sportskacentrala.com/2019/11/16/jovicic-vraticu-se-jaci-nego-ikad/"/>
        <a href="https://www.sportskacentrala.com/2019/11/15/kako-odoleti-betis-poslao-ozbiljnu-ponudu-zvezdi-za-mladog-vezistu/"/>
        <a href="https://www.sportskacentrala.com/2019/11/15/marin-republika-srpska-je-crveno-bela/"/>
        <a href="https://www.sportskacentrala.com/2019/11/15/poznat-termin-meca-crvena-zvezda-macva/"/>
        <a href="https://www.sportskacentrala.com/2019/11/15/borjanu-opcija-i-mls-liga/"/>
        <a href="https://www.sportskacentrala.com/2019/11/14/zvezdi-milionska-kazna-partizan-i-vojvodina-placaju-zbog-vredjanja-kokeze/"/>
      </related>
    </article>
  </body>
</html>