<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/dan-negru-a-rabufnit-dupa-tragedia-din-timisoara-locul-e-plin-de-ghetouri-de-aici-si-nevoia-oamenilor-de-deratizare-la-preturi-de-bisnita-20096031"/>
    <meta property="og:site_name" content="Cancan.ro"/>
    <meta property="article:published_time" content="2019-11-19T14:54:14+00:00"/>
    <meta property="og:title" content="Dan Negru a răbufnit după tragedia din Timișoara: ”Locul e plin de ghetouri! De aici și nevoia oamenilor de deratizare la prețuri de bișniță”"/>
    <meta property="og:description" content="Dan Negru a răbufnit după tragedia din Timișoara. Prezentatorul TV a publicat și câteva imagini de la locul evenimentului nefericit. Un copil de 3 ani, un"/>
  </head>
  <body>
    <article>
      <h1>Dan Negru a răbufnit după tragedia din Timișoara: ”Locul e plin de ghetouri! De aici și nevoia oamenilor de deratizare la prețuri de bișniță”</h1>
      <address><time datetime="2019-11-19T14:54:14+00:00">19 Nov 2019, 14:54</time> by <a rel="author">A.N.</a></address>
      <p>
        <b>Dan Negru a răbufnit după tragedia din Timișoara. Prezentatorul TV a publicat și câteva imagini de la locul evenimentului nefericit.</b>
      </p>
      <p>Un copil de 3 ani, un bebeluş de 9 zile şi mama acestuia au murit, după ce în blocul în care locuiau s-a făcut o dezinsecţie. Ministerul Sănătății a anunțat că, după deratizarea de la Timișoara, marți dimineața erau internați 12 adulți și 16 copii, toți în stare bună, cu o evoluție favorabilă. Procurorii au informații că în acest caz s-a folosit o substanță ce conține fosfură de aluminiu, cu efecte letale în caz de inhalare.</p>
      <p>În urma cercetărilor efectuate, procurorii au stabilit că suspectul este reprezentant al unei societăți care a realizat deratizarea în imobilul respectiv în perioada 16.11.2019 – 18.11.2019. Oamenii legii au informații că pentru deratizare s-a folosit un insecticid denumit „Delicia – GASTOXIN”.</p>
      <p>Tragedia din Timișoara i-a revoltat pe oamenii din întreaga țară. Printre aceștia se numără și Dan Negru care a răbufnit după evenimentul nefericit.</p>
      <p><i><b>”Cunosc bine locul tragediei din Timisoara pentru că e in zona Complexului Studentesc, la doi pași de centru.</b></i><br/><i><b>Locul e plin de ghetouri !</b></i><br/><i><b>De aici și nevoia oamenilor de deratizare la prețuri de bișniță.</b></i><br/><i><b>Centrele orașelor românești sunt ghetouri la prețuri imobiliare exorbitante și împânzite cu afișe electorale.</b></i><br/><i><b>Și oamenii ghetourilor sunt masa de manevră electorală a șobolanilor din ăștia 30 de ani…”</b></i>,a  scris Dan Negru, pe Facebook.</p>
    </article>
  </body>
</html>