<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/politica/2019/11/19/conte-lotta-a-evasione-fondamentale_90f1374d-c159-4951-80c3-457201ccea68.html"/>
    <meta property="og:site_name" content="ANSA.it"/>
    <meta property="article:published_time" content="2019-11-19T14:02:15+00:00"/>
    <meta property="og:title" content="Conte: lotta all'evasione è battaglia di giustizia sociale"/>
    <meta property="og:description" content="Il premier: 'Manovra orientata verso crescita duratura'. 'Realizziamo il più grande taglio delle tasse degli ultimi tempi' (ANSA)"/>
  </head>
  <body>
    <article>
      <h1>Conte: lotta all'evasione è battaglia di giustizia sociale</h1>
      <h2>'Manovra orientata verso crescita duratura'</h2>
      <address><time datetime="2019-11-19T14:02:15+00:00">19 Nov 2019, 14:02</time> by <a rel="author">Redazione ANSA</a></address>
      <p>"<b>Lottare contro l'evasione fiscale non è solo doverosa applicazione della legge - </b>ha detto il premier <b>Giuseppe Conte</b> parlando alla cerimonia di inaugurazione dell'anno di studi della Guardia di Finanza<b> -</b>. È una battaglia che attiene alla cultura, all'etica (pubblica e privata), ma anche alla giustizia sociale, perché consente di liberare risorse per il welfare, a beneficio dei nostri anziani, delle persone con disabilità, dei più poveri, dell'istruzione, della ricerca, della sanità". <br/><br/>La manovra "mette in atto una chiara strategia di politica economica, che si articola essenzialmente nella riduzione del carico fiscale, negli investimenti per la crescita e la sostenibilità ambientale e sociale e nelle misure per le famiglie e il welfare". Una manovra che "tende a essere moderatamente espansiva, orientata verso una crescita duratura e strutturale", sostiene il premier.</p>
      <p>"Realizziamo il più grande taglio di tasse degli ultimi tempi rispetto allo scenario a politiche invariate, in un quadro di finanza pubblica complicato. Chi dice il contrario o è un bugiardo o è in malafede", ha scritto poi su facebook Conte.</p>
      <footer>RIPRODUZIONE RISERVATA © Copyright ANSA</footer>
      <related>
        <h4>Notizie Correlate</h4>
        <a href="http://www.ansa.it/sito/notizie/politica/2019/11/18/manovra-governo-conte_e61bff36-7df9-4b87-8271-c33335bcc477.html"/>
        <a href="http://www.ansa.it/sito/videogallery/italia/2019/11/19/conte-la-lotta-contro-levasione-e-una-battaglia-per-la-giustizia-sociale_eb4adf9e-5598-4fb4-9cc5-7cfb9a24c3b1.html"/>
      </related>
    </article>
  </body>
</html>