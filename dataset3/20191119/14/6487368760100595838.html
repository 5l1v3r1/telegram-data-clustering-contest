<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/terasz/az-ev-termeszetfotosa-2019/"/>
    <meta property="og:site_name" content="FEMINA"/>
    <meta property="article:published_time" content="2019-11-19T14:05:00+00:00"/>
    <meta property="og:title" content="Magyar férfi lett az Év Természetfotósa: taroltak a hazai művészek a nemzetközi pályázaton"/>
    <meta property="og:description" content="Három magyar fotós munkáját is díjazták a 2019-es Év Természetfotósa pályázaton."/>
  </head>
  <body>
    <article>
      <h1>Magyar férfi lett az Év Természetfotósa: taroltak a hazai művészek a nemzetközi pályázaton</h1>
      <h2>Három magyar fotós munkáját is díjazták a 2019-es Év Természetfotósa pályázaton.</h2>
      <address><time datetime="2019-11-19T14:05:00+00:00">19 Nov 2019, 14:05</time> by <a rel="author">Marton Adrienn</a></address>
      <p>Kihirdették a <a href="https://naturephotographeroftheyear.com/"><b>Nature Photographer of The Year</b></a> című fotópályázat idei eredményét. Az Év Természetfotósa 2019-ben egy magyar művész, <b>Daróczi Csaba</b> lett, és rajta kívül még két hazai név szerepel a legjobbak listáján. Az idén negyedik alkalommal megrendezett versenyre több mint 14 ezer nevezés érkezett a világ 73 különböző országából, közülük emelte ki a zsűri a magyar fotográfusokat. </p>
      <p>Daróczi Csaba győztes pályamunkája két ugró nyulat ábrázol. A <a href="https://www.naturetalks.nl/nature-talks-spreekt-met-nature-photographer-of-the-year-2019-csaba-daroczi/"><b>NatureTalksnak</b></a> elárulta, hogy a kép lakóhelye, a kiskunsági Bócsa közelében készült. A zsűri értékelése szerint a felvétel a remek kompozíció, a tökéletes időzítés, az élesség, a fények és a hangulat összhatása miatt lett az év legjobb természetfotója.</p>
      <p>A nyulakat ábrázoló képen kívül Daróczi Csaba egy másik fotóját is díjazták, de rajta kívül helyet kapott még a nyertesek listáján <b>Kaszás Norbert</b> és <b>Máté Bence</b> neve is. Nézd meg a legjobb felvételeket!</p>
      <figure>
        <img src="https://kep.index.hu/1/0/3042/30423/304234/30423407_dfa5f03909cad18a8faa28b6fa9ce7fa_x.jpg"/>
        <figcaption>Daróczi Csaba fotója lett az abszolút győztes. Az ugró nyulakat ábrázoló kép a Fekete-fehér kategóriában is első helyezést ért el.<cite>Daróczi Csaba</cite></figcaption>
      </figure>
      <figure>
        <img src="https://kep.index.hu/1/0/3042/30423/304234/30423433_8535c9e1083d55197db557e69548e3f4_wm.jpg"/>
        <figcaption>Növények és gombák kategóriában is dicséretet kapott egy fotója, a Fagyos tavasz.<cite>Daróczi Csaba</cite></figcaption>
      </figure>
      <figure>
        <img src="https://kep.index.hu/1/0/3042/30423/304238/30423807_73b9fecb90a7e98780ce9000f3877471_x.jpg"/>
        <figcaption>Több magyar fotós neve is szerepel a mezőnyben: az Egyéb állatok kategória győztese Kaszás Norbert Aranyeső című képe lett.<cite>Kaszás Norbert</cite></figcaption>
      </figure>
      <figure>
        <img src="https://kep.index.hu/1/0/3042/30423/304235/30423539_a9d52d2cbc5264381fe233aa32a7bae9_wm.jpg"/>
        <figcaption>Máté Bence Szárnyak című fotója pedig a Természet kategóriában kapott dicséretet.<cite>Máté Bence</cite></figcaption>
      </figure>
      <figure>
        <img src="https://kep.index.hu/1/0/3042/30423/304235/30423551_807b4c46b60724240cba66a1c11578ad_x.jpg"/>
        <figcaption>Az Ifjúsági kategóriát az olasz Giacomo Redaelli 5. szimfónia című képe nyerte.<cite>Giacomo Redaelli</cite></figcaption>
      </figure>
      <figure>
        <img src="https://kep.index.hu/1/0/3042/30423/304235/30423581_4c7909e253af957b57eb28d9b1d6f436_wm.jpg"/>
        <figcaption>A cseh Peter Cech felvétele lett az első helyezett Madarak kategóriában. A kép címe: A nap üdvözlése.<cite>Peter Cech</cite></figcaption>
      </figure>
      <figure>
        <img src="https://kep.index.hu/1/0/3042/30423/304236/30423643_24d53ccfadc911406e3614f2e25153dc_x.jpg"/>
        <figcaption>Emlősök kategóriában A hó alatt című kép nyert. Készítője az olasz Stefano Quirini.<cite>Stefano Quirini</cite></figcaption>
      </figure>
      <figure>
        <img src="https://kep.index.hu/1/0/3042/30423/304236/30423683_082380ea2a441420d8e424812c8dacb1_x.jpg"/>
        <figcaption>Magányosan. Ember és természet kategória, első helyezett. A spanyol Luke Massey felvétele.<cite>Luke Massey</cite></figcaption>
      </figure>
      <figure>
        <img src="https://kep.index.hu/1/0/3042/30423/304237/30423719_1e7d231aed60e52f2acc32697105e74f_wm.jpg"/>
        <figcaption>A Fred Hazelhoff Portfolio Award kategória győztese a Cuejdel-tavat ábrázoló fotó. A képet a román Gheorghe Popa készítette.<cite>Gheorghe Popa</cite></figcaption>
      </figure>
      <figure>
        <img src="https://kep.index.hu/1/0/3042/30423/304237/30423745_a9ceb8ccce160a4697b0bb83b7f3c69b_x.jpg"/>
        <figcaption>A bukott bálvány - a spanyol David Frutos Egea fotója. Növények és gombák kategória nyertese.<cite>David Frutos Egea</cite></figcaption>
      </figure>
    </article>
  </body>
</html>