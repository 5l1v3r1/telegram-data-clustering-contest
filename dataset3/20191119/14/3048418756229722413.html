<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/19/pensioenkorting-dreigt-voor-600-000-mensen/"/>
    <meta property="og:site_name" content="ThePostOnline"/>
    <meta property="article:published_time" content="2019-11-19T14:11:00+00:00"/>
    <meta property="og:title" content="Pensioenkorting dreigt voor 600.000 mensen"/>
    <meta property="og:description" content="Gevolg van beslissing minister Wouter Koolmees (D66)"/>
  </head>
  <body>
    <article>
      <h1>Pensioenkorting dreigt voor 600.000 mensen</h1>
      <h2>Gevolg van beslissing minister Wouter Koolmees (D66)</h2>
      <address><time datetime="2019-11-19T14:11:00+00:00">19 Nov 2019, 14:11</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>De meeste pensioenfondsen hoeven volgend jaar niet te korten, maar bij vier fondsen met zo’n 600.000 deelnemers is dat mogelijk nog wel het geval. Dat is het gevolg van het besluit van verantwoordelijk minister Wouter Koolmees om volgend jaar de regels iets soepeler toe te passen.</p>
      <p>Pensioenfondsen krijgen iets meer speelruimte om te herstellen zodat ze voldoende geld in kas hebben. Maar dat geldt niet voor de vier fondsen die er te slecht voor staan. Welke dat zijn is niet bekend.</p>
      <p>De minister moest van de Tweede Kamer op zoek naar een oplossing om “onnodige” kortingen te voorkomen. Die dreigen bij veel pensioenfondsen omdat die volgens de regels te weinig geld in kas hebben voor de toekomst. Daarnaast doet Koolmees een handreiking naar de vakbonden, waarmee hij eerder dit jaar een akkoord sloot over hervorming van de pensioenen. De bonden dreigden hun steun in te trekken als het volgend jaar tot kortingen zou komen.</p>
      <p>“Garanties op het volledig voorkomen van kortingen kunnen niet worden gegeven. De economische ontwikkelingen in de wereld zijn immers van grote invloed”, benadrukt de minister. Eind december wordt bekeken hoe alle fondsen het doen.</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>