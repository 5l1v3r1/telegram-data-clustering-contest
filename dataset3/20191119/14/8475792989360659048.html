<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/jamtland/ung-kvinna-haktad-misstankt-for-narkotikabrott"/>
    <meta property="og:site_name" content="SVT Nyheter"/>
    <meta property="article:published_time" content="2019-11-19T14:53:28+00:00"/>
    <meta property="og:title" content="Ung kvinna häktad misstänkt för narkotikabrott"/>
    <meta property="og:description" content="En 19-årig kvinna från Jämtlands län häktades på måndagskvällen vid Östersunds tingsrätt misstänkt för narkotikabrott."/>
  </head>
  <body>
    <article>
      <h1>Ung kvinna häktad misstänkt för narkotikabrott</h1>
      <address><time datetime="2019-11-19T14:53:28+00:00">19 Nov 2019, 14:53</time> by <a rel="author">Märta Gustafsson</a></address>
      <p>
        <b>En 19-årig kvinna från Jämtlands län häktades på måndagskvällen vid Östersunds tingsrätt misstänkt för narkotikabrott.</b>
      </p>
      <p>Enligt häktningsprotokollet erkänner kvinnan narkotikabrott genom innehav av 171 tabletter ecstasy. Enligt åklagaren ska tabletterna skickas på analys för att säkerställa att det faktiskt är ecstasy det rör sig om.</p>
      <p>En annan kvinna begärdes häktad i samma ärende, men den begäran fick avslag av tingsrätten. Misstankarna mot henne kvarstår dock.</p>
      <p>Åklagaren har nu fram till den 2 december på sig att väcka åtal.</p>
    </article>
  </body>
</html>