<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/19/novyna/suspilstvo/verxovnyj-sud-ne-vidviv-prokurora-sap-spravy-proyektu-stina"/>
    <meta property="og:site_name" content="Слово і Діло"/>
    <meta property="article:published_time" content="2019-11-19T14:20:02+00:00"/>
    <meta property="og:title" content="Верховний суд не відвів прокурора САП від справи проєкту «Стіна»"/>
    <meta property="og:description" content="Верховний суд на задовольнив заяву захисту про відвід антикорупційного прокурора від справи заволодіння коштами."/>
  </head>
  <body>
    <article>
      <h1>Верховний суд не відвів прокурора САП від справи проєкту «Стіна»</h1>
      <address>
        <time datetime="2019-11-19T14:20:02+00:00">19 Nov 2019, 14:20</time>
      </address>
      <p>
        <b>Верховний суд не відвів прокурора Спеціалізованої антикорупційної прокуратури Олега Макара від обвинувачення у кримінальному провадженні про заволодіння понад 16 млн грн, виділених на реалізацію проєкту «Стіна».</b>
      </p>
      <p>Таке рішення колегія суддів Касаційного кримінального суду ухвалила 6 листопада, повідомляє «Слово і Діло».</p>
      <p>Як відомо, в цій справі обвинувачення висунули: начальнику управління будівництва Департаменту ресурсного забезпечення Адміністрації Державної прикордонної служби Олександру Атаманюку, головному інженеру відділу капітального будівництва Північного регіонального управління ДПСУ Володимиру Цалку, старшому офіцеру Першого окремого відділу капітального будівництва ДПСУ В'ячеславу Майдановичу, директору ТОВ «АЗІ» Олександру Кашубі, директору та засновнику ТОВ «Будцентр «Вітязь» Агаверді Аділову, колишньому директору ДП «Чернігівський облавтодор» ДАК «Автомобільні дороги України» Сергію Значку, а також ще двом посередникам Олександру Хвищуку та В'ячеславу Бондарю.</p>
      <p>За інформацією САП, їм інкримінують частину 5 статті 191 Кримінального кодексу України (заволодіння чужим майном); ч. 2 ст. 210 ККУ (нецільове використання бюджетних коштів); ч. 1 ст. 366 ККУ (службове підроблення); ч. 3 ст. 27, ч. 2 ст. 205 ККУ(організація фіктивного підприємництва), а також ч. 3 ст. 27, ч. 2 ст. 205-1 ККУ (організація внесення в документи, які відповідно до закону подаються для проведення державної реєстрації юридичної особи, завідомо неправдивих відомостей).</p>
      <p>Нагадаємо, у червні <a href="https://www.slovoidilo.ua/2019/06/13/novyna/polityka/sap-skeruvala-sudu-spravu-pro-proekt-stina">САП передала справу проєкту «Стіна» до Дарницького райсуду Києва</a>. Раніше <a href="https://www.slovoidilo.ua/2019/01/10/novyna/polityka/nabu-nazvaly-kilkist-tomiv-spravy-pro-proekt-stina">у НАБУ назвали кількість томів у цій справі</a>. Нещодавно <a href="https://www.slovoidilo.ua/2019/11/12/novyna/bezpeka/verxovnyj-sud-peredav-spravu-proyektu-stina-vaks">Верховний суд передав цю справу до Вищого антикорупційного суду</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/04/23/novyna/suspilstvo/proekt-stina-detektyva-ta-prokuroriv-xotily-vidvesty"/>
        <a href="https://www.slovoidilo.ua/2019/03/01/novyna/bezpeka/proekt-stina-advokaty-xotily-vidvesty-prokuroriv-detektyviv"/>
        <a href="https://www.slovoidilo.ua/2019/02/28/novyna/polityka/sap-znovu-sprobuvala-vidvesty-eksperta-spravy-proektu-stina"/>
      </related>
    </article>
  </body>
</html>