<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/samsung-galaxy-note-10-star-wars/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-19T14:23:00+00:00"/>
    <meta property="og:title" content="Samsung Galaxy Note+: in arrivo l'edizione dedicata a Star Wars (con le Galaxy Buds incluse) | MobileLabs"/>
    <meta property="og:description" content="Samsung ha annunciato una versione speciale di Galaxy Note+ a tema Star Wars: ecco le prime immagini, la data d'uscita e il costo."/>
  </head>
  <body>
    <article>
      <h1>Samsung Galaxy Note+: in arrivo l'edizione dedicata a Star Wars (con le Galaxy Buds incluse) | MobileLabs</h1>
      <address>
        <time datetime="2019-11-19T14:23:00+00:00">19 Nov 2019, 14:23</time>
      </address>
      <p><b>Samsung</b> ha ufficialmente annunciato l’edizione speciale di <b>Galaxy Note+</b> dedicata a <b>Star Wars</b>. In attesa di scoprire cosa accadrà nel tanto bramato <i><a href="http://www.tomshw.it/culturapop/funko-ecco-la-lineup-delle-figure-dedicate-a-star-wars-lascesa-di-skywalker/">Star Wars: The Rise of Skywalker</a></i>, che arriverà nelle sale cinematografiche a partire dal prossimo 20 dicembre, l’azienda coreana ha deciso di regalare una simpatica versione di uno degli smartphone più apprezzati del 2019.</p>
      <p><i><a href="http://www.tomshw.it/smartphone/samsung-galaxy-note-10-plus-recensione/">Galaxy Note10+</a> Star Wars Special Edition</i> sarà disponibile presso alcuni e-commerce selezionati, tra cui Amazon, a partire dal prossimo <b>13 dicembre</b>. Questa variante offrirà ai fan delle animazioni, alcuni sfondi e un icon pack dedicati a una tra le saghe cinematografiche più acclamate di tutti i tempi.</p>
      <figure>
        <img src="https://www.tomshw.it/images/images/2019/11/samsung-galaxy-note-10-l-edizione-star-wars-63907.768x432.jpg"/>
      </figure>
      <p>Come se non bastasse, anche la <b><i>S-Pen</i></b> avrà delle particolari rifiniture di colore rosso, che la renderanno molto simile alle spade laser impugnate dai personaggi del film. L’edizione speciale, racchiusa in un cofanetto a tema, includerà anche le auricolari <a href="http://www.tomshw.it/smartphone/samsung-galaxy-buds-regalo-smartphone/"><i>Galaxy Buds</i></a> con una custodia nera all’esterno e rossa all’interno.</p>
      <slideshow>
        <figure>
          <img src="https://www.tomshw.it/images/images/2019/11/samsung-galaxy-note-10-l-edizione-star-wars-63906.768x432.jpg"/>
        </figure>
        <figure>
          <img src="https://www.tomshw.it/images/images/2019/11/samsung-galaxy-note-10-l-edizione-star-wars-63905.768x432.jpg"/>
        </figure>
      </slideshow>
      <p>Questa edizione speciale, i cui esemplari saranno limitati, avrà un costo di <b>1.300 dollari</b> (che corrispondono a circa 1.170 euro) e non è ancora chiaro se arriverà effettivamente anche qui in <b>Italia</b>.</p>
      <blockquote>Samsung Galaxy Note+, con 12 GB di RAM e 256 GB di memoria interna, è disponibile all’acquisto su Amazon. Lo trovate a <a href="https://toms.it/fXnBz">questo indirizzo</a>.</blockquote>
    </article>
  </body>
</html>