<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/10/482/Artykul/2406198,Pola-Chobot-Adam-Baran-i-transblues-w-stylu-Bj%C3%B6rk"/>
    <meta property="og:site_name" content="Polskie Radio"/>
    <meta property="article:published_time" content="2019-11-19T14:13:00+00:00"/>
    <meta property="og:title" content="Pola Chobot, Adam Baran i transblues w stylu Björk"/>
    <meta property="og:description" content="&quot;Dwoje ludzi, którzy mimo skrajności charakterów tworzą jeden, dziki organizm muzyczny.&quot; - piszą o swojej nowej płycie Pola Chobot i Adam Baran."/>
  </head>
  <body>
    <article>
      <h1>Pola Chobot, Adam Baran i transblues w stylu Björk</h1>
      <address>
        <time datetime="2019-11-19T14:13:00+00:00">19 Nov 2019, 14:13</time>
      </address>
      <p>
        <b>"Dwoje ludzi, którzy mimo skrajności charakterów tworzą jeden, dziki organizm muzyczny." - piszą o swojej nowej płycie Pola Chobot i Adam Baran.</b>
      </p>
      <p>Piosenki, które tworzą, swą prostotą i transowością nawiązują do bluesa, często jednak wykraczając poza jego klasyczną formę. Pola jest wokalistką oraz autorką tekstów. Adam to gitarzysta i kompozytor. Podczas koncertów, często uzupełnianych przez perkusję, własne utwory przeplatają psychodelicznymi i awangardowymi improwizacjami. Ich źródła inspiracji to w takim samym stopniu rdzenne work songs, Muddy Waters i Skip James, jak Björk czy Radiohead. Płyta ukazała się nakładem wytwórni Fonobo Label.</p>
      <p>W audycji spotkamy się m.in. z Kają Klimek, z którą porozmawiamy o najciekawszych premierach seriali, zajrzymy też na Instagram - Ola Opala poleci profile, które warto obserwować.</p>
      <p>***</p>
      <p>
        <b>
          <b>Na audycję <a href="https://www.polskieradio.pl/10/482">"Stacja Kultura"</a> zapraszamy w czwartek (21.11), po godz. 10.05. Program poprowadzi <a href="https://www.polskieradio.pl/Szukaj?q=dydo">Kasia Dydo</a>.</b>
        </b>
      </p>
    </article>
  </body>
</html>