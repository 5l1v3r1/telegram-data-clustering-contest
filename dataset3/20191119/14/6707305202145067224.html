<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/ignazio-boschetto-il-volo-eta-fidanzata-curiosita/657498/"/>
    <meta property="og:site_name" content="DiLei"/>
    <meta property="article:published_time" content="2019-11-19T14:09:41+00:00"/>
    <meta property="og:title" content="Ignazio Boschetto de Il Volo: età, fidanzata, curiosità"/>
    <meta property="og:description" content="Amori, segreti e passato di Ignazio Boschetto, il tenore de Il Volo insieme a Gianluca Ginoble e Piero Barone."/>
  </head>
  <body>
    <article>
      <h1>Ignazio Boschetto de Il Volo: età, fidanzata, curiosità</h1>
      <h2>Amori, segreti e passato di Ignazio Boschetto, il tenore de Il Volo con Ginoble e Barone</h2>
      <address>
        <time datetime="2019-11-19T14:09:41+00:00">19 Nov 2019, 14:09</time>
      </address>
      <p><b>Ignazio Boschetto</b> è uno dei componenti de <b>Il Volo</b>, il gruppo formato da due tenori e un baritono che <b>ha conquistato il mondo</b>. Classe 1994, Ignazio è <b>nato a Bologna</b> da genitori siciliani e ha iniziato ad appassionarsi di musica lirica sin da quando era molto piccolo grazie alle <b>lezioni di canto</b> prese per volere del padre.</p>
      <p>La sua vita è cambiata per sempre con la talent show <b><i>Ti lascio una canzone</i></b> di <a href="https://dilei.it/vip/antonella-clerici-pronta-tornare-prova-del-cuoco-indiscrezione/655177/">Antonella Clerici</a>, dove Boschetto ha incontrato il tenore Gianluca Ginoble e Piero Barone, un baritono. Nel 2009 i ragazzi hanno deciso di formare il trio Il Volo e due anni dopo hanno pubblicato l’album <i>Grande Amore</i> che <b>ha scalato le classifiche</b> ed è diventato popolare in Europa e Stati Uniti, grazie anche a un tour in giro per il mondo.</p>
      <p>Per <b>Il Volo</b> il resto è storia: quattro album, tanti singoli di successo, collaborazioni importanti, come quella con <a href="https://dilei.it/lifestyle/barbra-streisand-biografia-e-carriera-della-stella-americana/433566/">Barbra Streisand</a>, e un folto gruppo di fan che <b>non li ha mai abbandonati</b>. Nel corso degli anni Ignazio Boschetto, Gianluca Ginoble e Piero Barone sono cresciuti e cambiati molto, ma quello che non è mai mutato è il forte legame fra loro.</p>
      <p>Se Gianluca è considerato “il bello” del <i>Volo</i> e Piero è senza dubbio il più estroverso, Ignazio ha un carattere più schivo. L’ultima fidanzata accertata è <b>Alessandra Di Marzio</b>, bionda studentessa che spesso ha accompagnato il cantante nei suoi tour, ma da qualche tempo la ragazza sembra scomparsa dal <b>profilo Instagram</b> di Boschetto.</p>
      <p>L’artista, come tutti i componenti del Volo, arriva da una famiglia molto unita. Qualche tempo fa, ospite di <b><i>Domenica Live</i></b>, Ignazio aveva svelato la battaglia della madre contro un tumore al viso, ma soprattutto aveva svelato a Barbara D’Urso <b>la sua malattia.</b></p>
      <p>Boschetto infatti è <b>nato con un solo rene</b>, una condizione medica che in passato gli <b>ha causato qualche problema</b>, ma che non gli ha mai impedito di vivere la sua vita. “Le esperienze brutte magari le ricordiamo con un sorriso amaro – ha raccontato lui ospite della D’Urso -, ma sono state il nostro passato”.</p>
      <figure>
        <img src="https://dileidemosite.files.wordpress.com/2019/11/ignazio-boschetto-il-volo.jpeg?w=2560&amp;strip=all&amp;quality=100"/>
        <figcaption>Ignazio Boschetto de Il Volo – Fonte: Ansa</figcaption>
      </figure>
      <related>
        <h4>Leggi anche</h4>
        <a href="https://dilei.it/vip/piero-barone-il-volo-eta-fidanzata-curiosita/657553/"/>
        <a href="https://dilei.it/vip/ignazio-boschetto-il-volo/543990/"/>
        <a href="https://dilei.it/vip/gianluca-ginoble-il-volo-eta-fidanzata-curiosita/657580/"/>
        <a href="https://dilei.it/vip/piero-barone-il-volo/543984/"/>
        <a href="https://dilei.it/vip/gianluca-ginoble-il-volo/543978/"/>
      </related>
    </article>
  </body>
</html>