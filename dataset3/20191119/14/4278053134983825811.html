<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hokej.cz/predvanocni-slagry-sestnactka-i-sedmnactka-doma-vyzvou-rusy/5043961"/>
    <meta property="og:site_name" content="Hokej.cz"/>
    <meta property="article:published_time" content="2019-11-19T14:42:00+00:00"/>
    <meta property="og:title" content="Předvánoční šlágry. Šestnáctka i sedmnáctka doma vyzvou Rusy"/>
    <meta property="og:description" content="Fanouškovsky atraktivní závěr roku se blíží: Ještě před domácím mistrovstvím světa juniorů se v Česku odehrají další parádní mládežnické zápasy!"/>
  </head>
  <body>
    <article>
      <h1>Předvánoční šlágry. Šestnáctka i sedmnáctka doma vyzvou Rusy</h1>
      <address><time datetime="2019-11-19T14:42:00+00:00">19 Nov 2019, 14:42</time> by <a rel="author" href="https://www.hokej.cz/archiv-clanku/autor/296" target="_blank">Martin Voltr</a></address>
      <p>
        <b>Fanouškovsky atraktivní závěr roku se blíží: Ještě před domácím mistrovstvím světa juniorů se v Česku odehrají další parádní mládežnické zápasy!</b>
      </p>
      <figure>
        <a href="https://sazkaticket.enigoo.cz/online/#/hokejkaticket/?utm_source=hokejcz&amp;utm_medium=clanek&amp;utm_campaign=2019004czefin">
          <img src="https://hokej.cz/files/images/84/700x100-czexfin.png"/>
        </a>
      </figure>
      <p>V posledních dnech před vánočními svátky bude největší pozornost upřena k přípravným duelům české reprezentace do 20 let. Ta v pátek 20. prosince vyzve ve Frýdku-Místku Švédy a v neděli 22. prosince v Třinci Slováky.</p>
      <p>Právě tento víkend ale bude patřit i mladším výběrům, které čeká nesmírně těžký soupeř. Do Česka totiž přijedou sehrát trojzápasy týmy Ruska do 16 i 17 let. Právě v nejmladších kategoriích mívá sborná velkou sílu!</p>
      <ul>
        <li>
          <a href="https://www.hokej.cz/predvanocni-slagry-sestnactka-i-sedmnactka-doma-vyzvou-rusy/../../../../mladez-clanek/priprava-pred-ms-20-cesi-maji-svedy-a-slovaky-co-dalsi-zapasy/5043784">
            <b>Příprava před MS 20: Češi mají Švédy a Slováky, co další zápasy? »</b>
          </a>
        </li>
      </ul>
      <p>Její sedmnáctka nedávno navázala na loňský ročník a vyhrála World Hockey Challenge, neoficiální mistrovství světa v Kanadě, kde Češi získali bronz. Šestnáctka zase ve vzájemných duelech pravidelně prokazuje značnou dominanci, která se až postupem času srovnává.</p>
      <p>Starší z jmenovaných mužstev se usadí na severovýchodě Čech, kde se utkají dvakrát ve Vrchlabí a jednou v Turnově. Mladší zase budou moci sledovat fanoušci v jižních Čechách, konkrétně dvakrát v Jindřichově Hradci a jednou v Soběslavi.</p>
      <p>Mezi svátky, tedy už v průběhu juniorského šampionátu, se ještě doma představí ženská reprezentace do 16 let. Ta v přípravě na Olympijské hry mládeže dvakrát přivítá ve Slaném o dva roky starší výběr Jižní Koreje.</p>
      <h3>Zápasy reprezentace U17</h3>
      <p><b>Pátek 20. prosince:</b><br/>18:00 Česko – Rusko (Vrchlabí)</p>
      <p><b>Sobota 21. prosince:</b><br/>17:00 Česko – Rusko (Turnov)</p>
      <p><b>Neděle 22. prosince:</b><br/>17:00 Česko – Rusko (Vrchlabí)</p>
      <h3>Zápasy reprezentace U16</h3>
      <p><b>Pátek 20. prosince:</b><br/>17:00 Česko – Rusko (Jindřichův Hradec)</p>
      <p><b>Sobota 21. prosince:</b><br/>17:00 Česko – Rusko (Soběslav)</p>
      <p><b>Neděle 22. prosince:</b><br/>16:00 Česko – Rusko (Jindřichův Hradec)</p>
      <h3>Zápasy ženské reprezentace U16</h3>
      <p><b>Sobota 28. prosince:</b><br/>17:00 Česko – Jižní Korea U18 (Slaný)</p>
      <p><b>Pondělí 30. prosince:</b><br/>12:00 Česko – Jižní Korea U18 (Slaný)</p>
      <figure>
        <img src="https://www.hokej.cz/files/images/202/u17-plakat-prosinec2.jpg"/>
      </figure>
      <figure>
        <img src="https://www.hokej.cz/files/images/202/u17-plakat-prosinec1.jpg"/>
      </figure>
      <figure>
        <img src="https://www.hokej.cz/files/images/202/u16-plakat-prosinec1.jpg"/>
      </figure>
      <figure>
        <img src="https://www.hokej.cz/files/images/202/u16-plakat-prosinec2.jpg"/>
      </figure>
      <related>
        <a href="https://www.hokej.cz/priprava-pred-ms-20-cesi-maji-svedy-a-slovaky-co-dalsi-zapasy/5043784"/>
        <a href="https://www.hokej.cz/rysavy-v-prodlouzeni-rozhodl-ceska-sedmnactka-je-treti-na-svete/5043711"/>
      </related>
    </article>
  </body>
</html>