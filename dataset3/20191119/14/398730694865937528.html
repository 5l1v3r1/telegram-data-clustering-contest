<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/kultur-noje/viveka-heyman-oversatte-gamla-testamentet-som-ingen-annan/"/>
    <meta property="og:site_name" content="DN.SE"/>
    <meta property="article:published_time" content="2019-11-19T14:18:18+00:00"/>
    <meta property="og:title" content="Viveka Heyman översatte Bibeln som ingen annan"/>
    <meta property="og:description" content="Ny bok om den lärda och excentriska Viveka Heyman och hennes översättningar av Gamla testamentet. Maria Schottenius läser och minns henne med förtjusning."/>
  </head>
  <body>
    <article>
      <h1>Viveka Heyman översatte Bibeln som ingen annan</h1>
      <address><time datetime="2019-11-19T14:18:18+00:00">19 Nov 2019, 14:18</time> by <a rel="author" href="https://www.dn.se/av/maria-schottenius/" target="_blank">Maria Schottenius</a></address>
      <slideshow>
        <figure>
          <img src="https://cached-images.bonnier.news/cms30/UploadedImages/2019/11/19/588aa214-143e-4676-a2da-889fef170090/bigOriginal.jpg?interpolation=lanczos-none&amp;fit=around%7C1010:568&amp;crop=1010:h;center,top&amp;output-quality=80&amp;output-format=auto"/>
          <figcaption><b>Bild 1 av 2</b> Viveka Heyman.<cite>Foto: Okänd, Syndikalisterna</cite></figcaption>
        </figure>
        <figure>
          <img src="https://cached-images.bonnier.news/cms30/UploadedImages/2019/11/19/24c4ac18-f91b-4a9f-9b70-faa862460e29/bigOriginal.jpg?interpolation=lanczos-none&amp;fit=inside%7C500:281&amp;output-quality=80&amp;output-format=auto"/>
          <figcaption><b>Bild 2 av 2</b> Omslag till Richard Pleijels bok ”Att riva Babels torn. Viveka Heyman som översättare av Gamla testamentet”</figcaption>
        </figure>
      </slideshow>
      <p>
        <b>Teologen Richard Pleijel har skrivit en bok om den lärda och excentriska syndikalisten Viveka Heyman och hennes översättningar av Gamla testamentet. Maria Schottenius läser och minns henne med förtjusning. </b>
      </p>
      <p>Viveka Heyman var en högt begåvad, produktiv och egensinnig kritiker (först i Arbetaren), dessutom översättare av Gamla testamentet. När det var varmt på sommaren kunde hon dyka upp med sitt manus på Expressens redaktion i en rejäl, vit behå. För varför skulle hon ha mer kläder än nödvändigt när hon for omkring på cykel? Bikini-behå tyckte hon antagligen var fjompigt. </p>
      <p>Hon var en av tidningens mest lärda och excentriska skribenter. Nu fångar teologen Richard Pleijel hennes gärning och person i boken ”Att riva Babels torn. Viveka Heyman som översättare av Gamla testamentet”. Även i den rollen var hon frän, rustad till strid mot andra mesiga översättare. Ett belysande citat, Heyman ur Höga visan: ”Min vän stack in handen i gluggen; / då sjöd mitt kött efter honom.” Jämför med 1917 års Bibel: ”Min vän räckte in sin hand genom luckan; /då rördes mitt hjärta över honom.” Richard Pleijel reder ut begreppen, bland annat om vilken glugg eller lucka det är fråga om. Jag säger Heja Heyman. </p>
      <figure>
        <img src="https://cached-images.bonnier.news/cms30/UploadedImages/2019/11/19/b6450592-d1b4-4397-b208-9c8174b9c02a/bigOriginal.jpg?interpolation=lanczos-none&amp;downsize=1010:*&amp;output-quality=80&amp;output-format=auto"/>
        <figcaption>Viveka Heyman.<cite>Foto: Anna Riwkin, Syndikalisterna</cite></figcaption>
      </figure>
    </article>
  </body>
</html>