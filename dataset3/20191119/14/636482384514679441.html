<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/un-tanar-din-galati-a-sunat-la-112-chiar-de-ziua-lui-pentru-a-reclama-ca-e-injurat-a-uitat-insa-ca-era-dat-in-urmarire-de-un-an-si-20096046"/>
    <meta property="og:site_name" content="Cancan.ro"/>
    <meta property="article:published_time" content="2019-11-19T14:55:55+00:00"/>
    <meta property="og:title" content="Un tânăr din Galați a sunat la 112 chiar de ziua lui pentru a reclama că e înjurat! A uitat, însă, că era dat în urmărire de un an și…"/>
    <meta property="og:description" content="Un adolescent de 17 ani, căutat de mai mult timp de autorități, a sunat marți la 112 să reclame că e înjurat și amenințat cu bătaia. Tânărul se certase cu"/>
  </head>
  <body>
    <article>
      <h1>Un tânăr din Galați a sunat la 112 chiar de ziua lui pentru a reclama că e înjurat! A uitat, însă, că era dat în urmărire de un an și…</h1>
      <address><time datetime="2019-11-19T14:55:55+00:00">19 Nov 2019, 14:55</time> by <a rel="author">Cristian Blanuta</a></address>
      <p>
        <b>Un adolescent de 17 ani, căutat de mai mult timp de autorități, a sunat marți la 112 să reclame că e înjurat și amenințat cu bătaia. Tânărul se certase cu un prieten din cauza zilei sale de naștere și a cerut intervenția autorităților, uitând că era dat în urmărire.</b>
      </p>
      <p>Incidentul s-a produs marți în orașul Tecuci.</p>
      <p>Aici, un tânăr de 17 ani din județul Galați a sunat la 112 pentru a reclama că a fost înjurat și amenințat cu bătaia.</p>
      <p>Jandarmii au fost primii care au răspuns apelului de urgență și tot ei au avut surpriza să afle că reclamantul era dat în urmărire. Jandarmii au mai aflat că scandalul care a dus la apelarea numărului unic de urgență 112 a pornit de la organizarea zilei de naștere a tânărului urmărit.</p>
      <p>Tânărul de 17 ani s-a certat cu prietenul lui din cauza listei cu invitați, iar prietenul l-a înjurat și amenințat cu bătaia.</p>
      <p>Adolescentul era dat în urmărire, deoarece trebuia să fie internat într-un centru de reeducare, pentru o perioadă de un an.</p>
      <p>Tânărul care şi-a ameninţat prietenul a fost sancţionat contravenţional de către jandarmi, iar apelantul îşi va petrece ziua de naştere cu alţi invitaţi, din centrul de reeducare.</p>
    </article>
  </body>
</html>