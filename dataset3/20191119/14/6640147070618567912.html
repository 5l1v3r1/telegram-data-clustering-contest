<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/stadia-google-pubblico-femminile/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-19T14:46:00+00:00"/>
    <meta property="og:title" content="Stadia: Google spera di raggiungere un ampio pubblico femminile | Game Division"/>
    <meta property="og:description" content="Google Stadia è finalmente disponibile e Google ci racconta che il pubblico di riferimento vuole essere anche quello femminile. Ecco i dettagli."/>
  </head>
  <body>
    <article>
      <h1>Stadia: Google spera di raggiungere un ampio pubblico femminile | Game Division</h1>
      <address>
        <time datetime="2019-11-19T14:46:00+00:00">19 Nov 2019, 14:46</time>
      </address>
      <p>Oggi è finalmente stato rilasciato <a href="http://www.tomshw.it/videogioco/google-stadia/">Google Stadia</a>, il nuovo servizio di game streaming del colosso di Mountain View. La piattaforma è passata al vaglio della stampa internazionale, la quale ha giudicato il <b>servizio promettente ma tutt’altro che perfetto</b>, mancando di vari elementi scontati per i gamer più hardcore. Anche la line-up è densa di titoli disponibili da mesi che molti utenti avranno già spolpato: in poche parole, non è attualmente una rivoluzione per chi già naviga nel mare videoludico. E se tale target non fosse l’uico al quale Google mira?</p>
      <p>CNN Business ha intervistato varie figure chiave dietro Google Stadia, come ad esempio il VP e <i>Head of Stadia</i> Phil Harrison. Ciò che hanno raccontato è molto interessante. Il team ha infatti spiegato che Google ha ideato la piattaforma come<b> qualcosa di adatto anche al pubblico femminile</b>, perlomeno in misura superiore rispetto a quanto attualmente fanno gli altri competitor.</p>
      <figure>
        <img src="https://www.tomshw.it/images/images/2019/11/google-stadia-63718.jpg"/>
      </figure>
      <p>La compagnia afferma infatti che le altre società hanno una visione più “mascolina” dell’hardware e del controller. Inoltre, visto che <b>Stadia non ha una storia alle proprie spalle</b>, non vi è alcun legame con una cultura ludica “pre-esistente”, dominata dai giocatori di sesso maschile e tendente all’ostracismo, in particolar modo nei confronti delle videogiocatrici.</p>
      <p>È una visione interessante che può essere ridotta in: <b>Stadia è un nuovo punto di partenza perfetto per tutti</b>. Si tratta di un argomento molto importante: speriamo che questa visione abbia un riscontro sia nei risultati del pubblico che nelle azioni di Google. L’inclusività è importante in ogni campo, sopratutto nel caso dei videogame, che dovrebbero creare un ambiente positivo votato all’intrattenimento. Diteci, voi cosa ne pensate?</p>
    </article>
  </body>
</html>