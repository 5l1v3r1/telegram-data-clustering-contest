<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082818543/%D9%84%D8%A7%DB%8C%D8%AD%D9%87-%D9%85%D8%A7%D9%84%DA%A9%DB%8C%D8%AA-%D8%B5%D9%86%D8%B9%D8%AA%DB%8C-%D8%A8%D8%B1%D8%A7%DB%8C-%D8%AA%D8%B5%D9%88%DB%8C%D8%A8-%D9%86%D9%87%D8%A7%DB%8C%DB%8C-%D8%A8%D9%87-%D8%B5%D8%AD%D9%86-%D8%B9%D9%84%D9%86%DB%8C-%D9%85%D8%AC%D9%84%D8%B3-%D8%A7%D8%B1%D8%B3%D8%A7%D9%84-%D8%B4%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-19T14:01:50+00:00"/>
    <meta property="og:title" content="لایحه مالکیت صنعتی برای تصویب نهایی به صحن علنی مجلس ارسال شد"/>
    <meta property="og:description" content="سخنگوی کمیسیون حقوقی و قضایی مجلس شورای اسلامی از بررسی‌های نهایی کمیسیون متبوع خود نسبت به لایحه‌ مالکیت صنعتی خبر داد و گفت که این لایحه برای تصویب نهایی به صحن علنی ارسال شد."/>
  </head>
  <body>
    <article>
      <h1>لایحه مالکیت صنعتی برای تصویب نهایی به صحن علنی مجلس ارسال شد</h1>
      <address><time datetime="2019-11-19T14:01:50+00:00">19 Nov 2019, 14:01</time> by <a rel="author">پدرام خسروانی</a></address>
      <p>سخنگوی کمیسیون حقوقی و قضایی مجلس شورای اسلامی از بررسی‌های نهایی کمیسیون متبوع خود نسبت به لایحه‌ مالکیت صنعتی خبر داد و گفت که این لایحه برای تصویب نهایی به صحن علنی ارسال شد.</p>
      <p>حسن نوروزی در گفت‌وگو با ایسنا، در خصوص بررسی‌های جلسه‌های کمیسیون حقوقی و قضایی مجلس شورای اسلامی اظهار کرد: در جلسه امروز تصویب و تکمیل یک ماده از لایحه مالکیت صنعتی را مورد بحث و بررسی قرار دادیم. این ماده در خصوص شورای عالی مالکیت صنعتی به ریاست رییس جمهور و ۱۶ سازمان و وزارتخانه و بازوی فکری آن شورای عالی متشکل از ۱۶ وزارتخانه به دبیری سازمان ثبت اسناد و املاک کشور بود که به تصویب رسید. این لایحه برای تصویب نهایی به صحن علنی ارسال شد.</p>
      <p>وی ادامه داد: همچنین سه ماده از لایحه حمایت از مالکیت فکری به تصویب رسید. ماده ۸۴ در خصوص شرایط نسخه‌برداری از آثار، ماده ۸۵ درباره دادگاه صالح رسیدگی به دعواهای حقوقی و شکایات کیفری موضوع این قانون و ماده ۸۶ به تصویب رسیدند.</p>
      <p>انتهای پیام</p>
    </article>
  </body>
</html>