<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/u-lvovi-mozhut-pidvyshhyty-platu-za-parkuvannya/"/>
    <meta property="og:site_name" content="VARTA1"/>
    <meta property="article:published_time" content="2019-11-19T14:03:20+00:00"/>
    <meta property="og:title" content="У Львові можуть підвищити плату за паркування"/>
    <meta property="og:description" content="Портал оперативних та новин Varta1 ( Варта1 ) був створений на тлі державних подій, активістами які не змогли залишитися байдужими. Varta1 повідомляє про події у Львові та Україні."/>
  </head>
  <body>
    <article>
      <h1>У Львові можуть підвищити плату за паркування</h1>
      <address>
        <time datetime="2019-11-19T14:03:20+00:00">19 Nov 2019, 14:03</time>
      </address>
      <p>Post Views: 286</p>
      <p>Львівська міська рада має намір поділити Львів на п’ять зон паркування та підвищити тарифи на цю послугу. Таку пропозицію сьогодні обговорювали під час засідання комісії інженерного господарства, транспорту, зв’язку та житлової політики Львівської міської ради.</p>
      <p>«Пропонується створити чотири зони паркування та додатково спеціальну зону, куди входитиме аеропорт та залізничний вокзал», — пояснила директор департаменту економічного розвитку Львівської міської ради Ірина Кулинич.</p>
      <p>Отож плату за паркування в першій зоні паркування у Львові пропонують збільшити з 20 гривень до 40 за годину, у другій з 5 гривень до 25. А також створити третю зону, де година паркування коштуватиме 15 гривень, та четверту, де можна буде запаркувати авто за 5 гривень на годину. Крім того, залишити авто біля аеропорту або залізничного вокзалу коштуватиме 40 гривень на годину.</p>
      <p>Водночас, міська рада Львова пропонує дозволити безкоштовне паркування особам, які мешкають у центрі міста, з 19.00 год. до ранку у будень, та цілодобово у вихідні й свята.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>