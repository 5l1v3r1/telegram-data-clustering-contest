<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/19/novyj-golova-ukravtodoru-nazvav-2-najbilshi-problemy-agentstva/"/>
    <meta property="og:site_name" content="Рубрика"/>
    <meta property="article:published_time" content="2019-11-19T14:01:51+00:00"/>
    <meta property="og:title" content="Новий голова Укравтодору назвав 2 найбільші проблеми агентства"/>
    <meta property="og:description" content="Новий очільник Укравтодору Олександр Кубраков назвав 2 найбільші проблеми агентства. Про це він сказав в ексклюзивному коментарі “Рубриці”. “Говорячи про найбільші проблеми агенства, які необхідно вирішити у першу чергу, то це: Перше. Непрозорість. Це стосується багатьох речей: тендерних закупівель, розподілу грошей тощо. Якщо проаналізувати те, що відбувається у системі ProZorro, то в нас є регіони, […]"/>
  </head>
  <body>
    <article>
      <h1>Новий голова Укравтодору назвав 2 найбільші проблеми агентства</h1>
      <address><time datetime="2019-11-19T14:01:51+00:00">19 Nov 2019, 14:01</time> by <a rel="author" href="https://rubryka.com/author/sandra-iarlykova/" target="_blank">Олександра Ярликова</a></address>
      <figure>
        <img src="https://rubryka.com/wp-content/uploads/2019/11/Oleksandr-Kubrakov-860x580.jpg"/>
      </figure>
      <p>Фото QHA media<br/><b><b>Новий очільник Укравтодору Олександр Кубраков назвав 2 найбільші проблеми агентства.</b></b></p>
      <p>Про це він сказав в ексклюзивному коментарі <a href="https://rubryka.com/">“Рубриці”.</a></p>
      <p>“Говорячи про найбільші проблеми агенства, які необхідно вирішити у першу чергу, то це:</p>
      <p>
        <b>Перше. Непрозорість.</b>
      </p>
      <p>Це стосується багатьох речей: тендерних закупівель, розподілу грошей тощо. Якщо проаналізувати те, що відбувається у системі ProZorro, то в нас є регіони, які отримували дуже велике фінансування в останні роки, є ті, які менше.</p>
      <p>
        <b>Друге. Відсутність конкуренції.</b>
      </p>
      <p>Якщо проаналізувати, хто працює у цих регіонах, можна побачити, що десь одна компанія базова, десь – інша. У деяких регіонах такі компанії отримують до 90% бюджету за останні роки. Зрозуміло, що це штучна ситуація, там відсутня конкуренція”, – пояснив Кубраков.</p>
      <p>Також новий керівник Укравтодору пояснив, як будуть вирішуватись ці проблеми.</p>
      <p>“Будемо змінювати це за допомогою типових тендерів умов, типових договорів, коли буде прописуватись якісь унікальні речі”, – пояснив він.</p>
      <p>Нагадаємо, що <a href="https://rubryka.com/2019/11/19/goncharuk-ofitsijno-predstavyv-novogo-ochilnyka-ukravtodoru-yaki-pershochergovi-zavdannya-postavyv/">сьогодні прем’єр-міністр Олексій Гончарук представив нового очільника Укравтодор Александр Кубраков, який отримав перемогу у відкритому конкурсі на посаду.</a></p>
    </article>
  </body>
</html>