<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640743/%D8%A8%D9%88%D8%AF%D8%AC%D9%87-%DB%B9%DB%B9-%D8%A7%D8%B1%D8%AA%D8%A8%D8%A7%D8%B7-%D8%B2%DB%8C%D8%A7%D8%AF%DB%8C-%D8%A8%D8%A7-%D9%82%DB%8C%D9%85%D8%AA-%D8%AF%D9%84%D8%A7%D8%B1-%D9%86%D8%AF%D8%A7%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T14:41:00+00:00"/>
    <meta property="og:title" content="بودجه ۹۹ ارتباط زیادی با قیمت دلار ندارد"/>
    <meta property="og:description" content="وزیر امور اقتصادی و دارایی تاکید کرد که بودجه سال آینده ارتباط زیادی با قیمت دلار ندارد."/>
  </head>
  <body>
    <article>
      <h1>
        <a href="https://www.bultannews.com/fa/news/640743/%D8%A8%D9%88%D8%AF%D8%AC%D9%87-%DB%B9%DB%B9-%D8%A7%D8%B1%D8%AA%D8%A8%D8%A7%D8%B7-%D8%B2%DB%8C%D8%A7%D8%AF%DB%8C-%D8%A8%D8%A7-%D9%82%DB%8C%D9%85%D8%AA-%D8%AF%D9%84%D8%A7%D8%B1-%D9%86%D8%AF%D8%A7%D8%B1%D8%AF">بودجه ۹۹ ارتباط زیادی با قیمت دلار ندارد</a>
      </h1>
      <h2>وزیر امور اقتصادی و دارایی تاکید کرد که بودجه سال آینده ارتباط زیادی با قیمت دلار ندارد.</h2>
      <address><time datetime="2019-11-19T14:41:00+00:00">19 Nov 2019, 14:41</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، فرهاد دژپسند امروز (سه‌شنبه) در حاشیه نمایشگاه تراکنش که در مرکز نمایشگاهی بوستان گفت‌وگو برگزار شد، در جمع خبرنگاران درباره <b>قیمت دلار</b> در <b>بودجه</b> سال آینده تصریح کرد که بودجه مدنظر ما در سال آینده زیاد به قیمت دلار ارتباطی پیدا نمی‌کند.</p>
      <p>سخنگوی اقتصادی دولت با اشاره به اهمیت نمایشگاه ایران تراکنش در هوشمندسازی بانک‌ها، اظهار کرد: بانک‌های ایران اکنون هوشمند نیستند و اگر بخواهند نقشی پویا و بالنده در اقتصاد داشته باشند، باید خودشان را به فناوری‌های نوین مجهز کنند.</p>
      <p>وی افزود: در این عرصه باید از بانک‌داری الکترونیک به دیجیتال و پس از آن به سمت بانک‌داری هوشمند حرکت کنیم و در این بخش بسیار مهم است که بتوانیم ابعاد مختلف موضوع را در بانک‌ها اجرایی کنیم.</p>
      <p>وزیر امور اقتصاد خاطرنشان کرد: باید بتوانیم ارتباط بین‌المللی را چه در انتقال فناوری‌ به بانک‌ها و چه در تشکیل کنسرسیوم‌هایی در زمینه بانک‌داری دیجیتال تقویت کنیم.</p>
      <p>دژپسند با اشاره به موانع پیش‌روی بانک‌داری هوشمند در ایران، گفت: این طرح در ایران اجرا می‌شود، اما سرعتی که مدنظر ماست را ندارد که در حال حاضر تمهیدات لازم صورت گرفته و برنامه‌های خوبی در بانک‌ها طراحی می‌شود که این سرعت را افزایش می‌دهد.</p>
    </article>
  </body>
</html>