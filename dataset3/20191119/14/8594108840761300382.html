<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://touchit.sk/xiaomi-coskoro-predstavi-novy-fitness-naramok-zverejnilo-uputavku-na-mi-smart-band/264379"/>
    <meta property="og:site_name" content="touchIT"/>
    <meta property="article:published_time" content="2019-11-19T14:17:51+00:00"/>
    <meta property="og:title" content="Xiaomi môže čoskoro predstaviť ďalší fitness náramok. Zverejnilo upútavku na nový Mi Smart Band"/>
    <meta property="og:description" content="Mi Band 4 bol predstavený začiatkom júna. Na indický trh sa dostal o dva mesiace neskôr pod označením Mi Smart Band 4. Čínsky výrobca nelení a oznámil, že 21. novembra bude na trh uvedený nový Mi"/>
  </head>
  <body>
    <article>
      <h1>Xiaomi môže čoskoro predstaviť ďalší fitness náramok. Zverejnilo upútavku na nový Mi Smart Band</h1>
      <address><time datetime="2019-11-19T14:17:51+00:00">19 Nov 2019, 14:17</time> by <a rel="author">Externí redaktori</a></address>
      <p>
        <b>Mi Band 4 bol predstavený začiatkom júna.</b>
      </p>
      <p>Na indický trh sa dostal o dva mesiace neskôr pod označením <b>Mi Smart Band 4. </b>Čínsky výrobca nelení a oznámil, že 21. novembra bude na trh uvedený nový Mi Smart Band (<i>označenie pre indický trh</i>). Oficiálny účet na Twitteri Xiaomi India zdieľal videoupútavku, pre prichádzajúce monitorovacie zariadenie. 16 sekundové video naznačuje, ako sa môže pripravovaný náramok od Xiaomi volať – <b>Mi Smart Band 4i</b>.</p>
      <figure>
        <iframe data-src="https://twitter.com/XiaomiIndia/status/1196677350596890626?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>O tomto smart zariadení veľa informácii nemáme, no predpokladá sa, že bude mať rovnaký dizajn ako aktuálna verzia <a href="https://touchit.sk/xiaomi-mi-band-4-vylepseniam-kraluje-displej/247063"><b>Mi Band 4</b></a>. Otázne taktiež ostáva, či sa bude jednať vyslovene o produkt pre Indiu alebo aj iné trhy, ako napríklad náš.</p>
      <p>Xiaomi India taktiež organizuje 1. decembra beh v budovách Embassy TechVillage v Bengaluru. Ak sa tam budete nachádzať, tak si môžete vstupenky už zakúpiť. Tí čo dobehnú až do cieľa získajú nový, bližšie nešpecifikovaný Mi Smart Band, medailu za dokončenie a e-certifikát.</p>
      <h3>Pripomeňme si špecifikácie Mi Band 4: </h3>
      <p>0,95-palcový AMOLED displej, sledovanie v šiestich rôznych režimoch, vrátane vonkajšieho alebo vnútorného behu, plávania, bicyklovania a chôdze. Sledovanie spánkovej aktivity či meranie pulzu. Podpora prehrávania hudby pomocou Bluetooth 5. Výdrž na jedno nabitie sa pohybuje okolo 20 dní podľa aktivity. Aktuálna cena je na úrovni 30 eur. <b>Viac o Mi Band 4</b> sa dočítate v našej podrobnej recenzii nižšie.</p>
      <p>
        <i>Autor: Martin Bednár</i>
      </p>
      <p>
        <i>Zdroj: <a href="https://www.gizmochina.com/2019/11/19/xiaomi-india-teases-new-mi-smart-band-coming-on-nov-21/">GizmoChina</a></i>
      </p>
      <p>
        <i>Titulný obrázok: <a href="https://twitter.com/XiaomiIndia?ref_src=twsrc%5Etfw%7Ctwcamp%5Etweetembed%7Ctwterm%5E1196708299674046464&amp;ref_url=https%3A%2F%2Fwww.gizmochina.com%2F2019%2F11%2F19%2Fxiaomi-india-teases-new-mi-smart-band-coming-on-nov-21%2F">Twitter Xiaomi</a></i>
      </p>
      <related>
        <h4>Súvisiace články</h4>
        <a href="https://touchit.sk/xiaomi-mi-band-4-vylepseniam-kraluje-displej/247063"/>
        <a href="https://touchit.sk/tcl-movetime-family-watch-mt40-inteligentnych-hodinky-pre-deti-so-4g-pripojenim-a-funkciou-videohovorov/264381"/>
        <a href="https://touchit.sk/huawei-dostal-od-vlady-usa-novu-trojmesacnu-docasnu-licenciu/264387"/>
        <a href="https://touchit.sk/oppo-reno-ace-je-smartfon-s-najrychlejsim-nabijanim-4000-mah-bateria-sa-nabije-za-polhodinu/264152"/>
      </related>
    </article>
  </body>
</html>