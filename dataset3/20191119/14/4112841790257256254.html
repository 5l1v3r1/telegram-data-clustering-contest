<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76749-Takto-vyzeraju-pluca-cloveka-ktory-aktivne-fajcil-30-rokov-Povodne-mali-byt-pouzite-na-transplantaciu-doktori-to-odmietli"/>
    <meta property="og:site_name" content="REFRESHER"/>
    <meta property="article:published_time" content="2019-11-19T14:19:00+00:00"/>
    <meta property="og:title" content="Takto vyzerajú pľúca človeka, ktorý aktívne fajčil 30 rokov. Pôvodne mali byť použité na transplantáciu, doktori to odmietli"/>
    <meta property="og:description" content="Pľúca zosnulého 52-ročného muža mali byť použité na transplantáciu pre iného človeka, keď ich však vybrali, zistili, že sú v katastrofálnom stave."/>
  </head>
  <body>
    <article>
      <h1>Takto vyzerajú pľúca človeka, ktorý aktívne fajčil 30 rokov. Pôvodne mali byť použité na transplantáciu, doktori to odmietli</h1>
      <address><time datetime="2019-11-19T14:19:00+00:00">19 Nov 2019, 14:19</time> by <a rel="author">Viktor Kniš</a></address>
      <p>
        <b>Pľúca zosnulého 52-ročného muža mali byť použité na transplantáciu pre iného človeka, keď ich však vybrali, zistili, že sú v katastrofálnom stave.</b>
      </p>
      <p><b>Najlepšia reklama proti fajčeniu</b>. Aj také označenie dostáva video, ktoré sa v posledných hodinách šíri internetom. Krátky videozáznam ukazuje, ako lekári v Číne vyberajú pľúca z tela zosnulého muža, ktorý ich chcel pôvodne darovať na transplantáciu. Keď ich však lekár Chen Jingy spoločne so svojim transplantačným tímom preskúmal, zistil, že sú natoľko zničené fajčením, že neprichádza do úvahy, aby mohli byť použité v programe darcovstva orgánov. </p>
      <related>
        <a href="https://refresher.sk/66036-Kazde-styri-sekundy-zomrie-na-svete-jeden-clovek-na-nasledky-fajcenia"/>
      </related>
      <p>Profesionál odhaduje, že 52-ročný Číňan <b>musel fajčiť aspoň 30 rokov</b>, aby pľúca vyzerali takto, informuje <a href="https://7news.com.au/lifestyle/health-wellbeing/video-shows-the-blackened-lungs-of-a-chain-smoker-that-were-rejected-by-doctors-for-transplant-c-564369">7news</a>. Lekár pre lokálne médiá prezradil, že pacient sa tesne pred smrťou podrobil vyšetreniu CT, po chvíli už bol vyhlásený za mŕtveho. Kým ešte boli kyslíkové testy v poriadku, pľúca vytiahli.</p>
      <p>Z minuloročnej štúdie Čínskeho zdravotníckeho centra na kontrolu a prevenciu chorôb vyplýva, že v súčasnej dobe je v krajine približne 26,6 % aktívnych fajčiarov nad 15 rokov, ide teda o vážny problém, ktorý sa snažia lekári riešiť aj drastickejšími spôsobmi. Nasledujúce video nie je vhodné pre ľudí so slabším žalúdkom. </p>
      <figure>
        <iframe src="https://www.youtube.com/embed/kTq_QzTQ1Cs" width="700" height="380" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/59206-Lidl-je-prvy-supermarket-ktory-uz-viac-nebude-predavat-cigarety-V-Holandsku-pristupil-k-radikalnemu-kroku"/>
        <a href="https://refresher.sk/42000-Pluca-produkuju-krv-Znamena-toto-prekvapujuce-zistenie-prevrat-v-medicine"/>
        <a href="https://refresher.sk/57813-Plasty-nie-su-hlavnym-problemom-znecistenych-oceanov-Najviac-odpadu-v-nich-tvoria-cigaretove-ohorky"/>
        <a href="https://refresher.sk/69195-Ma-18-no-lekarske-snimky-ukazali-ze-ma-pluca-sedemdesiatnika-Dalsi-pripad-ochorenia-ktore-spajaju-s-fajcenim-ecigariet"/>
        <a href="https://refresher.sk/60972-Muz-vykaslal-krvnu-zrazeninu-v-tvare-ako-cast-jeho-pluc-Intenzivny-zachvat-kasla-prekvapil-aj-lekarov"/>
        <a href="https://refresher.sk/63217-Cigarety-na-Slovensku-tento-mesiac-opat-zdrazeju-Kolko-si-priplatime"/>
        <a href="https://refresher.sk/54029-Zdrave-pluca-proti-plucam-fajciara-Miliony-ludi-s-uzasom-sleduju-aky-obrovsky-rozdiel-je-medzi-ich-fungovanim"/>
        <a href="https://refresher.sk/28877-Preco-maju-niektori-tuhi-fajciari-rovnako-zdrave-pluca-ako-nefajciari"/>
      </related>
    </article>
  </body>
</html>