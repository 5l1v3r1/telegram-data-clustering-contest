<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/tennis/haase-davis-cup-nederland-kazachstan/"/>
    <meta property="og:site_name" content="Sportnieuws"/>
    <meta property="article:published_time" content="2019-11-19T14:07:27+00:00"/>
    <meta property="og:title" content="Davis Cup: Haase blijft overeind tegen Kazachs servicekanon en houdt Nederland in leven"/>
    <meta property="og:description" content="Robin Haase maakte het dinsdagmiddag nog spannend, maar won uiteindelijk na een tiebreak van Alexander Bublik uit Kazachstan. Het duel in de Davis Cup-groepsfase eindigde in 7-5, 3-6, 7-6 voor de Nederlandse tennisser. Een dubbelpartij moet nu de beslissing gaan brengen tussen beide landen, die na 2 enkelpartijen op 1-1 staan. Haase won de eerste…"/>
  </head>
  <body>
    <article>
      <h1>Davis Cup: Haase blijft overeind tegen Kazachs servicekanon en houdt Nederland in leven</h1>
      <address>
        <time datetime="2019-11-19T14:07:27+00:00">19 Nov 2019, 14:07</time>
      </address>
      <p>
        <b>Robin Haase maakte het dinsdagmiddag nog spannend, maar won uiteindelijk na een tiebreak van Alexander Bublik uit Kazachstan. Het duel in de Davis Cup-groepsfase eindigde in 7-5, 3-6, 7-6 voor de Nederlandse tennisser. Een dubbelpartij moet nu de beslissing gaan brengen tussen beide landen, die na 2 enkelpartijen op 1-1 staan.</b>
      </p>
      <p>Haase won de eerste set met 7-5, maar was daarna niet opgewassen tegen het servicekanon uit Kazachstan: 6-3. Ook in de laatste en beslissende set bleef Bublik services uit zijn racket slaan die liefst 222 km/u gingen. Bizar hard! Toch pakte Haase in die tiebreak al vroeg een break en gaf die niet meer uit handen. Knap van Haase: Bublik staat op de ATP-ranking meer dan 100 plaatsen boven hem. Een opsteker dus!<br/><br/><b>Wel 'gewoon' een dubbelpartij</b><br/>Eerder op de dag verloor het jonge Nederlandse talent Botic van de Zandschulp dik van de Kazach Mikhail Kukushkin. De dubbelpartij tussen Jean Julien Rojer/Wesley Koolhof en Golubev/Nedovyesov wordt nog gespeeld om de winnaar te kunnen bepalen. De groepswinnaars en de 2 beste nummers 2 gaan door naar de kwartfinales.<br/><br/><b>Andere opzet</b><br/>De Davis Cup wordt dit jaar via een <a href="https://sportnieuws.nl/tennis/nieuwe-regels-uitleg-davis-cup-finals/">compleet ander format</a> gespeeld dan gewend; namelijk in een groepsfase in de eerste ronde. Nederland speelt verder nog tegen Groot-Brittannië, waar <a href="https://sportnieuws.nl/tennis/murray-davis-cup-nederland-afwezig/">vraagtekens staan achter de naam van Andy Murray</a>.</p>
    </article>
  </body>
</html>