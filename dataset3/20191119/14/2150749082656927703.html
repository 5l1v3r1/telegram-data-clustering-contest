<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/slidchi-dbr-porushuyut-zakon-pidkoryayuchis-vkazivkam-trubi-golovan/"/>
    <meta property="og:site_name" content="Прямий"/>
    <meta property="article:published_time" content="2019-11-19T14:44:00+00:00"/>
    <meta property="og:title" content="Слідчі ДБР порушують закон, підкоряючись вказівкам Труби - Головань"/>
    <meta property="og:description" content="Державне бюро розслідувань, як правоохоронний орган, зруйновано, оскільки не лише голова ДБР Роман Труба порушує закон, але й слідчі, які всупереч"/>
  </head>
  <body>
    <article>
      <h1>Слідчі ДБР порушують закон, підкоряючись вказівкам Труби - Головань</h1>
      <address>
        <time datetime="2019-11-19T14:44:00+00:00">19 Nov 2019, 14:44</time>
      </address>
      <p>
        <b>Державне бюро розслідувань, як правоохоронний орган, зруйновано, оскільки не лише голова ДБР Роман Труба порушує закон, але й слідчі, які всупереч законодавству підкоряються вказівкам Труби.</b>
      </p>
      <p>Про це під час брифінгу заявив адвокат Петра Порошенка <b>Ігор Головань</b>, трансляцію вів <b>"Прямий".</b></p>
      <p>"Державне бюро розслідувань, як правоохоронний орган, зруйноване в цілому. Ми знаємо, що директор ДБР не має повноважень керувати слідчими. Тобто, він не є керівником органу досудового розслідування, відповідно до Кримінально-процесуального кодексу. Але, він сам заявляє, що збирає у себе слідчих і керує їх діями. Це означає, що слідчі, які, відповідно до Кодексу, є процесуально самостійні - вони підкоряються директору всупереч нормам закону. Тобто, у нас не лише керівник ДБР є правопорушником, але й слідчі, які всупереч закону, йому підкоряються й виконують його вказівки", - наголосив правозахисник.</p>
      <figure>
        <iframe src="https://www.youtube.com/embed/lDuyphWJd3s" width="640" height="360" data-service="Youtube" scrolling="no"/>
      </figure>
      <p>Також Артур Герасимов заявив, що <a href="https://prm.ua/pidozra-poroshenku-ye-blagannyam-trubi-zalishiti-yogo-na-posadi-gerasimov/">"підозрою" п'ятому президенту України Петру Порошенку очільник Державного бюро розслідувань Роман Труба благає нову владу залишити його на посаді.</a></p>
      <p>Нагадаємо, вчора <a href="https://prm.ua/kuryam-na-smih-petro-poroshenko-prokomentuvav-pidozru-dbr/">підозру ДБР прокоментував і сам Петро Порошенко</a>, який назвав її юридично безглуздою.</p>
      <p>
        <a href="https://prm.ua/advokat-poroshenka-vidreaguvav-na-tak-zvanu-pidozru-konvulsii-trubi-pered-vidstavkoyu/">ПРЕССЛУЖБА ПОРОШЕНКА ВІДРЕАГУВАЛА НА ТАК ЗВАНУ "ПІДОЗРУ": КОНВУЛЬСІЇ ТРУБИ ПЕРЕД ВІДСТАВКОЮ</a>
      </p>
      <p>Ветеран АТО, народний депутат VIII скликання <a href="https://prm.ua/peresliduvannya-poroshenka-tse-peredsmertna-agoniya-kerivnitstva-dbr-lapin/">Ігор Лапін назвав справу проти Петра Порошенка передсмертною агонією керівництва ДБР</a>.</p>
      <related>
        <h4>Схожі новини</h4>
        <a href="https://prm.ua/dbr-maye-buti-ukrayinskim-a-ne-keruvatis-fsb-rosiyi-gerasimov-pro-vidstavku-trubi/"/>
        <a href="https://prm.ua/portnova-ta-trubu-mayut-prityagnuti-do-vidpovidalnosti-advokat/"/>
        <a href="https://prm.ua/zakonnist-diy-prezidenta-poroshenka-pidtverdzhena-providnimi-akademikami-ukrayini-advokat/"/>
      </related>
    </article>
  </body>
</html>