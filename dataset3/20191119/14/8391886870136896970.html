<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/yasam/trabzonlu-sehit-kaymakam-safiturkun-davasi-devam-ediyor-h374816.html"/>
    <meta property="og:site_name" content="HABER 61"/>
    <meta property="article:published_time" content="2019-11-19T14:14:37+00:00"/>
    <meta property="og:title" content="Trabzonlu şehit Kaymakam Safitürk’ün davası devam ediyor"/>
    <meta property="og:description" content="Trabzonlu şehit Kaymakam Muhammet Fatih Safitürk’ün davası devam ediyor."/>
  </head>
  <body>
    <article>
      <h1>Trabzonlu şehit Kaymakam Safitürk’ün davası devam ediyor</h1>
      <h2>Trabzonlu şehit Kaymakam Muhammet Fatih Safitürk’ün davası devam ediyor.</h2>
      <address>
        <time datetime="2019-11-19T14:14:37+00:00">19 Nov 2019, 14:14</time>
      </address>
      <p>Mardin’in Derik ilçesinde 10 Kasım 2016 tarihinde makam odasında bombalı saldırıcı sonucu şehit edilen Kaymakam Muhammet Fatih Safitürk’ün davası devam ediyor. </p>
      <p>Ailenin itirazı üzerine dava <a href="https://www.haber61.net/haberleri/gaziantep">Gaziantep</a> Bölge Adliye Mahkemesine taşınmıştı. Gaziantep Bölge Adliye Mahkemesi 3. Ceza Dairesi'nde dün 8 sanığın yeniden yargılanması yapıldı.</p>
      <p>
        <b>Külekçi, davayı adım adım takip ediyor...</b>
      </p>
      <p>Şehit Kaymakam Muhammet Fatih Safitürk'ün şehit edilmesine ilişkin davada Gaziantep Bölge Adliye Mahkemesi yerel mahkemece 4 sanığa verilen cezayı hukuka uygun bulurken, beraat eden 8 sanığın ise yeniden yargılanmasını hükmetmişti.</p>
      <p>3 yıldan beri devam eden dava sürecini adım adım takip eden, Gaziantep’teki davaya da <a href="https://www.haber61.net/haberleri/trabzon">Trabzon</a>’dan katılan Ahmet Külekçi, Safitürk ailesinin bu süreçte derin üzüntü yaşadığını ifade ederek “Buradan çıkacak karar ile hem şehidimizin kanı yerde kalmayacak hem de ailenin acısı bir nebze de olsa dinecektir” dedi.<br/> </p>
    </article>
  </body>
</html>