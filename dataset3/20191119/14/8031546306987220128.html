<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109142-Italiya-s-deseta-poredna-pobeda-v-kvalifikaciite"/>
    <meta property="og:site_name" content="Канал 3"/>
    <meta property="article:published_time" content="2019-11-19T14:00:00+00:00"/>
    <meta property="og:title" content="Италия с десета поредна победа в квалификациите"/>
    <meta property="og:description" content="&quot;Скуадра адзура”прегази Армения"/>
  </head>
  <body>
    <article>
      <h1>Италия с десета поредна победа в квалификациите</h1>
      <h2>"Скуадра адзура”прегази Армения</h2>
      <address>
        <time datetime="2019-11-19T14:00:00+00:00">19 Nov 2019, 14:00</time>
      </address>
      <p>
        <b>Италия разгроми Армения с 9:1 и за първи път се класира за голям футболен форум с пълен актив от точки, като това е рекорд за „адзурите”.</b>
      </p>
      <p>Головата фиеста започна още в 8-ата минута. Федерико Киеза центрира  към Чиро Имобиле и нападателя с глава отбеляза за 1:0. Минута по-късно резултата вече бе 2:0. Футболистът на Лацио този път асистира на Николо Дзаниоло , който останал сам срещу вратаря не сбърка.</p>
      <p>В 29-ата минута Леонардо Бонучи изведе с дълъг пас Николо Барела и той отбеляза трети гол. Четири минути след това Имобиле вкара второто си попадение в мача за 4:0.</p>
      <p>През втората част италианците отбелязаха още пет пъти. Николо Дзаниоло в 64-ата също вкара второто си попадение в срещата.</p>
      <p>Между 72-ата и 78-ата минута „адзурите” добавиха още три попадения. Първо  Алесандро Романьоли вкара шести гол, след това Жоржиньо се разписа от дузпа, а 8:0 направи Рикардо Орсолини.</p>
      <p>Минута след осмия гол за италианците Армения отбеляза почетно попадение. Едгар Бабаян с хубав изстрел от далеч преодоля, влезлият като резерва вратар Алекс Мерет.</p>
      <p>Девет минути преди края на мача Федерико Киеза оформи  крайното 9:1.</p>
      <p>Италия убедително спечели група J с пълен актив от 30 точки, а другият отбор който ще играе на европейско първенство от потока е Финландия.</p>
    </article>
  </body>
</html>