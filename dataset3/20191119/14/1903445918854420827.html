<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.playdome.hu/hirek/53191/grounded-kooperativ-tulelojatekon-dolgozik-az-obsidian-entertainment"/>
    <meta property="og:site_name" content="PlayDome"/>
    <meta property="article:published_time" content="2019-11-19T14:47:00+00:00"/>
    <meta property="og:title" content="Grounded – kooperatív túlélőjátékon dolgozik az Obsidian Entertainment"/>
    <meta property="og:description" content="A játékot akár a Drágám, a kölykök összementek is ihlethette volna."/>
  </head>
  <body>
    <article>
      <h1>Grounded – kooperatív túlélőjátékon dolgozik az Obsidian Entertainment</h1>
      <h2>A játékot akár a Drágám, a kölykök összementek is ihlethette volna.</h2>
      <address><time datetime="2019-11-19T14:47:00+00:00">19 Nov 2019, 14:47</time> by <a rel="author">GeryG</a></address>
      <p>Az X019 során számos új játékot is lelepleztek, ezek közé tartozik az <i>Obsidian Entertainment</i> legújabb projektje is. Érdekesség, hogy ezúttal nem egy klasszikus szerepjátékon dolgozik a stúdió, hanem belekóstolnak a túlélőjátékok műfajába.</p>
      <p>A <b>Grounded</b> ugyanis egy belső nézetű kooperatív túlélőjáték lesz, amely valamikor 2020-ban jelenhet meg. Ilyenből ugyebár elég sok van, így valamivel illik kitűnni a tömegből. A Grounded ezt a történetével vagyis inkább a témájával próbálja megtenni. A sztori szerint ugyanis karakterünk (és még sok másik játékos karaktere) valamilyen oknál fogva hangya méretűre zsugorodott.</p>
      <figure>
        <iframe src="https://www.youtube.com/embed/gkHZCytttY0" width="640" height="360" data-service="Youtube" scrolling="no"/>
      </figure>
      <p>Ebben a méretben kell túlélnünk a szürke hétköznapokat egy tök átlagos családiház hátsó kertjében. Ismerős? Mintha valami ilyesmiről szólt volna a Drágám, a kölykök összementek film is… A játékmenet persze nem puszta hangyalovaglásból áll majd, egyedül vagy négyfős kooperatív módban kell bázist építenünk, nyersanyagokat gyűjtenünk, eszközöket barkácsolnunk és küldetéseket teljesítenünk. Mindenhez a kertben található teljesen átlagos kacatokat használhatjuk fel.</p>
      <p>A Grounded a tervek szerint PC-re és Xbox One-ra fog megjelenni jövő tavasszal, de nem kizárt, hogy korai változatot is kapunk belőle. ■</p>
      <figure>
        <img src="https://www.pcdome.hu/gallery/7455/image1.jpg"/>
      </figure>
      <figure>
        <img src="https://www.pcdome.hu/gallery/7455/image2.jpg"/>
      </figure>
      <figure>
        <img src="https://www.pcdome.hu/gallery/7455/image3.jpg"/>
      </figure>
      <figure>
        <img src="https://www.pcdome.hu/gallery/7455/image4.jpg"/>
      </figure>
      <figure>
        <img src="https://www.pcdome.hu/gallery/7455/image5.jpg"/>
      </figure>
    </article>
  </body>
</html>