<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oogtv.nl/2019/11/verkoop-pepergasthuis-gaat-door-als-het-aan-lefier-ligt/"/>
    <meta property="og:site_name" content="OOG"/>
    <meta property="article:published_time" content="2019-11-19T14:06:00+00:00"/>
    <meta property="og:title" content="Verkoop Pepergasthuis gaat door (als het aan Lefier ligt)"/>
    <meta property="og:description" content="'We hebben maandag een goed gesprek gehad met de koper. En we zijn het eens', zo vertelt Lefier-woordvoeder Elza Bulstra dinsdagmiddag aan RTV Noord. Daarmee houdt Lefier vol dat de verkoop van het Pe"/>
  </head>
  <body>
    <article>
      <h1>Verkoop Pepergasthuis gaat door (als het aan Lefier ligt)</h1>
      <address><time datetime="2019-11-19T14:06:00+00:00">19 Nov 2019, 14:06</time> by <a rel="author">Tom Veenstra</a></address>
      <p>
        <b>‘We hebben maandag een goed gesprek gehad met de koper. En we zijn het eens’, zo vertelt Lefier-woordvoeder Elza Bulstra dinsdagmiddag <a href="https://www.rtvnoord.nl/nieuws/215821/Lefier-Goed-gesprek-met-koper-Pepergasthuis-deal-gaat-door">aan RTV Noord</a>. Daarmee houdt Lefier vol dat de verkoop van het Pepergasthuis aan Jan Berry Drenth gewoon doorgaat.</b>
      </p>
      <p>De Gemeente Groningen, de partij in de kwestie die zich inzet om de verkoop van het Pepergasthuis tegen te houden, was niet bij dit gesprek aanwezig. ‘Als de gemeente een nieuw voorstel heeft, zijn we bereid te praten’, zo stelt Bulstra.</p>
      <p>Volgens een woordvoerder van de gemeente was ze niet op de hoogte en moest ze via de media kennis nemen van het overleg.</p>
      <p>Op 9 december houdt de Autoriteit Woningcorporaties een hoorzitting over de kwestie. Dan wordt beslist of de verkoop van het Pepergasthuis doorgaat of niet.</p>
      <p>Zowel Lefier als de potentiële koper Drenth waren (voor OOG) niet bereikbaar voor commentaar.</p>
    </article>
  </body>
</html>