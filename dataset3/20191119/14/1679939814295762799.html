<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/cumatrul-lui-andrei-nastase-de-la-igp-si-a-dat-demisia-vezi-cine-a-fost-numit-in-locul-lui_3059539.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-19T14:38:49+00:00"/>
    <meta property="og:title" content="Cumătrul lui Andrei Năstase de la IGP şi-a dat demisia. VEZI cine a fost numit în locul lui"/>
    <meta property="og:description" content="Șeful interimar al Inspectoratului General al Poliției, Gheorghe Balan, care este şi cumătrul fostului ministru de Interne, Andrei Năstase, a demisionat. Cererea acestuia a fost aprobată, astăzi, la şedinţa de Guvern. Tot astăzi, cabinetul de miniştri l-a"/>
  </head>
  <body>
    <article>
      <h1>Cumătrul lui Andrei Năstase de la IGP şi-a dat demisia. VEZI cine a fost numit în locul lui</h1>
      <address><time datetime="2019-11-19T14:38:49+00:00">19 Nov 2019, 14:38</time> by <a rel="author">PUBLIKA.MD</a></address>
      <slideshow>
        <figure>
          <img src="https://media.publika.md/md/image/201911/w720/75594374_2137132969720337_8648943371018043392_o_43231800.jpg"/>
          <figcaption>foto: Poliția Republicii Moldova</figcaption>
        </figure>
        <figure>
          <img src="https://media.publika.md/md/image/201911/w720/152_17537__mg_8645-920x559_32730200.jpg"/>
          <figcaption>foto: diez.md </figcaption>
        </figure>
      </slideshow>
      <p><b>Șeful interimar al Inspectoratului General al Poliției, Gheorghe Balan, care este şi cumătrul fostului ministru de Interne, Andrei Năstase, a demisionat.</b> <b>Cererea acestuia a fost aprobată, astăzi, la şedinţa de Guvern.</b> <b>Tot astăzi, cabinetul de miniştri l-a numit pe Vadim Cojocaru în fruntea IGP.</b></p>
      <figure>
        <img src="https://media.publika.md/md/image/201911/large/152_17537__mg_8645-920x559_32730200.jpg"/>
      </figure>
      <p>Vadim Cojocaru are 50 de ani. Şi-a început cariera profesională în 1994 la MAI, unde a lucrat în cadrul mai multor subdiviziuni până în 2007, când a trecut la Ministerul Justiţiei. În 2009 a fost numit director al Departamentului Instituţiilor Penitenciare, iar în 2012 a fost consilier al primarului Capitalei pe probleme de securitate şi ordine publică.</p>
      <p>Numirea lui Cojocaru la IGP vine după ce şeful Interimar Gheorghe Balan, care este şi cumătrul fostului ministru de Interne Andrei Năstase și-a dat demisia.</p>
      <p>Fostul judecător a preluat funcţia de șef interimar în urma unei hotărâri emise de Guvernul Sandu, la propunerea lui Năstase. Cazul a ajuns în atenția presei, după ce s-a constatat că Balan este cumătru cu șeful său de la MAI.</p>
    </article>
  </body>
</html>