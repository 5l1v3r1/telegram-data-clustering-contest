<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/19/disney-plus-hacker-account-626690"/>
    <meta property="og:site_name" content="tecnoandroid"/>
    <meta property="article:published_time" content="2019-11-19T14:30:20+00:00"/>
    <meta property="og:title" content="Disney+ nel mirino negli hacker: già in vendita i dati di numerosi account"/>
    <meta property="og:description" content="In neanche una settimana, molti account legati al servizio di streaming di Disney sono finita in vendita online a un prezzo più basso di quello ufficiale"/>
  </head>
  <body>
    <article>
      <h1>Disney+ nel mirino negli hacker: già in vendita i dati di numerosi account</h1>
      <h2>In neanche una settimana, molti account legati al servizio di streaming di Disney sono finita in vendita online a un prezzo più basso di quello ufficiale</h2>
      <address><time datetime="2019-11-19T14:30:20+00:00">19 Nov 2019, 14:30</time> by <a rel="author">Giacomo Ampollini</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/disney-plus-hacker-account.jpeg"/>
      </figure>
      <p>La prima settimana di vita di <b>Disney+</b> è appena finita. Probabilmente nel giro di poco scopriremo il <b>numero di abbonati paganti</b> del servizio. Finora abbiamo scoperto soltanto che nel primo giorno ci sono stati <a href="https://www.tecnoandroid.it/2019/11/14/disney-10-milioni-utenti-624109"><b>10 milioni di accessi unici</b></a>, ma considerando che c’è un periodo di prova gratuito, non si sa quanti abbiano pagato. In ogni caso, come molti lanci di servizi, ci sono stati alcuni problemi e uno degli ultimi che è stato registrato è particolarmente rognoso.</p>
      <p>L’attenzione ricevuta dal servizio dal pubblico non è stata l’unica. 10 milioni di utenti vuol dire un <b>gran numero di informazioni</b> e di dati ed ecco quindi che anche i malintenzionati si sono mossi in massa. Secondo diversi rapporti, online sono già finiti in vendita <b>numerosi account pagati</b> da altri individui, ovviamente con un prezzo più basso di quello base. Sono state numerose le lamentele sui vari social in merito a tale situazione.</p>
      <h3>Disney+ e i problemi di sicurezza</h3>
      <p>La Disney non ha ancora rilasciato una dichiarazione. Si tratta di un argomento spinoso, non è la prima volta che succede e non l’ultima. Sicuramente gli <b>hacker</b> hanno avuto strada spianata in questa operazione per via della tendenza delle persone di <b>sopravvalutare la loro password</b>, o sottovalutare l’utilità della stessa.</p>
      <p>Sono anni che viene rilasciata una <b>lista della password</b> più usate online. Si trovano sempre le stesse e probabilmente con gli account del servizio streaming di Disney non c’è differenza. Al posto di esserci<b> 123456</b>, ci si potrebbe scommettere che qualcuno abbia usato il<b> nome di un personaggio</b> dei film del colosso dell’intrattenimento.</p>
    </article>
  </body>
</html>