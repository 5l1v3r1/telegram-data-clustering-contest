<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426052/panagiwths-zoynhs-plhrwnoyme-ta-lathh-mas"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-19T14:55:01+00:00"/>
    <meta property="og:title" content="Παναγιώτης Ζούνης: «Πληρώνουμε τα λάθη μας»"/>
    <meta property="og:description" content="Μπορεί ο Απόλλων Καλυθιών να γνώρισε την τρίτη συνεχόμενη ήττα του, αυτή τη φορά από τον Αστέρα Παστίδας, ωστόσο αυτό είναι κάτι που δεν ανησυχεί τον τεχνικό της ομάδας Παναγιώτη Ζούνη."/>
  </head>
  <body>
    <article>
      <h1>Παναγιώτης Ζούνης: «Πληρώνουμε τα λάθη μας»</h1>
      <address>
        <time datetime="2019-11-19T14:55:01+00:00">19 Nov 2019, 14:55</time>
      </address>
      <p>
        <b>Μπορεί ο Απόλλων Καλυθιών να γνώρισε την τρίτη συνεχόμενη ήττα του, αυτή τη φορά από τον Αστέρα Παστίδας, ωστόσο αυτό είναι κάτι που δεν ανησυχεί τον τεχνικό της ομάδας Παναγιώτη Ζούνη.</b>
      </p>
      <p>Αυτό προκύπτει ξεκάθαρα από την τοποθέτηση που έκανε ο ίδιος μιλώντας στην «Αθλητική Ροδιακή». Συγκεκριμένα, τόνισε τα ακόλουθα:</p>
      <p>«Δεν ανησυχώ καθόλου καθώς από το ξεκίνημα του πρωταθλήματος προσωπικά είχα ξεκαθαρίσει ότι οι στόχοι μας δεν είναι πρωταγωνιστικοί αλλά εντελώς διαφορετικοί. Χάσαμε τα τελευταία τρία παιχνίδι από δυνατές ομάδες όπως είναι ο ΑΕΡΑ, ο Ηρακλής Μαριτσών και ο Αστέρας Παστίδας. Στα παιχνίδια αυτά όλα τα αποτελέσματα ήταν μέσα στο πρόγραμμα. Η ομάδα παίζει καλό ποδόσφαιρο όμως και αξίζει να βρίσκεται εκεί που βρίσκεται και πιο ψηλά ακόμα».</p>
      <p>Ο έμπειρος τεχνικός, πρόσθεσε και τα ακόλουθα: «Στην Παστίδα είχαμε την υπεροχή, κάναμε ευκαιρίες αλλά πάντα δεχόμαστε γκολ που θα μπορούσαμε να αποφύγουμε. Είναι γκολ που προέρχονται από τα δικά μας λάθη. Παίζουμε 80 λεπτά καλά και κάνουμε ένα κακό δεκάλεπτο και δεχόμαστε τα γκολ. Πληρώνουμε τα λάθη μας. Πρέπει να τα διορθώσουμε για να γίνουμε καλύτεροι στη συνέχεια».</p>
    </article>
  </body>
</html>