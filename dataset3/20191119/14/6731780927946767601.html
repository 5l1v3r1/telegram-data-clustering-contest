<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/19/meteo-prossimi-giorni-dicembre-2019/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-19T14:39:14+00:00"/>
    <meta property="og:title" content="Meteo, maltempo senza fine: piogge fino a dicembre"/>
    <meta property="og:description" content="Le previsioni meteo per i prossimi giorni di novembre e dicembre 2019. ☔ Ecco cosa ci aspetta e quando finisce il maltempo e le piogge"/>
  </head>
  <body>
    <article>
      <h1>Meteo, maltempo senza fine: piogge fino a dicembre</h1>
      <address><time datetime="2019-11-19T14:39:14+00:00">19 Nov 2019, 14:39</time> by <a rel="author">Cinzia Zadro</a></address>
      <figure>
        <img src="https://www.viagginews.com/wp-content/uploads/2019/09/pioggia-id853989584.jpg"/>
        <figcaption>Piogge continue fino a dicembre 2019</figcaption>
      </figure>
      <p>
        <b>Le previsioni meteo prossimi giorni per fine novembre e inizio dicembre 2019: attese ancora piogge sull’Italia</b>
      </p>
      <p>Pioggia senza tregua. E’ questa la fotografia di questa prima metà di <b>novembre 2019</b> e di – stando alle previsioni – lo scenario anche della seconda quindicina del mese e dell’inizio di dicembre. Gli esperti del meteo infatti valutano che la condizione di instabilità continuerà ancora per molti giorni e che l’Italia continuerà ad essere preda dei cicloni atlantici assieme ai venti di scirocco con i fenomeni estremi che purtroppo abbiamo conosciuto. Arriveremo quindi all’inverno 2019/20 e a dicembre con l’ombrello. Le <a href="https://www.viagginews.com/2019/10/29/meteo-dicembre-2019-italia-natale/">previsioni meteo per dicembre</a> però potrebbero riservarci delle sorprese. Intanto però vediamo le previsioni meteo per i prossimi giorni.</p>
      <h3>Previsioni meteo novembre e dicembre 2019 </h3>
      <p>Da inizio del mese di novembre le perturbazioni sono state continue sul nostro Paese con poche pause. Frequenti i fenomeni violenti, i nubifragi e le alluvioni. Uno scenario che stando alle previsioni non cambierà molto nelle prossime settimane, il meteo per i prossimi giorni non sarà infatti molto diverso. Già da <b>mercoledì 20 novembre</b>, che doveva essere una giornata di tregua ovunque, è previsto <a href="https://www.viagginews.com/2019/11/17/meteo-settimana-18-24-novembre/">l’arrivo di un nuovo ciclone</a> che porterà nuovamente temporali su gran parte d’Italia in particolare su Toscana, Lazio, Campania e Calabria. E giovedì 21 novembre andrà ancora peggio.</p>
      <p>Questa condizione stando agli esperti del meteo continuerà ancora. La posizione della Depressione d’Islanda induce a pensare che il fronte perturbato sull’Italia continuerà almeno <b>fino all’8 dicembre giorno dell’Immacolata</b>. Fino ad allora sul nostro Paese ci sarà una condizione d’instabilità tale che farà arrivare i cicloni dall’Altantico con piogge, temporali e nevicate in quota.</p>
      <p>Le <b>previsioni meteo per i prossimi giorni di novembre</b> indicano una continua presenza di cicloni, un’alternanza di perturbazioni con piccole pause. La prossima settimana ci sarà un clima asciutto in Italia solo il 25 e 26 novembre, poi torneranno le piogge fino all’1-2 dicembre e poi nuovamente una piccola pausa a cui seguirà il maltempo.</p>
      <p>A quel punto però dovrebbe avvenire la rimonta dell’Alta Pressione che ci assicurerà finalmente un <b>tempo stabile ed asciutto</b> e un clima tutto sommato mite con temperature intorno ai 12 gradi. E dopo un periodo così tranquillo per Natale 2019 arriverà la sorpresa: ci sarà – almeno così sembra dalle previsioni a lungo termine – la discesa del Vortice Polare e di conseguenza <a href="https://www.viagginews.com/2019/10/29/meteo-dicembre-2019-italia-natale/"><b>l’Italia sarà avvolta dal gelo</b></a> e arriveranno le nevicate in pianura al Nord, ma anche sugli Appennini.</p>
      <p> </p>
      <p> </p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/18/meteo-oggi-18-novembre-previsioni/"/>
        <a href="https://www.viagginews.com/2019/11/17/meteo-prossimi-giorni-novembre-2/"/>
        <a href="https://www.viagginews.com/2019/11/17/maltempo-allerta-regioni-previsioni/"/>
      </related>
    </article>
  </body>
</html>