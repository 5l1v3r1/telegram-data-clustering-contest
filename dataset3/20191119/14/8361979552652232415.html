<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/mvs-zakupit-20-patrulnih-kateriv-novini-ukrajini-50054430.html"/>
    <meta property="og:site_name" content="НВ"/>
    <meta property="article:published_time" content="2019-11-19T14:26:00+00:00"/>
    <meta property="og:title" content="МВС домовилося з Францією про придбання 20 патрульних катерів"/>
    <meta property="og:description" content="Протягом наступних трьох років Державна прикордонна служба України отримає 20 надсучасних 32-х метрових патрульних кораблів французької компанії ОСЕА."/>
  </head>
  <body>
    <article>
      <h1>МВС домовилося з Францією про придбання 20 патрульних катерів</h1>
      <h2>Протягом наступних трьох років Державна прикордонна служба України отримає 20 надсучасних 32-х метрових патрульних кораблів французької компанії ОСЕА.</h2>
      <address>
        <time datetime="2019-11-19T14:26:00+00:00">19 Nov 2019, 14:26</time>
      </address>
      <p>Відповідну угоду підписали міністри внутрішніх справ України та Франції Арсен Аваков та Кристоф Кастанер, повідомили у прес-службі МВС.</p>
      <p>«Сьогодні була підписана міжурядова рамкова угода на виготовлення і поставку для потреб системи прикордонної безпеки 20 прикордонних патрульних катерів», — заявив Аваков.</p>
      <p>Читайте також:<br/><a href="https://nv.ua/ukr/ukraine/events/amerikanski-kateri-island-pribuli-do-odesi-novini-ukrajini-50048915.html">&amp;nbspАмериканські катери Island для потреб ВМС України прибули до Одеси</a></p>
      <p>Згідно з умовами контракту, п’ять катерів з алюмінієвим корпусом буде повністю побудовано на одному із миколаївських заводів. Додаткова комплектація катерів та зброя також буде українською, зокрема, маленькі швидкісні човни побудують у Харкові.</p>
      <p>Проект оцінили в 136 млн євро, з них 15% буде профінансовано з державного бюджету, решту 85% становитиме спеціальний кредит французького казначейства з мінімальними відсотками.</p>
      <p>Проект розрахований до 2023 року, а перший корабель пришвартується у порту Одеси у 2021 році.</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/027/624/big/d06b90a56f225742c86ea1868c1ef908.png?stamp=20191119162323&amp;q=85&amp;output=jpg&amp;bg=white"/>
        <figcaption>Фото: МВС</figcaption>
      </figure>
    </article>
  </body>
</html>