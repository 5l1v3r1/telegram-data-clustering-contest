<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/ensomatothike-ingkason-avrio-ellines-diethnis"/>
    <meta property="og:site_name" content="Metrosport.gr"/>
    <meta property="article:published_time" content="2019-11-19T14:35:00+00:00"/>
    <meta property="og:title" content="Ενσωματώθηκε ο Ίνγκασον, αύριο οι Έλληνες διεθνείς"/>
    <meta property="og:description" content="Ανεβαίνουν οι ρυθμοί στον Δικέφαλο ενόψει του Κυριακάτικου αγώνα που έχει να δώσει με την Λάρισα"/>
  </head>
  <body>
    <article>
      <h1>Ενσωματώθηκε ο Ίνγκασον, αύριο οι Έλληνες διεθνείς</h1>
      <h2>Ανεβαίνουν οι ρυθμοί στον Δικέφαλο ενόψει του Κυριακάτικου αγώνα που έχει να δώσει με την Λάρισα</h2>
      <address><time datetime="2019-11-19T14:35:00+00:00">19 Nov 2019, 14:35</time> by <a rel="author">Metrosport.gr Team</a></address>
      <p>Με αμείωτο ρυθμό συνεχίζεται η προετοιμασία του ΠΑΟΚ για το παιχνίδι με την ΑΕΛ την Κυριακή στις 18:00.</p>
      <p>Να σημειωθεί πως ο Ίνγκασον επέστρεψε απο τις αγωνιστικές υποχρεώσεις που είχε με την εθνική Ισλανδίας και έκανε πρόγραμμα αποφόρτισης, ενώ αύριο θα επιστρέψουν και οι Έλληνες διεθνείς.</p>
      <p>
        <b>Αναλυτικά τα όσα αναφέρει η ΠΑΕ ΠΑΟΚ:</b>
      </p>
      <p>Οι διεθνείς επιστρέφουν και ενσωματώνονται, οι τραυματίες το ίδιο, οι ρυθμοί ανεβαίνουν και άπαντες στο στρατόπεδο του Δικεφάλου κινούνται σε ρυθμούς… ΑΕΛ.</p>
      <p>Το πρόγραμμα της Τρίτης (19.11) ήταν γεμάτο με ασκήσεις και παιχνίδια. Αρχικά έμφαση στη φυσική κατάσταση, στη συνέχεια κατοχή και κυκλοφορία μπάλας, μετά παράδοση της σκυτάλης στον προπονητή για ένα μάθημα τακτικής και για φινάλε οικογενειακό δίτερμα.</p>
      <p>Οι Πόντους Βέρνμπλουμ και Λέο Ζαμπά ήταν οι μοναδικοί απόντες, με τον πρώτο να ακολουθεί ατομικό πρόγραμμα στο γυμναστήριο και τον δεύτερο να κάνει θεραπείες με το ιατρικό επιτελείο. Πρόγραμμα αποφόρτισης έκανε ο Ίνγκι Ίνγκασον που επέστρεψε από τις υποχρεώσεις του με την Εθνική Ισλανδίας, ενώ από αύριο θα μπουν στο κανονικό πρόγραμμα και Γιαννούλης , Λημνιός και Πασχαλάκης.</p>
      <p>Την Τετάρτη (20.11) o ΠΑΟΚ θα προπονηθεί στις 10:30 στο Αθλητικό Κέντρο της Νέας Μεσημβρίας.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/astirefto-talento-limnios-ragdea-exelixi-giannoulis-audio"/>
        <a href="http://www.metrosport.gr/article/mpak-ipsilon-prodiagrafon-giannoulis-audio"/>
        <a href="http://www.metrosport.gr/article/echi-voithisi-ton-ntoougklas-parousia-tou-ston-paok-audio"/>
        <a href="http://www.metrosport.gr/article/prodotis-loutseskou-den-tha-gino-mparmpa-savvas"/>
        <a href="http://www.metrosport.gr/article/neo-karfi-giorgou-savvidi-gia-avgenaki-pic"/>
        <a href="http://www.metrosport.gr/article/ftiagmenos-apo-tin-ethniki-ingkason"/>
      </related>
    </article>
  </body>
</html>