<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/vlada-robit-shou-shhob-vidvolikti-vid-provaliv-gerasimov-pro-zvinuvachennya-na-adresu-poroshenka/"/>
    <meta property="og:site_name" content="Прямий"/>
    <meta property="article:published_time" content="2019-11-19T14:21:00+00:00"/>
    <meta property="og:title" content="Влада робить шоу, щоб відволікти від провалів - Герасимов про звинувачення на адресу Порошенка"/>
    <meta property="og:description" content="Чинній владі потрібно шоу для відволікання уваги від провалів майже по всіх напрямках діяльності, включаючи провальний бюджет на 2020 рік і загрозу"/>
  </head>
  <body>
    <article>
      <h1>Влада робить шоу, щоб відволікти від провалів - Герасимов про звинувачення на адресу Порошенка</h1>
      <address>
        <time datetime="2019-11-19T14:21:00+00:00">19 Nov 2019, 14:21</time>
      </address>
      <p>
        <b>Чинній владі потрібно шоу для відволікання уваги від провалів майже по всіх напрямках діяльності, включаючи провальний бюджет на 2020 рік і загрозу капітуляції.</b>
      </p>
      <p>Про це під час брифінгу заявив народний депутат з фракції "Європейська солідарність" <b>Артур Герасимов</b>, передає <b>"Прямий".</b></p>
      <p>"Виникає питання, навіщо потрібно намагатися позбавити Порошенка депутатської недоторканості за місяць до того, як вона буде знята згідно з законом, який ініціював і вніс до парламенту саме Петро Порошенко? Відповідь очевидна. Потрібно шоу, щоб відволікти увагу від катастрофічних провалів майже по всіх напрямках діяльності нової влади. Щоб відволікти увагу від бюджету розчарування і невиконаних обіцянок. Відволікти увагу від капітуляції, яка може остаточно відбутися під час зустрічі з Путіним. Відволікти увагу від низки численних корупційних скандалів усередині "Слуги народу", починаючи від "рішалова" депутатів провладної партії щодо цукру, і закінчуючи тим самим "рішаловом" "Слуги народу" з поліцією по металобрухту в Кривому Розі", - сказав нардеп.</p>
      <figure>
        <iframe src="https://www.youtube.com/embed/KClDb7CKRtE" width="640" height="360" data-service="Youtube" scrolling="no"/>
      </figure>
      <p>Також Артур Герасимов заявив, що <a href="https://prm.ua/pidozra-poroshenku-ye-blagannyam-trubi-zalishiti-yogo-na-posadi-gerasimov/">"підозрою" п'ятому президенту України Петру Порошенку очільник Державного бюро розслідувань Роман Труба благає нову владу залишити його на посаді.</a></p>
      <p>Нагадаємо, вчора <a href="https://prm.ua/kuryam-na-smih-petro-poroshenko-prokomentuvav-pidozru-dbr/">підозру ДБР прокоментував і сам Петро Порошенко</a>, який назвав її юридично безглуздою.</p>
      <p>
        <a href="https://prm.ua/advokat-poroshenka-vidreaguvav-na-tak-zvanu-pidozru-konvulsii-trubi-pered-vidstavkoyu/">ПРЕССЛУЖБА ПОРОШЕНКА ВІДРЕАГУВАЛА НА ТАК ЗВАНУ "ПІДОЗРУ": КОНВУЛЬСІЇ ТРУБИ ПЕРЕД ВІДСТАВКОЮ</a>
      </p>
      <p>Ветеран АТО, народний депутат VIII скликання <a href="https://prm.ua/peresliduvannya-poroshenka-tse-peredsmertna-agoniya-kerivnitstva-dbr-lapin/">Ігор Лапін назвав справу проти Петра Порошенка передсмертною агонією керівництва ДБР</a>.</p>
      <related>
        <h4>Схожі новини</h4>
        <a href="https://prm.ua/pidozra-poroshenku-ye-blagannyam-trubi-zalishiti-yogo-na-posadi-gerasimov/"/>
        <a href="https://prm.ua/vlada-zamovchuye-umovi-peredachi-zahoplenih-ukrayinskih-korabliv-rosiyeyu-friz/"/>
        <a href="https://prm.ua/brigada-95-vidchuvaye-sebe-volodaryami-krayini-goncharenko-pro-istoriyu-z-audiozapisom-slug-narodu/"/>
      </related>
    </article>
  </body>
</html>