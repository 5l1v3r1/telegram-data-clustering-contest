<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/19/ispania-prwin-podosfairistis-ari-serjio-koke-synelipthi-emporia-narkwtikwn"/>
    <meta property="og:site_name" content="euronews"/>
    <meta property="article:published_time" content="2019-11-19T14:40:30+00:00"/>
    <meta property="og:title" content="Ισπανία: Ο πρώην ποδοσφαίριστής του Άρη, Σέρχιο Κόκε συνελήφθη για εμπορία ναρκωτικών"/>
    <meta property="og:description" content="Οι αρχές εντόπισαν έναν τόνο χασίς και όπλα"/>
  </head>
  <body>
    <article>
      <h1>Ισπανία: Ο πρώην ποδοσφαίριστής του Άρη, Σέρχιο Κόκε συνελήφθη για εμπορία ναρκωτικών</h1>
      <address><time datetime="2019-11-19T14:40:30+00:00">19 Nov 2019, 14:40</time> by <a rel="author">euronews </a></address>
      <p>Για εμπορία ναρκωτικών συνελήφθη ο πρώην ποδοσφαιριστής του Άρη, Σέρχιο Κόκε, μετά από μεγάλη επιχείρηση της ισπανικής αστυνομίας σε Σεβίλη, Μάλαγα και Γρανάδα.</p>
      <p>Όπως ανέφεραν στο ισπανικό πρακτορείο, πηγές που πρόσκεινται στην έρευνα, στην επιχείρηση που οδήγησε στην σύλληψη μεταξύ άλλων και του γνωστού στο ελληνικό κοινό ποδοσφαιριστή, εντοπίστηκε ένας τόνος χασίς και διάφορα όπλα. Κατά την διάρκεια της επιχείρησης πραγματοποιήθηκαν 11 ταυτόχρονες έφοδοι, στις οποίες συμμετείχαν 150 αστυνομικοί. Ο Κόκε θεωρείται ένας από τους επικεφαλής της οργάνωσης, σύμφωνα με τις δυνάμεις ασφαλείας.</p>
      <p>Ο Κόκε, αναφέρει η Diario Sur, συνελήφθη το πρωί της Τρίτης στην κατοικία του στην Εστεπόνα, όπου πραγματοποιήθηκε περαιτέρω έρευνα για νέα στοιχεία. Κατά την ίδια επιχείρηση της αστυνομίας, συνελήφθησαν συνολικά 20 άτομα.</p>
    </article>
  </body>
</html>