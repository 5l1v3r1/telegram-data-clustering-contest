<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/rethimno/1560758/vrethike-i-karmen-amoivi-gia-to-melenio-pou-agnoeitai/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-19T14:53:00+00:00"/>
    <meta property="og:title" content="Βρέθηκε η Κάρμεν - Αμοιβή για το Μελένιο που αγνοείται"/>
    <meta property="og:description" content="Πως και που βρέθηκε η σκυλίτσα που αναζητούσαν"/>
  </head>
  <body>
    <article>
      <h1>Βρέθηκε η Κάρμεν - Αμοιβή για το Μελένιο που αγνοείται</h1>
      <address><time datetime="2019-11-19T14:53:00+00:00">19 Nov 2019, 14:53</time> by <a rel="author">Κοκκάλη Έλλη</a></address>
      <p>
        <b>Πως και που βρέθηκε η σκυλίτσα που αναζητούσαν</b>
      </p>
      <p>Ανέλπιστη εξέλιξη σημειώθηκε στη διάρκεια της νύχτας στην <a href="https://www.neakriti.gr/article/kriti/rethimno/1560599/agonia-gia-to-melenio-kai-tin-karmen/">αναζήτηση της Κάρμεν</a>, μετά το δημοσίευμα από το<b> neakriti.gr</b>.</p>
      <p>Η Κάρμεν βρέθηκε 30 χιλιόμετρα μακριά από το σπίτι της οικογένειας της χωρίς το λουράκι που φορούσε. Συνεχίζεται η αγωνία για το Μελένιο που χάθηκε ταυτόχρονα από το Βιολί Χαράκι. Κάτοικος του Σπηλίου που είδε το δημοσίευμα επικοινώνησε με την κηδεμόνα της σκυλίτσας και την ενημέρωσε για την παρουσία της στην περιοχή. Λίγο αργότερα κατάφερε να την πιάσει και να την κρατήσει ασφαλή μέχρι να φτάσει η οικογένεια της στο Σπήλι και να την παραλάβει με μεγάλη συγκίνηση και ανακούφιση. Η οικογένεια της σκυλίτσας δεν έχει ποτέ επισκεφτεί την περιοχή και θεωρείται αδύνατο να έφτασε εκεί μόνη της. Πιθανότατα κάποιος την κρατούσε όλες αυτές τις μέρες και υπό το βάρος της δημοσιότητας που έλαβε η υπόθεση την άφησε στο δρόμο, πολύ μακριά από το σημείο όπου την αναζητούσαν.</p>
      <p>Η οικογένεια του δεύτερου αγνοούμενου σκυλάκου, του Μελένιου εξακολουθεί να τον αναζητά με αγωνία. Μετά τις σημερινές εξελίξεις είναι πεπεισμένοι ότι μπορεί να βρίσκεται οπουδήποτε στην Κρήτη και ζητούν τη βοήθεια του κόσμου και κοινοποιήσεις και πληροφορίες για να μπορέσει να επιστρέψει και εκείνος στην ασφάλεια του σπιτιού του. Υπενθυμίζεται ότι δίδεται αμοιβή σε όποιο βοηθήσει στον εντοπισμό του Μελένιου.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/kriti/rethimno/1560599/agonia-gia-to-melenio-kai-tin-karmen/"/>
      </related>
    </article>
  </body>
</html>