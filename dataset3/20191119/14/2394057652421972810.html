<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/19/detroit-become-human-z-data-premiery-na-pc.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-19T14:25:00+00:00"/>
    <meta property="og:title" content="Detroit: Become Human z datą premiery na PC"/>
    <meta property="og:description" content="Oryginalnie wydana na konsolach produkcja doczeka się usprawnień grafiki na komputerach osobistych."/>
  </head>
  <body>
    <article>
      <h1>Detroit: Become Human z datą premiery na PC</h1>
      <h2>Oryginalnie wydana na konsolach produkcja doczeka się usprawnień grafiki na komputerach osobistych.</h2>
      <address><time datetime="2019-11-19T14:25:00+00:00">19 Nov 2019, 14:25</time> by <a rel="author">LM</a></address>
      <figure>
        <img src="https://img6.gram.pl/lzmt20191119142201521uldf.jpg"/>
      </figure>
      <p>Redakcja serwisu IGN opublikowała w sieci oficjalny zwiastun pecetowego wydania najnowszej produkcji studia Quantic Dream – <b>Detroit: Become Human. Uchwycony na PC materiał możecie zobaczyć poniżej, a tymczasem warto wspomnieć, że wraz z nim ujawniono, że zmierzający na Epic Games Store tytuł, dotrze na serwery platformy dokładnie 12 grudnia</b>. Nie wskazano kompletnej listy poprawek wprowadzonych z myślą o komputerach osobistych, ale IGN ujawniło, że gra będzie działać w rozdzielczości 4K przy 60 FPS. <b>Wydanie wyceniono na niespełna 140 PLN, a w dniu premiery na platformie Epica pojawi się jego wersja demonstracyjna</b>.<br/><br/>Detroit: Become Human <b>zadebiutowało na konsolach PlayStation 4 w maju 2018 roku jeszcze jako tytuł ekskluzywny, ale na początku bieżącego roku Quantic Dream postanowiło wyjść ze swoimi grami poza konsole Sony</b>. Dzięki temu w minionych miesiącach na PC zadebiutowały nieco leciwe już produkcje jak Beyond: Two Souls i Heavy Rain.</p>
      <p>https://www.youtube.com/watch?v=MkmVsCj1xEQ</p>
      <hr/>
      <p>
        <a href="https://www.sferis.pl/gry-komputerowe-2263">Sprawdź bogatą ofertę gier na PC i konsole w sklepie Sferis.pl</a>
      </p>
    </article>
  </body>
</html>