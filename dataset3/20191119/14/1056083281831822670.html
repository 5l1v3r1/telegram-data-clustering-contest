<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082818544/%D8%A7%D9%88%D9%84%DB%8C%D9%86-%D8%A8%D8%A7%D8%B4%DA%AF%D8%A7%D9%87-%D9%88-%DA%A9%D9%85%D9%BE-%DA%A9%D8%A7%D8%B1%D8%A2%D9%81%D8%B1%DB%8C%D9%86%DB%8C-%DA%A9%D9%87%DA%AF%DB%8C%D9%84%D9%88%DB%8C%D9%87-%D9%88-%D8%A8%D9%88%DB%8C%D8%B1%D8%A7%D8%AD%D9%85%D8%AF-%D8%A8%D8%B1%DA%AF%D8%B2%D8%A7%D8%B1-%D8%B4%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-19T14:10:42+00:00"/>
    <meta property="og:title" content="اولین باشگاه و کمپ کارآفرینی کهگیلویه و بویراحمد برگزار شد"/>
    <meta property="og:description" content="ایسنا/کهگیلویه و بویراحمد اولین باشگاه و کمپ کارآفرینی استان کهگیلویه و بویراحمد روز سه شنبه، 28آبان ماه در مرکز آموزش فنی و حرفه ای سرآبتاوه شهر یاسوج برگزار شد."/>
  </head>
  <body>
    <article>
      <h1>اولین باشگاه و کمپ کارآفرینی کهگیلویه و بویراحمد برگزار شد</h1>
      <address><time datetime="2019-11-19T14:10:42+00:00">19 Nov 2019, 14:10</time> by <a rel="author">عیسی فتحی</a></address>
      <p>ایسنا/کهگیلویه و بویراحمد اولین باشگاه و کمپ کارآفرینی استان کهگیلویه و بویراحمد روز سه شنبه، 28آبان ماه در مرکز آموزش فنی و حرفه ای سرآبتاوه شهر یاسوج برگزار شد.</p>
      <p>پروانه نیکمرام، مدیرکل تعاون، کار و رفاه اجتماعی استان کهگیلویه و بویراحمد در مراسم این کمپ کارآفرینی گفت: کارآفرینی فرآیندی است که با کمک آن فرصت‌ها برای محصولات و خدمات کشف، ارزیابی و مورد بهره برداری قرار می گیرد و فرآیندی است که با کمک آن سازمان‌ها و افراد دانش جدید خود را به فرصت‌های جدیدی در قالب محصولات و خدمات جدید معطوف می کنند.</p>
      <p>وی افزود: برای کسب و کارهای جدید به مهارت ها و دانش منحصر به فردی نیاز داریم. امروزه کارآفرینی بعنوان یک تخصص شامل مجموعه ای ار مهارت ها و فرآیندهای است که می تواند در طول زمان و با تمرین مستمر بدست آید.</p>
      <figure>
        <img src="https://cdn.isna.ir/d/off/yasouj/2019/11/19/3/61490275.jpg"/>
      </figure>
      <p>نیکمرام با اشاره به اینکه تقویت ارتباط بین آموزش و پرورش، دانشگاه، صنعت، تعاون و تجاری سازی موجب پویای در عرصه پژوهش کارآفرینی است، بیان کرد: هر چه ارتباط دانشگاه با دستگاهها بیشتر باشند در ارزیابی ها نتیجه بهتر خواهیم داشت.</p>
      <p>مدیرکل تعاون، کار و رفاه اجتماعی استان کهگیلویه و بویراحمد خاطرنشان کرد: ما مسئولان باید پل ارتباطی خوبی با هم داشته باشند چراکه با توجه به مهارت آموزی می توانیم به کارآفرینی نیز توجه کرده ایم. تعاونی ها نیز یکی از بهترین زمینه ها برای مردمی کردن اقتصاد، توسعه اشتغال و اقتصاد مشارکتی برای دسترسی بهتر مردم است.</p>
      <p>نیکمرام با همکاری جهاددانشگاهی به مناسبت هفته کارآفرینی یک همایش خرد خانگی برگزار کرده ایم، تصریح کرد: شناسایی استعدادها و ایده های کارآفرینی و شناسایی زمینه شکوفایی این ایده ها و استعدادها از جمله اهداف این کمپ آرآفرینی است.</p>
      <figure>
        <img src="https://cdn.isna.ir/d/off/yasouj/2019/11/19/3/61490276.jpg"/>
      </figure>
      <p>حشمت الله صمیمی دوست، سرپرست هماهنگی امور اقتصادی استاندار کهگیلویه و بویراحمد نیز گفت: پایه اقتصاد دانش بنیان نیروی انسانی کشور است که باید افراد تحصیلکرد را به سمت اقتصاد دانش بنیان سمت و سو دهیم و هدایت کنیم. باید تلاش کنیم مراکزی برای این افراد ایجاد کنیم تا زمینه رشد و شکوفایی استعدادهای جوانان تحصیلکرده را فراهم کنند.</p>
      <p>همچنین هادی زارع پور، مدیرکل اموزش و پرورش استان کهگیلویه و بویراحمد نیز در این کمپ کارآفرینی گفت: در استان بیش از 6000دانش آموز هنرجو در 70 هنرستان مشغول به تحصیل هستند.</p>
      <p>وی افزود: در زمینه کارآفرینی یکی از سیاسیتهای آموزش و پرورش مهارت آموزی است که در قالب اینکه هر دانش اموز تاپایان دوره نظری خود یک مهارت را اموزش ببیند.</p>
      <p>زارع پور اظهارکرد: به رشته های جدید متناسب با بازار کار آینده در استان نیاز داریم چراکه برخی از رشته های استان اشباح شده اند. اگر بخواهیم به سمت مهارت آموزی و کارآفرینی حرکت کنیم، راهی جز تقویت نظام آموزشی نداریم.</p>
      <figure>
        <img src="https://cdn.isna.ir/d/off/yasouj/2019/11/19/3/61490271.jpg"/>
      </figure>
      <figure>
        <img src="https://cdn.isna.ir/d/off/yasouj/2019/11/19/3/61490274.jpg"/>
      </figure>
      <p>گفتنی است که اولین باشگاه و کمپ کارآفرینی استان کهگیلویه و بویراحمد روز سه شنبه، 28آبان ماه در مرکز آموزش فنی و حرفه ای سرآبتاوه شهر یاسوج از 28 تا 30 آبان ماه برگزار می شود.</p>
      <p>انتهای پیام</p>
    </article>
  </body>
</html>