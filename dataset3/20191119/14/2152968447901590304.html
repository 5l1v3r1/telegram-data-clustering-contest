<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/business/2019/11/19/regiocom-i-eurowings-startirat-nov-proekt-zaedno.430131"/>
    <meta property="og:site_name" content="Dnes.bg"/>
    <meta property="article:published_time" content="2019-11-19T14:54:00+00:00"/>
    <meta property="og:title" content="regiocom и Eurowings стартират нов проект заедно"/>
    <meta property="og:description" content="Двеста и десет дестинации в 60 държави, 180 самолета и милиони туристи ще бъдат поети от офиса на regiocom в София | Dnes.bg"/>
  </head>
  <body>
    <article>
      <h1>regiocom и Eurowings стартират нов проект заедно</h1>
      <h2>Двеста и десет дестинации в 60 държави, 180 самолета и милиони туристи ще бъдат поети от офиса на regiocom в София</h2>
      <address><time datetime="2019-11-19T14:54:00+00:00">19 Nov 2019, 14:54</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>От януари 2020 г. немската компания regiocom за обслужване на клиенти и IT-системи ще работи съвместно с дъщерната фирма на Lufthansa - Eurowings.</p>
      <p>"Радвам се, че успяхме да привлечем една толкова важна авиокомпания да бъде наш партньор" – сподели Дирк Моритц, директор на snt-regiocom.</p>
      <p>Двеста и десет дестинации в 60 държави, 180 самолета и милиони туристи ще бъдат поети от офиса на regiocom в София. По случай откриването на проекта се отварят десетки нови работни позиции.</p>
      <p>Първото обучение за служителите ще стартира през декември 2019 г., като клиентите на авиокомпанията ще бъдат обслужвани на немски и английски език. Основните задачи включват обработка на запитвания относно самолетни резервации, информация за полети и багаж, чекиране и предлагане на услугите на Eurowings. От голямо значение е професионалното, компетентно и насочено към нуждите на клиента обслужване. Специалисти по език и продажби ще съпътстват процеса и ще работят за постоянното усъвършенстване на ключовите компетенции на служителите.</p>
      <figure>
        <img src="https://img-cdn.dnes.bg/d/images/photos/0430/0000430131-innerl1.jpg"/>
      </figure>
      <p>"Вече имаме голям опит в сферата на обслужването на клиенти – това показват резултатите от проектите ни с Deutsche Telekom и mobilcom-debitel. Горда съм с филиала ни в София. Нашият трети проект за три години! Благодаря на всички колеги!– добави Яна Людеритц, управител на regiocom за България.</p>
      <p>Кампанията за кандидатстване за свободните позицци по проект Eurowings започва от ноември 2019. Информация за актуалните обяви ще намерите на кариерната страница karriere.regiocom.com/bulgarien/</p>
    </article>
  </body>
</html>