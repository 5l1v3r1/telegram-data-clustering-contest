<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622334/%D8%A8%D8%A7%D9%87%D9%86%D8%B1-%D8%A8%D8%B3%D8%AA%D9%86-%D9%84%DB%8C%D8%B3%D8%AA-%D8%A7%D8%B5%D9%88%D9%84%DA%AF%D8%B1%D8%A7%DB%8C%D8%A7%D9%86-%D8%A8%D8%A7-%D8%AC%D9%88%D8%A7%D9%86%D8%A7%D9%86-%D9%86%D8%B2%D8%AF%DB%8C%DA%A9-%D8%A8%D9%87-%D8%AC%D9%84%DB%8C%D9%84%DB%8C-%D8%AA%D9%88%D9%87%D9%85-%D8%A7%D8%B3%D8%AA%D8%AF%D8%AE%D8%A7%D9%84%D8%AA%DB%8C-%D8%AF%D8%B1-%D9%85%D8%AF%DB%8C%D8%B1%DB%8C%D8%AA-%D8%B4%D9%88%D8%B1%D8%A7%DB%8C-%D9%88%D8%AD%D8%AF%D8%AA-%D9%86%D8%AF%D8%A7%D8%B1%D9%85"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-19T14:09:00+00:00"/>
    <meta property="og:title" content="باهنر: بستن لیست اصولگرایان با جوانان نزدیک به جلیلی توهم است/دخالتی در مدیریت شورای وحدت ندارم"/>
    <meta property="og:description" content="باهنر درباره اینکه بسیاری معتقدند جوانان نزدیک به سعید جلیلی از کادرسازی قوی‌تری برخوردارند و می‌توانند لیست اصولگرایان را به نفع خود متمایل کنند گفت: این صحبت‌ها توهم است."/>
  </head>
  <body>
    <article>
      <h1>باهنر: بستن لیست اصولگرایان با جوانان نزدیک به جلیلی توهم است/دخالتی در مدیریت شورای وحدت ندارم</h1>
      <address>
        <time datetime="2019-11-19T14:09:00+00:00">19 Nov 2019, 14:09</time>
      </address>
      <p>
        <i>باهنر درباره اینکه بسیاری معتقدند جوانان نزدیک به سعید جلیلی از کادرسازی قوی‌تری برخوردارند و می‌توانند لیست اصولگرایان را به نفع خود متمایل کنند گفت: این صحبت‌ها توهم است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>محمدرضا باهنر، دبیر کل جبهه پیروان خط امام و رهبری، در پاسخ این سوال که براساس شنیده‌ها تعداد قابل توجهی از لیست اصولگرایان را، که قرار است با جوانان بسته شود، طیف جوانان نزدیک به تفکر و بینش سعید جلیلی تشکیل می‌دهند، گفت: چنین چیزی نیست و این صحبت‌ها بی‌خود مطرح می‌شود.</p>
      <p>باهنر ادامه داد: واقعیت این است که در بدنه شورای ائتلاف این نظر وجود دارد که هم تعداد جوانان بیشتر شود و هم تعداد خانم‌ها افزایش پیدا کند. چنین تفکری وجود دارد، اما هنوز بر سر اینکه این لیست نهایتاً چگونه بسته شود بحث است.</p>
      <p>او درباره اینکه بسیاری معتقدند جوانان نزدیک به سعید جلیلی از کادرسازی قوی‌تری برخوردارند و می‌توانند لیست اصولگرایان را به نفع خود متمایل کنند گفت: این صحبت‌ها توهم است.</p>
      <p>او درباره تاثیرگذاری چهره‌هایی مانند خودش، اسدالله بادامچیان و اعضای جامعه روحانیت مبارز در انتخابات پیش‌ رو و تهیه فهرست انتخاباتی اصولگرایان عنوان کرد: ما صرفاً نظرات مشورتی خود را مطرح می‌کنیم و در مدیریت دخالتی نداریم.</p>
      <p>باهنر همچنین درباره حضور چهره‌های باتجربه و قدیمی‌تر در لیست نهایی اصولگرایان گفت: من خودم شخصاً اعلام کرده‌ام که در انتخابات به عنوان کاندیدا شرکت نمی‌کنم. همچنین من هنوز از چگونگی چینش حضور باتجربه‌ها اطلاعی ندارم.</p>
    </article>
  </body>
</html>