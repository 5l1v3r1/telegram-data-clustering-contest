<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/19/novyna/polityka/zelenskyj-maye-namir-obhovoryty-paryzhi-konkretni-terminy-povernennya-donbasu"/>
    <meta property="og:site_name" content="Слово і Діло"/>
    <meta property="article:published_time" content="2019-11-19T14:06:53+00:00"/>
    <meta property="og:title" content="Зеленський має намір обговорити в Парижі конкретні терміни повернення Донбасу"/>
    <meta property="og:description" content="Президент України Володимир Зеленський заявив, що хоче обговорити на зустрічі в Нормандському форматі конкретні терміни щодо повернення Донбасу під контроль Києва."/>
  </head>
  <body>
    <article>
      <h1>Зеленський має намір обговорити в Парижі конкретні терміни повернення Донбасу</h1>
      <address>
        <time datetime="2019-11-19T14:06:53+00:00">19 Nov 2019, 14:06</time>
      </address>
      <p>
        <b>Президент України <a href="https://www.slovoidilo.ua/persony/zelenskyi-volodymyr-oleksandrovych">Володимир Зеленський</a> заявив, що хоче обговорити на <a href="https://www.slovoidilo.ua/2019/11/19/pogljad/polityka/normandska-zustrich-paryzhi-ne-mozhna-pohodzhuvatysya-ta-chomu-zahroza">зустрічі в Нормандському форматі</a> конкретні терміни щодо повернення Донбасу під контроль Києва.</b>
      </p>
      <p>Про це він заявив на спільному брифінгу з прем'єром Чехії Андрієм Бабішем.</p>
      <p>«<i>Я хочу говорити про повернення, деокупацію Донбасу з якимись більш-менш чіткими термінами. Ми про це будемо говорити, я буду піднімати це питання</i>», - сказав Зеленський.</p>
      <p>Президент зазначив, що зустріч в Нормандському форматі, після того як він був заблокований з 2016 року, це успіх.</p>
      <p>«<i>Ми повинні розуміти, що ми повинні вирішити питання війни на Донбасі дипломатичним шляхом. Цей шлях починається з переговорів. Нормандський формат - це перш за все переговори на вищому рівні. Зараз дуже серйозно готуємося до цієї зустрічі</i>», - заявив він.</p>
      <p>Нагадаємо, <a href="https://www.slovoidilo.ua/2019/11/15/novyna/polityka/nazvana-data-zustrichi-normandskomu-formati">саміт «нормандської четвірки» відбудеться 9 грудня в Парижі</a>. У ньому, разом з Путіним і Зеленським, візьмуть участь канцлер Німеччини Ангела Меркель і президент Франції Емманюель Макрон.</p>
      <p>12 листопада експрезидент Казахстану <a href="https://www.slovoidilo.ua/2019/11/12/novyna/polityka/nazarbayev-zaproponuvav-orhanizuvaty-zustrich-zelenskoho-ta-putina">Нурсултан Назарбаєв заявив</a> на п'ятому щорічному політичному форумі «Астана Клуб», що запропонував організувати зустріч між президентами Росії та України. У Кремлі, своєю чергою, підкреслили, що говорити про можливість двосторонньої зустрічі Путіна і Зеленського рано і зараз зроблений акцент на підготовці до саміту в Нормандському форматі.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/19/novyna/polityka/chexiya-ochikuye-konkretnyx-rezultativ-zustrichi-normandskomu-formati"/>
        <a href="https://www.slovoidilo.ua/2019/11/19/pogljad/polityka/normandska-zustrich-paryzhi-ne-mozhna-pohodzhuvatysya-ta-chomu-zahroza"/>
        <a href="https://www.slovoidilo.ua/2019/11/18/novyna/svit/makron-obhovoryv-putinym-pidhotovku-normandskoho-formatu"/>
        <a href="https://www.slovoidilo.ua/2019/11/18/novyna/polityka/putina-pidtverdyly-zustrich-normandskoho-formatu-paryzhi"/>
        <a href="https://www.slovoidilo.ua/2019/11/15/novyna/polityka/nazvana-data-zustrichi-normandskomu-formati"/>
        <a href="https://www.slovoidilo.ua/2019/11/12/novyna/polityka/nazarbayev-zaproponuvav-orhanizuvaty-zustrich-zelenskoho-ta-putina"/>
      </related>
    </article>
  </body>
</html>