<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/19/greece/kos-askisi-gia-seismo-kai-tsounami/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-19T14:05:44+00:00"/>
    <meta property="og:title" content="Κως: Άσκηση για σεισμό και τσουνάμι"/>
    <meta property="og:description" content="Δεν έλειψαν τα τεχνικά προβλήματα…"/>
  </head>
  <body>
    <article>
      <h6 class="kicker">Ενδεικτικές εικόνες</h6>
      <h1>Κως: Άσκηση για σεισμό και τσουνάμι</h1>
      <h2>Δεν έλειψαν τα τεχνικά προβλήματα…</h2>
      <address><time datetime="2019-11-19T14:05:44+00:00">19 Nov 2019, 14:05</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Με τεχνικά προβλήματα πραγματοποιήθηκε, σήμερα Τρίτη, άσκηση για σεισμό και τσουνάμι στην Κω, με τους υπεύθυνους της γενικής γραμματείας Πολιτικής Προστασίας να τονίζουν ότι θα δρομολογηθεί η αντιμετώπισή τους.</p>
      <figure>
        <img src="https://www.in.gr/wp-content/uploads/2019/11/tsounami2-600x400.jpg"/>
      </figure>
      <p>Άσκηση ετοιμότητας πραγματοποιήθηκε σήμερα το πρωί, παρουσία του γενικού γραμματέα Πολιτικής Προστασίας Νίκου Χαρδαλιά, στο νησί της Κω.</p>
      <p>
        <a href="https://www.tanea.gr/2019/11/19/greece/anapantita-erotimata-gia-ti-dipli-tragodia-stin-katerini/">Διαβάστε ακόμη : Αναπάντητα ερωτήματα για τη διπλή τραγωδία στην Κατερίνη</a>
      </p>
      <p>Η άσκηση πραγματοποιήθηκε στο πλαίσιο του έργου «Tsunami Last Mile» που χρηματοδοτείται από την Ευρωπαϊκή Επιτροπή και συμμετείχαν μαθητές από δημοτικά σχολεία και από το Ιπποκράτειο Λύκειο της Κω.</p>
      <p>Το σενάριο, σύμφωνα με το ΑΜΠΕ, προέβλεπε σεισμό και στη συνέχεια προειδοποίηση για τσουνάμι, μέσω των πινακίδων έγκαιρης προειδοποίησης που τοποθετήθηκαν πρόσφατα στο νησί.</p>
      <figure>
        <img src="https://www.in.gr/wp-content/uploads/2019/11/tsounami1-600x400.jpg"/>
      </figure>
      <p>Στη διάρκεια της άσκησης διαπιστώθηκαν τεχνικά προβλήματα, με τον αξιολογητή Ανδρέα Αντωνάκο από την Γραμματεία Πολιτικής Προστασίας να δηλώνει ότι θα ακολουθήσει η έκθεση, προκειμένου να επιλυθούν.</p>
      <p>Από την πλευρά του, ο γ.γ. Πολιτικής Προστασίας κ. Χαρδαλιάς, παρατήρησε ότι αυτός είναι και ο λόγος των ασκήσεων, να καταγραφούν δηλαδή τα ενδεχόμενα προβλήματα και να αποφεύγεται η καλλιέργεια του φόβου στους κατοίκους, αλλά και στα παιδιά, καθώς όλοι πρέπει να είναι ενημερωμένοθ για το τι πρέπει να πράξουν σε μία τέτοια περίπτωση.</p>
      <h3>Δείτε το βίντεο από την άσκηση:</h3>
      <figure>
        <iframe src="https://www.youtube.com/embed/nJ8_G7t6Hmw" width="640" height="360" data-service="Youtube" scrolling="no"/>
      </figure>
      <p>
        <a href="https://www.in.gr/2019/11/19/greece/4411365/">Ποινικός Κώδικας : Έως και ισόβια για όσους αφαιρέσουν ζωές οδηγώντας υπό την επήρεια αλκοόλ</a>
      </p>
    </article>
  </body>
</html>