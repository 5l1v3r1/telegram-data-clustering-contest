<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/19/sports/mpeiker-gia-tsitsipa-provlepo-xryso-stous-olympiakous-agones/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-19T14:08:22+00:00"/>
    <meta property="og:title" content="Μπέικερ για Τσιτσιπά: «Προβλέπω χρυσό στους Ολυμπιακούς Αγώνες»"/>
    <meta property="og:description" content="Ο Γερμανός θρύλος των κορτ, Μπόρις Μπέικερ, «έπλεξε» το εγκώμιο του θριαμβευτή των ATP Finals, Στέφανου Τσιτσιπά"/>
  </head>
  <body>
    <article>
      <h6 class="kicker">Νέα αποθέωση</h6>
      <h1>Μπέικερ για Τσιτσιπά: «Προβλέπω χρυσό στους Ολυμπιακούς Αγώνες»</h1>
      <h2>Ο Γερμανός θρύλος των κορτ, Μπόρις Μπέικερ, «έπλεξε» το εγκώμιο του θριαμβευτή των ATP Finals, Στέφανου Τσιτσιπά</h2>
      <address><time datetime="2019-11-19T14:08:22+00:00">19 Nov 2019, 14:08</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Το BBC, μετά τον θρίαμβο του Στέφανου Τσιτσιπά στους ATP Finals του Λονδίνου και την ολοκλήρωση της σεζόν στο τένις, ζήτησε από τον Γερμανό έξι φορές πρωταθλητή Grand Slam, Μπόρις Μπέκερ να δώσει τις προβλέψεις του για το επόμενο έτος.</p>
      <p>Σε σχετική ερώτηση μάλιστα ο Γερμανός είπε για τον 21χρονο Έλληνα πρωταθλητή: «Προβλέπω ότι ο Τσιτσιπάς θα κατακτήσει το χρυσό μετάλλιο στους Ολυμπιακούς Αγώνες. Έχω βρεθεί σε τρεις Ολυμπιακούς Αγώνες και έχω δει πόσο παθιασμένοι είναι οι Έλληνες αθλητές και φίλαθλοι».</p>
      <p>
        <a href="https://www.tanea.gr/2019/11/19/greece/anapantita-erotimata-gia-ti-dipli-tragodia-stin-katerini/">Διαβάστε ακόμη : Αναπάντητα ερωτήματα για τη διπλή τραγωδία στην Κατερίνη</a>
      </p>
      <p>Όσον αφορά τα στοιχεία που ξεχωρίζουν τον Στέφανο είπε: «Αυτό που για μένα ξεχωρίζει στον Στέφανο είναι το μυαλό, η νοοτροπία και η θετικότητά του. Ήταν ο μόνος που πίστευε πως θα τα καταφέρει, ειλικρινά.</p>
      <p>Αυτό το στοιχείο, η πίστη στις δυνατότητές σου, είναι θεμελιώδες για μια μεγάλη καριέρα. Είναι κάποια πράγματα που δεν μπορεί να στα διδάξει κανένας, είτε τα έχεις είτε όχι», δήλωσε ο Γερμανός θρύλος του τένις.</p>
      <p>«Η αλλαγή φρουράς στο τένις έρχεται, παρότι ο Ναδάλ τελείωσε την χρονιά στο νούμερο ένα, ο Τζόκοβιτς στο δύο και ο Φέντερερ στο τρία. Οι νεότεροι όλο και πλησιάζουν.</p>
      <p>Ο Τσιτσιπάς ήταν ο πιο συνεπής στην εβδομάδα των ATP Finals και αγωνίστηκε σε πολύ υψηλό επίπεδο».</p>
      <p>
        <a href="https://www.in.gr/2019/11/19/greece/4411365/">Ποινικός Κώδικας : Έως και ισόβια για όσους αφαιρέσουν ζωές οδηγώντας υπό την επήρεια αλκοόλ</a>
      </p>
    </article>
  </body>
</html>