<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/burse-fonduri-mutuale/noul-minister-al-economiei-si-energiei-convoaca-aga-la-romgaz-pentru-schimbarea-consiliului-de-administratie-18595019"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-19T14:12:56+00:00"/>
    <meta property="og:title" content="Noul Minister al Economiei şi Energiei convoacă AGA la Romgaz pentru schimbarea Consiliului de Administraţie"/>
    <meta property="og:description" content="Ministerul Economiei, Energiei şi Mediului de Afaceri, acţionar majoritar la Romgaz, a convocat adunarea generală a acţionarilor companiei pentru revocarea din funcţie a membrilor provizorii ai Consiliului de Administraţie şi alegerea unor noi administratori."/>
  </head>
  <body>
    <article>
      <h1>Noul Minister al Economiei şi Energiei convoacă AGA la Romgaz pentru schimbarea Consiliului de Administraţie</h1>
      <address><time datetime="2019-11-19T14:12:56+00:00">19 Nov 2019, 14:12</time> by <a rel="author" href="https://www.zf.ro/autor/roxana-rosu" target="_blank">Roxana Rosu</a></address>
      <p>Ministerul Economiei, Energiei şi Mediului de Afaceri, acţionar majoritar la Romgaz, a convocat adunarea generală a acţionarilor companiei pentru revocarea din funcţie a membrilor provizorii ai Consiliului de Administraţie şi alegerea unor noi administratori.</p>
      <p>Ministerul deţine 70% din capitalul producătorului român de gaze naturale.</p>
      <p>Compania a ajuns în administrarea MInisterului Economiei, Energiei şi Mediului de Afaceri în luna noiembrie a acestui an, după ce Guvernul condus de Ludovic Orban a decis comasarea mai multor ministere, inclusiv Ministerul Energiei şi cel a Economiei. Noul minister-mamut este condus de Virgil Popescu. </p>
      <p>Romgaz (simbol bursier SNG) a raportat pentru primele nouă luni din 2019 o cifră de afaceri de 3,7 mld. lei, echivalentul unei creşteri de 10,1% faţă de perioada similară a anului trecut, în timp ce profitul net s-a majorat cu 18,9%, până la valoarea de 1,18 mld. lei.</p>
      <p>Romgaz are o capitalizare de 14,4 miliarde lei, acţiunile companiei apreciindu-se cu 34% la Bursă de la începutul acestui an, după tranzacţii în valoare totală de 865 milioane lei. </p>
    </article>
  </body>
</html>