<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/tenis/3360775/neutralni-teren-teniseri-pakistana-i-indije-igraju-mec-dejvis-kupa-u-kazahstanu"/>
    <meta property="og:site_name" content="kurir.rs"/>
    <meta property="article:published_time" content="2019-11-19T14:33:00+00:00"/>
    <meta property="og:title" content="NA NEUTRALNOM TERENU: Teniseri Pakistana i Indije igraju meč Dejvis kupa u Kazahstanu"/>
    <meta property="og:description" content="Međunarodna teniska federacija (ITF) saopštila je da će se meč Dejvis kupa izmedju Pakistana i Indije odigrati na neutralnom terenu u Kazahstanu."/>
  </head>
  <body>
    <article>
      <h6 class="kicker">ITF ODLUČIO</h6>
      <h1>NA NEUTRALNOM TERENU: Teniseri Pakistana i Indije igraju meč Dejvis kupa u Kazahstanu</h1>
      <address>
        <time datetime="2019-11-19T14:33:00+00:00">19 Nov 2019, 14:33</time>
      </address>
      <p>
        <b>Međunarodna teniska federacija (ITF) saopštila je da će se meč Dejvis kupa izmedju Pakistana i Indije odigrati na neutralnom terenu u Kazahstanu.</b>
      </p>
      <p>Meč je trebalo da se odigra u Pakistanu, ali će se odigrati u Nur Sultanu, 29. i 30. novembra.</p>
      <p>ITF je naveo da je Komitet Dejvis kupa izglasao odluku da se meč igra na neutralnom terenu.</p>
      <p>Najbolje rangirani pakistanski teniser Ajsam ul-Hak Kureši razočaran je što je Indija odbila da igra u Islamabadu i rekao da on neće igrati u Kazahstanu.</p>
      <p>Indija je poslednji put igrala meč Dejvis kupa u Pakistanu 1964. godine i pobedila sa 4:0.</p>
      <p>Pakistan je poslednji put igrao u Indiji 2006. godine i izgubio u Mumbaju sa 2:3.</p>
      <p>(Beta)</p>
      <related>
        <h4>NE PROPUSTITE</h4>
        <a href="https://www.kurir.rs/sport/tenis/3360539/ubedljiv-poraz-hrvata-protiv-rusa-belgija-i-kanada-opravdale-ulogu-favorita-foto"/>
        <a href="https://www.kurir.rs/sport/tenis/3360601/doslo-je-nase-vreme-tim-sledece-godine-cemo-imati-novog-gren-slem-sampiona-foto"/>
        <a href="https://www.kurir.rs/sport/tenis/3360513/poslednja-rec-arhitekture-sa-pogledom-na-atlanski-okean-novakov-luksuzni-stan-u-majamiju-kostao-ga-je-godisnje-zarade"/>
        <a href="https://www.kurir.rs/sport/tenis/3360329/djokovic-silno-motivisan-novak-u-fulu-spreman-sam-idemo-do-kraja"/>
      </related>
    </article>
  </body>
</html>