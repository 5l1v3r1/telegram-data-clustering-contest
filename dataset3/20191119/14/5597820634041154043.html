<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/sports/futbols/meitu-zaudejusais-enrike-atkartoti-parnem-spanijas-futbola-valstsvienibas-vadibu.a338913/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-19T14:52:00+00:00"/>
    <meta property="og:title" content="Meitu zaudējušais Enrike atkārtoti pārņem Spānijas futbola valstsvienības vadību"/>
    <meta property="og:description" content="Luiss Enrike nepilnus trīs mēnešus pēc meitas nāves pauda gatavību atgriezties Spānijas futbola valstsvienības galvenā trenera amatā, aizstājot savu bijušo palīgu Robertu Moreno, otrdien vēstīja aģentūra AP. "/>
  </head>
  <body>
    <article>
      <h1>Meitu zaudējušais Enrike atkārtoti pārņem Spānijas futbola valstsvienības vadību</h1>
      <address><time datetime="2019-11-19T14:52:00+00:00">19 Nov 2019, 14:52</time> by <a rel="author" href="https://www.lsm.lv/autors/gundars-galkins/" target="_blank">Gundars Galkins</a></address>
      <p>
        <b>Luiss Enrike nepilnus trīs mēnešus pēc meitas nāves pauda gatavību atgriezties Spānijas futbola valstsvienības galvenā trenera amatā, aizstājot savu bijušo palīgu Robertu Moreno, otrdien vēstīja aģentūra AP. </b>
      </p>
      <p>Pirms pieciem mēnešiem Enrike atkāpās no amata deviņus gadus vecās meitas Ksanas slimības dēļ. Trenera meita nomira no kaulu audzēja. </p>
      <p>Spānijas valstsvienība 2020.gada Eiropas čempionāta kvalifikāciju noslēdza Moreno vadībā, pirmdien pēdējā spēlē grupā ar 5:0 Madridē pārspējot Rumāniju. Kvalifikācijas grupā spāņi ieņēma pirmo vietu ar astoņām uzvarām un diviem neizšķirtiem. Moreno vadībā komanda trīs spēlēs uzvarēja, bet divas cīņas aizvadīja neizšķirti. </p>
      <p>Moreno atzina, ka ar prieku pakāpsies malā, ja Enrike būs gatavs atgriezties. Savukārt Spānijas Futbola federācijas prezidents Luiss Rubialess informēja, ka Enrikes atgriešanās vienmēr bija skaidra un lēmuma pieņemšana ir paša trenera ziņā.</p>
      <p>Moreno Spānijas valstsvienības treneru kolektīvā nepaliks. </p>
      <related>
        <h4>Saistītie raksti</h4>
        <a href="https://www.lsm.lv/raksts/sports/futbols/ka-pedeja-no-grupu-turnira-ec-finalturniram-kvalificejas-velsas-futbola-izlase.a338963/"/>
        <a href="https://www.lsm.lv/raksts/zinas/arzemes/katalonijas-valdibas-vaditaju-tiesa-par-neatkaribas-simbolikas-nenonemsanu-velesanas.a338800/"/>
        <a href="https://www.lsm.lv/raksts/sports/futbols/brazilijas-jaunie-futbolisti-triumfe-u-17-pasaules-kausa-izcina-svarigakas-epizodes.a338762/"/>
        <a href="https://www.lsm.lv/raksts/sports/futbols/francijas-u-17-futbolisti-izcina-bronzu-pasaules-kausa-izcina-spilgtakie-mirkli.a338733/"/>
        <a href="https://www.lsm.lv/raksts/sports/futbols/somijas-futbola-valstsvieniba-pirmo-reizi-vesture-kvalificejas-finalturniram.a338626/"/>
        <a href="https://www.lsm.lv/raksts/sports/futbols/meksikas-un-brazilijas-futbolisti-ieklust-u-17-pasaules-kausa-finala-nozimigakie-mirkli.a338488/"/>
        <a href="https://www.lsm.lv/raksts/zinas/arzemes/katalonijas-neatkaribas-alkas-spanijas-velesanas-dod-papildu-punktus-radikaliem.a338313/"/>
        <a href="https://www.lsm.lv/raksts/zinas/arzemes/spanijas-socialisti-vienojas-par-koalicijas-veidosanu-ar-kreisi-noskanoto-unidas-podemos.a338209/"/>
      </related>
    </article>
  </body>
</html>