<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/algemeen/20191119/vier-grootste-fondsen-hoeven-niet-te-korten/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-19T14:29:25+00:00"/>
    <meta property="og:title" content="‘Vier grootste fondsen hoeven niet te korten’"/>
    <meta property="og:description" content="DEN HAAG (ANP) - De vier grootste pensioenfondsen, ABP, PFZW, PME en PMT, hoeven volgend jaar waarschijnlijk niet te korten. Dat volgt volgens de Pensioenfederatie uit een aankondiging van verantwoordelijk minister Wouter Koolmees."/>
  </head>
  <body>
    <article>
      <h1>‘Vier grootste fondsen hoeven niet te korten’</h1>
      <address><time datetime="2019-11-19T14:29:25+00:00">19 Nov 2019, 14:29</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>De vier grootste pensioenfondsen, ABP, PFZW, PME en PMT, hoeven volgend jaar waarschijnlijk niet te korten. Dat volgt volgens de Pensioenfederatie uit een aankondiging van verantwoordelijk minister Wouter Koolmees.</b>
      </p>
      <p>De bewindsman treft maatregelen waardoor de meeste fondsen de pensioenen niet hoeven te verlagen. Maar bij vier fondsen met zo’n 600.000 deelnemers is dat mogelijk nog wel het geval.</p>
      <p>Daar zitten de grootste vier niet bij, zo maakt de Pensioenfederatie op uit het deelnemersaantal. Bij ambtenarenfonds ABP, zorgfonds PFZW en metaalfondsen PME en PMT zijn meer mensen aangesloten. De Pensioenfederatie kan niet zeggen om welke fondsen het dan wel gaat.</p>
    </article>
  </body>
</html>