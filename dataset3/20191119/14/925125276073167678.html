<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/pietu-amerikos-futbolo-aistros-e-cavani-pasiule-l-messi-stoti-i-vyriska-kova/73281"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-19T14:44:02+00:00"/>
    <meta property="og:title" content="Pietų Amerikos futbolo aistros: E. Cavani pasiūlė L. Messi stoti į &quot;vyrišką&quot; kovą"/>
    <meta property="og:description" content="Argentinos rinktinė su Lioneliu Messi priešakyje turėjo dvi emocingas draugiškas rungtynes."/>
  </head>
  <body>
    <article>
      <h1>Pietų Amerikos futbolo aistros: E. Cavani pasiūlė L. Messi stoti į "vyrišką" kovą</h1>
      <address>
        <time datetime="2019-11-19T14:44:02+00:00">19 Nov 2019, 14:44</time>
      </address>
      <p>Argentinos rinktinė su Lioneliu Messi priešakyje turėjo dvi emocingas draugiškas rungtynes.</p>
      <p>Vakarykštėje dvikovoje Argentina paskutinėmis minutėmis išplėšė lygiąsias prieš Urugvajų. Lemiamą įvartį nuo 11 m. žymos pasiekė "Barcelona" lyderis.</p>
      <p>Ankstesnėje rungtynių stadijoje tas pats L. Messi įsivėlė į konfrontaciją su Urugvajaus rinktinės puolėju Edinsonu Cavani. Abu žaidėjai nerodė vienas kitam šiltų jausmų ir norėjo santykius išsiaiškinti už aikštės ribų.</p>
      <p>Viename iš vaizdo įrašų užfiksuota, kaip E. Cavani pasiūlo argentiniečiui "susiremti kumščiais", o L. Messi atšovė: "Kada tik panorėsi".</p>
      <p>Po rungtynių aistros kiek atvėso, o pats E. Cavani paaiškino, kad tokios emocijos užplūdo tik dėl pačio futbolo.</p>
      <p>"Toks tas futbolas", – sakė PSG puolėjas. – Visi "Clasico" (Argentina prieš Urugvajų – red.) mačai yra tokie patys".</p>
      <figure>
        <iframe data-src="https://twitter.com/SirCatalunya/status/1196529882144165888?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/BarcaTimes/status/1196692509075918848?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>