<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-elkepeszto-tobb-mint-felmillio-menedekkerelmet-nyujtottak-be-iden-az-eu-ban/"/>
    <meta property="og:site_name" content="lokál"/>
    <meta property="article:published_time" content="2019-11-19T14:24:04+00:00"/>
    <meta property="og:title" content="Elképesztő! Több mint félmillió menedékkérelmet nyújtottak be idén az EU-ban"/>
    <meta property="og:description" content="Több mint félmillió menedékkérelmet regisztráltak az idei év első kilenc hónapjában az Európai Unióban, ami mintegy 10 százalékkal magasabb az előző évi számoknál - írta kedden közzétett jelentésében az Európai Menekültügyi Támogatási Hivatal (EASO)."/>
  </head>
  <body>
    <article>
      <h1>Elképesztő! Több mint félmillió menedékkérelmet nyújtottak be idén az EU-ban</h1>
      <address><time datetime="2019-11-19T14:24:04+00:00">19 Nov 2019, 14:24</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2018/09/sv%C3%A9d-migr%C3%A1ns3-1280x960.jpg"/>
      </figure>
      <p>
        <b>Több mint félmillió menedékkérelmet regisztráltak az idei év első kilenc hónapjában az Európai Unióban, ami mintegy 10 százalékkal magasabb az előző évi számoknál – írta kedden közzétett jelentésében az Európai Menekültügyi Támogatási Hivatal (EASO).</b>
      </p>
      <p>Összesen 516 ezren kértek nemzetközi védelmet az EU huszonnyolc tagállamában, illetve Norvégiában és Svájcban.</p>
      <p>A kérelmezők legnagyobb csoportját a szíriaiak, az afgánok és a venezuelaiak tették ki. Őket a pakisztániak, a törökök, az irakiak és a kolumbiaiak követték.</p>
      <p>Az érintettek negyede olyan országokból érkezett, amelyek állampolgárai vízummentesen léphetnek be az EU területére.</p>
      <p>Az értékelésben kiemelték, hogy a kisebb népességű országok különösen nagy nyomásnak voltak kitéve, júliusban például lakosságarányosan a legtöbb menedékkérelmet Cipruson, Máltán, Görögországban, Svédországban és Luxemburgban nyújtották be.</p>
      <p>Az idén megvizsgált kérelmek mintegy 34 százalékát bírálták el pozitívan, ami 1 százalékpontos emelkedést jelent a tavalyi év azonos időszakához képest.</p>
      <p>A határozatra váró elsőfokú beadványok száma szeptember végén körülbelül 508 ezer volt.</p>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-ratamadt-a-rendorokre-egy-idegenrendeszeti-orizetben-levo-szir-ferfi/">Rátámadt a rendőrökre egy idegenrendészeti őrizetben lévő szír férfi</a>
        </li>
        <li>
          <a href="https://www.lokal.hu/2019-11-varhelyi-oliver-az-eu-nyugat-balkani-boviteseert-fog-dolgozni/">Várhelyi Olivér az EU nyugat-balkáni bővítéséért fog dolgozni</a>
        </li>
        <li>
          <a href="https://www.lokal.hu/2019-11-varhelyi-oliver-lesz-az-unio-bovitesert-felelos-biztosa/">Várhelyi Olivér lesz az unió bővítésért felelős biztosa</a>
        </li>
        <li>
          <a href="https://www.lokal.hu/2019-11-brexit-ellenes-kampany-finanszirozasa-miatt-nyomoznak-soros-gyorgy-ellen/">Brexit-ellenes kampány finanszírozása miatt nyomoznak Soros György ellen</a>
        </li>
        <li>
          <a href="https://www.lokal.hu/2019-11-magyarorszag-szamara-elfogadhatatlan-a-kohezios-penzek-megvagasa/">Magyarország számára elfogadhatatlan a kohéziós pénzek megvágása</a>
        </li>
      </ul>
    </article>
  </body>
</html>