<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134776-pries-dvikova-su-kurtinaicio-klubu-nezinomybe-del-real-dueto-sveikatos.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-19T14:00:00+00:00"/>
    <meta property="og:title" content="Prieš dvikovą su Kurtinaičio klubu – nežinomybė dėl „Real“ dueto sveikatos"/>
    <meta property="og:description" content="Eurolygoje įsižaidžianti Madrido „Real“ savaitgalį vietinėse pirmenybėse gavo antausį nuo Bilbao „RETAbet“ klubo, o šioje dvikovoje Ispanijos čempionai vertėsi be Gabrielio Decko, Anthony Randolpho ir Fabieno Causeur pagalbos. Prieš antradienį įvyksiančią Eurolygos akistatą su Rimo Kurtinaičio treniruojama Maskvos srities „Chimki“ ekipa „Karališkojo“ klubo strategas Pablo Laso galėjo užtikrinti tik Decko dalyvavimu rungtynėse. ..."/>
  </head>
  <body>
    <article>
      <h1>Prieš dvikovą su Kurtinaičio klubu – nežinomybė dėl „Real“ dueto sveikatos</h1>
      <address>
        <time datetime="2019-11-19T14:00:00+00:00">19 Nov 2019, 14:00</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-203423-any1000x1000.jpg">
          <img src="https://www.basketnews.lt/paveikslelis-203423-any630x500.jpg"/>
        </a>
      </figure>
      <p>Nuotr. BNS</p>
      <p>Eurolygoje įsižaidžianti Madrido „Real“ savaitgalį vietinėse pirmenybėse gavo antausį nuo Bilbao „RETAbet“ klubo, o šioje dvikovoje Ispanijos čempionai vertėsi be Gabrielio Decko, Anthony Randolpho ir Fabieno Causeur pagalbos.</p>
      <p>Prieš antradienį įvyksiančią Eurolygos akistatą su Rimo Kurtinaičio treniruojama Maskvos srities „Chimki“ ekipa „Karališkojo“ klubo strategas Pablo Laso galėjo užtikrinti tik Decko dalyvavimu rungtynėse.</p>
      <p>„Kai kurie žaidėjai buvo priversti daug laiko rungtyniauti savaitgalį, nes turime sveikatos problemų. Deckas tikrai pasirodys antradienį ant parketo, o Randolphą ir Causeurą turėsime stebėti ir žiūrėsime, kaip jie jaučiasi“, – sakė Laso.</p>
      <p>Randolphas Madrido ekipoje iki šiol visas aštuonerias rungtynes Eurolygoje pradėjo starto penkete ir vidutiniškai per 24 minutes rinko po 11,8 taško, 4,5 atkovoto kamuolio ir 12 naudingumo balų.</p>
      <p>Tuo metu Causeur Eurolygoje ant parketo praleidžia po 13 minučių ir per jas vidutiniškai pelno po 4,6 taško ir renka po 4,1 naudingumo balo.</p>
      <p>Tris pergales paeiliui Eurolygoje su „Real“ iškovojęs Laso nesitiki lengvo pasivaikščiojimo prieš Rusijos klubą.</p>
      <p>„Chimki“ turi tokius taškų rinkėjus kaip (Aleksejus) Švedas. Taip pat jų sudėtyje yra tokie aukšto kalibro krepšininkai kaip (Anthony) Gillas, (Jonas) Jerebko, (Jeremy) Evansas ar (Dairis) Bertans. Su jais yra sunku žaisti, todėl turėsime atlikti gerą darbą abiejose aikštės pusėse“, – dėstė specialistas iš Ispanijos.</p>
      <p>„Real“ ir „Chimki“ dvikova Madride įvyks antradienį (11.19.) 22 valandą.</p>
      <h3>Šį sezoną metami dvitaškiai</h3>
      <figure>
        <img src="https://www.basketnews.lt/paveikslelis-112282-any100x100.jpg"/>
      </figure>
      <p>53% 17,8</p>
      <figure>
        <img src="https://www.basketnews.lt/paveikslelis-93901-any100x100.jpg"/>
      </figure>
      <ul>
        <li>Pataiko: <a href="https://www.basketnews.lt/lygos/25-eurolyga/statistika.html">17,8</a></li>
        <li>Taiklumas: <a href="https://www.basketnews.lt/lygos/25-eurolyga/statistika.html">53,0%</a></li>
        <li>Vieta lygoje: <a href="https://www.basketnews.lt/lygos/25-eurolyga/statistika.html">16</a></li>
        <li>Geriausias pasiekimas: <a href="https://www.basketnews.lt/rungtynes/ziureti/82912-madrido-real-berlyno-alba.html">22</a></li>
        <li>Blogiausias pasiekimas: <a href="https://www.basketnews.lt/rungtynes/ziureti/82902-stambulo-anadolu-efes-madrido-real.html">7</a></li>
        <li>Daugiausia pataiko: <a href="https://www.basketnews.lt/zaidejai/23792-usman-garuba.html">Usman Garuba</a></li>
      </ul>
    </article>
  </body>
</html>