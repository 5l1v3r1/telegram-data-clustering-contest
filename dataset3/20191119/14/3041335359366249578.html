<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/19/politics/synantisi-gennimata-me-simiti-en-meso-anatarakseon-sto-pasok/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-19T14:43:36+00:00"/>
    <meta property="og:title" content="Συνάντηση Γεννηματά με Σημίτη εν μέσω αναταράξεων στο ΠΑΣΟΚ"/>
    <meta property="og:description" content="Αφορμή ήταν η πρόσκληση που απηύθυνε η πρόεδρος του ΠΑΣΟΚ και επικεφαλής του Κινήματος Αλλαγής στον κ. Σημίτη, αλλά και στους Γιώργο Παπανδρέου και Βαγγέλη Βενιζέλο, πρώην προέδρους του ΠΑΣΟΚ, να παραστούν στο συνέδριο που αρχίζει το Σάββατο το απόγευμα"/>
  </head>
  <body>
    <article>
      <h6 class="kicker">Ενόψει συνεδρίου</h6>
      <h1>Συνάντηση Γεννηματά με Σημίτη εν μέσω αναταράξεων στο ΠΑΣΟΚ</h1>
      <h2>Αφορμή ήταν η πρόσκληση που απηύθυνε η πρόεδρος του ΠΑΣΟΚ και επικεφαλής του Κινήματος Αλλαγής στον κ. Σημίτη, αλλά και στους Γιώργο Παπανδρέου και Βαγγέλη Βενιζέλο, πρώην προέδρους του ΠΑΣΟΚ, να παραστούν στο συνέδριο που αρχίζει το Σάββατο το απόγευμα</h2>
      <address><time datetime="2019-11-19T14:43:36+00:00">19 Nov 2019, 14:43</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Τον πρώην πρωθυπουργό και πρώην πρόεδρο του ΠΑΣΟΚ, Κώστα Σημίτη, συνάντησε η Φώφη Γεννηματά, το πρωί της Τρίτης στο γραφείο του στη Βουλή.</p>
      <p>Αφορμή ήταν η πρόσκληση που απηύθυνε η πρόεδρος του ΠΑΣΟΚ και επικεφαλής του Κινήματος Αλλαγής στον κ. Σημίτη, αλλά και στους Γιώργο Παπανδρέου και Βαγγέλη Βενιζέλο, πρώην προέδρους του ΠΑΣΟΚ, να παραστούν στο συνέδριο που αρχίζει το Σάββατο το απόγευμα.</p>
      <p>
        <a href="https://www.tanea.gr/2019/11/19/greece/anapantita-erotimata-gia-ti-dipli-tragodia-stin-katerini/">Διαβάστε ακόμη : Αναπάντητα ερωτήματα για τη διπλή τραγωδία στην Κατερίνη</a>
      </p>
      <p>Σύμφωνα με το ΑΠΕ, το συνέδριο και η πορεία της παράταξης ήταν και το αντικείμενο της συζήτησης με τον Κώστα Σημίτη, η οποία διήρκεσε μισή ώρα.</p>
      <h3>Ο ρόλος του Κώστα Σημίτη</h3>
      <p>Η συνάντηση έρχεται στη σκιά των αναταράξεων στη Χαριλάου Τρικούπη, εν όψει και του συνεδρίου του ΠΑΣΟΚ που, όπως όλα δείχνουν, ενδεχομένως να κρύβει παγίδες και δυσάρεστες εκπλήξεις καθώς ο Παύλος Γερουλάνος συνεχίζει την υψηλών τόνων κριτική του, ενώ την ίδια στιγμή από το περιβάλλον  του Νίκου Ανδρουλάκη εκπέμπονται ασαφή μηνύματα σχετικά με τη συμμετοχή του ή μη στη διαδικασία του Σαββατοκύριακου.</p>
      <p>Χθες, Δευτέρα, η Φώφη Γεννηματά, που συνεχίζει τις περιοδείες της στην περιφέρεια είχε τηλεφωνική συνομιλία με τον Κώστα Σημίτη.</p>
      <h3>Θέλουν τον Σημίτη</h3>
      <p>Οι επιτελείς της κυρίας Γεννηματά θεωρούν πολύ σημαντική την παρουσία του πρώην πρωθυπουργού στο συνέδριο του ΠΑΣΟΚ καθώς η εκτίμηση που υπάρχει είναι ότι ο Ευάγγελος Βενιζέλος πολύ δύσκολα θα αποδεχθεί την πρόσκληση που του εστάλη μετά την εκδίωξη του από το Κίνημα Αλλαγής.</p>
      <figure>
        <iframe src="https://www.youtube.com/embed/rKcjYktYRTg" width="640" height="360" data-service="Youtube" scrolling="no"/>
      </figure>
      <p>
        <a href="https://www.in.gr/2019/11/19/greece/4411365/">Ποινικός Κώδικας : Έως και ισόβια για όσους αφαιρέσουν ζωές οδηγώντας υπό την επήρεια αλκοόλ</a>
      </p>
    </article>
  </body>
</html>