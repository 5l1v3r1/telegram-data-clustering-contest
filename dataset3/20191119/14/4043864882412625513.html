<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/19/7232435/"/>
    <meta property="og:site_name" content="Українська правда"/>
    <meta property="article:published_time" content="2019-11-19T14:25:08+00:00"/>
    <meta property="og:title" content="Прикордонники отримають 20 нових французьких патрульних катерів"/>
    <meta property="og:description" content="Корабельний склад Державної прикордонної служби України поповниться 20 надсучасними 32-х метровими патрульними кораблями французької компанії ОСЕА."/>
  </head>
  <body>
    <article>
      <h1>Прикордонники отримають 20 нових французьких патрульних катерів</h1>
      <address>
        <time datetime="2019-11-19T14:25:08+00:00">19 Nov 2019, 14:25</time>
      </address>
      <p>Корабельний склад Державної прикордонної служби України поповниться 20 надсучасними 32-х метровими патрульними кораблями французької компанії ОСЕА.</p>
      <p><b>Джерело:</b> <a href="https://mvs.gov.ua/ua/news/26114_20_suchasnih_patrulnih_kateriv_Arsen_Avakov_pidpisav_iz_francuzkim_uryadom_spilniy_proekt.htm">МВС</a></p>
      <p><b>Пряма мова глави МВС Арсена Авакова:</b> "Сьогодні була підписана міжурядова рамкова угода на виготовлення і поставку для потреб системи прикордонної безпеки 20 прикордонних патрульних катерів".</p>
      <figure>
        <img src="https://img.pravda.com/images/doc/e/1/e1c0114-news-20191119-144641-1574167601.jpg"/>
      </figure>
      <p><b>Деталі:</b> За словами міністра, пропозиція компанії ОСЕА була найбільш економічно вигідною для України і потреб ДПСУ, а Франція запропонувала комплексний підхід кредитного фінансування і часткову локалізацію, 25%, виробництва в Україні. Тож кожен четвертий корабель буде виготовлений в Україні (орієнтовно, на одному з миколаївських заводів).</p>
      <p>Проєкт вартує 136 мільйонів євро. За словами Авакова, 15% Україна заплатить відразу з державного бюджету. І 85% - це спеціальний кредит французького казначейства з мінімальними відсотками.</p>
      <figure>
        <img src="https://img.pravda.com/images/doc/4/6/46c9a95-76695062-2466610503550300-384604571781038080-n.jpg"/>
      </figure>
      <p>Зазначається, що проєкт розрахований до 2023 року, а перший корабель Україна зможе отримати у 2021 році.</p>
      <figure>
        <img src="https://img.pravda.com/images/doc/3/7/37bb93b-76940751-781718215586184-5038956082362318848-n.jpg"/>
      </figure>
      <p>Кораблі будуть розміщуватися у місцях постійної дислокації підрозділів морської охорони ДПСУ - Одеса, Маріуполь, Бердянськ, Ізмаїл та Кілія.</p>
      <footer>Українська правда</footer>
      <related>
        <a href="https://www.pravda.com.ua/news/2019/11/11/7231593/"/>
        <a href="https://www.pravda.com.ua/news/2019/11/6/7231161/"/>
        <a href="https://www.pravda.com.ua/news/2019/11/4/7230908/"/>
      </related>
    </article>
  </body>
</html>