<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/u-shostci-magazynna-kamera-videonaglyadu-dopomogla-vstanovyty-kradiya-dorogogo-gadzhetu"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-19T14:55:00+00:00"/>
    <meta property="og:title" content="У Шостці магазинна камера відеонагляду допомогла встановити крадія дорогого гаджету"/>
    <meta property="og:description" content="Про крадіжку мобільного телефону вартістю у 7 000 гривень в поліцію Шостки повідомив сам власник. Чоловік розповів: вибираючи у магазині товар, залишив на кілька хвилин свій ґаджет на полиці поруч себе. Затим відійшов на два-три кроки, а коли повернувся, виявив, що той зник зник."/>
  </head>
  <body>
    <article>
      <h1>У Шостці магазинна камера відеонагляду допомогла встановити крадія дорогого гаджету</h1>
      <address>
        <time datetime="2019-11-19T14:55:00+00:00">19 Nov 2019, 14:55</time>
      </address>
      <p>Про крадіжку мобільного телефону вартістю у 7 000 гривень в поліцію Шостки повідомив сам власник. Чоловік розповів: вибираючи у магазині товар, залишив на кілька хвилин свій ґаджет на полиці поруч себе. Затим відійшов на два-три кроки, а коли повернувся, виявив, що той зник зник.</p>
      <p>Прибувши на виклик, правоохоронці передивились записи з камер відеоспостереження, і побачили на ньому злодія - іншого відвідувача крамниці. Цей чоловік знаходився поруч, і добре бачив, чим зайнятий потерпілий. Однак замість того, щоб звернути його увагу на залишений телефон, він забрав термінал і якнайшвидше покинув прміщення.</p>
      <p>Завдяки зображенню на записах підозрюваного чоловіка поліцейські знайшли. Ним виявився 50-річний місцевий мешканець. Він розкаявся у своєму вчинку і повернув потерпілому його мобільний.</p>
      <p>У поліції вчинок чоловіка кваліфікували як крадіжку та відкрили стосовно нього кримінальне провадження за ознаками ч. 1 ст. 185 Кримінального кодексу України. У разі доведення його вини за скоєне йому загрожує штраф до п'ятдесяти неоподатковуваних мінімумів доходів громадян або виправні роботи на строк до двох років, або позбавлення волі на строк до трьох років, повідомляє Відділ комунікації поліції Сумської області.</p>
    </article>
  </body>
</html>