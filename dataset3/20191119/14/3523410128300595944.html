<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640753/%D8%A7%D8%B3%D8%AA%D9%81%D8%A7%D8%AF%D9%87-%D8%A7%D8%B2-%D8%AF%D8%A7%D8%B1%D8%A7%DB%8C%DB%8C%E2%80%8C-%D8%A2%D9%85%D8%B1%DB%8C%DA%A9%D8%A7-%D8%A8%D9%87-%D8%B9%D9%86%D9%88%D8%A7%D9%86-%DA%AF%D8%B1%D9%88-%D9%86%D8%A7%D8%AF%D8%B1%D8%B3%D8%AA-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T14:55:00+00:00"/>
    <meta property="og:title" content="استفاده از دارایی‌ آمریکا به عنوان گرو نادرست است"/>
    <meta property="og:description" content="رکس تیلرسون با اشاره به اقدام دونالد ترامپ درخصوص اوکراین اظهار کرد:درخواست برای منافع شخصی واستفاده ازدارایی‌های آمریکا به عنوان گرو،کاری نادرست است."/>
  </head>
  <body>
    <article>
      <h1>
        <a href="https://www.bultannews.com/fa/news/640753/%D8%A7%D8%B3%D8%AA%D9%81%D8%A7%D8%AF%D9%87-%D8%A7%D8%B2-%D8%AF%D8%A7%D8%B1%D8%A7%DB%8C%DB%8C%E2%80%8C-%D8%A2%D9%85%D8%B1%DB%8C%DA%A9%D8%A7-%D8%A8%D9%87-%D8%B9%D9%86%D9%88%D8%A7%D9%86-%DA%AF%D8%B1%D9%88-%D9%86%D8%A7%D8%AF%D8%B1%D8%B3%D8%AA-%D8%A7%D8%B3%D8%AA">استفاده از دارایی‌ آمریکا به عنوان گرو نادرست است</a>
      </h1>
      <h2>رکس تیلرسون با اشاره به اقدام دونالد ترامپ درخصوص اوکراین اظهار کرد:درخواست برای منافع شخصی واستفاده ازدارایی‌های آمریکا به عنوان گرو،کاری نادرست است.</h2>
      <address><time datetime="2019-11-19T14:55:00+00:00">19 Nov 2019, 14:55</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، رکس تیلرسون، وزیر امور خارجه سابق آمریکا در گفتگو با شبکه "پی‌بی‌اس" در پاسخ به سوالی درباره واکنش او نسبت به توقف <b>پرداخت کمک نظامی</b> به اوکراین در صورتی که این اقدام در زمان وزارت او صورت می‌گرفت، گفت: ترجیح می‌دهم درباره شرایط فرضی صحبت نکنم.</p>
      <p>به گزارش شبکه خبری سی‌ان‌ان، او پس از تاکید مجری برنامه در این خصوص گفت: مشخصا درخواست برای منافع شخصی و استفاده از دارایی‌های آمریکا به عنوان گرو، کاری نادرست است.</p>
      <p>وی افزود: شکی در این خصوص نیست. بنابراین اگر به دنبال منافع شخصی هستید و در این راستا از کمک خارجی آمریکا یا تسلیحات آمریکا یا نفوذ آمریکا استفاده می‌کنید، این کار اشتباه است. فکر می‌کنم همه این مساله را متوجه می‌شوند.</p>
      <p>به نظر می‌رسد تیلرسون از برخی معاملات مشکل‌ساز احتمالی که از سوی افرادی طرح‌ریزی شده‌اند که از مهره‌های کلیدی ماجرای اوکراین بوده‌اند، جلوگیری کرده است.</p>
      <p>رئیس جمهوری ایالات متحده آمریکا متهم است که از دولت اوکراین برای افزایش شانس پیروزی‌اش در انتخابات ریاست جمهوری آینده این کشور درخواست کمک کرده است و ارائه کمک نظامی به این کشور را به انجام تحقیقات درباره پسر جو بایدن، رقیب انتخاباتی‌اش در انتخابات 2020 منوط کرده است. هانتر بایدن در اوکراین فعالیت اقتصادی داشت.</p>
    </article>
  </body>
</html>