<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321631/Tubbergen-wil-kavelprijzen-voor-volgend-jaar-bevriezen-om-doorstroming-te-bevorderen"/>
    <meta property="og:site_name" content="RTV Oost"/>
    <meta property="article:published_time" content="2019-11-19T14:52:16+00:00"/>
    <meta property="og:title" content="Tubbergen wil kavelprijzen voor volgend jaar bevriezen om doorstroming te bevorderen"/>
    <meta property="og:description" content="Het college van Tubbergen wil de kavelprijzen voor volgend jaar in de gemeente vastzetten. Dit om te voorkomen dat de prijzen door het dak schieten. &quot;De gemeente vindt het erg belangrijk dat er voldoende woningen zijn voor iedereen&quot;, zegt wethouder Erik Volmerink."/>
  </head>
  <body>
    <article>
      <h1>Tubbergen wil kavelprijzen voor volgend jaar bevriezen om doorstroming te bevorderen</h1>
      <address>
        <time datetime="2019-11-19T14:52:16+00:00">19 Nov 2019, 14:52</time>
      </address>
      <slideshow>
        <figure>
          <img src="https://imgo.rgcdn.nl/18d42f63eada4413afb33d054ec63936/opener/De-gemeente-Tubbergen-wil-de-kavelprijzen-voor-2020-bevriezen-Foto-iStock-Getty-Images-Plus.jpg?v=tADtGDRArF-RJKSO4g3X8Q2"/>
        </figure>
        <figure>
          <img src="https://imgo.rgcdn.nl/18d42f63eada4413afb33d054ec63936/opener/De-gemeente-Tubbergen-wil-de-kavelprijzen-voor-2020-bevriezen-Foto-iStock-Getty-Images-Plus.jpg?v=tADtGDRArF-RJKSO4g3X8Q2"/>
        </figure>
        <figcaption>De gemeente Tubbergen wil de kavelprijzen voor 2020 bevriezen (Foto: iStock / Getty Images Plus)</figcaption>
      </slideshow>
      <p>Het college van Tubbergen wil de kavelprijzen voor volgend jaar in de gemeente vastzetten. Dit om te voorkomen dat de prijzen door het dak schieten. "De gemeente vindt het erg belangrijk dat er voldoende woningen zijn voor iedereen", zegt wethouder Erik Volmerink.</p>
      <p>Daarnaast wil de gemeente ook regelingen voor starters in standhouden. "Om ervoor te zorgen dat jongeren in hun eigen kern een woning vinden en om de doorstroming op de woningmarkt te stimuleren, blijft de starterslening bestaan", legt de wethouder uit.</p>
      <p>Ook zijn de gemeentelijke kavels, voor bouwkavels kleiner van 250 vierkante meter, goedkoper voor starters op de woningmarkt. "De gemeentelijke kavelprijzen voor starters liggen twintig procent lager."</p>
      <p>Behalve de kavelprijzen voor de woningbouw, blijven ook de grondprijzen voor bedrijven gelijk aan dit jaar.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Tubbergen+wil+kavelprijzen+voor+volgend+jaar+bevriezen+om+doorstroming+te+bevorderen">06 - 57 03 33 33</a>.</aside>
    </article>
  </body>
</html>