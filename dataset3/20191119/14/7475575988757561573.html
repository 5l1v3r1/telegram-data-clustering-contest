<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/dunya/isvec-assange-hakkindaki-tecavuz-sorusturmasina-son-verdi-h697636.html"/>
    <meta property="og:site_name" content="61 SAAT"/>
    <meta property="article:published_time" content="2019-11-19T14:55:43+00:00"/>
    <meta property="og:title" content="İsveç, Assange hakkındaki tecavüz soruşturmasına son verdi"/>
    <meta property="og:description" content="Wikileaks’in kurucusu Julian Assange hakkında İsveç’te yeniden açılan tecavüz soruşturulmasının kapatıldığı açıklandı."/>
  </head>
  <body>
    <article>
      <h1>İsveç, Assange hakkındaki tecavüz soruşturmasına son verdi</h1>
      <h2>Wikileaks’in kurucusu Julian Assange hakkında İsveç’te yeniden açılan tecavüz soruşturulmasının kapatıldığı açıklandı.</h2>
      <address>
        <time datetime="2019-11-19T14:55:43+00:00">19 Nov 2019, 14:55</time>
      </address>
      <p>Wikileaks’in kurucusu Julian Assange hakkında İsveç’te yeniden açılan tecavüz soruşturulmasının kapatıldığı açıklandı.</p>
      <p>İsveç makamları tarafından WikiLeaks’in kurucusu Julian Assange, aleyhine açılan tecavüz davası soruşturması kapatıldı. Savcı Eva-Maria Persson düzenlediği kısa basın toplantısında, “Sizi buraya Julian Assange hakkındaki soruşturmanın kapatıldığını duyurmak için davet ettim” ifadelerini kullandı.</p>
      <p>Mayıs ayında İsveç savcılığı, Julian Assange hakkındaki tecavüz suçlamalarıyla ilgili soruşturmanın Ekvador tarafından siyasi iltica başvurusunun reddedilmesi ve Londra’daki Ekvador büyükelçiliğinde tutuklanmasından bir ay sonra tekrar açıldığını duyurmuştu.</p>
      <p>Assange, yedi yıl önce İsveç’te kendisine karşı açılan bir cinsel taciz davası yüzünden Ekvador’un Londra’daki büyükelçiliğine sığınmıştı. Kararı yorumlayan WikiLeaks’in baş editörü Kristinn Hrafnsson, “Şimdi Assange’ın yıllardır uyardığı tehdide odaklanalım: ABD’nin soruşturması ve ilk değişiklikle meydana gelen tehdit” dedi.</p>
      <p>Öte yandan ABD, 2010 yılında ordu istihbaratının eski analistlerinden Chelsea Manning’in WikiLeaks’e sızdırdığı binlerce dosya nedeniyle Assange’ı yargılamak istiyor.</p>
      <p>(İHA)</p>
    </article>
  </body>
</html>