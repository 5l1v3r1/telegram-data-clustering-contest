<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/slovenija/sab-za-novo-kohezijsko-ministrico-predlaga-angelik"/>
    <meta property="og:site_name" content="Primorske novice"/>
    <meta property="article:published_time" content="2019-11-19T14:36:58+00:00"/>
    <meta property="og:title" content="SAB za novo kohezijsko ministrico predlaga Angeliko Mlinar"/>
    <meta property="og:description" content="V stranki SAB bodo po sprejetju proračuna za novo ministrico za področje razvoja, strateške projekte in kohezijo predlagali koroško Slovenko Angeliko Mlinar, je povedala predsednica stranke Alenka Bratušek. Ta sicer po odstopu ministra Iztoka Puriča od začetka oktobra sama vodi službo vlade za razvoj in evropsko kohezijsko politiko."/>
  </head>
  <body>
    <article>
      <h1>SAB za novo kohezijsko ministrico predlaga Angeliko Mlinar</h1>
      <address><time datetime="2019-11-19T14:36:58+00:00">19 Nov 2019, 14:36</time> by <a rel="author">STA</a></address>
      <p>
        <b>V stranki SAB bodo po sprejetju proračuna za novo ministrico za področje razvoja, strateške projekte in kohezijo predlagali koroško Slovenko Angeliko Mlinar, je povedala predsednica stranke Alenka Bratušek. Ta sicer po odstopu ministra Iztoka Puriča od začetka oktobra sama vodi službo vlade za razvoj in evropsko kohezijsko politiko.</b>
      </p>
      <figure>
        <img src="https://static.primorske.si/foto/highres/gnweb/720372_266-angelika.jpg"/>
        <figcaption>V stranki SAB bodo po sprejetju proračuna za novo ministrico za področje razvoja, strateške projekte in kohezijo predlagali koroško Slovenko Angeliko Mlinar, je povedala predsednica stranke Alenka Bratušek.  Foto: Zdravko Primožič/FPA</figcaption>
      </figure>
      <p><b>LJUBLJANA</b> &gt; Bratuškova je na današnji novinarski konferenci potrdila, da sta se z Mlinarjevo o tem dogovorili že pred kakšnim mesecem, a ostajajo pri napovedi, da jo bodo uradno predlagali šele, ko bo sprejet državni proračun.</p>
      <p>Za Mlinarjevo so se v SAB odločili, ker "ve, kako deluje Bruselj, ker zna na Bruseljskih hodnikih odpirati vrata in prepričani smo, da bi lahko bila dodana vrednost pri pogajanjih za novo finančno perspektivo in to vlado, katere del je SAB".</p>
      <p>Bratuškova je spomnila tudi, da Mlinarjeva nima slovenskega državljanstva, izpolnjuje pa vse pogoje za njegovo pridobitev in "že kakšen mesec ureja stvari, da državljanstvo dobi", ker se jim v SAB zdi prav, da ima minister slovenske vlade slovensko državljanstvo, četudi nekatera pravna mnenja pravijo, da tega ne potrebuje.</p>
    </article>
  </body>
</html>