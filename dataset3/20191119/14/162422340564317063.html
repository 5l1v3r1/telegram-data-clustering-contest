<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agroday.com.ua/2019/11/19/ne-vsi-kury-odnoyi-natury-na-dnipropetrovshhyni-vyroblyatymut-ekologichno-chystu-produktsiyu/"/>
    <meta property="og:site_name" content="AgroDay"/>
    <meta property="article:published_time" content="2019-11-19T14:00:18+00:00"/>
    <meta property="og:title" content="Не всі кури одної натури: на Дніпропетровщині вироблятимуть екологічно чисту продукцію"/>
    <meta property="og:description" content="ТОВ «Чікен-Люкс» (Дніпропетровська область), яке вирощує курей-бройлерів, поставило в пріоритет розвиток власної торгової марки для роздрібної торгівлі у невеликих супермаркетах, а також вирощування та реалізацію «домашньої екокурки» й екологічно чистої продукції. Про повідомив директор «Чікен-Люкс» Костянтин Литвинюк. «Створюватимемо й розвиватимемо брендбук екологічно чистої продукції», – зазначив керівник компанії. Щоб розширити асортимент, господарство кооперуватиметься зі свинокомплексами. Для виробництва екологічно чистої продукції у господарстві використовують сучасні технології вирощування птиці. «Ми дуже переймаємося якістю продукції, яку виробляємо, тому повністю відмовилися від таких кормових антибіотиків, як стимуляторів росту, – розповів Костянтин Литвинюк. – Натомість додали у повнораціонні комбікорми фітобіотики». Крім того, у ветеринарно-санітарній схемі господарство застосовує на постійній основі нутрицевтик та рідкий підкислювач. «Перший продукт задаємо як"/>
  </head>
  <body>
    <article>
      <h1>Не всі кури одної натури: на Дніпропетровщині вироблятимуть екологічно чисту продукцію</h1>
      <address>
        <time datetime="2019-11-19T14:00:18+00:00">19 Nov 2019, 14:00</time>
      </address>
      <p>ТОВ «Чікен-Люкс» (Дніпропетровська область), яке вирощує курей-бройлерів, поставило в пріоритет розвиток власної торгової марки для роздрібної торгівлі у невеликих супермаркетах, а також вирощування та реалізацію «домашньої екокурки» й екологічно чистої продукції.</p>
      <p>Про повідомив директор «Чікен-Люкс» Костянтин Литвинюк.</p>
      <p>«Створюватимемо й розвиватимемо брендбук екологічно чистої продукції», – зазначив керівник компанії. Щоб розширити асортимент, господарство кооперуватиметься зі свинокомплексами.</p>
      <p>Для виробництва екологічно чистої продукції у господарстві використовують сучасні технології вирощування птиці.</p>
      <p>«Ми дуже переймаємося якістю продукції, яку виробляємо, тому повністю відмовилися від таких кормових антибіотиків, як стимуляторів росту, – розповів Костянтин Литвинюк. – Натомість додали у повнораціонні комбікорми фітобіотики».</p>
      <p>Крім того, у ветеринарно-санітарній схемі господарство застосовує на постійній основі нутрицевтик та рідкий підкислювач. «Перший продукт задаємо як антистресовий препарат після та перед вакцинаціями, а також як стимулятор продуктивності. Другий – як засіб для боротьби з патогенами, – уточнив директор компанії. – Також даємо його в разі зміни раціонів або за ризиків виникнення бактеріальних захворювань».</p>
      <p>Компанія «Чікен-Люкс» у 2020 році планує збільшити потужність виробництва до 3,2 тис. тонн м’яса на рік.</p>
      <p><b>До інформації:</b> ТОВ «Чікен-Люкс» утримує 220 тис. голів птиці одночасної посадки. Має два забійні цехи: промисловий забій – до 2,5 тис. голів/год., ручний забій – до 2 тис. голів на зміну.</p>
      <related>
        <h4>Статті по темі</h4>
        <a href="https://agroday.com.ua/2019/11/18/kytaj-ponovlyuye-import-ptytsi-z-ssha/"/>
        <a href="https://agroday.com.ua/2019/11/15/chastka-agrobrata-shho-otrymayut-agrariyi-z-derzhbyudzhetu-na-2020-rik/"/>
        <a href="https://agroday.com.ua/2019/11/13/bioenergetyka-mozhe-staty-osnovnym-dzherelom-organichnyh-dobryv-v-ukrayini/"/>
        <a href="https://agroday.com.ua/2019/11/11/ot-take-shiitake-na-zakarpatti-nalagodyly-vyroshuvannya-derevnyh-grybiv/"/>
        <a href="https://agroday.com.ua/2019/11/08/ob-yekt-na-perspektyvu-na-kyyivishhyni-vidkryly-suchanyj-elevatornyj-kompleks/"/>
        <a href="https://agroday.com.ua/2019/11/06/obsyagy-silgospvyrobnytstva-luganskij-oblasti-zrosly-na-9-vidsotkiv-za-rik/"/>
      </related>
    </article>
  </body>
</html>