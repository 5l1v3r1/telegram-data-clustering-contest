<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/szemetbol-epitett-maganak-paradicsomi-szigetet-video/186917"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-19T14:00:00+00:00"/>
    <meta property="og:title" content="Szemétből épített magának paradicsomi szigetet - videó"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Szemétből épített magának paradicsomi szigetet - videó</mark>
      </h1>
      <address><time datetime="2019-11-19T14:00:00+00:00">19 Nov 2019, 14:00</time> by <a rel="author">Bors</a></address>
      <p>Új szintre emelte az újrafelhasználás és a környezettudatosság fogalmát egy francia férfi. Eric Becker ugyanis az elefántcsontparti Abidjan városának partjánál mondhatni a semmiből húzott fel egy kis lebegő szigetet - méghozzá szinte kizárólag szemétből.</p>
      <p>A sziget 700 ezer eldobott műanyagpalacknak köszönhetően marad fenn a víz felszínén, az energiaellátást pedig napelemek biztosítják. Sajnos a víz a városból jön vezetéken, mivel az öböl vize túlságosan szennyezett - Becker azonban így is abban reménykedik, hogy egyedi szemétszigete új, környezetbarátabb irányba tereli majd a turizmust.</p>
      <figure>
        <iframe src="https://www.youtube.com/embed/ADTCTknSvuc" width="650" height="360" data-service="Youtube" scrolling="no"/>
      </figure>
      <p>A szigeten egyébként egy kis étterem valamint két medence is üzemel, és hetente nagyjából 100 vendég érkezik - írja a New York Times.</p>
    </article>
  </body>
</html>