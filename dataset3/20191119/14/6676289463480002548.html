<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/politic/salariu-minim-economie-majorat-83-lei-2020-326280.html"/>
    <meta property="og:site_name" content="Observator"/>
    <meta property="article:published_time" content="2019-11-19T14:38:00+00:00"/>
    <meta property="og:title" content="Salariul minim pe economie va fi majorat cu 83 de lei, în 2020"/>
    <meta property="og:description" content="Premierul Ludovic Orban, a anunţat, astăzi, prin intermediul unei postări pe pagina oficială de Facebook a Guvernului României, că salariul minim pe economie ar putea fi majorat în 2020."/>
  </head>
  <body>
    <article>
      <h1>Salariul minim pe economie va fi majorat cu 83 de lei, în 2020</h1>
      <address><time datetime="2019-11-19T14:38:00+00:00">19 Nov 2019, 14:38</time> by <a rel="author">Alin Tarnovschi</a></address>
      <p>
        <b>
          <b>Premierul Ludovic Orban, a anunţat, astăzi, prin intermediul unei postări pe pagina oficială de Facebook a Guvernului României, că salariul minim pe economie ar putea fi majorat în 2020.</b>
        </b>
      </p>
      <p>Orban a explicat una dintre variantele luate în calcul de Guvern, respectiv salariul minim determinat de rata inflaţiei.</p>
      <p>"În cursul acestei săptămâni, definitivăm propunerile pentru formula de calcul a salariului minim. Dacă stabilim că formula de calcul pentru salariul minim va fi determinată de rata inflației, indicele de creștere a prețurilor de consum și indicele de creștere a productivității, salariul minim pe economie ar putea crește cu 7,2%", se arată în postarea de pe Facebook.</p>
      <p>Astfel, salariul minim pe economie ar putea fi majorat cu 149,7 lei brut, respectiv 83 de lei net.</p>
      <p>Majorarea va fi astfel cu 17 lei sub promisiunea fostului guvern PSD care anunţa o creştere de 100 de lei net.</p>
      <p>Concret, salariul minim pe economie ar putea fi majorat, în 2020, de la 1263 de lei net (cât este în prezent) la 1.346 de lei.</p>
    </article>
  </body>
</html>