<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/215825/Gemeente-Den-Haag-Protest-100-rijden-in-3de-versnelling-gaat-niet-door"/>
    <meta property="og:site_name" content="RTV Noord"/>
    <meta property="article:published_time" content="2019-11-19T14:29:00+00:00"/>
    <meta property="og:title" content="Gemeente Den Haag: 'Protest '100 rijden in 3de versnelling' gaat niet door'"/>
    <meta property="og:description" content="Het protest van automobilisten tegen de verlaging van de maximumsnelheid naar 100 km/u lijkt van de baan. De gemeente Den Haag zegt dat het evenement deze zaterdag van de lijst is gehaald."/>
  </head>
  <body>
    <article>
      <h1>Gemeente Den Haag: 'Protest '100 rijden in 3de versnelling' gaat niet door'</h1>
      <address>
        <time datetime="2019-11-19T14:29:00+00:00">19 Nov 2019, 14:29</time>
      </address>
      <p>Het Malieveld is dit weekend namelijk niet beschikbaar omdat eigenaar Staatsbosbeheer herstelwerkzaamheden wil uitvoeren.</p>
      <p>Woordvoerder Annelou van Egmond van gemeente Den Haag tegenover RTV Noord: 'De initiator van het protest is niet ingegaan op onze uitnodiging om te praten over een alternatieve locatie of tijd. Daaruit halen we dat er geen interesse meer is om het protest door te zetten.'</p>
      <h3>Twee evenementen, 30.000 geïnteresseerden</h3>
      <p>Op twee verschillende facebookevenementen geven zo'n 30.000 mensen aan dat ze deel willen nemen aan het protest.</p>
      <p>De Groninger Levent Tas is de initiator van één van de twee facebookevenementen, met de titel <a href="https://www.facebook.com/events/723254051505459/">100 rijden in de 3e versnelling voor extra uitstoot</a>. Hij zegt het protest zaterdag niet mede te organiseren, en krijgt de ontwikkelingen in Den Haag slechts zijdelings mee. De gemeente Den Haag bevestigt dat ze contact heeft met een andere actiebedenker.</p>
      <h3>Nieuwe aanvraag</h3>
      <p>In een appgroep, waarin actievoerders van beide facebookprotesten samen komen, wordt nagedacht over een nieuwe aanvraag om te protesteren.</p>
      <related>
        <h4>Lees ook:</h4>
        <a href="https://www.rtvnoord.nl/nieuws/215629/100-rijden-in-de-3e-versnelling-heeft-al-bijna-40-000-geinteresseerden"/>
      </related>
    </article>
  </body>
</html>