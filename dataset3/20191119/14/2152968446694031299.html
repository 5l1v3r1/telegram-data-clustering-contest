<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/sofia/2019/11/19/s-25-dka-porasna-novata-gora-na-sofiia-v-kv-suhodol.430117"/>
    <meta property="og:site_name" content="Dnes.bg"/>
    <meta property="article:published_time" content="2019-11-19T14:40:00+00:00"/>
    <meta property="og:title" content="С 25 дка порасна &quot;Новата гора на София&quot; в кв. &quot;Суходол&quot;"/>
    <meta property="og:description" content="Тази събота и неделя отново ще се сади, всеки е поканен | Dnes.bg"/>
  </head>
  <body>
    <article>
      <h1>С 25 дка порасна "Новата гора на София" в кв. "Суходол"</h1>
      <h2>Тази събота и неделя отново ще се сади, всеки е поканен</h2>
      <address><time datetime="2019-11-19T14:40:00+00:00">19 Nov 2019, 14:40</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <p>"Новата гора на София" е пораснала с още 25 декара за две седмици, съобщиха от Столична община.</p>
      <p>През този уикенд се включиха над 430 доброволци, които засадиха 16 декара от гората. Новата гора на София се намира в кв. "Суходол“, в близост до рекултивираното депо за битви отпадъци и ще заема площ от 225 дка, от които вече е засадена повече от половината.</p>
      <p>С доброволчески труд напредваме с бързи темпове в изграждането на зеления филтър на София, съобщават от общината.</p>
      <p>Тази събота и неделя отново ще садим. Атмосферните условия все още са добри и позволяват да се извършват залесителни дейности. Ако времето се задържи така, залесителният сезон ще продължи до 1 декември.</p>
      <p>Специално откритата временна автобусна линия № 56А  ще отвежда желаещите до  терена за залесяване.</p>
      <p>Автобусите тръгват от спирка "Вардар" при метеостанцията в 10:00 ч. и  ще се движат в интервал от 1 час. Последният автобус от гората към града е в 16:30 ч.</p>
      <p>На терен са осигурени ръкавици и лопати, както и достатъчно фиданки. За улеснение на доброволците експерти от ОП ''Управление на общински земи и гори''  помагат със съвети за залесителните дейности.</p>
    </article>
  </body>
</html>