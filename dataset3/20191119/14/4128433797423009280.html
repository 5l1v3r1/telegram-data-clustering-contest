<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://businessinsider.com.pl/firmy/jak-wybrac-firme-transportowa-ktora-dostarczy-twoj-towar-bezpiecznie-i-na-czas/xdexm5x"/>
    <meta property="og:site_name" content="Business Insider"/>
    <meta property="article:published_time" content="2019-11-19T14:21:45+00:00"/>
    <meta property="og:title" content="Jak wybrać firmę transportową, która dostarczy Twój towar bezpiecznie i na czas?"/>
    <meta property="og:description" content="Jakie kroki wykonać przed powierzeniem spedytorowi naszej przesyłki i czy cena jest dobrym miernikiem przy wyborze? O tym rozmawiamy z Anną Hanusiak – Tatarską, właścicielem spółki Hansped Transport i Spedycja z Katowic."/>
  </head>
  <body>
    <article>
      <h1>Jak wybrać firmę transportową, która dostarczy Twój towar bezpiecznie i na czas?</h1>
      <address><time datetime="2019-11-19T14:21:45+00:00">19 Nov 2019, 14:21</time> by <a rel="author">www.hansped.pl</a></address>
      <figure>
        <img src="http://ocdn.eu/images/pulscms/MDg7MDA_/399d40deb316d0e2d1319737568282a2.jpg"/>
        <figcaption>
          <cite>Foto: www.hansped.pl</cite>
        </figcaption>
      </figure>
      <p>Jakie kroki wykonać przed powierzeniem spedytorowi naszej przesyłki i czy cena jest dobrym miernikiem przy wyborze? O tym rozmawiamy z <b>Anną Hanusiak – Tatarską</b>, właścicielem spółki Hansped Transport i Spedycja z Katowic.</p>
      <p>
        <b>- Zanim przejdziemy do odpowiedzi na postawione pytania, chciałem dowiedzieć się, co przyciągnęło Panią do branży transportowej, uważanej powszechnie za męski zawód?</b>
      </p>
      <p>- To prawda, że przez lata kierowcą zawodowym mógł być tylko mężczyzna. Wiązało się to z tym, że jazda ciężarówką wymagała wiele siły, zarówno w kwestii prowadzenia jej jak i np. wymiany koła czy też zaangażowania przy załadunku jak i wyładunku. Jednak organizacja przewozów, planowanie i strategia zarządzania flotą wymaga zupełnie innych umiejętności niż tężyzna fizyczna. Sama z motoryzacją związana jestem przez całe swoje zawodowe życie. Początkowo byłam odpowiedzialna za wprowadzanie i budowę sieci sprzedaży marki Skoda. Dziś jest ona doskonale znana w Polsce, jednak nie zawsze tak było. Następnie związana byłam z marką Seat, która była w podobnej sytuacji jak Skoda jeśli chodzi o rozpoznawalność i zaufanie. Dopiero w kolejnych latach na stałe związałam się z logistyką i transportem drogowym rzeczy na własną rękę. Zdobyte doświadczenie w budowaniu sieci dealerskich i koordynacji wielu procesów z powodzeniem wdrożyłam w swojej firmie. Dziś specjalizujemy się w transporcie stali dla największych graczy w naszym kraju z Arcelor Mittal na czele. Operujemy na terenie całego kraju jak i Europy, dlatego doskonale wiemy, na co zwrócić uwagę by być mądrym w tym wypadku jeszcze przed szkodą.</p>
      <figure>
        <img src="https://ocdn.eu/pulscms-transforms/1/eimk9kpTURBXy9jZjM1NGJlZThiM2UwMzQ1MjhlODNhMTI3MjNhODI5MS5qcGeSlQLNAyAAw8OVAgDNAyDDw4GhMQE"/>
        <figcaption>
          <cite>Foto: www.hansped.pl</cite>
        </figcaption>
      </figure>
      <p>
        <b>- Zacznijmy więc od tego co powinienem jako przedsiębiorca zrobić w pierwszej kolejności myśląc o wysłaniu czegokolwiek przy pomocy firmy transportowej?</b>
      </p>
      <p>- Absolutnym fundamentem we współpracy zarówno dla Nas jak i każdej z poważnych firm transportowych jest daleko idąca rzetelność informacji w obie strony. Mam tu na myśli dokładne przekazanie spedytorowi informacji na temat tego co chcemy przewieźć, jaka jest tego ilość, waga i wymiary oraz gdzie chcemy to dostarczyć. Wszystkie te szczegóły są bardzo ważne dla spedytora przy wyborze odpowiedniej naczepy do realizacji danego transportu. Firma taka jak Nasza, dysponuje różnymi pojazdami i szerokim wachlarzem naczep przystosowanymi do przewozu różnego rodzaju ładunków. Dla przykładu : towar taki jak stal w kręgach wymaga naczepy typu mulda, wysokie ładunki mogą wymagać naczepy typu mega, a owoce wymagają kontrolowanej temperatury, czyli chłodni. Podsumowując, fundamentem dobrej współpracy jest dostarczenie spedytorowi maksymalnej ilości informacji, co pozwoli na przygotowanie optymalnej oferty transportu na przewóz towaru. Dla Nas cały proces realizacji przewozu nie ma tajemnic, zlecenia realizujemy na czas i umiemy przewidywać różne wydarzenia. Aktualnie coraz większą uwagę stawia się na jakość usługi, a przy nowoczesnych systemach GPS jesteśmy w stanie monitorować auto na całej trasie. Dzięki właśnie takim rozwiązaniom klient ma pełną wiedzę o lokalizacji swojego ładunku i pewność, że jego towar jest bezpieczny.</p>
      <p>
        <b>- No dobrze, wiemy już co mamy do przewiezienia. Co dalej?</b>
      </p>
      <p>- Na tym etapie musimy ustalić gdzie odbędzie się załadunek oraz rozładunek towaru, określając miejscowość oraz obowiązujący w Polsce 5-cyfrowy kod pocztowy. Natomiast jeśli chodzi o Europę są to 4-6 cyfrowe odpowiedniki. Być może brzmi to banalnie, ale życie pokazuje, że to jeden z najistotniejszych elementów, gdzie można popełnić kosztowną pomyłkę. Dla ciekawostki miejscowość Baranów występuje w 3 różnych województwach – łódzkim, wielkopolskim oraz podlaskim. Odległość między Baranowem wielkopolskim a podlaskim wynosi 350 kilometrów. Dlatego mając konkretne dane jako spedytor jesteśmy w stanie wyznaczyć najszybszą trasę, tak aby auto dojechało bez trudu i na czas. Zarówno nadawca jak i odbiorca powinien być przygotowany na przyjęcie samochodu. Tu znowu działa zasada wzajemności – my musimy dokładnie wiedzieć w jakich godzinach nadawca i odbiorca pracują. W naszej branży czas jest towarem deficytowym, każda godzina oczekiwania na załadunek lub rozładunek burzy cały proces przewozowy. Istotnym elementem jest możliwość sprawnego dojazdu na załadunek czy rozładunek, mamy tu na myśli m.in. wąskie uliczki, grząski teren lub też niskie wiadukty, które uniemożliwiają dojazd auta. Należy pamiętać, że typowy zestaw ma niemal 18 metrów długości i waży 40 ton.</p>
      <p>
        <b>- Załóżmy, że mamy już wszystkie dane. Jak wyselekcjonować dobrego partnera spośród setek firm transportowych, z których każda twierdzi, że jest profesjonalna. Czy istnieje jakiś uniwersalny sposób na uniknięcie potencjalnego błędu? </b>
      </p>
      <p>- Hansped jako profesjonalny przewoźnik ma swoje wypracowane procedury. Posiada możliwości pozwalające na weryfikację przewoźnika oraz jego taboru. Należy pamiętać, aby dane firmy podane przez przewoźnika były zgodne z ogólnodostępnymi bazami danych takich jak CEiDG, KRS, REGON. Weryfikacja tak podstawowych danych jak chociażby numer telefonu potrafi uchronić nas przed oszustem podszywającym się pod rzetelnego przewoźnika i zapobiec tym samym kradzieży towaru . Tu warto też wspomnieć o żądaniu od wykonawcy usługi odpowiednich ubezpieczeń, takich jak OC przewoźnika, czy OC spedytora, jeżeli nie wykonuje usługi własnym taborem. W zależności od wartości przewożonego towaru istotnym elementem będzie wysokość samej polisy.</p>
      <figure>
        <img src="https://ocdn.eu/pulscms-transforms/1/Jutk9kpTURBXy9lNGQ2MWU4ZDk0OWVlYzg4MWU4YmI5MzllZGRiODU3ZS5qcGeSlQLNAyAAw8OVAgDNAyDDw4GhMQE"/>
        <figcaption>
          <cite>Foto: www.hansped.pl</cite>
        </figcaption>
      </figure>
      <p>
        <b>- Co z ceną ? Czy ona jest kluczowym czynnikiem?</b>
      </p>
      <p>- Nikogo nie zdziwi pewnie, że cena za usługę jest ważna. Zależy jednak ona od odległości, rodzaju naczepy, ładunku i terminie dostawy. Wybierając ofertę nie opierajmy się na najniższej możliwej, gdyż ona nie gwarantuje pożądanej jakości usługi. W Naszym przypadku praca z ponad 1700 przewoźnikami pozwala nam działać na dużą skalę, dzięki czemu zapewniamy szybką organizację odpowiedniego rodzaju taboru do przewożonego towaru, oferując tym samym korzystny stosunek usługi do ceny. </p>
      <p>
        <b>- Hansped to jeden z liderów przewozów w Polsce. Co stanowi czynnik sukcesu w tej bardzo wymagającej branży?</b>
      </p>
      <p>- Myślę, że kluczowy jest dobry zespół. Moi ludzie to prawdziwi fachowcy z dużą dozą szaleństwa i determinacji. Bardzo lubią to co robią i są pełni zapału do podejmowania nowych wyzwań, co przejawia się w realizacji zarówno standardowych, jak i niestandardowych zleceń, m.in. od ….. przewozu śniegu, jak trzeba nawet z włoskich Dolomitów, do ….. transportu gwoździ chociażby chłodnią, bo akurat taka naczepa jest dostępna. Cieszy nas nie tylko zdobywanie nowych rynków i klientów, ale także obsługa obecnych na najwyższym poziomie. Myślę, że w perspektywie tych ponad dwudziestu lat na rynku, dzięki właśnie zdobytemu doświadczeniu, jakości naszych usług, rzetelności, lojalności w stosunku do Partnerów biznesowych, wspólnie jako zgrany zespół potrafimy osiągać sukcesy, podążając wciąż za naszą myślą przewodnią jaką jest „Z NAMI WSZĘDZIE”.</p>
      <p>
        <b>- Dziękuję za rozmowę.</b>
      </p>
      <p>
        <b>Łukasz Bąk</b>
      </p>
      <p>
        <b>Jeśli masz pytania dotyczące przewozu towarów, skontaktuj się z naszym ekspertem:</b>
      </p>
      <p>Hansped Transport i Spedycja S.J.</p>
      <p>Katowice ul. Chopina 1/IX</p>
      <p>Tel : +48 32 353 07 27 20 - 22;   +48 32 609 22 22 - 24</p>
      <p> <a href="mailto:biuro@hansped.pl">biuro@hansped.pl</a> ; <a href="http://www.hansped.pl/">www.hansped.pl</a></p>
      <p>Materiał partnera</p>
    </article>
  </body>
</html>