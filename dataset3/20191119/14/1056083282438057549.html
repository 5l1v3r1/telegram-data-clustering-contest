<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082818553/%D8%A8%D8%B1%DA%AF%D8%B2%D8%A7%D8%B1%DB%8C-%D9%86%D8%B4%D8%B3%D8%AA-%D8%B4%D9%88%D8%B1%D8%A7%DB%8C-%D8%B9%D8%A7%D9%84%DB%8C-%D8%A7%D9%86%D9%82%D9%84%D8%A7%D8%A8-%D9%81%D8%B1%D9%87%D9%86%DA%AF%DB%8C-%D8%A8%D9%87-%D8%B1%DB%8C%D8%A7%D8%B3%D8%AA-%D8%B1%D8%A6%DB%8C%D8%B3-%D8%AC%D9%85%D9%87%D9%88%D8%B1"/>
    <meta property="og:site_name" content="ایسنا"/>
    <meta property="article:published_time" content="2019-11-19T14:42:23+00:00"/>
    <meta property="og:title" content="برگزاری نشست شورای عالی انقلاب فرهنگی به ریاست رئیس جمهور"/>
    <meta property="og:description" content="شورای عالی انقلاب فرهنگی عصر سه شنبه با حضور روسای قوا و اعضا، به ریاست حجت الاسلام و المسلمین حسن روحانی رئیس جمهور تشکیل جلسه داد."/>
  </head>
  <body>
    <article>
      <h1>برگزاری نشست شورای عالی انقلاب فرهنگی به ریاست رئیس جمهور</h1>
      <address>
        <time datetime="2019-11-19T14:42:23+00:00">19 Nov 2019, 14:42</time>
      </address>
      <p>شورای عالی انقلاب فرهنگی عصر سه شنبه با حضور روسای قوا و اعضا، به ریاست حجت الاسلام و المسلمین حسن روحانی رئیس جمهور تشکیل جلسه داد.</p>
      <p>به گزارش ایسنا، در این جلسه موضوع انتخاب مجدد حمید رضا طیبی به ریاست جهاد دانشگاهی از سوی هیات امنا، مورد تایید و تصویب شورا قرار گرفت و همچنین با رای اعضای شورا آقایان علی اکبر ولایتی و حجت الاسلام والمسلمین محسن قمی به عنوان نمایندگان شورا در کمیته تجدید نظر وزارت بهداشت، درمان و آموزش پزشکی انتخاب شدند.</p>
      <p>اعضای شورای عالی انقلاب فرهنگی در جلسه امروز همچنین درمورد موضوع فرصت ها و چالش های علم و فناوری در کشور و اموری که توجه به آنها می تواند معضلات علم و فناوری را برطرف کند، بحث و تبادل نظر کردند.</p>
      <p>رابطه بین صنعت و دانشگاه و همچنین ضرورت توجه به بحث تحقیق و توسعه در دانشگاه های کشور از جمله موضوعات مطرح در این جلسه بود که جمع بندی موضوعات به جلسه بعدی شورا موکول شد.</p>
      <p>انتهای پیام</p>
    </article>
  </body>
</html>