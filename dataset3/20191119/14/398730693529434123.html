<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/asikt/infor-konsuppdelade-idrottslektioner-i-skolan/"/>
    <meta property="og:site_name" content="DN.SE"/>
    <meta property="article:published_time" content="2019-11-19T14:36:00+00:00"/>
    <meta property="og:title" content="DN Åsikt. ”Inför könsuppdelade idrottslektioner i skolan”"/>
    <meta property="og:description" content="Insändare på DN Åsikt, 19 november 2019: ”Det skulle minska mobbningen och ge flickor större chans till högre betyg.”"/>
  </head>
  <body>
    <article>
      <h1>DN Åsikt. ”Inför könsuppdelade idrottslektioner i skolan”</h1>
      <address><time datetime="2019-11-19T14:36:00+00:00">19 Nov 2019, 14:36</time> by <a rel="author">Dina Karlsson, Falun, elev i årskurs 8</a></address>
      <p>
        <b>INSÄNDARE. Inför könsuppdelade idrottslektioner i skolan. Det skulle minska mobbningen och ge flickor större chans till högre betyg, skriver högstadieeleven Dina Karlsson.</b>
      </p>
      <p>Könsuppdelad undervisning har sedan länge väckt starka reaktioner, då det strider mot den likvärdiga utbildningen i skolan. Men idrottslektionerna skulle bli både tryggare och roligare för fler om undervisningen delades upp efter kön. </p>
      <p>Enligt forskning riktar sig undervisningen i idrottsämnet mer till pojkar som ofta får högre betyg än flickor. Barbro Carlis <a href="https://lararnastidning.se/barbro-carligymnastik-pojkar-och-flickor/">avhandling i pedagogik</a> visar att samundervisningen i idrott inte ger likvärdig undervisning eftersom flickor måste prestera på högre nivå för att nå godkänt betyg. </p>
      <p>På idrottslektionerna upplever jag ofta att det är ett hårdare klimat. Det är lättare att slänga ur sig kommentarer och hånflina under en idrottslektion än på en mattelektion, då elever fysiskt bör visa vad de går för under idrotten. </p>
      <p><b>Jag tror</b> att det är betydligt fler elever än jag som upplever idrotten som en mardröm. Jag är självklart medveten om att en uppdelning också skulle innebära nackdelar som problematik angående fler resurser och idrottslokaler, men också för elever som definierar sig som icke-binära. Den som är icke-binär tycker jag själv kan bestämma vilken grupp den vill tillhöra under idrottslektionerna. </p>
      <p>Det är förstås svårt att trolla fram större resurser och lokaler, men det problemet är jag säker går att lösa på ett eller annat sätt. Jag ser uppdelningen som ett undantag i undervisningen främst för att flickor ska trivas så bra som möjligt under idrotten.</p>
      <p>En uppdelning skulle underlätta för främst tjejer som utsätts mest för den mobbning som sker under idrottslektioner. </p>
      <p><b>Jag tror också</b> att flickor skulle få högre betyg med könsuppdelade idrottslektioner. I alla fall skulle jag själv skulle våga betydligt mer om klimatet skulle blir trevligare och mer lättsamt.</p>
      <details>
        <summary>DN Åsikt. 19 november 2019 kl 15</summary>
        <p>
          <b>Insändare</b>
        </p>
        <p>Dina Karlsson:<br/><a href="https://www.dn.se/asikt/infor-konsuppdelade-idrottslektioner-i-skolan"><b>”Inför könsuppdelade idrottslektioner i skolan”</b></a><b> </b></p>
        <p>
          <b>Svar</b>
        </p>
        <p>
          <a href="https://www.dn.se/asikt/sa-skriver-du-insandare-och-svar-i-dagens-nyheter/">
            <b>Så svarar du och kommenterar</b>
          </a>
        </p>
      </details>
    </article>
  </body>
</html>