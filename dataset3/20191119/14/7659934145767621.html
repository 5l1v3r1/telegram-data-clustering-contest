<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1999021/suudi-arabistanda-yolsuzluk-yapan-18-ki%C5%9Fiye-toplam-55-y%C4%B1l-hapis-cezas%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-19T14:00:00+00:00"/>
    <meta property="og:title" content="Suudi Arabistan'da yolsuzluk yapan 18 kişiye toplam 55 yıl hapis cezası"/>
    <meta property="og:description" content="Suudi Arabistan Başsavcılığı, bir kısmı kamu kurumlarında çalışan 18 kişinin yolsuzluk yaptıkları gerekçesiyle toplamda 55 yıl hapis cezasına çarptırıldığını duyurdu. Şarku’l Avsat’ın bir nüshasını ulaştığı Başsavcılık açıklamasına göre, “kamu fonlar"/>
  </head>
  <body>
    <article>
      <h1>Suudi Arabistan'da yolsuzluk yapan 18 kişiye toplam 55 yıl hapis cezası</h1>
      <address>
        <time datetime="2019-11-19T14:00:00+00:00">19 Nov 2019, 14:00</time>
      </address>
      <p>Suudi Arabistan Başsavcılığı, bir kısmı kamu kurumlarında çalışan 18 kişinin yolsuzluk yaptıkları gerekçesiyle toplamda 55 yıl hapis cezasına çarptırıldığını duyurdu.<br/><br/>Şarku’l Avsat’ın bir nüshasını ulaştığı Başsavcılık açıklamasına göre, “kamu fonlarının korunduğu, yolsuzluk davalarının takip edildiği, toplumu ilgilendiren her konunun Başsavcılık tarafından titizlikle incelendiği ve kafa karışıklığına sebep olan hususların açıklığa kavuşturulduğu aktarıldı.<br/><br/>Açıklamada, aralarında kamu görevlisi ve bazı ticari kuruluşlarda çalışan 18 kişinin yolsuzlukla suçlandığı kaydedildi.<br/><br/>Açıklamada, sunulan 726 güçlü delil ile kendisine suç atfedilen kimselerin mahkûm edilmesine ve bu kişilere karşı ağır cezaların uygulanmasının talep edildiği belirtilerek, savcılık listesinde aleyhine suç isnat edilen kimselerin mahkûm edilmesini içeren bir dizi karar alındığı aktarıldı. Yolsuzluk yapan 18 kişinin toplam 55 yıl hapis cezasının yanı sıra, 4 milyon riyal para cezasına çarptırıldığı aktarıldı. Mahkûm edilen kimselerden birinin, iş adamından rüşvet alan bir memur olduğu, bu memurun iş bütünlüğü görevini ihlal etmesinin yanı sıra yolsuzluk ve dolandırıcılık yaptığının da ortaya çıktığı kaydedildi. Görevini kötüye kullanan kamu görevlisinin 16 yıl hapis cezasına çarptırıldığı aktarılırken, mali suçlara ek olarak, diğer çalışanları da suçuna ortak ettiği belirtildi.<br/><br/>Kamu görevlisinin işine engel olarak doğrudan şirket çalışanları ile rüşvet veren bir iş adamının da mahkûm edildiği belirtildi. Lisanssız ticari faaliyetlerde bulunan ve insanların parasını gasp eden başka birinin ise, 16 yıl hapis ve para cezasına çarptırıldığı aktarıldı.<br/><br/>Şahsın, şirkette çalışan bazı kişilerle işlediği bir dizi suça ortak olduğu için 16 yıl hapis cezası aldığı ifade edildi.<br/><br/>Savcılık açıklamasında, yolsuzluk davalarının peşinde olunacağı ve bu suça karışanların yeterli ölçüde ceza almaları için çaba sarf edileceği aktarılırken, yolsuzluk ile mücadelenin ulusal bir öncelik ve sürdürülebilir bir hedef olduğu kaydedildi.</p>
    </article>
  </body>
</html>