<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10082020-22-ta-23-listopada-kremenchucka-gromada-vshanovuye-pamyat-zhertv-golodomorv.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-19T14:04:00+00:00"/>
    <meta property="og:title" content="22 та 23 листопада кременчуцька громада вшанує пам'ять жертв голодоморів"/>
    <meta property="og:description" content=" Приєднатися можуть усі бажаючі 22 та 23 листопада кременчужани вшановуватимуть пам'ять жертв голодоморів. Кременчуцька міська рада закликає усіх небайдужих приєднатися до заходів, які пройдуть у"/>
  </head>
  <body>
    <article>
      <h1>22 та 23 листопада кременчуцька громада вшанує пам'ять жертв голодоморів</h1>
      <address><time datetime="2019-11-19T14:04:00+00:00">19 Nov 2019, 14:04</time> by <a rel="author">Катерина Турубара</a></address>
      <figure>
        <img src="https://www.telegraf.in.ua/uploads/posts/2019-11/1574088269_vshanuvannya-zhertv-golodomoru.jpg"/>
      </figure>
      <p>
        <b>Приєднатися можуть усі охочі</b>
      </p>
      <p>22 та 23 листопада кременчужани вшановуватимуть пам'ять жертв голодоморів. Кременчуцька міська рада закликає усіх небайдужих приєднатися до заходів, які пройдуть у Кременчуці.</p>
      <p>22 листопада об 11.00 біля пам’ятного знаку «Жертвам голодомору» на вулиці Бетонній відбудеться мітинг-реквієм до Дня пам’яті жертвам голодоморів. Жителі Кременчука пом'януть мільйони людей, які загинули мученицькою смертю від голоду, заподіяного тоталітарним режимом у 1932-1933 роках.</p>
      <p>А наступного дня, 23 листопада, о 16.00 на площі Незалежності та біля пам’ятного знаку «Жертвам сталінських репресій» відбудеться всеукраїнська акція «Запали свічку». Небайдужих містян запрошують долучитися до цього скорботного заходу. У цей час пам’ять жертв геноциду українського народу вшанують хвилиною мовчання.</p>
      <p>Автор: <a href="https://www.telegraf.in.ua/user/%CA%E0%F2%E5%F0%E8%ED%E0+%D2%F3%F0%F3%E1%E0%F0%E0/">Катерина Турубара</a> Источник фото: пресслужба мерії Кременчука</p>
    </article>
  </body>
</html>