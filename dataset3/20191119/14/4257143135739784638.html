<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/19/novak-katalin-sok-uj-veszely-leselkedik-a-gyerekekre"/>
    <meta property="og:site_name" content="infostart"/>
    <meta property="article:published_time" content="2019-11-19T14:35:00+00:00"/>
    <meta property="og:title" content="Novák Katalin: sok új veszély leselkedik a gyerekekre"/>
    <meta property="og:description" content="Várhatóan jövő tavaszra elkészül a kormány gyermekvédelmi stratégiája - mondta az Emberi Erőforrások Minisztériumának család- és ifjúságügyért felelős államtitkára egy a gyermekjogi világnap alkalmából tartott rendezvényen."/>
  </head>
  <body>
    <article>
      <h1>Novák Katalin: sok új veszély leselkedik a gyerekekre</h1>
      <address><time datetime="2019-11-19T14:35:00+00:00">19 Nov 2019, 14:35</time> by <a rel="author">Infostart / MTI</a></address>
      <h3>Várhatóan jövő tavaszra elkészül a kormány gyermekvédelmi stratégiája - mondta az Emberi Erőforrások Minisztériumának család- és ifjúságügyért felelős államtitkára egy a gyermekjogi világnap alkalmából tartott rendezvényen.</h3>
      <p>Novák Katalin az új dokumentum kidolgozásának szükségességét azzal indokolta, hogy számos új veszély leselkedik a gyerekekre, melyek tíz-húsz évvel ezelőtt még nem voltak, vagy nem voltak olyan intenzívek, mint napjainkban, illetve korábban jobban meg tudta a fiatalokat védeni ezektől a család és a helyi közösségek.</p>
      <p>Az államtitkár elmondta, a stratégia a digitális veszélyekkel szembeni védelem mellett kiterjed egyebek mellett az örökbefogadás útjának hatékonyabbá tételére és a nevelőszülői hálózat további erősítésére annak érdekében, hogy minden gyermek családban nőhessen fel. Utalt arra, hogy a múlt évi családvédelmi konzultáción is arra kapott megerősítést a kormány, hogy további intézkedéseket hozzon ezen a területen.</p>
      <p>
        <i>Nyitókép: MTI/Koszticsák Szilárd</i>
      </p>
    </article>
  </body>
</html>