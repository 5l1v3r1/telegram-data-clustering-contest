<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/suveys-kanali-ndan-150-yilda-1-milyon-300-bin-gemi-gecti-dunya-kasim-2019"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-19T14:02:00+00:00"/>
    <meta property="og:title" content="Süveyş Kanalı'ndan 150 yılda 1 milyon 300 bin gemi geçti"/>
    <meta property="og:description" content="Süveyş Kanalı'ndan 150 yılda 1 milyon 300 bin gemi geçti | aydinlik.com.tr"/>
  </head>
  <body>
    <article>
      <h1>Süveyş Kanalı'ndan 150 yılda 1 milyon 300 bin gemi geçti</h1>
      <address>
        <time datetime="2019-11-19T14:02:00+00:00">19 Nov 2019, 14:02</time>
      </address>
      <p>
        <b>Süveyş Kanalı'nın açılışının 150'nci yıldönümü İsmailiye’de düzenlenen törenle kutlandı. Süveyş Kanalı Kurumu Başkanı Usame Rabi, Kanal'dan bu sürede 1 milyon 300 binden fazla geminin geçtiğini belirtti.</b>
      </p>
      <p>Süveyş Kanalı'nın açılışının 150'nci yıldönümü Mısır'ın İsmailiye kentinde törenle kutlandı.</p>
      <p>Süveyş Kanalı Kurumu Başkanı Usame Rabi, törende Kanal'ın gemi trafiğine açılışından günümüze kadarki süreçle ilgili bilgi verdi.</p>
      <p>Süveyş Kanalı Kurumu internet sitesinin haberine göre, Kanal'dan bu sürede 1 milyon 300 binden fazla geminin geçtiğini belirten Rabi, bu geçişlerden elde edilen toplam gelirlerin 135.6 milyar dolar civarında olduğunu ifade etti.</p>
      <p>Rabi, Kanal'dan son 1 yıl içinde 6 milyar dolar gelir elde edildiğini, 2018'den bu yana ise 19 binden fazla geminin geçtiğini söyledi.</p>
      <p>Kutlamaya Mısırlı yetkililerin yanı sıra ülkedeki yabancı misyon temsilcileri de katıldı.</p>
      <p>
        <b>SÜVEYŞ KANALI</b>
      </p>
      <p>Gemi geçişine 17 Kasım 1869'da açılan Kanal'ın yapımı 10 yıl sürdü. Kanal'ın yapımında 1 milyondan fazla Mısırlı çalıştı.</p>
      <p>Akdeniz ve Kızıldeniz'i birbirine bağlayan 193 kilometre uzunluğundaki Kanal, 220 metre genişlik ve 24 metre derinliğe sahip.</p>
      <figure>
        <img src="https://www.aydinlik.com.tr/_usr/files/img/20191119140625796_3023a2eeb18a22d33408bc1fd4891f741.jpg"/>
      </figure>
      <related>
        <h4>Benzer Haberler</h4>
        <a href="https://www.aydinlik.com.tr/dev-kargo-gemisi-istanbul-bogazi-ndan-gecti-turkiye-mayis-2018-1"/>
        <a href="https://www.aydinlik.com.tr/yunan-savas-gemisi-bogaz-dan-gecti-turkiye-nisan-2019"/>
        <a href="https://www.aydinlik.com.tr/bogaz-dan-6-yil-sonra-suriye-gemisi-gecti-dunya-agustos-2018"/>
        <a href="https://www.aydinlik.com.tr/ingiliz-savas-gemisi-istanbul-bogazi-ndan-gecti-turkiye-nisan-2019"/>
      </related>
    </article>
  </body>
</html>