<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/xiaomi-mi-reader-prichazi-s-6palcovym-e-ink-displejem-a-usb-c/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-19T14:30:45+00:00"/>
    <meta property="og:title" content="Xiaomi Mi Reader přichází s 6palcovým e-ink displejem a USB-C"/>
    <meta property="og:description" content="Společnost Xiaomi představila Mi Reader, tedy první eReader tohoto výrobce. Ten přichází s 6palcovým e-ink displejem s rozlišením 1024 x 768 pixelů s hustotou 221 PPI. K dispozici je 24-úrovňové nastavitelné přední LED osvětlení pro čtení, jenž může dosáhnout více než 90% uniformity jasu. Díky tomu si uživatel vychutná pohodlné čtení v jasném nebo tmavém […]"/>
  </head>
  <body>
    <article>
      <h1>Xiaomi Mi Reader přichází s 6palcovým e-ink displejem a USB-C</h1>
      <address><time datetime="2019-11-19T14:30:45+00:00">19 Nov 2019, 14:30</time> by <a rel="author" href="https://dotekomanie.cz/author/zdenekkoutsky/" target="_blank">Zdeněk Koutský</a></address>
      <p>Společnost Xiaomi představila Mi Reader, tedy první eReader tohoto výrobce. Ten přichází s 6palcovým e-ink displejem s rozlišením 1024 x 768 pixelů s hustotou 221 PPI. K dispozici je 24-úrovňové nastavitelné přední LED osvětlení pro čtení, jenž může dosáhnout více než 90% uniformity jasu. Díky tomu si uživatel vychutná pohodlné čtení v jasném nebo tmavém světelném prostředí.</p>
      <h3>Xiaomi Mi Reader s velkým úložištěm a Androidem</h3>
      <p>Kromě toho má antireflexní povrch, takže celkový zážitek ze čtení je podobný eBooku. Čtečka eReader váží jen 178 gramů, tudíž v praxi jej nebude těžké přenášet či držet v jedné ruce. Srdcem celého zařízení je čtyřjádrový procesor Allwinner B300 s taktem 1,8 GHz. O dočasně spuštěné aplikace a dokumenty se pak stará operační paměť s kapacitou 1 GB, přičemž pro soukromá data je k dispozici vnitřní 16GB úložiště. Na úložiště je v praxi možné uložit až 5 000 elektronických knih. </p>
      <figure>
        <img src="https://dotekomanie.cz/wp-content/uploads/2019/11/Xiaomi-Mi-Reader-1024x825-1024x825x.jpg"/>
      </figure>
      <p>Čtečka je samozřejmě postavena na platformě Android 8.1 Oreo, tudíž podporuje cloudové řešení Baidu. Díle podporuje soubory .txt, .epub, .pdf a dokumenty Office. Zařízení disponuje 1800mAh baterií, kterou lze dobít konektorem USB-C. Na jedno nabití pak baterie vydrží až několik hodin.</p>
      <figure>
        <img src="https://dotekomanie.cz/wp-content/uploads/2019/11/Mi-Reader-640x414x.jpg"/>
      </figure>
      <p>Xiaomi Mi Reader na trh přichází ve dvoubarevném provedení, přičemž přední strana je bílá a zadní tmavě šedá. Maloobchodní doporučená cena činí 82 dolarů, tj. zhruba 1 892 Kč bez DPH. K dispozici bude od 20. listopadu. </p>
      <footer>Zdroj: <a href="https://www.fonearena.com/blog/298355/xiaomi-mi-reader-price-features.html#735b9/">fonearena.com</a></footer>
    </article>
  </body>
</html>