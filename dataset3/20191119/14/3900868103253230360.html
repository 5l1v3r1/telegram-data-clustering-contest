<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/lifestyle/1562284/zeta-makrypoylia-ezise-to-pio-periergo-flert-tis-zwis-tis"/>
    <meta property="og:site_name" content="NOOZ."/>
    <meta property="article:published_time" content="2019-11-19T14:12:00+00:00"/>
    <meta property="og:title" content="Ζέτα Μακρυπούλια: Έζησε το πιο περίεργο φλέρτ της ζωής της"/>
    <meta property="og:description" content="Ένας νεαρός- γυπαετός πήρε μέρος στο τηλεπαιχνίδι Ρουκ-Ζουκ φλερτάροντας ευθαρσώς την όμορφη παρουσιάστρια κάνοντας... &quot;γύπινγκ&quot;!"/>
  </head>
  <body>
    <article>
      <h1>Ζέτα Μακρυπούλια: Έζησε το πιο περίεργο φλέρτ της ζωής της</h1>
      <address>
        <time datetime="2019-11-19T14:12:00+00:00">19 Nov 2019, 14:12</time>
      </address>
      <p>
        <b>Ένας νεαρός- γυπαετός πήρε μέρος στο τηλεπαιχνίδι Ρουκ-Ζουκ φλερτάροντας ευθαρσώς την όμορφη παρουσιάστρια κάνοντας... "γύπινγκ"!</b>
      </p>
      <p>Ένας νεαρός παίκτης του "Ρουκ- Ζουκ" άφησε άφωνη την Ζέτα Μακρυπούλια όταν κατά τη διάρκεια του τηλεοπτικού παιχνιδιού που παρουσιάζει, την φλέρταρε κανοντάς της "γύπινγκ" όπως χαρακτηριστικά της είπε.</p>
      <p>Ο νεαρός, περιέγραψε τον εαυτό του ως «γύπα» και θέλησε όπως είπε, να βάλει «κάτω από τις φτερούγες του» την όμορφη παρουσιάστρια. Ο παίκτης, στην περιγραφή που έδωσε στην παραγωγή ανέφερε πως ένα από τα χόμπι του είναι το «γύπινγκ», κάτι που προκάλεσε εντύπωση στη Ζέτα Μακρυπούλια και του ζήτησε να της εξηγήσει τι είναι. Τότε αυτός, έκανε μια… χαρακτηριστική αναπαράσταση.</p>
      <p>Στη συνέχεια, όταν η Ζέτα Μακρυπούλια τον ρώτησε αν βρίσκει «θήραμα», εκείνος με θάρρος και τρομερή αυτοπεποίθηση της απάντησε «εγώ πάντα βρίσκω θήραμα και βρήκα και εδώ πέρα», αφήνοντάς την άφωνη.</p>
      <p>Αμέσως μετά όμως τον ρώτα «Θα μπω στις φτερούγες σου;», με τον νεαρό να της απαντάει «άμα το επιθυμείς, ναι». Τότε, η ξανθιά παρουσιάστρια του επισημαίνει πώς έχουν κάποια χρόνια διαφορά. «Να σου πω την αλήθεια, έχεις την ηλικία της μάνας μου», της λέει αυτός με τη Μακρυπούλια να απαντά: «Δεν είναι αυτό ένα θέμα νομίζεις;».</p>
      <p>Η Ζέτα Μακρυπούλια, η οποία φαινόταν να το διασκεδάζει, τον ρωτά αν αυτό ενοχλήσει τη μητέρα του, με τον νεαρό να της λέει αποστομωτικά: «Δε θα τη ρωτήσω, μεγάλο παιδί είμαι.  Όλα τα θέματα λύνονται. Εμένα, προσωπικά, δεν με ενοχλεί η διαφορά ηλικίας, αν δεν ενοχλεί εσένα».</p>
      <p><b>Δείτε την αντίδραση της Ζέτας Μακρυπούλια:</b><br/> </p>
      <figure>
        <iframe src="https://www.youtube.com/embed/ojZXyw1QEY8" width="640" height="360" data-service="Youtube" scrolling="no"/>
      </figure>
    </article>
  </body>
</html>