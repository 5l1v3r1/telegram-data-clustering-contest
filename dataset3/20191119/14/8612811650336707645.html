<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/haryana/news/paddy-arrival-intensified-in-julanas-new-grain-market-262632"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-19T14:00:10+00:00"/>
    <meta property="og:title" content="जुलाना की नई अनाज मंडी में धान की आवक तेज"/>
    <meta property="og:description" content="जुलाना: जुलाना की नई अनाज मंडी में धान की आवक तेज हो गई है। मंडी धान से लबालब हो गई है। आवक तेज होने से धान पार्किंग स्थल पर मंडी गेट तक जा पहुंची है। दो दिन पहले आढ़तियों ने मंडी में जाम लगने से धान की खरीद बंद कर केवल कट्टों का उठान करवाया था। अब फिर से मंडी में जाम की स्थित पैदा हो गई है। औसतन मंडी में 35 हजार क्विंटल पिछले तीन-चार दिनों से धान की आवक हो रही है। उठान केवल 35 हार बोरियों का हो रहा है। अब मंडी में दो लाख 44 हजार सात सौ 10 क्विंटल धान की ख्ररीद हो चुकी है। जुलाना की नई अनाज मंडी इस समय धान की बोरियों से अट गई हैं। क्योंकि पिछले दो दिनों से सही ढंग से धान की बोरियों का उठान नहीं होने के कारण चारों तरफ बोरियां ही बोरियां दिखाई पड़ रही हैं। पिछले दो दिनों से जुलाना की नई अनाज मंडी में धान की आवक तेज और उठान धीमी गति से हो रहा हैं। "/>
  </head>
  <body>
    <article>
      <h1>जुलाना की नई अनाज मंडी में धान की आवक तेज</h1>
      <address><time datetime="2019-11-19T14:00:10+00:00">19 Nov 2019, 14:00</time> by <a rel="author">bhavnajoshi</a></address>
      <p>जुलाना: जुलाना की नई अनाज मंडी में धान की आवक तेज हो गई है। मंडी धान से लबालब हो गई है। आवक तेज होने से धान पार्किंग स्थल पर मंडी गेट तक जा पहुंची है। दो दिन पहले आढ़तियों ने मंडी में जाम लगने से धान की खरीद बंद कर केवल कट्टों का उठान करवाया था। अब फिर से मंडी में जाम की स्थित पैदा हो गई है। औसतन मंडी में 35 हजार क्विंटल पिछले तीन-चार दिनों से धान की आवक हो रही है। उठान केवल 35 हार बोरियों का हो रहा है। अब मंडी में दो लाख 44 हजार सात सौ 10 क्विंटल धान की ख्ररीद हो चुकी है। जुलाना की नई अनाज मंडी इस समय धान की बोरियों से अट गई हैं। क्योंकि पिछले दो दिनों से सही ढंग से धान की बोरियों का उठान नहीं होने के कारण चारों तरफ बोरियां ही बोरियां दिखाई पड़ रही हैं। पिछले दो दिनों से जुलाना की नई अनाज मंडी में धान की आवक तेज और उठान धीमी गति से हो रहा हैं। </p>
      <p>इस कारण किसानों के साथ साथ आढ़तियों को भी अच्छी खासी परेशानी का सामना करना पड़ रहा हैं। धान की फसल लाने के चलते धान की बोरियों का उठान नहीं हो पाता हैं। क्योंकि जिस समय धान की बोरियों का उठान का समय होता है उस समय भी किसान मंडी में अपनी धान की फसल को ला रहे हैं। टैक्टर ट्रालियों के मंडी में प्रवेश करने के बाद ट्रक और ट्रालों को आने जाने का रास्ता नहीं रहता हैं और जाम की स्थिति पैदा हो जाती हैं। जाम की स्थिति पैदा होने के बाद नाममात्र ही उठान हो पाता हैं। जबकि अगले दिन सुबह से शाम तक फिर किसानों द्वारा मंडी में धान की फसल आने के कारण जगह की कमी पड़ जाती हैं। इस समय आलम ऐसा है कि आढ़तियों की दुकानों से लेकर सड़क और प्लेटफार्म तथा मंडी गेट व पार्किंग स्थल पर भी धान की बोरियां ही देखी जा सकती हैं। जिस कारण जाम के हालात बन गए हैं। </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Paddy arrival intensified in Julana's new grain market</p>
    </article>
  </body>
</html>