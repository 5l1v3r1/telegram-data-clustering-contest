<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640749/%D8%B5%D8%A7%D8%AF%D8%B1%D8%A7%D8%AA-%DB%B1%DB%B6-%D9%85%DB%8C%D9%84%DB%8C%D9%88%D9%86-%D8%AF%D9%84%D8%A7%D8%B1%DB%8C-%D8%A7%DB%8C%D8%B1%D8%A7%D9%86-%D8%A8%D9%87-%D8%A7%D9%88%D8%B1%D8%A7%D8%B3%DB%8C%D8%A7-%D8%A7%D8%B2-%DB%B5-%D8%A2%D8%A8%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T14:49:00+00:00"/>
    <meta property="og:title" content="صادرات ۱۶ میلیون دلاری ایران به اوراسیا از ۵ آبان"/>
    <meta property="og:description" content="معاون وزیر جهاد کشاورزی اعلام کرد: از ۵ آبان که ایران عضویت خود در اتحادیه اقتصادی اوراسیا را آغاز کرد، صادرکنندگان کشور توانستند در ..."/>
  </head>
  <body>
    <article>
      <h1>
        <a href="https://www.bultannews.com/fa/news/640749/%D8%B5%D8%A7%D8%AF%D8%B1%D8%A7%D8%AA-%DB%B1%DB%B6-%D9%85%DB%8C%D9%84%DB%8C%D9%88%D9%86-%D8%AF%D9%84%D8%A7%D8%B1%DB%8C-%D8%A7%DB%8C%D8%B1%D8%A7%D9%86-%D8%A8%D9%87-%D8%A7%D9%88%D8%B1%D8%A7%D8%B3%DB%8C%D8%A7-%D8%A7%D8%B2-%DB%B5-%D8%A2%D8%A8%D8%A7%D9%86">صادرات ۱۶ میلیون دلاری ایران به اوراسیا از ۵ آبان</a>
      </h1>
      <h2>معاون وزیر جهاد کشاورزی اعلام کرد: از ۵ آبان که ایران عضویت خود در اتحادیه اقتصادی اوراسیا را آغاز کرد، صادرکنندگان کشور توانستند در ...</h2>
      <address><time datetime="2019-11-19T14:49:00+00:00">19 Nov 2019, 14:49</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، علی‌اکبر مهرفرد امروز در جلسه هیات نمایندگان اتاق بازرگانی تهران گفت: براساس <b>موافقت‌نامه‌ای</b> که میان ایران و ۵ کشور عضو اتحادیه اوراسیا نهایی شد، دو طرف تعهد کردند که تخفیف‌هایی را در حوزه صادرات کالا در <b>تعرفه‌های وارداتی</b> خود اعمال کنند که ایران از ۵ آبان این تخفیفات را اجرای کرده است.</p>
      <p>وی با اشاره به صحبت‌های ضد و نقیضی که درباره اعمال تعرفه تخفیفی از سوی کشورهای اوراسیا به تاجران ایرانی ارائه شده، توضیح داد: براساس توافقات دو طرف این تعرفه‌ها باید به طور کامل اجرایی شود. اگر گزارش دقیقی از عملکرد کشورهای اوراسیا ارائه شود که نشان از آن داشته باشد که به صادرکنندگان ایرانی تخفیف داده نشده؛ ما نیز در مقابل تخفیفات خود را متوقف می‌کنیم.</p>
      <p>معاون وزیر جهاد کشاورزی از اتاق بازرگانی خواست تا از صادرکنندگان گزارشی تهیه کند و مشخص شود که آیا تمام تعهدات موجود در موافقت‌نامه با اوراسیا نهایی شده یا نه و پس از آن نهادهای دولتی پیگیری‌های لازم را در این زمینه انجام دهند.</p>
    </article>
  </body>
</html>