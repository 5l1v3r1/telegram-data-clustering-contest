<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/beograd/3360765/zemunci-su-zeleli-gardos-u-punom-sjaju-evo-kako-sad-izgleda-mali-obisao-rekonstruisano-stepeniste-foto"/>
    <meta property="og:site_name" content="kurir.rs"/>
    <meta property="article:published_time" content="2019-11-19T14:19:00+00:00"/>
    <meta property="og:title" content="ZEMUNCI SU ŽELELI GARDOŠ U PUNOM SJAJU, EVO KAKO SAD IZGLEDA: Mali obišao rekonstruisano stepenište (FOTO)"/>
    <meta property="og:description" content="BEOGRAD - Građani Zemuna u okviru projekta Da se gradi i radi po tvom izglasali su da žele rekonstrukciju jednog od prilaznog stepeništa do kule Gardoš, ta rekonstrukcija je završena, a novi prilaz do kule obišli su danas ministar finansija Siniša Mali i predsednik ..."/>
  </head>
  <body>
    <article>
      <h6 class="kicker">"Da se gradi i radi po tvom"</h6>
      <h1>ZEMUNCI SU ŽELELI GARDOŠ U PUNOM SJAJU, EVO KAKO SAD IZGLEDA: Mali obišao rekonstruisano stepenište (FOTO)</h1>
      <address>
        <time datetime="2019-11-19T14:19:00+00:00">19 Nov 2019, 14:19</time>
      </address>
      <p>BEOGRAD - Građani Zemuna u okviru projekta "Da se gradi i radi po tvom" izglasali su da žele rekonstrukciju jednog od prilaznog stepeništa do kule Gardoš, ta rekonstrukcija je završena, a novi prilaz do kule obišli su danas ministar finansija Siniša Mali i predsednik opštine Zemun Dejan Matić.</p>
      <p>Projekat "Da se gradi i radi po tvom", tokom kojeg su građani Beograda sami predlagali i birali radove na svojim opštinima, započeto je na inicijativu ministra Malog, u vreme kada je bio gradonačelnik Beograda.</p>
      <figure>
        <img src="https://www.kurir.rs/data/images/2019/11/19/14/2057391_gardos-sinisa-mali-foto-tanjuug-filip-kraincanic-3_ff.jpg?ver=1574169489"/>
        <figcaption>
          <cite>foto: Tanjug/Filip Krainčanić</cite>
        </figcaption>
      </figure>
      <p>"Rekonstruisano stepenište do kule Gardoš urađeno je u okviru projekta koji smo pokrenuli pre nekoliko godina "Da se gradi i radi po tvom", gde smo dali priliku svim građanima u svim opštinama da kandiduju projekte za koje smatraju da su najvažniji u njihovom komšiluku. Jedan od projekata na teritoriji Zemuna bilo je ovo stepenište", rekao je Mali novinarima nakon obilaska završenih radova na kuli Gardoš.</p>
      <p>Ističe da je taj projekat pravi primer kako Vlada Srbije, lokalne samouprave i građani zajedno menjanju gradove i zemlju na bolje i dodao da će se i ubuduće čuti glas građana prilikom radova.</p>
      <p>Prema njegovim rečima, za tu rekonstrukciju Grad Beograd i opština Zemun izdvojili su 15 miliona dinara.</p>
      <p>Mali je istakao da se Beograd potpuno promenio, a u prilog tome da je postao lepši i atraktivniji govori i podatak da danas ima dva puta više turista nego pre samo nekoliko godina.</p>
      <figure>
        <img src="https://www.kurir.rs/data/images/2019/11/19/14/2057397_gardos-sinisa-mali-foto-tanjuug-filip-kraincanic-1_ff.jpg?ver=1574169498"/>
        <figcaption>
          <cite>foto: Tanjug/Filip Krainčanić</cite>
        </figcaption>
      </figure>
      <p>Najavio je da će sutra pred poslanicima Narodne skupštine predstavljati budžet za 2020. godine, i istakao da je usmeren na podizanje životnog standarda građana Srbije, povećanje plata i penzija, ali i na ubrzanje privrednog rasta naše zemlje.</p>
      <p>"Želimo da naš privredni rast bude i po stopi od četiri-pet-šest odsto godišnje. Što znači i nova radna mesta, nove investicije, novi asfaltirani putevi, novih pristana i nova stepeništa kao ovo što je rekonstruisano", rekao je Mali.</p>
      <p>Predsednik opštine Zemun Dejan Matić naveo je da su u vreme kada je ministar Mali bio gradonačelnik Beograda pokrenuti mnogi infrastrukturni projekti na toj opštini, a da je jedan od tih projekata stepenište do kule Gardoš.</p>
      <p>"Zemun je jedna od opština koja je podržala inicijativu i ideju ministra Malog da damo mogućnost građanima da izaberu šta je to što žele da urede na teritorij svojih opština. Danas smo obišli jedan od tih projekata, a to je sanacija jednog od prilaznih stepeništa na Gardošu", rekao je Matić.</p>
      <figure>
        <img src="https://www.kurir.rs/data/images/2019/11/19/14/2057395_gardos-sinisa-mali-foto-tanjuug-filip-kraincanic-4_ff.jpg?ver=1574169507"/>
        <figcaption>
          <cite>foto: Tanjug/Filip Krainčanić</cite>
        </figcaption>
      </figure>
      <p>Navodi da je prva faza radova završena, a da predstoji postavljanje dekorativne rasvete na stepeništu.</p>
      <p>"Sve što smo dogovorili i što dogovaramo sa našim građanima, imamo podršku i volimo da naglasimo tu jedinstvenu politiku Vlade Srbije, Grada Beograda i gradskih opština i to daje rezultete na terenu i sa tim projektima ćemo nastaviti", istakao je Matić.</p>
      <p>Pozvao je građane Zemuna da nastave sa davanjem predloga i sugestija u kom smeru žele da se razvija ta opština.</p>
      <p>
        <b>(Kurir.rs/Tanjug)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/vesti/beograd/3360749/gde-ima-brasna-ima-i-miseva-gazda-beogradske-picerije-sa-misevima-sokirao-izjavom-sve-mi-je-namesteno-video"/>
        <a href="https://www.kurir.rs/vesti/beograd/3360639/nema-vise-uzdisanja-nocu-kazna-za-glasan-sks-i-ljubavnicima-i-upravniku-zgrade-koji-ih-nije-upozorio-da-budu-tisi"/>
        <a href="https://www.kurir.rs/vesti/beograd/3360557/mis-pica-najnoviji-fuj-specijalitet-pogledajte-kako-se-samo-slade-u-centru-beograda-nije-za-gadljive-video"/>
        <a href="https://www.kurir.rs/vesti/beograd/3360745/gradonacelnik-radojicic-beograd-je-kandidat-za-zelenu-prestonicu-evrope-2022-godine"/>
      </related>
    </article>
  </body>
</html>