<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/notizie/lotto-acqua-vera-ritirato/657503/"/>
    <meta property="og:site_name" content="DiLei"/>
    <meta property="article:published_time" content="2019-11-19T14:18:30+00:00"/>
    <meta property="og:title" content="Acqua Vera ritirata per rischio microbiologico"/>
    <meta property="og:description" content="La decisione è stata presa a scopo precauzionale a seguito di una segnalazione dell’ASL di Frosinone. Il lotto richiamato è il numero 930384220."/>
  </head>
  <body>
    <article>
      <h1>Acqua Vera ritirata per rischio microbiologico</h1>
      <h2>Si tratta del lotto di bottiglie da 50 cl contrassegnato con il numero 930384220</h2>
      <address>
        <time datetime="2019-11-19T14:18:30+00:00">19 Nov 2019, 14:18</time>
      </address>
      <p>Un <b>lotto di bottiglie da 50 cl di Acqua Vera Naturae</b> è stato<b> ritirato dal mercato a scopo precauzionale.</b> Sul proprio sito ufficiale, il Ministero della Salute ha diffuso un <a href="http://www.salute.gov.it/imgs/C_17_PubblicazioneRichiami_678_azione_itemAzione0_files_itemFiles0_fileAzione.pdf">avviso</a>, invitando gli utenti che hanno acquistato le bottiglie del suddetto lotto – il <b>n° 930384220</b> – a restituirle il prima possibile.</p>
      <p>La decisione in questione è stata presa per <b>sospetta contaminazione batterica.</b> Nello specifico, si parla della possibile presenza di <b>Anaerobi Sporigeni Solfito Riduttori.</b> Ricordiamo che tutto è partito a seguito di una <b>segnalazione da parte dell’ASL di Frosinone</b> per presunta assenza di conformità microbiologica.</p>
      <p>L’<b>imbottigliamento</b> del lotto richiamato a scopo precauzionale dal dicastero della Salute è avvenuto presso lo <b>stabilimento di Castrocielo</b>, aperto nel 2016 e tra i poli più innovativi del gruppo Sanpellegrino in Italia (parliamo di un progetto nato con lo scopo di arrivare a una conciliazione ottimale tra <a href="https://dilei.it/mamma/il-primo-nido-famiglia-vegano-attento-cibo-e-ambiente/441317/">sostenibilità ambientale</a> e sviluppo economico).</p>
      <p>La <b>scadenza del lotto</b> è fissata per il<b> mese di ottobre 2020</b>. Come sopra evidenziato, sia il Ministero della Salute sia i rappresentanti di diverse associazioni – p.e. lo Sportello dei Diritti – hanno invitato gli utenti a <b>non consumare l’acqua</b> e a <b>riportare le bottiglie presso il punto vendita dove le hanno acquistate.</b> A seguito della restituzione, è ovviamente previsto un <a href="https://dilei.it/notizie/nel-lazio-rimborso-per-le-mamme-che-partoriscono-in-casa/497638/">rimborso</a>.</p>
      <p>Non è la prima volta che, in questi mesi, il Ministero della Salute ha provveduto al <b>ritiro di un lotto di bottiglie d’acqua per rischio microbiologico</b>. Degna di nota a tal proposito è la decisione che, lo scorso settembre, ha coinvolto un lotto di bottiglie da 50 cl di acqua minerale naturale Sorgesana. Nel caso in questione, il problema riguardava una contaminazione da <i>Pseudomonas aeruginosa</i>.</p>
      <p>Tornando al caso del recente <b>ritiro del lotto di Acqua Vera</b> – la comunicazione è stata divulgata ufficialmente nella giornata di lunedì’ 18 novembre – ricordiamo che i batteri incriminati sono <b>gram positivi</b>, indi contraddistinti dalla presenza di una parete cellulare esterna. Un’altra loro peculiarità riguarda la capacità di ridurre il solfito in solfuro tramite l’acquisizione di uno o più elettroni.</p>
      <p>Concludiamo facendo presente che tutte le <b>informazioni sui richiami</b> di <a href="https://dilei.it/benessere/15-alimenti-per-una-bocca-sana-e-bella/652205/">alimenti</a> e bevande vengono rilasciate in maniera praticamente immediata sul sito del <b>Ministero della Salute</b> nell’<b>area News e Media</b>, dove è presente una sezione <i>ad hoc</i><i> </i>caratterizzata pure dalle specifiche relative alle revoche dei succitati richiami.</p>
      <related>
        <h4>Leggi anche</h4>
        <a href="https://dilei.it/salute/acqua-santa-croce-ritirata-ministero/558094/"/>
        <a href="https://dilei.it/notizie/rischio-salmonella-ritirato-mercato-salame-golfetta/600287/"/>
        <a href="https://dilei.it/notizie/ritirati-lotti-gorgonzola-dolce-rischio-contaminazione-listeria/586225/"/>
        <a href="https://dilei.it/notizie/tartare-di-bovino-adulto-ritirate-contaminate-dal-batterio-listeria/611926/"/>
        <a href="https://dilei.it/notizie/ritirato-lotto-croissant-bauli-rischio-salmonella/565553/"/>
      </related>
    </article>
  </body>
</html>