<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/business/news/591569/%E0%A6%AC%E0%A6%BE%E0%A7%9C%E0%A6%BF%E0%A6%B0-%E0%A6%9C%E0%A6%A8%E0%A7%8D%E0%A6%AF-%E0%A7%A8-%E0%A6%95%E0%A7%8B%E0%A6%9F%E0%A6%BF-%E0%A6%9F%E0%A6%BE%E0%A6%95%E0%A6%BE-%E0%A6%8B%E0%A6%A3-%E0%A6%AA%E0%A6%BE%E0%A6%93%E0%A7%9F%E0%A6%BE-%E0%A6%AF%E0%A6%BE%E0%A6%AC%E0%A7%87"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-19T14:52:00+00:00"/>
    <meta property="og:title" content="বাড়ির জন্য ২ কোটি টাকা ঋণ পাওয়া যাবে"/>
    <meta property="og:description" content="বাড়ি বা ফ্ল্যাট নির্মাণে এখন থেকে সর্বোচ্চ ২ কোটি টাকা ঋণ পাওয়া যাবে। মঙ্গলবার (১৯ নভেম্বর) বাংলাদেশ ব্যাংক এ-সংক্রান্ত একটি প্রজ্ঞাপন জারি করেছে। আগে গৃহঋণের সর্বোচ্চ সীমা ছিল ১ কোটি ২০ লাখ টাকা।বাংলাদেশ ব্যাংক বলছে, নির্মাণসামগ্রীর মূল্যবৃদ্ধিসহ দেশে উচ্চতর মধ্যবিত্তের সংখ্যা ও..."/>
  </head>
  <body>
    <article>
      <h1>বাড়ির জন্য ২ কোটি টাকা ঋণ পাওয়া যাবে</h1>
      <address><time datetime="2019-11-19T14:52:00+00:00">19 Nov 2019, 14:52</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="http://cdn.banglatribune.com/contents/cache/images/250x0x1/uploads/media/2016/03/02/ec9fefb31243c808eabddf230188e607-56d5f6fddfac8.jpg"/>
        <figcaption>বাংলাদেশ ব্যাংক</figcaption>
      </figure>
      <p>বাড়ি বা ফ্ল্যাট নির্মাণে এখন থেকে সর্বোচ্চ ২ কোটি টাকা ঋণ পাওয়া যাবে। মঙ্গলবার (১৯ নভেম্বর) বাংলাদেশ ব্যাংক এ-সংক্রান্ত একটি প্রজ্ঞাপন জারি করেছে। আগে গৃহঋণের সর্বোচ্চ সীমা ছিল ১ কোটি ২০ লাখ টাকা।<br/>বাংলাদেশ ব্যাংক বলছে, নির্মাণসামগ্রীর মূল্যবৃদ্ধিসহ দেশে উচ্চতর মধ্যবিত্তের সংখ্যা ও মাথাপিছু আয় বৃদ্ধি এবং আবাসনের বর্ধমান চাহিদার প্রেক্ষাপট বিবেচনা করে গৃহঋণের সীমা ৮০ লাখ টাকা বাড়ানোর এই সিদ্ধান্ত নেওয়া হয়েছে।<br/>দেশের সব ব্যাংকের প্রধান নির্বাহীদের কাছে পাঠানো প্রজ্ঞাপনে বলা হয়েছে, গৃহঋণের সর্বোচ্চ সীমা ২ কোটি টাকা করা হলেও ঋণ ও মূলধনের অনুপাত আগের মতোই ৭০:৩০ রাখা হয়েছে। অর্থাৎ ১ কোটি টাকার বাড়ি বা ফ্ল্যাটে ৭০ লাখ টাকা পর্যন্ত অর্থায়ন করতে পারবে ব্যাংক। বাকি ৩০ লাখ টাকা দিতে হবে গ্রাহককে।<br/>প্রসঙ্গত, গত ৭ নভেম্বর বাংলাদেশ ব্যাংকের গভর্নর ফজলে কবিরের সঙ্গে বৈঠক করেন ব্যাংক নির্বাহীদের সংগঠন অ্যাসোসিয়েশন অব ব্যাংকার্স বাংলাদেশের (এবিবি) প্রতিনিধিরা। ওই বৈঠকে এবিবির পক্ষ থেকে গৃহঋণের সর্বোচ্চ সীমা ১ কোটি ২০ লাখ টাকা থেকে বাড়িয়ে ২ কোটি টাকা করার দাবি জানানো হয়েছিল।</p>
      <footer>/জিএম/এইচআই/</footer>
    </article>
  </body>
</html>