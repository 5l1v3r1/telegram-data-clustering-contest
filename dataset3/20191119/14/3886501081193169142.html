<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/119529-svedsko-tuzilastvo-odustaje-od-gonjenja-asanza-za-silovanje?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-19T14:40:05+00:00"/>
    <meta property="og:title" content="Švedsko tužilaštvo odustaje od gonjenja Asanža za silovanje (VIDEO)"/>
    <meta property="og:description" content="Švedsko tužilaštvo saopštilo je danas da odustaje od krivičnog gonjenja osnivača Vikiliksa Džulijana Asanža, kojeg je jedna žena optužila za silovanje 2010. godine.&quot;Sazvala sam konferenciju za novinare kako bih prenela odluku da se odustaje od dalje istrage&quot; protiv Australijanca (Asanža), izjavila je zamenica glavnog tužioca Eva-Mari Person.&quot;Sve istražne radnje su iscrpljene... bez pružanja dokaza neophodnih za presudu&quot;, dodala je ona.Odluka tužilaštva usledila je nakon odluke švedskog suda donete početkom juna da Asanž ne bude u švedskom pritvoru.Asanž je 11. aprila izbačen iz Ambasade Ekvadora u Londonu u koju se sklonio 2012. godine i britanska policija ga je odmah uhapsila.SAD su zatražile izručenje Asanža koji se suočava s ukupno 18 tačaka američke optužnice, a ukoliko bude osudjen za špijunažu i izdaju objavljivanjem tajnih državnih dokumenata, preti mu višedecenijska kazna zatvora."/>
  </head>
  <body>
    <article>
      <h1>Švedsko tužilaštvo odustaje od gonjenja Asanža za silovanje (VIDEO)</h1>
      <address>
        <time datetime="2019-11-19T14:40:05+00:00">19 Nov 2019, 14:40</time>
      </address>
      <p><b>Švedsko tužilaštvo saopštilo je danas da odustaje od krivičnog gonjenja osnivača Vikiliksa Džulijana Asanža, kojeg je jedna žena optužila za silovanje 2010. godine.</b><br/><br/>"Sazvala sam konferenciju za novinare kako bih prenela odluku da se odustaje od dalje istrage" protiv Australijanca (Asanža), izjavila je zamenica glavnog tužioca Eva-Mari Person.<br/><br/>"Sve istražne radnje su iscrpljene... bez pružanja dokaza neophodnih za presudu", dodala je ona.<br/><br/>Odluka tužilaštva usledila je nakon odluke švedskog suda donete početkom juna da Asanž ne bude u švedskom pritvoru.<br/><br/>Asanž je 11. aprila izbačen iz Ambasade Ekvadora u Londonu u koju se sklonio 2012. godine i britanska policija ga je odmah uhapsila.<br/><br/>SAD su zatražile izručenje Asanža koji se suočava s ukupno 18 tačaka američke optužnice, a ukoliko bude osudjen za špijunažu i izdaju objavljivanjem tajnih državnih dokumenata, preti mu višedecenijska kazna zatvora.</p>
      <figure>
        <iframe src="https://www.youtube.com/embed/othHFwfqmbw" width="660" height="388" data-service="Youtube" scrolling="no"/>
      </figure>
    </article>
  </body>
</html>