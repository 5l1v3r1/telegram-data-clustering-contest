<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/try_fraktsii_lvivskoi_oblrady_prosyat_malskogo_zvilnyty_mykychak_331122.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-19T14:21:00+00:00"/>
    <meta property="og:title" content="Три фракції Львівської облради просять Мальського звільнити Микичак"/>
    <meta property="og:description" content="Сьогодні, 19 листопада, керівниця фракції &quot;Самопоміч&quot; у Львівській обласній раді Інна Свистун під час засідання сесії озвучила звернення трьох фракцій до голови Львівської ОДА Маркіяна Мальського щодо звільнення директорки департаменту охорони здоров’я облдержадміністрації Ірини Микичак, передає кореспондент Гал-інфо."/>
  </head>
  <body>
    <article>
      <h1>Три фракції Львівської облради просять Мальського звільнити Микичак</h1>
      <h2>Сьогодні, 19 листопада, керівниця фракції "Самопоміч" у Львівській обласній раді Інна Свистун під час засідання сесії озвучила звернення трьох фракцій до голови Львівської ОДА Маркіяна Мальського щодо звільнення директорки департаменту охорони здоров’я облдержадміністрації Ірини Микичак, передає кореспондент Гал-інфо.</h2>
      <address>
        <time datetime="2019-11-19T14:21:00+00:00">19 Nov 2019, 14:21</time>
      </address>
      <figure>
        <img src="https://galinfo.com.ua/media/gallery/intxt/i/r/iry-na-my-ky-chak-6.jpg"/>
        <figcaption>Фото - Твоє Місто.</figcaption>
      </figure>
      <p>До очільника області звернули фракції "Громадянська позиція", ВО "Свобода" та "Самопоміч".</p>
      <p>У зверненні депутати поставили питання доцільності перебування на посаді Ірини Микичак.</p>
      <p><i>"Те, що ми бачимо, це суцільна "медицина катастроф". Медицина загалом на сьогодні немає ніякої стратегії розвитку. Складається таке враження, що займається лише реорганізацією для вивільнення приміщень у привабливих районах Львова та продажу їх на аукціоні. Просимо Маркіяна Мальського звільнити Микичак із займаної посади"</i>, - сказала Інна Свистун.</p>
      <p>Нагадаємо, як повідомляло <a href="https://galinfo.com.ua/">Гал-інфо</a>, депутати Львівщини <a href="https://galinfo.com.ua/news/deputaty_lvivshchyny_reorganizuvaly_dytyachyy_kardiorevmatologichnyy_sanatoriy_331120.html">реорганізували дитячий кардіоревматологічний санаторій</a>.</p>
    </article>
  </body>
</html>