<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151128/"/>
    <meta property="og:site_name" content="AgroNews"/>
    <meta property="article:published_time" content="2019-11-19T14:57:00+00:00"/>
    <meta property="og:title" content="Український виробник молокопродуктів інвестує $15 млн в розвиток"/>
    <meta property="og:description" content="Один з найбільших в Україні виробників молока і молокопродуктів «Молочний альянс» інвестує $15 млн у виробництво нових видів готової продукції. Акціонери холдингу «Молочний альянс», який входить в топ-3 найбільших в Україні виробників молока і молокопродуктів, прийняли рішення інвестувати в..."/>
  </head>
  <body>
    <article>
      <h1>Український виробник молокопродуктів інвестує $15 млн в розвиток</h1>
      <address><time datetime="2019-11-19T14:57:00+00:00">19 Nov 2019, 14:57</time> by <a rel="author">agronews.uaode/author</a></address>
      <p>
        <b>Один з найбільших в Україні виробників молока і молокопродуктів «Молочний альянс» інвестує $15 млн у виробництво нових видів готової продукції. Акціонери холдингу «Молочний альянс», який входить в топ-3 найбільших в Україні виробників молока і молокопродуктів, прийняли рішення інвестувати в розвиток нових продуктів, пише <a href="https://nv.ua/">НВ</a>.</b>
      </p>
      <p>«Вирішили не сидіти і не чекати покращення в усіх сферах, яке ясно, шо не за горами, а витратити мільйонів 15 доларів на абсолютно нові напрямки. Це приблизно як побудувати один молочний завод з нуля», — написав у facebook Олександр Деркач, один з співвласників холдингу.</p>
      <p>Він не уточнив в випуск яких саме продуктів компанія буде інвестувати, але пояснив, що це стосується виробничо-інвестиційної програми холдингу на майбутні 1−2 роки.</p>
      <p>У коментарях він додав, що компанія не має наміру інвестувати в створення власної сировинної бази, а мова йде саме про нові види готових продуктів.</p>
      <p>«Скоро мені буде про що вам писати, стежте», — анонсував Деркач.</p>
      <p>Влітку «Молочний альянс» повідомляв про плани інвестувати в 2019 році більше 200 млн грн в очисні споруди і нове обладнання для заводів.</p>
      <p>«Молочний альянс» створено в червні 2006 року. Об’єднує Пирятинський і Баштанський сирзаводи, Золотоніський маслоробний комбінат, Яготинський маслозавод, філію «Яготинське для дітей».</p>
      <p>Акціонерами компанії є екс-власники банку «Аваль» Олександр Деркач, Федір Шпиг і Сергій Вовченко.</p>
    </article>
  </body>
</html>