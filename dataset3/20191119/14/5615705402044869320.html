<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204641-erdogan-skazav-trampu-shcho-turechchina-ne-vidmovitsya-vid-rosijskih-s-400"/>
    <meta property="og:site_name" content="Mind UA"/>
    <meta property="article:published_time" content="2019-11-19T14:33:00+00:00"/>
    <meta property="og:title" content="Ердоган сказав Трампу, що Туреччина не відмовиться від російських С-400"/>
    <meta property="og:description" content="Якщо США відсторонять Туреччину від виробництва винищувачів F-35, вона їх також купуватиме «на стороні»"/>
  </head>
  <body>
    <article>
      <h1>Ердоган сказав Трампу, що Туреччина не відмовиться від російських С-400</h1>
      <h2>Якщо США відсторонять Туреччину від виробництва винищувачів F-35, вона їх також купуватиме «на стороні»</h2>
      <address>
        <time datetime="2019-11-19T14:33:00+00:00">19 Nov 2019, 14:33</time>
      </address>
      <p>Президент Туреччини <b>Реджеп Тайіп Ердоган</b> повідомив у вівторок, що в ході переговорів з президентом США <b>Дональдом Трампом </b>у Вашингтоні минулого тижня він сказав йому, що Туреччина не відмовиться від російських протиракетних комплексів С-400, закуплених у цьому році, незважаючи на протести США, передає<a href="https://www.golos-ameriki.ru/a/erdogan-says-he-wont-give-up-s-400/5171965.html"> Голос Америки</a>.</p>
      <p>Ердоган і Трамп провели переговори в Білому домі в спробі подолати наростаючі розбіжності між двома союзниками по НАТО.</p>
      <p>Вашингтон заявив, що комплекси С-400 становлять загрозу для американських стелс-винищувачів F-35, і відсторонив Туреччину від участі в програмі по створенню цих літаків. США також попередили Анкару про можливі санкції, але поки що не ввели їх.</p>
      <p>Виступаючи перед членами своєї Партії справедливості і розвитку, Ердоган також сказав, що він заявив Трампу, що якщо США збережуть свою «безкомпромісну позицію» щодо F-35, Туреччині доведеться шукати альтернативу для своїх потреб в оборонній сфері.</p>
      <p>Раніше <a href="https://mind.ua/news/20204478-tramp-zaklikav-erdogana-ne-kupuvati-rosijski-s-400-tureckij-prezident-vvazhae-ce-tiskom">Анкара назвала</a> вимоги Вашингтона відмовитися від російського озброєння обмеженням своїх суверенних прав.</p>
      <related>
        <h4>Також читайте</h4>
        <a href="https://mind.ua/news/20204588-deripaska-poprosiv-minfin-ssha-znyati-z-cogo-sankciyi"/>
        <a href="https://mind.ua/news/20204587-amerikanske-posolstvo-kontrolyuvalo-nabu-lucenko"/>
        <a href="https://mind.ua/news/20204581-v-huawei-ne-nadto-visoko-ocinili-namiri-ssha-dozvoliti-svoyim-firmam-spivpracyuvati-z-kompanieyu"/>
      </related>
    </article>
  </body>
</html>