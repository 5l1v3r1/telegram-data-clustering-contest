<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/actualitate/live-text-gest-carturaresc-la-muzeul-de-arta-din-constanta-volumul-peninsula-misterioasa-incursiune-in-istoriile-constantei-lansat-azi-de-doina-705526.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-19T14:08:00+00:00"/>
    <meta property="og:title" content="Gest cărturăresc la Muzeul de Artă din Constanţa. Volumul „Peninsula Misterioasă. Incursiune în istoriile Constanţei”, lansat, azi, de Doina Păuleanu (galerie foto)"/>
    <meta property="og:description" content="La trei ani de la cand monografia Regalitatea si marea. Dobrogea 1878-1914 era lansata la Constanta, criticul de arta dr. Doina Pauleanu, directorul Muzeului de Arta, revine in atentia culturala ..."/>
  </head>
  <body>
    <article>
      <h6 class="kicker">LIVE TEXT</h6>
      <h1>Gest cărturăresc la Muzeul de Artă din Constanţa. Volumul „Peninsula Misterioasă. Incursiune în istoriile Constanţei”, lansat, azi, de Doina Păuleanu (galerie foto) </h1>
      <address><time datetime="2019-11-19T14:08:00+00:00">19 Nov 2019, 14:08</time> by <a rel="author">Cătălina BĂLTĂREȚU, Nicoleta BACIU</a></address>
      <p>
        <a href="https://www.ziuaconstanta.ro/stiri/actualitate/live-text-gest-carturaresc-la-muzeul-de-arta-din-constanta-volumul-peninsula-misterioasa-incursiune-in-istoriile-constantei-lansat-azi-de-doina-705526.html?imagini=1#scroll">🖼️ Galerie foto (6)</a>
      </p>
      <p>La trei ani de la când monografia „Regalitatea şi marea. Dobrogea 1878-1914" era lansată la Constanţa, criticul de artă dr. Doina Păuleanu, directorul Muzeului de Artă, revine în atenţia culturală naţionale cu un cadou preţios adresat constănţenilor - „Peninsula Misterioasă. Incursiune în istoriile Constanţei”.<br/><br/>Iată că azi, la Muzeul de Artă din Constanţa este lanst volumul „Peninsula misterioasă. Incursiune în istoriile Constanţei”.<br/><br/>Apărut în condiţiile excepţionale oferite de Editura Monitorul Oficial, lucrarea este bogat ilustrată cu fotografii sepia „îmbibate” în parfum de epocă, fiind structurată pe patru mari teme: I. Lumea veche - legende, mituri, eroi şi exilaţi, II. Palimpsest de culturi şi civilizaţii; III. Comunităţi şi lăcaşuri de cult; IV. Funcţiuni, construcţii, amenajări, utilităţi în spaţiul public şi privat al urbei marine şi V. Lumea modernă - case, vile, palate, proprietari şi chiriaşi, fiecare dintre aceste teme fiind însoţită de sute de note, aşadar un travaliu imens de documentare.<br/><br/><b>Despre dr. Doina Păuleanu</b><br/><br/>A absolvit Institutul de Arte Plastice „Nicolae Grigorescu" din  Bucureşti (astăzi, Universitatea Naţională de Arte Bucureşti), secţia Istoria şi teoria artei, promoţia 1971. Expert al Casei de Licitaţii Artmark. Doina Păuleanu este una dintre cele mai proeminente figuri ale vieţii culturale din Constanţa. În prezent, este directorul Muzeului de Artă din Constanţa.<br/><br/>Autor a numeroase lucrări de istoria artei, antropologie urbană, imagologie şi management cultural - „Singularitate şi reconstrucţie imaginară. Pictori români la Balcic" (2010), "Catedrala Sf. Apostoli Petru şi Pavel Constanţa" (2008), "Constanţa 1878 - 1928. Spectacolul modernităţii târzii" (2005), "Constanţa. Aventura unui proiect european" (2003), "Moscheea regală Carol I Constanţa" (2010) ş.a. - Doina Păuleanu onorează Constanţa cu acest volum impresionant atât estetic, dar mai ales ca ofertă de informaţii despre oraşul care a adoptat-o şi căruia i s-a dedicat necondiţionat.<br/><br/><b>UPDATE 6</b><br/><br/>Urmează un recital la pian al pianistului de jazz român, Harry Tavitian.<br/><br/><b>UPDATE 5 </b><br/><br/>"Este un volum la care am meditat multă vreme, pentru că este o decantare a informaţiilor şi a documentării pe care am făcut-o de-a lungul anilor despre peninsula Constanţei, despre clădiri, despre oameni, despre întâmplări, despre fapte. Care s-au aşezat, încet-încet, în mintea mea şi au luat forma acestei sinteze, care, sigur, a încercat să adopte un punct de vedere istoric. Dar, în acelaşi timp, a încercat să redea şi farmecul cu totul special al acestei zone. Și atunci, am recurs la un ton care ţine mai mult de naraţiune. M-a captat fabulosul acestui trecut de peste două veacuri şi jumătate. Am găsit nişte corespondenţe extraordinare şi am început să parcurg secolele de la întemeiere, din secolul V, dar în acelaşi timp să găsesc nişte legături şi să parcurg cele peste două secole şi jumătate de existenţă ale peninsulei prin oameni, întâmplări, fapte reprezentative. Sigur că selecţia este subiectivă.<br/><br/>Ea ţine de opţiunile şi de preferinţele mele, dar în acelaşi timp sigur că se referă la cele mai importante aspecte din istoria cetăţii, încercând să le leg între ele, să găsească punţi între culturi şi civilizaţii. Încercând să găsească acel «genius loci» care cred eu că este caracteristic oraşului nostru şi spiritului său. Închei această scurtă prezentare cu finalul acestei cărţi, în cuvintele lui Zambaccian, care l-a citat pe Stendhal şi care spunea «La proximite de la mer detruit la petitesse!» (Vecinătatea mării distruge meschinăria!)”, a mai spus Doina Păuleanu.<br/><br/><b>UPDATE 4 </b><br/><br/> "Mulțumesc Consiliului Județean Constanța, Serviciului Arhivelor Naționale Constanța, Muzeului de Istorie Constanța, Bibliotecii Județean I.N.Roman, editurii Monitorului Oficial, arhitectului Radu Cernescu, celor care mi-au pus la dispoziție zeci de acte. Vreau să o amintesc și pe mama mea, care m-a susținut în scrierea acestui volum, mama mea, care se apropie de o sută de ani. Dar și celor două pisici ale mele care au fost martori la elaborarea volumului", a dezvăluit Autoarea Doina Păuleanu.<br/><br/><br/><b>UPDATE 3 </b><br/><br/>"Cartea vine din sufletul unui om care are har, care a știut să scoată substanța din istorie. Este interesant cum autorul a construit volumul. Orașul vechi și miturile legate de acesta. Și orașul modern. Cred că fiecare constănțean este urmașul poetului Ovidius. Poetul care a dat acestui oraș străvechi istorie. Am citit cartea, dar merită să o fac cu creionul în mână. De la Primărie, Sinagogă și Giamie, pe toate Doina Păuleanu le descrie, le aduce în atenția noastră.<br/><br/>Încă o dată, autoarea dovedește o capacitate de sinteză. Atmosfera din Constanța redă viață trecutului, care ne ajută să ne proiectăm viitorul. Autoarea cărții întrece cu mult istoricii, deoarece evoluția sa este una spectaculoasă. Informatiile pe care le prezintă în volum pot fi folosite de istorici, profesori, administrația publică locală, arhitecți. Este vie reconstituirea trecutului în volum, ne face să spunem că sigur așa a fost. Autoarea este convingătoare în ceea ce a transmis ", a transmis, la rândul său, prof. univ. dr. Ioan Opriș.<br/><br/>"Cartea este făcută cu dragoste, să profitați de dulcele ei", a mai spus prof. univ. dr. Ioan Opriș.<br/><br/><b>UPDATE 2 </b><br/><br/>„Doamna Păuleanu construiește, ne spune ce au facut strămoșii noștri. Cartea este o împărăție în care se poate regăsi fiecare dintre noi. O carte are o existență mai mare și este un act de umanitate. Fiecare oraș trebuie să aiba o astfel de carte care să-i scoata sufletul în evidență. Este o carte de vizită a orașului, o carte document", a declarat redactorul-șef al Editurii Monitorul Oficial, Anca Ivașcu. <br/><br/><b>UPDATE 1 </b><br/><br/>La eveniment sunt prezenți redactorul-șef al Editurii Monitorul Oficial – Anca Ivașcu și prof. univ. dr. Ioan Opriș, pianistul de jazz român Harry Tavitian, Sorin Colesniuc - directorul Muzeului de Istorie Națională și Arheologie din Constanța (MINAC), istorici, oameni de cultură și zeci de prieteni. <br/><br/><br/>Citește și:<br/><br/><a href="https://www.ziuaconstanta.ro/stiri/cultura/aparitii-editoriale-de-exceptie-la-malul-marii-doina-pauleanu-propune-o-incursiune-in-istoriile-constantei-prin-intermediul-unui-fabulos-volum-peninsula-705004.html">Apariţii editoriale de excepţie la malul mării Doina Păuleanu propune o „Incursiune în istoriile Constanţei“ prin intermediul unui fabulos volum - „Peninsula misterioasă“</a><br/><br/><a href="https://www.ziuaconstanta.ro/stiri/cultura/lansare-de-carte-doina-pauleanu-peninsula-misterioasa-incursiune-in-istoriile-constantei-705388.html">Lansare de carte Doina Păuleanu - „Peninsula misterioasă. Incursiune în istoriile Constanţei“</a></p>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/cultura/lansare-de-carte-doina-pauleanu-peninsula-misterioasa-incursiune-in-istoriile-constantei-705388.html"/>
        <a href="https://www.ziuaconstanta.ro/stiri/cultura/aparitii-editoriale-de-exceptie-la-malul-marii-doina-pauleanu-propune-o-incursiune-in-istoriile-constantei-prin-intermediul-unui-fabulos-volum-peninsula-705004.html"/>
        <a href="https://www.ziuaconstanta.ro/stiri/cultura/lucrari-ale-artistului-constantin-gavenea-pe-simezele-muzeului-de-arta-din-tulcea-704536.html"/>
        <a href="https://www.ziuaconstanta.ro/stiri/cultura/pomul-vietii-tematica-lunii-noiembrie-la-muzeul-de-arta-populara-constanta-704438.html"/>
        <a href="https://www.ziuaconstanta.ro/stiri/cultura/proiectul-lecturi-vizuale-etnologice-la-aromanii-din-balcani-lansat-la-constanta-704444.html"/>
        <a href="https://www.ziuaconstanta.ro/stiri/cultura/pagini-de-cultura-chineza-la-muzeul-de-arta-din-tulcea-704147.html"/>
        <a href="https://www.ziuaconstanta.ro/stiri/invitati/citestedobrogea-lecturi-vizuale-etnologice-la-aromani-lansare-de-carte-la-muzeul-de-arta-populara-constanta-704153.html"/>
        <a href="https://www.ziuaconstanta.ro/stiri/justitie/cerere-de-recuzare-admisa-experti-noi-in-procesul-pentru-colectia-dinu-si-sevasta-vintila-703292.html"/>
        <a href="https://www.ziuaconstanta.ro/stiri/ziua-dobrogei/citestedobrogea-vesnic-tanara-florica-cruceru-iubind-si-slujind-arta-703087.html"/>
        <a href="https://www.ziuaconstanta.ro/stiri/cultura/aromanii-arta-si-mestesug-o-noua-expozitie-la-muzeul-de-arta-populara-constanta-702839.html"/>
        <a href="https://www.ziuaconstanta.ro/stiri/cultura/grupul-fotonic-expune-in-noiembrie-la-muzeul-de-arta-constanta-702845.html"/>
        <a href="https://www.ziuaconstanta.ro/stiri/cultura/expozitia-aromanii-arta-si-mestesug-la-muzeul-de-arta-populara-constanta-702779.html"/>
        <a href="https://www.ziuaconstanta.ro/stiri/cultura/viorel-poiata-castigator-al-premiului-i-in-cadrul-bienalei-internationale-de-pictura-alexandru-ciucurencu-702583.html"/>
        <a href="https://www.ziuaconstanta.ro/informatii/locuri-speciale-de-munca/post-vacant-in-cadrul-muzeului-de-arta-populara-constanta-702297.html"/>
        <a href="https://www.ziuaconstanta.ro/stiri/cultura/melancolia-se-instaleaza-la-muzeul-de-arta-din-constanta-702171.html"/>
      </related>
    </article>
  </body>
</html>