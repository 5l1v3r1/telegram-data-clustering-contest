<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/vanessa-incontrada-su-instagram-lascia-senza-fiato-con-la-camicia-di-lui/657523/"/>
    <meta property="og:site_name" content="DiLei"/>
    <meta property="article:published_time" content="2019-11-19T14:25:56+00:00"/>
    <meta property="og:title" content="Vanessa Incontrada su Instagram lascia senza fiato con la camicia di lui"/>
    <meta property="og:description" content="Vanessa Incontrada incanta con una foto su Instagram dove si mostra per quello che è: semplicemente bellissima."/>
  </head>
  <body>
    <article>
      <h1>Vanessa Incontrada su Instagram lascia senza fiato con la camicia di lui</h1>
      <h2>Vanessa Incontrada incanta con una foto su Instagram dove si mostra per quello che è: semplicemente bellissima</h2>
      <address>
        <time datetime="2019-11-19T14:25:56+00:00">19 Nov 2019, 14:25</time>
      </address>
      <figure>
        <a href="https://dilei.it/vip/fotonotizia/vanessa-incontrada-38-anni-dal-compagno-rossano-laurini-alle-fiction/473538/">
          <img src="https://dileidemosite.files.wordpress.com/2016/11/vanessa-incontrada-ieri-oggi-strilli-1217.jpg?w=2560&amp;strip=all&amp;quality=100"/>
        </a>
        <figcaption>Vanessa Incontrada: dal compagno Rossano Laurini alle fiction</figcaption>
      </figure>
      <p>A <b>Vanessa Incontrada</b> basta condividere una foto sul suo profilo Instagram per <b>far ammutolire tutti</b>.</p>
      <p>Certo, non si tratta di uno <b>scatto</b> qualunque e ancor più di quelli <a href="https://dilei.it/vip/vanessa-incontrada-in-costume-splendida-instagram-indignazione-contro-le-critiche/631537/">in bikini</a>, pubblicati la scorsa estate, questo <b>lascia senza fiato</b>. L’attrice si è divertita a stuzzicare i suoi fan con un selfie in cui è ritratta seduta su un letto sfatto. La bella Vanessa indossa solo <b>una camicia da uomo</b> che lascia poco all’immaginazione e degli slip. I capelli lunghi arruffati e <b>lo sguardo languido e sognante</b> fanno il resto.</p>
      <p>La <a href="https://dilei.it/vip/video/vanessa-incontrada-svela-il-suo-inestetismo-e-incanta-su-instagram/650434/">Incontrada</a> <b>commenta</b> semplicemente: “La camicia è sua 😊 Besitos Amigos 😙🦋”, probabilmente riferendosi al suo <b>compagno</b> <a href="https://dilei.it/vip/rossano-laurini-vanessa-incontrada/542961/">Rossano Laurini</a>. La foto, realizzata da Giovanni De Sandre, è <b>semplicemente favolosa</b>. Vanessa è nel massimo del s<b>uo splendore</b> e su <a href="https://www.instagram.com/vanessa_incontrada/">Instagram</a> raccoglie in poco tempo centinaia di migliaia di “cuoricini”. “Bellissima”, “spettacolo” sono gli aggettivi che ricorrono più spesso. E qualcuno vede in questa immagine <b>la rivincita</b> definitiva degli haters che tanto hanno criticato Vanessa per la sua forma fisica: “Sempre SPLENDIDA… alla faccia degli haters”.</p>
      <p>La Incontrada ha vissuto momenti difficili quando anni fa era stata messa <b>alla gogna per i chili in più</b>. Lei però ha dimostrato sempre di essere una <b>donna forte e determinata</b>. Con la sua bravura e la sua professionalità ha dimostrato quanto vale e ogni cosa che fa si trasforma in successo, dal libro scritto con la madre,<a href="https://dilei.it/vip/alicia-soler-noguera-mamma-vanessa-incontrada/653511/"> Alicia Soler Noguera</a>, <i>Le bugie uccidono</i>, alle collezioni di moda per Elena Mirò. Per non parlare dei suoi lavori televisivi.</p>
      <p>Mentre circolano voci su una possibile <b>seconda gravidanza</b>, ora a 41 anni <a href="https://dilei.it/vip/vanessa-incontrada-trionfa-annienta-le-critiche-e-mara-venier-applaude-su-instagram/610469/">Vanessa Incontrada</a> si mostra per quello che è: semplicemente bellissima.</p>
      <figure>
        <img src="https://dileidemosite.files.wordpress.com/2019/11/vanessa-incontrada-camicia-1217.jpg?w=2560&amp;strip=all&amp;quality=100"/>
        <figcaption>Vanessa Incontrada – Fonte: Instagram</figcaption>
      </figure>
      <p> </p>
      <related>
        <h4>Leggi anche</h4>
        <a href="https://dilei.it/vip/vanessa-incontrada-in-costume-su-instagram-e-un-incanto/629864/"/>
        <a href="https://dilei.it/vip/vanessa-incontrada-strepitosa-rivincita-instagram-contro-le-critiche/632331/"/>
        <a href="https://dilei.it/vip/vanessa-incontrada-la-foto-su-instagram-che-fa-sognare/630426/"/>
        <a href="https://dilei.it/vip/vanessa-incontrada-fuma-instagram-scoppia-polemica/625532/"/>
        <a href="https://dilei.it/vip/alicia-soler-noguera-mamma-vanessa-incontrada/653511/"/>
      </related>
    </article>
  </body>
</html>