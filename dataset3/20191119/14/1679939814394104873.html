<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/socialistul-novac-sustine-ca-andrei-nastase-a-facut-presiuni-asupra-procurorilor-o-sa-purtati-raspundere-pentru-aceste-ilegalitati_3059595.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-19T14:09:19+00:00"/>
    <meta property="og:title" content="Socialistul Novac susţine că Andrei Năstase a făcut presiuni asupra procurorilor: O să purtaţi răspundere pentru aceste ilegalităţi"/>
    <meta property="og:description" content="După destrămarea coaliţiei ACUM-PSRM, foştii colegi de alianţă, zilnic, se acuză reciproc şi fac mai multe dezvăluiri. Deputatul PSRM Grigore Novac i-a adresat, astăzi, o scrisoare liderului PPDA Andrei Năstase, în care îl acuză de imixtiune în actul de J"/>
  </head>
  <body>
    <article>
      <h1>Socialistul Novac susţine că Andrei Năstase a făcut presiuni asupra procurorilor: O să purtaţi răspundere pentru aceste ilegalităţi</h1>
      <address><time datetime="2019-11-19T14:09:19+00:00">19 Nov 2019, 14:09</time> by <a rel="author">PUBLIKA.MD</a></address>
      <p>
        <b>După destrămarea coaliţiei ACUM-PSRM, foştii colegi de alianţă, zilnic, se acuză reciproc şi fac mai multe dezvăluiri. Deputatul PSRM Grigore Novac i-a adresat, astăzi, o scrisoare liderului PPDA Andrei Năstase, în care îl acuză de imixtiune în actul de Justiţie. </b>
      </p>
      <p>Socialistul a scris pe pagina sa Facebook că în ajunul demiterii Guvernului, Andrei Năstase ar fi făcut presiuni asupra unor procurori <i>"să facă dosare unor deputați PSRM și preşedintelui țării, în speranța că prin asemenea dosare politice reușiți să șantajați deputații PSRM să voteze cum doreați dvs"</i>, susţine Novac.</p>
      <p>Parlamentarul spune în prezent se acumulează informaţii despre această ilegalitate comisă de Năstase, pentru ca ulterior, acesta să fie tras la răspundere. </p>
      <p>În scrisoare, Grigore Novac mai spune că Andrei Năstase îşi doreşte foarte mult să devină tot atât de influent ca fostul lider <a href="http://www.pdm.md/ro/">PDM</a> <a href="http://www.plahotniuc.md/">Vlad Plahotniuc</a>. </p>
      <p>Andrei Năstase nu a comentat acuzaţiile. </p>
      <figure>
        <img src="https://media.publika.md/md/image/201911/large/photo_2019-11-19_17-08-02_83912800.jpg"/>
      </figure>
    </article>
  </body>
</html>