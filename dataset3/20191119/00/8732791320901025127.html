<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vogue.ua/ua/article/culture/art/5-shedevrov-muzeya-prado.html"/>
    <meta property="og:site_name" content="Vogue UA"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Мадридське зібрання: 5 шедеврів музею Прадо"/>
    <meta property="og:description" content="Одному з найвеличніших, найбільш значимих і відвідуваних художніх музеїв світу, Прадо виповнюється 200 років. У його колекції – найповніші зібрання Босха, Гої,"/>
  </head>
  <body>
    <article>
      <h1>Мадридське зібрання: 5 шедеврів музею Прадо</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p><b>Одному з найвеличніших, найбільш значимих і відвідуваних художніх музеїв світу, Прадо виповнюється 200 років. У його колекції </b>– <b>найповніші зібрання Босха, Гої, Веласкеса і Ель Греко, та інші роботи легендарних майстрів. У цьому матеріалі vogue.ua розповідає про п'ять шедеврів, які варто обов'язково побачити в музеї.</b></p>
      <hr/>
      <aside>«Фрейліни», Дієго Веласкес</aside>
      <hr/>
      <figure>
        <img src="https://vogue.ua/media/cache/resolve/inline_990x/uploads/article-inline/b25/cba/fdb/5dd3fdbcbab25.jpeg"/>
      </figure>
      <p>Картина «Фрейліни», написана Дієго Веласкесом 1656 року, є однією з найвідоміших у музеї Прадо і, можливо, в усьому світі. Вона зображує королівську сім'ю Філіпа IV, а саме – інфанту Маргариту Терезу і її оточення. Веласкес – один з найшанованіших іспанських художників в історії мистецтва. Також Прадо належить п'ятдесят з усіх відомих 140 картин Дієго Веласкеса, тобто музей володіє найбільшою колекцією митця. </p>
      <hr/>
      <aside>«Сад земних насолод», Ієронім Босх</aside>
      <hr/>
      <figure>
        <img src="https://vogue.ua/media/cache/resolve/inline_990x/uploads/article-inline/16f/505/fd6/5dd3fd650516f.jpeg"/>
      </figure>
      <p>Також однією з найвідоміших у музеї Прадо є картина «Сад земних насолод» Ієроніма Босха, яка перебуває там з 1939 року. Цей триптих зображує радість і жах життєвих спокус. На лівій панелі – історія Адама і Єви, на середній – сад, повний оголених фігур, рослин і фруктів – це сцена безтурботної радості. На правій панелі холодно зображене вічне прокляття – покарання за всі веселощі в центрі картини. Примітно, що Босх підписав лише сім своїх робіт – серед них «Сад земних насолод». Картину датують кінцем 1400-х років.</p>
      <hr/>
      <aside>«Портрет лицаря з рукою на грудях», Ель Греко</aside>
      <hr/>
      <figure>
        <img src="https://vogue.ua/media/cache/resolve/inline_990x/uploads/article-inline/8d0/1ef/fd7/5dd3fd71ef8d0.jpeg"/>
      </figure>
      <p>За словами представників музею Прадо, «Портрет лицаря з рукою на грудях» – це найвідоміша з усіх картин Ель Греко. Дворянин, попередньо ідентифікований як Хуан де Сільва-і-Рібера, був нотаріусом у Толедо. Оскільки він джентльмен, то носить мереживний комір і манжети, кулон і меч. Ель Греко підкреслив світлу руку і пальці дворянина. В результаті їх по-різному інтерпретують: як покаяння, обітницю, якийсь риторичний жест чи просто сильну композицію.</p>
      <hr/>
      <aside>«Автопортрет», Альбрехт Дюрер</aside>
      <hr/>
      <figure>
        <img src="https://vogue.ua/media/cache/resolve/inline_990x/uploads/article-inline/b6a/3ba/fdf/5dd3fdf3bab6a.jpeg"/>
      </figure>
      <p>Хоча це один з багатьох автопортретів Дюрера, саме ця версія 1498 року показує його як дворянина, а не митця. Він сидить у позі, притаманній представникам вищого суспільства. Крім того, він одягнений в рукавички з лайки – розкіш, як правило, призначену для найбагатших класів. Також Дюрер документує трансформацію, яка сталася в епоху Відродження. Художники перейшли від скромних майстрів до вищого соціального статусу. Дюрер поставив свій підпис помітно під вікном. Він прийняв це нове положення.</p>
      <hr/>
      <aside>«Портрет кардинала», Рафаель Санті</aside>
      <hr/>
      <figure>
        <img src="https://vogue.ua/media/cache/resolve/inline_990x/uploads/article-inline/699/1b7/fd8/5dd3fd81b7699.jpeg"/>
      </figure>
      <p>Картина, яку раніше приписували Антонісу Мору через техніку, що вважали незвичною для Рафаеля. Санті, який працював у Римі, свого часу майстерно оволодів мистецтвом реалізму. Його колеги навіть говорили, що він навчився малювати людей більш реальними, ніж вони є насправді. Картину придбав іспанський король Карл IV в Римі, коли він був ще принцом.</p>
    </article>
  </body>
</html>