<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/khxcn8"/>
    <meta property="og:site_name" content="News7 Tamil"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="மீண்டும் பாஜகவுடன் ஐக்கியமாகிறதா சிவசேனா ?"/>
    <meta property="og:description" content="மீண்டும் பாஜகவுடன் ஐக்கியமாகிறதா சிவசேனா ?"/>
  </head>
  <body>
    <article>
      <h1>மீண்டும் பாஜகவுடன் ஐக்கியமாகிறதா சிவசேனா ?</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">niruban</a></address>
      <p>
        <b>மகாராஷ்டிராவில், ஆட்சியமைப்பதில் தொடர்ந்து இழுபறி நீடிப்பதால், மீண்டும் பாஜகவுடன் ஐக்கியமாகும் முடிவில் சிவசேனா இருப்பதாக தகவல் வெளியாகியுள்ளது. </b>
      </p>
      <p>மகாராஷ்டிராவில் பாஜக - சிவசேனா கூட்டணி ஆட்சியமைப்பதில் சிக்கல் ஏற்பட்டதால், காங்கிரஸ் மற்றும் தேசியவாத காங்கிரஸ் கட்சிகளுடன் இணைந்து ஆட்சியமைப்பதற்கான முயற்சிகளை சிவசேனா எடுத்தது. இந்நிலையில் நேற்று காங்கிரஸ் தலைவர் சோனியா காந்தியை சந்தித்த சரத்பவார், மகாராஷ்டிராவில் ஆட்சியமைப்பது பற்றி அவருடன் எதுவும் பேசவில்லை என கூறினார். இதனால், சிவசேனா எரிச்சலடைந்துள்ளதாகக் கூறப்படுகிறது. </p>
      <p>சரத் பவாரின் நடவடிக்கைகளில் கோபமடைந்துள்ள சில மூத்தத் தலைவர்கள், தேசியவாத காங்கிரசுடன் தள்ளியிருப்பதே சிறந்தது என, கட்சித் தலைமைக்கு ஆலோசனை வழங்கியுள்ளனர். மேலும், காங்கிரஸ் மற்றும் தேசியவாத காங்கிரஸ் கட்சிகளுடன் சேர்வதை விட பாஜகவுடன் இணைவதே நல்லது எனவும் கூறியுள்ளனர். இதனால், மீண்டும் பாஜகவுடன் கூட்டு சேரலாமா என்ற ஆலோசனையில் கட்சித் தலைமை இறங்கியுள்ளதாகக் கூறப்படுகிறது. </p>
    </article>
  </body>
</html>