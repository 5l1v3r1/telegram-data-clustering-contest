<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/noc-kada-je-luka-doncic-zasenio-sve-rekord-karijere-tripl-dabl-i-pobeda/342835"/>
    <meta property="og:site_name" content="MozzartSport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Noć kada je Luka Dončić zasenio sve: Rekord karijere, tripl-dabl i pobeda"/>
    <meta property="og:description" content="Drugi najmlađi igrač u istoriji NBA sa triplom-dablom od 40 poena"/>
  </head>
  <body>
    <article>
      <h1>Noć kada je Luka Dončić zasenio sve: Rekord karijere, tripl-dabl i pobeda</h1>
      <h2>Drugi najmlađi igrač u istoriji NBA sa triplom-dablom od 40 poena</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>Bila je to noć kada je <b>Luka Dončić</b> objasnio svim nevernim Tomama da je igrač kakvi se retko rađaju na evropskom kontinentu. Ako je neko i sumnjao u njega i posle svih sjajnih partija u poslednje tri godine, od ove večeri posle neverovatne role u derbiju Teksasa, valjda je sada shvatio.</p>
      <p>Slovenački as odigrao je najbolju utakmicu otkako je prešao “baru”. Tu na najvećoj sceni, pred očima legendarnog <b>Grega Popoviča</b>, plesao je <b>Luka Dončić</b> kao nikada do sada, kao na ispitu pred najtežim profesorom. Ubacio je rekord karijere – 42 poena, ostvario tripl-dabl sa još 11 skokova i 12 asistencija, sve to za 36 minuta igre. Pedantni Amerikanci, uvek spremni da izvuku neku statistiku iz rukava, objavili su da je <b>Luka</b> drugi najmlađi igrač koji je ostvario tripl-dabl sa najmanje 40 postignutih poena. Prvi je <b>Lebron Džejms.</b></p>
      <p>Ništa manje važno, Dalas je dobio derbi sa 117:110.</p>
      <figure>
        <iframe src="https://www.youtube.com/embed/zodTZAuT93E" width="425" height="349" data-service="Youtube" scrolling="no"/>
      </figure>
      <p>Hjuston je nastavio seriju pobeda i to do nogu potukavši Portland – 132:108. Prva četvrtina pripala je gostima sa poenom razlike, a onda su Rakete upalile motore, ubacile u dve brzine više i – poletele.</p>
      <p><b>Džejms Harden</b> je bio najefikasniji sa 36 poena, ali je zvanje igrača utakmice pripalo <b>Raselu Vestbruku</b>, koji je upisao novi tripl-dabl: 28 poena, 13 skokova i 10 asistencija.</p>
      <figure>
        <iframe src="https://www.youtube.com/embed/JBIAOH-5JQU" width="425" height="349" data-service="Youtube" scrolling="no"/>
      </figure>
      <p>Milvokiju baš teško neko može da izađe na crtu kada se razgoropadi Grk<b> Janis</b>. Tamnoputi <b>Adetokumpo </b>je predvodio Bakse do novog trijumfa, ovog puta u gostima protiv Čikaga – 115:101.</p>
      <p>Janis je ovog puta stao na dabl-dablu, nedostajalo mu je asistencija za bolji učinak. Na kraju meča u statističkim kolonama pisala su 33 poena i 10 skokova.</p>
      <figure>
        <iframe src="https://www.youtube.com/embed/-dNk13AF8mE" width="425" height="349" data-service="Youtube" scrolling="no"/>
      </figure>
      <p><b>Foto:</b> <i>Reuters</i></p>
      <p>
        <b>NBA LIGA</b>
      </p>
      <p>Njujork – Klivlend  123:105<br/>/Rendl 30 – Porter 18/</p>
      <p>Bruklin – Indijana  86:115<br/>/Dinvidi 28 – Holidej 24/</p>
      <p>Toronto – Šarlot  132:96<br/>/Anunobi 24 – Vilijams 14/</p>
      <p>Čikago – Milvoki  101:115<br/>/Gaford 21 – Adetokumbo 33/</p>
      <p>Hjuston – Portland  132:108<br/>/Harden 36 – Mekolum 25/</p>
      <p>Dalas – San Antonio 117:110<br/>/Dončić 42 – Derozan 36/</p>
      <p>Finiks – Boston  85:99<br/>/Buker 20 – Tejtum 26/</p>
      <p>Juta – Minesota 102:112<br/>/Bogdanović 18 – Tauns 29/</p>
      <p>LA Klipers – Oklahoma  90:88<br/>/Harel 28 – Pol 22/</p>
      <figure>
        <img src="https://mozzartsport.com/upload/CKEditor/19.11.2019./istok.JPG"/>
      </figure>
      <figure>
        <img src="https://mozzartsport.com/upload/CKEditor/19.11.2019./zapad.JPG"/>
      </figure>
      <figure>
        <img src="https://mozzartsport.com/upload/CKEditor/18.11.2019/10.%20Duda%20Ivkovi%C4%87.jpg"/>
      </figure>
      <p> </p>
    </article>
  </body>
</html>