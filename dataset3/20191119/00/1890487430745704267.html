<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520461-18-listopadu-tohle-potrebujete-vedet-nejen-o-pondelnim-obchodovani-na-americkych-burzach/"/>
    <meta property="og:site_name" content="KurzyCZ"/>
    <meta property="article:published_time" content="2019-11-19T00:49:02+00:00"/>
    <meta property="og:title" content="18. listopadu: Tohle potřebujete vědět nejen o pondělním obchodování na amerických burzách"/>
    <meta property="og:description" content="Akcie ve Spojených státech po pátečním růstu na nové rekordy dále mírně posílily. Investoři čekají na konkrétní informace o obchodních vztazích mezi USA a Čínou, když poslední zprávy naznačují možnost jakéhokoli výsledku jednání. Trhy zřejmě také přivítaly rozhodnutí Washingtonu prodloužit platnost výjimky umožňující americkým firmám obchodovat s čínským výrobcem telekomunikačních zařízení Huawei."/>
  </head>
  <body>
    <article>
      <h1>18. listopadu: Tohle potřebujete vědět nejen o pondělním obchodování na amerických burzách</h1>
      <address><time datetime="2019-11-19T00:49:02+00:00">19 Nov 2019, 00:49</time> by <a rel="author">Research</a></address>
      <p>
        <i><a href="https://akcie-cz.kurzy.cz/">Akcie</a> ve Spojených státech po pátečním růstu na nové rekordy dále mírně posílily. Investoři čekají na konkrétní informace o obchodních vztazích mezi USA a Čínou, když poslední zprávy naznačují možnost jakéhokoli výsledku jednání. Trhy zřejmě také přivítaly rozhodnutí Washingtonu prodloužit platnost výjimky umožňující americkým firmám obchodovat s čínským výrobcem telekomunikačních zařízení Huawei.</i>
      </p>
      <p><b>V závěru pondělního obchodování index <a href="https://www.kurzy.cz/akcie-svet/">Dow</a> stoupl o 0,11 % na 28 036,22 bodu, širší <a href="https://www.kurzy.cz/akcie-usa/s-and-p-500-7/">index S&amp;P 500</a> se zvýšil o 0,05 % na 3 122,03 bodu a index technologického trhu <a href="https://www.kurzy.cz/akcie-svet/">Nasdaq Composite</a> vzrostl o 0,11 % na 8 549,94 bodu.</b> Index volatility VIX narostl o 3,40 % na 12,46 bodu a výnos 10letých vládních <a href="https://www.kurzy.cz/dluhopisy/">dluhopisů</a> USA klesl o dva bazické body na 1,81 %. <a href="https://www.kurzy.cz/komodity/ropa-brent-graf-vyvoje-ceny/">Ceny ropy</a> klesly o procento a půl, <a href="https://zlato.kurzy.cz/">zlato</a> a <a href="https://www.kurzy.cz/komodity/stribro-graf-vyvoje-ceny/">stříbro</a> shodně přidaly okolo půl procenta a nejsledovanější <a href="https://www.kurzy.cz/kryptomeny/">kryptoměny</a> ztrácely (<a href="https://www.kurzy.cz/bitcoin/">bitcoin</a> -4,3 %, <a href="https://www.kurzy.cz/ethereum/">ethereum</a> -3,9 %).</p>
      <p>Server CNBC napsal, že se Čína vyjadřuje pesimisticky k možnosti dokončení obchodní dohody. Na vině je neochota amerického prezidenta <a href="https://www.kurzy.cz/tema/donald-trump/">Donalda Trumpa</a> zrušit cla. V neděli přitom státní tisková agentura Nová Čína uvedla, že Čína a USA v sobotu měly "konstruktivní jednání" o obchodu, které se uskutečnilo telefonicky na vysoké úrovni.</p>
      <h3>
        <a href="https://www.investicniweb.cz/americke-akcie-od-zacatku-roku-pridavaji-skoro-25-cas-na-oslavu/">MAJÍ AKCIOVÍ BÝCI V USA SLAVIT?</a>
      </h3>
      <p>Posílilo 7 z 11 dílčích sektorů, které jsou součástí <a href="https://www.kurzy.cz/akcie-usa/s-and-p-500-7/">indexu S&amp;P 500</a>, v čele s poskytovateli komunálních služeb, realitními společnostmi a výrobci spotřebního zboží. Naopak nejvíce ztrácely energetické <a href="https://rejstrik-firem.kurzy.cz/">firmy</a> kvůli poklesu <a href="https://www.kurzy.cz/komodity/ropa-brent-graf-vyvoje-ceny/">cen ropy</a>. Oslabily také <a href="https://akcie-cz.kurzy.cz/">akcie</a> <a href="https://rejstrik-firem.kurzy.cz/">firmy</a> <b>HP (-0,79 %)</b>, která odmítla nabídku na převzetí od společnosti <b>Xerox (+0,92 %)</b>. Zpráva o nové akvizici naopak pomohla vzhůru kosmetické firmě <b><a href="https://www.kurzy.cz/akcie-usa/coty-inc-8167/">Coty</a> (+2,60 %)</b>.</p>
      <p>Tento týden se investoři zaměří na zápis z posledního zasedání centrální banky USA, na kterém měnový výbor potřetí v letošním roce snížil hlavní <a href="https://www.kurzy.cz/urokove-sazby/">úrokovou sazbu</a>. Výsledky hospodaření tento týden zveřejní maloobchodní <a href="https://rejstrik-firem.kurzy.cz/">firmy</a> včetně <a href="https://www.kurzy.cz/akcie-usa/home-depot-inc-7000/">Home Depot,</a> Kohl's a Target.</p>
      <h3>
        <a href="https://www.investicniweb.cz/americke-akcie-na-rekordech-jen-vysledek-podprumerneho-byciho-trendu/">PODPRŮMĚRNÝ BÝČÍ TREND</a>
      </h3>
      <p><a href="https://www.kurzy.cz/kurzy-men/nejlepsi-kurzy/USD-americky-dolar/">Americký dolar</a> kvůli zprávě CNBC o obchodním jednání mezi USA a Čínou ztrácel. Dolarový index, který sleduje výkon <a href="https://www.kurzy.cz/kurzy-men/nejlepsi-kurzy/USD-americky-dolar/">dolaru</a> ke koši šesti předních světových měn, se snížil o 0,2 % na 97,80 bodu. Vůči <a href="https://www.kurzy.cz/kurzy-men/nejlepsi-kurzy/EUR-euro/">euru</a> <a href="https://www.kurzy.cz/kurzy-men/nejlepsi-kurzy/USD-americky-dolar/">dolar</a> oslabil o 0,2 % na 1,1075 <a href="https://www.kurzy.cz/kurzy-men/nejlepsi-kurzy/USD-americky-dolar/">USD</a> a k jenu o 0,2 % na 108,65 <a href="https://www.kurzy.cz/kurzy-men/nejlepsi-kurzy/JPY-japonsky-jen/">JPY</a>. Kurz <a href="https://www.kurzy.cz/kurzy-men/nejlepsi-kurzy/EUR-euro/">eura</a> vůči jenu zůstal beze změny na 120,32 <a href="https://www.kurzy.cz/kurzy-men/nejlepsi-kurzy/JPY-japonsky-jen/">JPY</a>.</p>
      <h3>
        <a href="https://www.investicniweb.cz/news-americke-akcie-18-listopadu-2019/">KOMPLETNÍ SHRNUTÍ PONDĚLNÍHO OBCHODOVÁNÍ V USA</a>
      </h3>
      <related>
        <h4>Příbuzné stránky</h4>
        <a href="https://www.kurzy.cz/zpravy/411710-18-listopadu-tohle-potrebujete-vedet-nejen-o-patecnim-obchodovani-na-americkych-burzach/"/>
        <a href="https://www.kurzy.cz/zpravy/390433-18-listopadu-tohle-potrebujete-vedet-nejen-o-stredecnim-obchodovani-na-americkych-burzach/"/>
        <a href="https://www.kurzy.cz/zpravy/390433-18-listopadu-tohle-potrebujete-vedet-nejen-o-stredecnim-obchodovani-na-americkych-burza/"/>
        <a href="https://www.kurzy.cz/zpravy/487032-18-brezna-tohle-potrebujete-vedet-nejen-o-pondelnim-obchodovani-na-americkych-burzach/"/>
        <a href="https://www.kurzy.cz/zpravy/490978-18-dubna-tohle-potrebujete-vedet-nejen-o-ctvrtecnim-obchodovani-na-americkych-burzach/"/>
        <a href="https://www.kurzy.cz/zpravy/499091-18-cervna-tohle-potrebujete-vedet-nejen-o-uternim-obchodovani-na-americkych-burzach/"/>
        <a href="https://www.kurzy.cz/zpravy/441150-18-prosince-tohle-potrebujete-vedet-nejen-o-pondelnim-obchodovani-na-americkych-burzach/"/>
        <a href="https://www.kurzy.cz/zpravy/470468-18-rijna-tohle-potrebujete-vedet-nejen-o-ctvrtecnim-obchodovani-na-americkych-burzach/"/>
        <a href="https://www.kurzy.cz/zpravy/480215-18-ledna-tohle-potrebujete-vedet-nejen-o-patecnim-obchodovani-na-americkych-burzach/"/>
        <a href="https://www.kurzy.cz/zpravy/477115-18-prosince-tohle-potrebujete-vedet-nejen-o-uternim-obchodovani-na-americkych-burzach/"/>
        <a href="https://www.kurzy.cz/zpravy/467176-18-zari-tohle-potrebujete-vedet-nejen-o-uternim-obchodovani-na-americkych-burzach/"/>
        <a href="https://www.kurzy.cz/zpravy/503417-18-cervence-tohle-potrebujete-vedet-nejen-o-ctvrtecnim-obchodovani-na-americkych-burzach/"/>
      </related>
    </article>
  </body>
</html>