<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurzy.cz/zpravy/520542-vydana-stavebni-povoleni-na-vysocine-v1-az-3-ctvrtleti-2019/"/>
    <meta property="og:site_name" content="KurzyCZ"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Vydaná stavební povolení na Vysočině v 1. až 3. čtvrtletí 2019"/>
    <meta property="og:description" content="V Kraji Vysočina bylo v průběhu prvních tří čtvrtletí roku 2019 vydáno 3 922 stavebních povolení. V mezikrajském srovnání to byl šestý nejvyšší počet a současně 6,1 % všech povolení vydaných v celé České republice. Proti.."/>
  </head>
  <body>
    <article>
      <h1>Vydaná stavební povolení na Vysočině v 1. až 3. čtvrtletí 2019</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">ČSÚ</a></address>
      <p> </p>
      <p>V <a href="https://regiony.kurzy.cz/kraj/vysocina/">Kraji Vysočina</a> bylo v průběhu prvních tří čtvrtletí roku 2019<b> vydáno 3 922 stavebních povolení.</b> V mezikrajském srovnání to byl šestý nejvyšší počet a současně 6,1 % všech povolení vydaných v celé České republice.</p>
      <p>Proti roku 2019 to představuje nárůst o 467 povolení (o 13,5 %), v celé České republice došlo ke zvýšení počtu vydaných stavebních povolení o 6,5 %. Na budovy s byty bylo v kraji vystaveno 37,0 % povolení, na nebytové stavby připadlo 20,1 %, na stavby týkající se ochrany životního prostředí 14,7 % a na ostatní stavby 28,2 %.</p>
      <p>V rámci <a href="https://regiony.kurzy.cz/kraj/vysocina/">Vysočiny</a> připadalo nejvíce vydaných stavebních povolení na okres <a href="https://www.kurzy.cz/obec/zdar-nad-sazavou/">Žďár nad Sázavou</a> (24 %), naopak nejméně na Pelhřimovsko (16,8 %) a Havlíčkobrodsko (17,4 %). Počet vydaných povolení se meziročně nepatrně snížil pouze v okrese <a href="https://www.kurzy.cz/obec/havlickuv-brod/">Havlíčkův Brod</a> (o 0,3 %). Nejvýrazněji, o 30,0 %, vzrostl počet vydaných stavebních povolení v okrese <a href="https://www.kurzy.cz/obec/zdar-nad-sazavou/">Žďár nad Sázavou</a>. Z celkového počtu vydaných povolení na stavby na ochranu životního prostředí připadal lví podíl na okresy <a href="https://www.kurzy.cz/obec/zdar-nad-sazavou/">Žďár nad Sázavou</a> a <a href="https://www.kurzy.cz/obec/jihlava/">Jihlava</a> (38,1 % a 31,5 %).</p>
      <p><b>Orientační hodnota staveb</b>, na které bylo v <a href="https://regiony.kurzy.cz/kraj/vysocina/">Kraji Vysočina</a> v prvním až třetím čtvrtletí 2019 vydáno povolení, dosáhla výše 15 011 mil. <a href="https://www.kurzy.cz/kurzy-men/">Kč</a>, kraj se tak v mezikrajském srovnání zařadil na osmé místo. Oproti prvním devíti měsícům roku 2018 <a href="https://regiony.kurzy.cz/kraj/vysocina/">na Vysočině</a> vzrostla orientační hodnota staveb o 3 213 mil. <a href="https://www.kurzy.cz/kurzy-men/">Kč</a> (o 27,2 %). Ve srovnání s prvními třemi čtvrtletími 2018 se orientační hodnota staveb zvýšila v dvanácti regionech, nejvýraznější byl nárůst v Praze (o 53,3 %), <a href="https://regiony.kurzy.cz/kraj/vysocina/">Vysočina</a> dosáhla na šesté místo. Pokles orientační hodnoty staveb byl zaznamenán ve dvou krajích – zvláště výrazný byl výkyv v <a href="https://regiony.kurzy.cz/kraj/plzensky/">Plzeňském kraji</a> (-20,9 %). K nárůstu došlo i na celorepublikové úrovni (o 15,7 %), ve srovnání s ním bylo zvýšení orientační hodnoty staveb na <a href="https://regiony.kurzy.cz/kraj/vysocina/">Vysočině</a> o 11,5 procentního bodu výraznější.</p>
      <p><b>Průměrná hodnota na jedno stavební povolení</b> činila v prvních devíti měsících roku 2019 <a href="https://regiony.kurzy.cz/kraj/vysocina/">na Vysočině</a> 3 827 tis. <a href="https://www.kurzy.cz/kurzy-men/">Kč</a>, což je výrazně pod republikovou úrovní (4 633 tis. <a href="https://www.kurzy.cz/kurzy-men/">Kč</a>), v mezikrajském srovnání se jedná o šestou nejvyšší hodnotu. V rámci <a href="https://regiony.kurzy.cz/kraj/vysocina/">Vysočiny</a> byla zdaleka nejvyšší orientační hodnota na jedno stavební povolení zaznamenána v okrese <a href="https://www.kurzy.cz/obec/havlickuv-brod/">Havlíčkův Brod</a> (6 111 tis. <a href="https://www.kurzy.cz/kurzy-men/">Kč</a>) a nejnižší v okrese <a href="https://www.kurzy.cz/obec/zdar-nad-sazavou/">Žďár nad Sázavou</a> (2 815 tis. <a href="https://www.kurzy.cz/kurzy-men/">Kč</a>).</p>
      <figure>
        <img src="https://img3.kurzy.cz/zpravy/obrazky/42/520542-vydana-stavebni-povoleni-na-vysocine-v1-az-3-ctvrtleti-2019/4_w670h450.png"/>
      </figure>
      <figure>
        <img src="https://img3.kurzy.cz/zpravy/obrazky/42/520542-vydana-stavebni-povoleni-na-vysocine-v1-az-3-ctvrtleti-2019/2_w670h454.png"/>
      </figure>
      <figure>
        <img src="https://img.kurzy.cz/zpravy/obrazky/42/520542-vydana-stavebni-povoleni-na-vysocine-v1-az-3-ctvrtleti-2019/3_w670h199.png"/>
      </figure>
      <p> </p>
      <p><b>Kontakt:</b><br/>Ing. Vlastislav Valda<br/>Oddělení informačních služeb, Krajská správa ČSÚ v Jihlavě<br/>E-mail: vlastislav.valda@czso.cz<br/>Tel.: 567 109 062</p>
      <h3>Přílohy</h3>
      <ul>
        <li>Vydaná stavební povolení <a href="https://regiony.kurzy.cz/kraj/vysocina/">na Vysočině</a> v 1. až 3. čtvrtletí 2019 (aktualita v pdf)</li>
        <li>Vydaná stavební povolení a orientační hodnota staveb podle krajů v 1. až 3. čtvrtletí 2019 (tabulky)</li>
        <li>
          <b>Související informace:</b>
        </li>
        <li>
          <p>Bytová výstavba, stavební povolení a stavební zakázky - časové řady</p>
          <figure>
            <img src="https://img2.kurzy.cz/zpravy/obrazky/42/520542-vydana-stavebni-povoleni-na-vysocine-v1-az-3-ctvrtleti-2019/aboutblank.gif"/>
          </figure>
          <p>Odkaz [nové okno]</p>
        </li>
        <li>
          <p>Stavebnictví - září 2019</p>
          <figure>
            <img src="https://img2.kurzy.cz/zpravy/obrazky/42/520542-vydana-stavebni-povoleni-na-vysocine-v1-az-3-ctvrtleti-2019/aboutblank.gif"/>
          </figure>
          <p>Odkaz [nové okno]</p>
        </li>
      </ul>
      <p> </p>
      <hr/>
      <related>
        <h4>Příbuzné stránky</h4>
        <a href="https://www.kurzy.cz/zpravy/506654-vydana-stavebni-povoleni-na-vysocine-v-1-az-2-ctvrtleti-2019/"/>
        <a href="https://www.kurzy.cz/zpravy/506654-12-08-2019-vydana-stavebni-povoleni-na-vysocine-v-1-az-2-ctvrtleti-2019/"/>
        <a href="https://www.kurzy.cz/cnb/ekonomika/metodika/71"/>
        <a href="https://www.kurzy.cz/zpravy/399721-stavebni-povoleni-v-praze-klesa-pocet-vydanych-stavebnich-povoleni-na-prazske-byty/"/>
        <a href="https://zpravy.kurzy.cz/355455-us-zapocate-stavby-vydana-stavebni-povoleni/"/>
        <a href="https://www.kurzy.cz/zpravy/nazory/A-V-T-25874/"/>
        <a href="https://www.kurzy.cz/zpravy/359385-us-pocet-nove-vydanych-stavebnich-povoleni-v-rijnu-rostl-o-6-2-nejvice-od-rijna-2008-a-dalece/"/>
        <a href="https://www.kurzy.cz/zpravy/506029-vydana-stavebni-povoleni-v-libereckem-kraji-v-1-az-2-ctvrtleti/"/>
        <a href="https://www.kurzy.cz/cnb/ekonomika/stavebni-povoleni/"/>
        <a href="https://www.kurzy.cz/zpravy/494142-16-05-2019-stavebni-povoleni-v-1-ctvrtleti-2019/"/>
        <a href="https://www.kurzy.cz/zpravy/393558-us-pocet-nove-zahajenych-staveb-i-vydanych-povoleni-v-prosinci-poklesl-rok-2015-ale-nejlepsi-od/"/>
        <a href="https://www.kurzy.cz/zpravy/402336-usa--pocet-zahajenych-staveb-i-vydanych-povoleni-v-kvetnu-prakticky-stagnoval/"/>
      </related>
    </article>
  </body>
</html>