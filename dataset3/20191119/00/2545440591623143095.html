<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/turkiye/fetonun-tskdaki-kripto-yapilanmasina-sorusturma-133-gozalti-karari/1649264"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="FETÖ'nün TSK'daki kripto yapılanmasına soruşturma: 133 gözaltı kararı"/>
    <meta property="og:description" content="İzmir Cumhuriyet Başsavcılığınca yürütülen FETÖ soruşturması kapsamında aralarında 3 albay, 5 binbaşı ve 5 yüzbaşının da bulunduğu 82'si muvazzaf 133 şüpheli hakkında gözaltı kararı çıkartıldı."/>
  </head>
  <body>
    <article>
      <h1>FETÖ'nün TSK'daki kripto yapılanmasına soruşturma: 133 gözaltı kararı</h1>
      <h2>İzmir Cumhuriyet Başsavcılığınca yürütülen FETÖ soruşturması kapsamında aralarında 3 albay, 5 binbaşı ve 5 yüzbaşının da bulunduğu 82'si muvazzaf 133 şüpheli hakkında gözaltı kararı çıkartıldı.</h2>
      <address><time datetime="2019-11-19T00:00:00+00:00">19 Nov 2019</time> by <a rel="author">Şafak Yel  </a></address>
      <h4>İzmir</h4>
      <p>İzmir Cumhuriyet Başsavcılığının, <b>Türk Silahlı Kuvvetleri</b>ndeki (<b>TSK</b>) <b>Fetullahçı Terör Örgütü</b>'ne (FETÖ) yönelik soruşturmaları devam ediyor. </p>
      <p>Bu kapsamda FETÖ'nün TSK yapılanması içerisinde faaliyet gösterdikleri ve "mahrem imamlarca" ankesör ya da büfe telefonlarından arandıkları belirlenen 82'si muvazzaf, 133 şüpheli hakkında yakalama kararı verildi.</p>
      <p>İl Emniyet Müdürlüğü ekipleri, İzmir merkezli 45 ilde eş zamanlı operasyon başlattı.</p>
      <p>Gözaltı kararı verilenler arasında muvazzaf 3 albay, 5 binbaşı, 5 yüzbaşı, 12 üsteğmen, 54 astsubay ve 3 uzman çavuş ile 14 kapatılan askeri okul öğrencisi ve meslekten ihraç edilen, emekli, istifa, sözleşme feshi gibi nedenlerle ilişiği kesilen 2 albay 2 yarbay, 3 yüzbaşının olduğu belirtildi. </p>
      <h3>101 şüpheli gözaltına alındı</h3>
      <p>Ekiplerce zanlıların adreslerine düzenlenen operasyonlarda 101 şüpheli gözaltına alındı. </p>
      <p>Diğer şüphelileri yakalama çalışmaları sürüyor.</p>
      <related>
        <a href="https://www.aa.com.tr/tr/turkiye/fetonun-tskdaki-kripto-yapilanmasina-sorusturma-133-gozalti-karari/1649264"/>
        <a href="https://www.aa.com.tr/tr/turkiye/eski-yargitay-uyesi-altana-fetoden-7-yil-6-ay-hapis-cezasi/1648607"/>
        <a href="https://www.aa.com.tr/tr/darbe-girisiminin-failleri-cezasiz-kalmadi/darbeye-katilacak-personeli-belirleyen-albaya-141-kez-agirlastirilmis-muebbet/1648406"/>
        <a href="https://www.aa.com.tr/tr/15-temmuz-darbe-girisimi/darbeci-generalin-davayi-uzatma-taktigi-mektupta/1647708"/>
        <a href="https://www.aa.com.tr/tr/darbe-girisiminin-failleri-cezasiz-kalmadi/darbe-girisiminin-failleri-cezasiz-kalmadi-ejder-yildirim/1647125"/>
        <a href="https://www.aa.com.tr/tr/turkiye/fetonun-finans-yapilanmasi-sorusturmasinda-tutuklu-sayisi-12e-cikti/1647068"/>
      </related>
    </article>
  </body>
</html>