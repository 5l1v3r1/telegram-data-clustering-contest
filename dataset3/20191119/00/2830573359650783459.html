<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/2019/11/19-63534402/sport_neymar_rifiuta_il_rinnovo_del_psg_sta_aspettando_il_barcellona_/"/>
    <meta property="og:site_name" content="Tuttosport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Sport: &quot;Neymar rifiuta il rinnovo del Psg, sta aspettando il Barcellona&quot;"/>
    <meta property="og:description" content="Secondo il quotidiano spagnolo il brasiliano non avrebbe accettato la proposta di prolungamento dei parigini fino al 2025. È in attesa dei blaugrana, l'assalto ripartirà in estate"/>
  </head>
  <body>
    <article>
      <h1>Sport: "Neymar rifiuta il rinnovo del Psg, sta aspettando il Barcellona"</h1>
      <h2>Secondo il quotidiano spagnolo il brasiliano non avrebbe accettato la proposta di prolungamento dei parigini fino al 2025. È in attesa dei blaugrana, l'assalto ripartirà in estate</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p><b>PARIGI (Francia) -</b> Il <a href="https://www.tuttosport.com/video/calcio/2019/11/17-63471062/psg_cavani_ai_la_galaxy_al_posto_di_ibra/"><b>Psg</b></a> ci ha riprovato e ha ricevuto un secco "no". L'ennesimo. In Spagna rilanciano la notizia: <a href="https://www.tuttosport.com/news/gossip/2019/11/14-63372663/neymar_un_nuovo_motivo_per_tornare_a_barcellona_e_la_bellissima_noa_saez/"><b>Neymar</b></a> se ne vuole andare a tutti i costi e ora aspetta le mosse del <a href="https://www.tuttosport.com/news/calcio/calciomercato/2019/11/17-63476072/abidal_su_de_ligt_ecco_perche_ha_scelto_la_juve_/"><b>Barcellona</b></a>, che potrebbe tornare alla carica l'estate prossima dopo averci già provato nell'ultima sessione di mercato. Chissà se riuscirà a ottenere uno sconticino sul prezzo del cartellino, fissato intorno ai 170 milioni di euro. Il brasiliano, stando alle news riportate dal quotidiano "Sport", non ne vuole proprio sapere di un nuovo l'accordo con i parigini. Per questo avrebbe declinato la proposta di un prolungamento fino al 30 giugno 2025. La scadenza rimane quella attuale del 2022.</p>
      <figure>
        <a href="https://www.tuttosport.com/foto/gossip/2019/11/14-63370179/neymar_nuova_fiamma_spagnola_e_la_bellissima_noa_saez/">
          <img src="https://cdn.tuttosport.com/images/2019/11/14/121804203-5db1f44f-1e40-422c-9f8c-e225fc0c6b73.jpg"/>
        </a>
        <figcaption>Neymar, nuova fiamma spagnola: è la bellissima Noa Saez<br/><a href="https://www.tuttosport.com/foto/gossip/2019/11/14-63370179/neymar_nuova_fiamma_spagnola_e_la_bellissima_noa_saez/">Guarda la gallery</a></figcaption>
      </figure>
      <h3>Il possibile ritorno in Liga</h3>
      <p>A fine stagione<b> il club di Nasser Al-Khelaifi dovrà prendere una decisione</b> per cercare di rientrare (almeno in parte) dell'investimento fatto nel 2017 (i 222 milioni spesi per la sua clausola rescissoria). Dalla Spagna, pochi giorni fa, aveva parlato <b>Eric Abidal</b>, team manager del Barca. Non aveva chiuso le porte al ritorno di Neymar, anzi: <i>"Esiste una reale possibilità di acquistarlo, ogni finestra di mercato è diversa, non escludiamo mai il suo trasferimento".</i></p>
      <figure>
        <video src="http://media.tuttosport.com/omnisport/2019/11/13/131119_PERFORM_RODRYGO_Neymar_Messi_N_1573661506958_1065.mp4"/>
        <figcaption>Rodrygo: "Neymar o Messi? Devo dire O'Ney per la Seleçao"</figcaption>
      </figure>
      <related>
        <a href="https://www.tuttosport.com/news/gossip/2019/11/14-63372663/neymar_un_nuovo_motivo_per_tornare_a_barcellona_e_la_bellissima_noa_saez/"/>
        <a href="https://www.tuttosport.com/video/calcio/2019/11/13-63352262/rodrygo_neymar_o_messi_devo_dire_o_ney_per_la_selec_ao_/"/>
        <a href="https://www.tuttosport.com/archivio/calcio"/>
        <a href="https://www.tuttosport.com/news/calcio/calcio-estero/dal-mondo/2019/11/07-63152200/rodrygo_incanta_il_real_madrid_e_nata_una_stella_in_lizza_per_il_nostro_golden_boy/?related_news"/>
        <a href="https://www.tuttosport.com/news/calcio/calcio-estero/dal-mondo/2019/10/11-62156496/neymar_un_giovane_centenario_con_il_brasile/?related_news"/>
        <a href="https://www.tuttosport.com/news/calcio/2019/08/16-60074522/juventus_women_il_sorteggio_champions_dice_barcellona/?related_news"/>
        <a href="https://www.tuttosport.com/news/calcio/calcio-estero/dal-mondo/2019/08/08-59821223/_che_onore_fare_la_foto_con_marta_allan_coutinho_melo_e_rafinha_si_inchinano/?related_news"/>
      </related>
    </article>
  </body>
</html>