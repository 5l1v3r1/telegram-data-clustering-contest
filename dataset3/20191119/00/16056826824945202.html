<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=199942"/>
    <meta property="og:site_name" content="মানবজমিন"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="কূপের ভিতর বিক্ষোভকারী এমপিদের বিরুদ্ধে কঠোর ব্যবস্থা"/>
    <meta property="og:description" content="প্রতিবাদ করে স্পিকারের সামনের কূপের ভিতর প্রবেশ করলে এমপিদের বিরুদ্ধে কঠোর ব্যবস্থা নেয়ার হুঁশিয়ারি দিয়েছেন ভারতের লোকসভা স্পিকার ওম বিরলা। আজ মঙ্গলবার থেকে এমন ব্যবস্থা নেয়া হবে বলে তিনি জানিয়ে দিয়েছেন। বার্তা সংস্থা পিটিআইকে উদ্ধৃত করে এ খবর দিয়েছে অনলাইন এনডিটিভি। এতে বলা হয়, লোকসভায় বিভিন্ন ইস্যুতে বিরোধী কংগ্রেসের স্লোগানের মধ্যে তিনি এ হুঁশিয়ারি দিয়েছেন। স্পিকার যখন প্রশ্নোত্তর পর্বে যাচ্ছিলেন তখন কংগ্রেসের কমপক্ষে ২০ জন সদস্য তার সামনের কূপের কাছে চলে যান। তারা কেন্দ্রীয় সরকারের বিরুদ্ধে নানা রকম স্লোগান দিতে থাকেন। তাদের সঙ্গে যোগ দেয় ন্যাশনাল কনফারেন্স পার্টিও। এ সময় তাদেরকে স্ব স্ব আসনে ফিরে যেতে অনুরোধ করতে থাকেন স্পিকার ওম বিরলা। তিনি এ সময় কৃষকের সঙ্গে সম্পর্কিত ইস্যুতে আলোচনায় যেতে চান। কিন্তু সোনিয়া গান্ধী, রাহুল গান্ধী ও প্রিয়াংকা গান্ধীর এসপিজি নিরাপত্তা প্রত্যাহার সহ বিভিন্ন ইস্যুতে আলোচনার দাবি জানান কংগ্রেস সদস্যরা। বিক্ষোভ অব্যাহত থাকা অবস্থায় স্পিকার ওম বিরলা তাদেরকে সতর্ক করেন। বলেন, এসব সদস্যের বিরুদ্ধে কঠোর ব্যবস্থা নেয়া হবে। কূপের ভিতরেও বিক্ষোভ হতে পারে। তাই আজ (মঙ্গলবার) থেকে কূপের…"/>
  </head>
  <body>
    <article>
      <h1>কূপের ভিতর বিক্ষোভকারী এমপিদের বিরুদ্ধে কঠোর ব্যবস্থা</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">মানবজমিন ডেস্ক</a></address>
      <p>প্রতিবাদ করে স্পিকারের সামনের কূপের ভিতর প্রবেশ করলে এমপিদের বিরুদ্ধে কঠোর ব্যবস্থা নেয়ার হুঁশিয়ারি দিয়েছেন ভারতের লোকসভা স্পিকার ওম বিরলা। আজ মঙ্গলবার থেকে এমন ব্যবস্থা নেয়া হবে বলে তিনি জানিয়ে দিয়েছেন। বার্তা সংস্থা পিটিআইকে উদ্ধৃত করে এ খবর দিয়েছে অনলাইন এনডিটিভি। এতে বলা হয়, লোকসভায় বিভিন্ন ইস্যুতে বিরোধী কংগ্রেসের স্লোগানের মধ্যে তিনি এ হুঁশিয়ারি দিয়েছেন। স্পিকার যখন প্রশ্নোত্তর পর্বে যাচ্ছিলেন তখন কংগ্রেসের কমপক্ষে ২০ জন সদস্য তার সামনের কূপের কাছে চলে যান। তারা কেন্দ্রীয় সরকারের বিরুদ্ধে নানা রকম স্লোগান দিতে থাকেন। তাদের সঙ্গে যোগ দেয় ন্যাশনাল কনফারেন্স পার্টিও। এ সময় তাদেরকে স্ব স্ব আসনে ফিরে যেতে অনুরোধ করতে থাকেন স্পিকার ওম বিরলা।</p>
      <p>তিনি এ সময় কৃষকের সঙ্গে সম্পর্কিত ইস্যুতে আলোচনায় যেতে চান। কিন্তু সোনিয়া গান্ধী, রাহুল গান্ধী ও প্রিয়াংকা গান্ধীর এসপিজি নিরাপত্তা প্রত্যাহার সহ বিভিন্ন ইস্যুতে আলোচনার দাবি জানান কংগ্রেস সদস্যরা। বিক্ষোভ অব্যাহত থাকা অবস্থায় স্পিকার ওম বিরলা তাদেরকে সতর্ক করেন। বলেন, এসব সদস্যের বিরুদ্ধে কঠোর ব্যবস্থা নেয়া হবে। কূপের ভিতরেও বিক্ষোভ হতে পারে। তাই আজ (মঙ্গলবার) থেকে কূপের ভিতর কোনো সদস্য প্রতিবাদ জানাতে পারবেন না। যদি তারা তা করেন তাহলে আমি ব্যবস্থা নিতে বাধ্য হবো।</p>
      <p>এই বিভাগের সর্বাধিক পঠিত</p>
    </article>
  </body>
</html>