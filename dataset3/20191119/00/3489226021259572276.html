<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/iran-toylaxiston-106-diadhlwtes-nekroi-thn-teleytaia-bdomada-photos"/>
    <meta property="og:site_name" content="Documento"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Ιράν: Τουλάχιστον 106 διαδηλωτές νεκροί την τελευταία βδομάδα (Photos)"/>
    <meta property="og:description" content="Τουλάχιστον 106 διαδηλωτές σκοτώθηκαν σε 21 ιρανικές πόλεις στις ταραχές που ξέσπασαν την περασμένη εβδομάδα, μετά την ανακοίνωση της αύξησης στην τιμή της βενζίνης, ανακοίνωσε σήμερα η Διεθνής Αμνηστία."/>
  </head>
  <body>
    <article>
      <h1>Ιράν: Τουλάχιστον 106 διαδηλωτές νεκροί την τελευταία βδομάδα (Photos)</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Newsroom</a></address>
      <h4>Τουλάχιστον 106 διαδηλωτές σκοτώθηκαν σε 21 ιρανικές πόλεις στις ταραχές που ξέσπασαν την περασμένη εβδομάδα, μετά την ανακοίνωση της αύξησης στην τιμή της βενζίνης, ανακοίνωσε σήμερα η Διεθνής Αμνηστία.</h4>
      <p><i>«Ο οργανισμός πιστεύει ότι ο πραγματικός αριθμός των νεκρών ενδέχεται να είναι πολύ μεγαλύτερος, με αναφορές να κάνουν λόγο έως και 200 νεκρούς», </i>υπογράμμισε η ανακοίνωση της Διεθνούς Αμνηστίας, καταγγέλλοντας την χρήση <b>«φονικής βίας» </b>εναντίον <b>«ειρηνικών» συναθροίσεων.</b></p>
      <p>Από την πλευρά τους, ιρανικά μέσα ενημέρωσης κάνουν λόγο για <b>εννέα νεκρούς</b> κατά τη διάρκεια των διαδηλώσεων. Ανάμεσα στα θύματα, συγκαταλέγονται τέσσερις διαδηλωτές, τρία μέλη των Φρουρών της Επανάστασης και <b>δύο αστυνομικούς </b>στον απολογισμό που δίνουν τα<b> ιρανικά ΜΜΕ.</b></p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/19/5dd42048825e6303204f0e53.jpg"/>
      </figure>
      <p>Περίπου <b>1.000 διαδηλωτές </b>έχουν συλληφθεί από την Παρασκευή, ημέρα έναρξης των ταραχών.</p>
      <p>Νωρίτερα σήμερα η <b>Ύπατη Αρμοστεία του ΟΗΕ </b>για τα Ανθρώπινα Δικαιώματα εξέφρασε έντονη ανησυχία για τη χρήση από τις ιρανικές δυνάμεις ασφαλείας πραγματικών πυρών κατά των διαδηλωτών και κάλεσε τις αρχές του Ιράν να θέσουν υπό έλεγχο τη χρήση βίας για τη διάλυση των συγκεντρώσεων διαμαρτυρίας.</p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/19/5dd42048825e63087251fcd2.jpg"/>
      </figure>
      <p>(ΑΠΕ-ΜΠΕ)</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>