<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=199917"/>
    <meta property="og:site_name" content="মানবজমিন"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="ঢাকা-ময়মনসিংহ মহাসড়ক অবরোধ"/>
    <meta property="og:description" content="নতুন পরিবহন আইন বাতিলের দাবিতে গাজীপুরের শ্রীপুর উপজেলার ঢাকা-ময়মনসিংহ মহাসড়কের মাওনা চৌরাস্তা এলাকায় অবরোধ করেছেন পরিবহন শ্রমিকরা। আজ সকাল ৮টা থেকে এ অবরোধ শুরু করেন তারা।এতে চরম বিপাকে পড়েছেন জাতীয় কবি কাজী নজরুল ইসলাম বিশ্ববিদ্যালয়ে ভর্তিচ্ছু, বিভিন্ন স্কুল-কলেজের শিক্ষার্থী ও অফিসগামী কর্মকর্তা-কর্মচারিরা।শ্রমিকরা জানান, নতুন কার্যকর হওয়া সড়ক পরিবহন আইন বাতিলের দাবিতে তাদের এই অবরোধ। যতদিন এই আইন বাতিল না হবে, ততদিন তারা আন্দোলন চালিয়ে যাবেন। মাওনা হাইওয়ে থানা পুলিশের উপপরিদর্শক (এসআই) আইয়ুব হোসেন জানান, ভর্তিচ্ছু শিক্ষার্থীদের কথা বিবেচনা করে শ্রমিকদের সঙ্গে কথা বলে একটি বাস ময়মনসিংহের উদ্দেশ্যে ছেড়ে দেয়া হয়েছে। আরও যদি কোনও ছাত্রছাত্রী থাকে তাদেরও পরীক্ষা দেয়ার ব্যবস্থা করা হবে। শ্রমিকদের সঙ্গে কথা বলে মহাসড়ক থেকে অবরোধ তুলে নেয়ার চেষ্টা চলছে।"/>
  </head>
  <body>
    <article>
      <h1>ঢাকা-ময়মনসিংহ মহাসড়ক অবরোধ</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">অনলাইন ডেস্ক</a></address>
      <p>নতুন পরিবহন আইন বাতিলের দাবিতে গাজীপুরের শ্রীপুর উপজেলার ঢাকা-ময়মনসিংহ মহাসড়কের মাওনা চৌরাস্তা এলাকায় অবরোধ করেছেন পরিবহন শ্রমিকরা। আজ সকাল ৮টা থেকে এ অবরোধ শুরু করেন তারা।</p>
      <p>এতে চরম বিপাকে পড়েছেন জাতীয় কবি কাজী নজরুল ইসলাম বিশ্ববিদ্যালয়ে ভর্তিচ্ছু, বিভিন্ন স্কুল-কলেজের শিক্ষার্থী ও অফিসগামী কর্মকর্তা-কর্মচারিরা।</p>
      <p>শ্রমিকরা জানান, নতুন কার্যকর হওয়া সড়ক পরিবহন আইন বাতিলের দাবিতে তাদের এই অবরোধ। যতদিন এই আইন বাতিল না হবে, ততদিন তারা আন্দোলন চালিয়ে যাবেন।</p>
      <p>মাওনা হাইওয়ে থানা পুলিশের উপপরিদর্শক (এসআই) আইয়ুব হোসেন জানান, ভর্তিচ্ছু শিক্ষার্থীদের কথা বিবেচনা করে শ্রমিকদের সঙ্গে কথা বলে একটি বাস ময়মনসিংহের উদ্দেশ্যে ছেড়ে দেয়া হয়েছে। আরও যদি কোনও ছাত্রছাত্রী থাকে তাদেরও পরীক্ষা দেয়ার ব্যবস্থা করা হবে। শ্রমিকদের সঙ্গে কথা বলে মহাসড়ক থেকে অবরোধ তুলে নেয়ার চেষ্টা চলছে।</p>
      <p>এই বিভাগের সর্বাধিক পঠিত</p>
    </article>
  </body>
</html>