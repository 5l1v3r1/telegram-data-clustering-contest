<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/pallavolo/coppe/2019/11/19-63533281/scandicci_ad_istanbul_domani_in_campo_col_vakifbank/"/>
    <meta property="og:site_name" content="Tuttosport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Scandicci ad Istanbul, domani in campo col VakifBank"/>
    <meta property="og:description" content="Alle ore 16.00 italiane Pietrini e compagne iniziano l'avventura in Champions League contro la temibile formazione di Guidetti  "/>
  </head>
  <body>
    <article>
      <h1>Scandicci ad Istanbul, domani in campo col VakifBank</h1>
      <h2>Alle ore 16.00 italiane Pietrini e compagne iniziano l'avventura in Champions League contro la temibile formazione di Guidetti</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p><b>ISTANBUL (TURCHIA)- </b>Parte l'avventura in Champions League della Savino Del Bene Scandicci, la prima di un lungo tour de force che vedrà la squadra di Mencarelli in campo cinque volte in quattordici giorni. L'esordio è di quelli che fanno tremare i polsi, sul campo del VakifBank Spor Sarayi allenato da Giovanni Guidetti.</p>
      <p>Inizio tortuoso per le toscane che affronteranno una squadra capace di vincere dieci campionati turchi, sei Coppe di Turchia e 4 Champions League, senza contare i tre mondiali per club.</p>
      <p>Le ragazze di Guidetti sono al secondo posto in classifica nel Campionato Turco a soli due punti dal Eczacibasi.</p>
      <p>La partita si giocherà mercoledì 20 alle 18.00 turche, quindi le 16.00 in Italia.</p>
      <p>
        <b>EX E PRECEDENTI –</b>
      </p>
      <p>Nella formazione fiorentina milita Lonneke Sloetjes, a Istanbul per quattro stagioni dal 2015 al 2019. Destino inverso per Isabelle Haak, la giovane svedese cresciuta a Scandicci per due anni è ora nella formazione di Guidetti. In Turchia c’è anche Cesar Hernandez Gonzalez, assistente allenatore per due anni in Toscana.</p>
      <p><b>I PROTAGONISTI</b>-</p>
      <p>Marco Mencarelli (Allenatore Savino Del Bene Scandicci) – <i>« Ci arriviamo con qualche consapevolezza in più, sono ottimista che la partita contro il Bisonte lascerà un buon segno specie per la prestazione fatta. Non ci fa paura lottare, abbiamo fatto cinque volte il tie break e siamo pronti per partire e giocare al meglio ».</i></p>
      <p>Lonneke Sloetjes (Savino Del Bene Scandicci) – <i>« Questa partita mi suscita tante emozioni. Ho passato anni bellissimi al Vakifbank. Loro sono una squadra fortissima, ma anche noi lo siamo quando giochiamo al top. E domenica l’abbiamo dimostrato »</i>.</p>
      <p>
        <b>LE AVVERSARIE –</b>
      </p>
      <p>Guidetti potrebbe scegliere Ognjenovic opposta a Haak, Gabriela Guimaraes e Senoglu in banda, Gunes-Rasic al centro con Orge libero.</p>
      <related>
        <a href="https://www.tuttosport.com/news/pallavolo/femminile/pallavolo-femminile-a1/2019/11/17-63479134/a1_femminile_i_derby_li_vincono_busto_e_scandicci/"/>
        <a href="https://www.tuttosport.com/news/pallavolo/mondiali-2010/2019/11/10-63276213/a1_femminile_firenze_al_secondo_posto_chieri_impegna_scandicci/"/>
        <a href="https://www.tuttosport.com/news/pallavolo/coppe/2019/10/25-62639566/effettuati_i_sorteggi_della_champions_femminile_nessun_derby_italiano/"/>
        <a href="https://www.tuttosport.com/archivio/pallavolo/coppe"/>
        <a href="https://www.tuttosport.com/news/pallavolo/coppe/2019/11/18-63501197/champions_femminile_domani_inizia_l_avventura_di_conegliano/?related_news"/>
        <a href="https://www.tuttosport.com/news/pallavolo/coppe/2019/10/25-62639566/effettuati_i_sorteggi_della_champions_femminile_nessun_derby_italiano/?related_news"/>
        <a href="https://www.tuttosport.com/news/pallavolo/coppe/2019/05/18-57053273/in_cima_all_europa_sale_novara_la_champions_e_sua/?related_news"/>
        <a href="https://www.tuttosport.com/news/pallavolo/coppe/2019/05/18-57036659/ennesima_sfida_novara-conegliano_stavolta_vale_l_europa/?related_news"/>
      </related>
    </article>
  </body>
</html>