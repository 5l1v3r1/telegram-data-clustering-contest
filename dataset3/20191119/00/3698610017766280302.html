<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/troye-lyudey-zaginuli-pid-chas-strilyanini-na-parkovci-supermarketu-walmart-v-oklahomi-330098_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T00:58:00+00:00"/>
    <meta property="og:title" content="Троє людей загинули під час стрілянини на парковці супермаркету Walmart в Оклахомі"/>
    <meta property="og:description" content="Поліція встановлює мотиви вбивці."/>
  </head>
  <body>
    <article>
      <h1>Троє людей загинули під час стрілянини на парковці супермаркету Walmart в Оклахомі</h1>
      <h2>Поліція встановлює мотиви вбивці.</h2>
      <address>
        <time datetime="2019-11-19T00:58:00+00:00">19 Nov 2019, 00:58</time>
      </address>
      <p>В результаті <b><a href="https://dt.ua/WORLD/strilyanina-v-tehaskiy-odesi-p-yatero-vbitih-i-dva-desyatki-poranenih-322289_.html">стрілянини на парковці</a></b> супермаркету Walmart у місті Дункан (штат Оклахома, США) загинули троє людей. Інцидент стався близько 9:53 за місцевим часом у неділю, 18 листопада, передає <a href="https://www.kswo.com/2019/11/18/reports-shots-fired-inside-duncan-wal-mart/">ABC</a>.</p>
      <p>Озброєний чоловік відкрив вогонь людям і вбив двох чоловіка і жінку, які перебували в припаркованому автомобілі. Вбита була співробітницею супермаркету. Незадовго до атаки вони були в магазині, але стрілець туди не заходив.</p>
      <p>Один зі свідків стрілянини відкрив вогонь по стрілку зі свого пістолета. Спочатку журналісти повідомили, що йому вдалося нейтралізувати злочинця, але цей факт не підтвердився. Поліція встановила, що після вбивства двох людей чоловік застрелився.</p>
      <p>Стрілка вже ідентифікували, його звали Яйо Варела. Поліція ще не встановила зв'язок вбивці з жертвами і мотиви злочинця. Правоохоронці поки що не можуть точно сказати, чи це була спроба чергового мас-шутінгу, або ж злочин іншого типу.</p>
      <figure>
        <iframe src="https://www.youtube.com/embed/P0SHb5y-7nU" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/DvRxmz7NUmA" width="640" height="360" data-service="Youtube" scrolling="no"/>
      </figure>
      <p>Нагадаємо, 3 серпня близько 11:00 за місцевим часом 21-річний Патрік Крусіус відкрив вогонь по відвідувачах магазину Walmart поблизу <b><a href="https://dt.ua/WORLD/strilyanina-u-torgovomu-centri-v-tehasi-18-zagiblih-ne-menshe-30-poranenih-319494_.html">торгового центру Cielo Vista Mall в Ель-Пасо</a></b>. Жертвами стрілянини стали 22 людини. Ще 24, в тому числі діти двох і восьми років, отримали поранення,</p>
      <p>Менш ніж через добу <b><a href="https://dt.ua/WORLD/u-deytoni-obrazheniy-vidviduvach-baru-vlashtuvav-strilyaninu-dev-yatero-zagiblih-319512_.html">відвідувач бару в Дейтоні убив дев'ятьох людей</a></b> і поранив ще 26. Як повідомляють свідки, чоловік відкрив вогонь після того, як охоронець відмовився пустити його до закладу. Злочинця - 24-річного Коннора Бетса - застрелив офіцер поліції.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>