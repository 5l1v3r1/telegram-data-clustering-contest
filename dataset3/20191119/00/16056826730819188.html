<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=199954"/>
    <meta property="og:site_name" content="মানবজমিন"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="জাতীয় লীগে চ্যাম্পিয়ন খুলনা"/>
    <meta property="og:description" content="জাতীয় ক্রিকেট লীগের (এনসিএল) ২১তম আসরে (২০১৯-২০ মৌসুম) চ্যাম্পিয়ন হলো খুলনা বিভাগ। আজ (মঙ্গলবার) ষষ্ঠ ও শেষ রাউন্ডে ঢাকা বিভাগকে ৯ উইকেটে হারায় তারা। খুলনার শেখ আবু নাসের স্টেডিয়ামে ১১৭ রানের লক্ষ্যটা ২৫.৪ ওভারেই টপকে যায় খুলনা বিভাগ। এনামুল হক বিজয় ৭৯ আর অমিত মজুমদার ৩৩ রানে অপরাজিত থাকেন। ম্যাচসেরা হন খুলনার উইকেটরক্ষক ব্যাটসম্যান নুরুল হাসান সোহান।এনসিএলে এটি খুলনা বিভাগের রেকর্ড সপ্তম শিরোপা। এর আগে ২০০২-০৩, ২০০৭-০৮, ২০১২-১৩, ২০১৫-১৬, ২০১৬-১৭, ২০১৭-১৮ মৌসুমে চ্যাম্পিয়ন হয় খুলনা। গতবার তাদের টানা তিন মৌসুমের আধিপত্যের অবসান ঘটিয়ে ষষ্ঠ শিরোপা জিতেছিল রাজশাহী বিভাগ। এবার টিয়ার-১ এ চতুর্থ স্থান অধিকার করেছে রাজশাহী। নিয়মানুযায়ী তারা নেমে যাচ্ছে দ্বিতীয় বিভাগে। আর দ্বিতীয় বিভাগে শীর্ষ স্থান অধিকার করায় সিলেট বিভাগ উঠে আসছে প্রথম বিভাগে।"/>
  </head>
  <body>
    <article>
      <h1>জাতীয় লীগে চ্যাম্পিয়ন খুলনা</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">স্পোর্টস রিপোর্টার</a></address>
      <p>জাতীয় ক্রিকেট লীগের (এনসিএল) ২১তম আসরে (২০১৯-২০ মৌসুম) চ্যাম্পিয়ন হলো খুলনা বিভাগ। আজ (মঙ্গলবার) ষষ্ঠ ও শেষ রাউন্ডে ঢাকা বিভাগকে ৯ উইকেটে হারায় তারা। খুলনার শেখ আবু নাসের স্টেডিয়ামে ১১৭ রানের লক্ষ্যটা ২৫.৪ ওভারেই টপকে যায় খুলনা বিভাগ। এনামুল হক বিজয় ৭৯ আর অমিত মজুমদার ৩৩ রানে অপরাজিত থাকেন। ম্যাচসেরা হন খুলনার উইকেটরক্ষক ব্যাটসম্যান নুরুল হাসান সোহান।</p>
      <p>এনসিএলে এটি খুলনা বিভাগের রেকর্ড সপ্তম শিরোপা। এর আগে ২০০২-০৩, ২০০৭-০৮, ২০১২-১৩, ২০১৫-১৬, ২০১৬-১৭, ২০১৭-১৮ মৌসুমে চ্যাম্পিয়ন হয় খুলনা। গতবার তাদের টানা তিন মৌসুমের আধিপত্যের অবসান ঘটিয়ে ষষ্ঠ শিরোপা জিতেছিল রাজশাহী বিভাগ। এবার টিয়ার-১ এ চতুর্থ স্থান অধিকার করেছে রাজশাহী।</p>
      <p>নিয়মানুযায়ী তারা নেমে যাচ্ছে দ্বিতীয় বিভাগে। আর দ্বিতীয় বিভাগে শীর্ষ স্থান অধিকার করায় সিলেট বিভাগ উঠে আসছে প্রথম বিভাগে।</p>
      <p>এই বিভাগের সর্বাধিক পঠিত</p>
    </article>
  </body>
</html>