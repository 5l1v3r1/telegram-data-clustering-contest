<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3774032,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="משרד התקשורת פרסם שימוע לטיפול בתופעת המסרונים המזויפים"/>
    <meta property="og:description" content="כיום ניתן להגדיר בהפצה מסחרית של הודעות מספר טלפון של מנוי אמיתי בשדה השולח וכך לזייף הודעות; המשרד מציע שזהות השולח תוכל להיות מספר רק אם תבצע החברה זיהוי אמין למנוי המפיץ, ולא – יתאפשר טקסט בלבד"/>
  </head>
  <body>
    <article>
      <h1>משרד התקשורת פרסם שימוע לטיפול בתופעת המסרונים המזויפים</h1>
      <h2>כיום ניתן להגדיר בהפצה מסחרית של הודעות מספר טלפון של מנוי אמיתי בשדה השולח וכך לזייף הודעות; המשרד מציע שזהות השולח תוכל להיות מספר רק אם תבצע החברה זיהוי אמין למנוי המפיץ, ולא – יתאפשר טקסט בלבד</h2>
      <address><time datetime="2019-11-19T00:00:00+00:00">19 Nov 2019</time> by <a rel="author">אביאור אבו</a></address>
      <p>משרד התקשורת פרסם אתמול (ב') שימוע שמטרתו צמצום תופעת המסרונים המזויפים המתאפשרת על ידי התחזות לשולח תוך שימוש במספר הטלפון שלו.</p>
      <p>כיום, ניתן לשלוח הודעה בהפצה מסחרית שלא באמצעות מכשיר סלולרי, וזאת באמצעות ממשק באתר או אפליקציה של חברות התקשורת או על ידי גורמים שלהם הסכמי הפצה עם חברות תקשורת. במקרה זה ניתן להגדיר כי שדה השולח יהיה כל מספר, נייח או נייד, או לחילופין טקסט באורך של עד 11 תווים באנגלית.</p>
      <figure>
        <img src="https://images1.calcalist.co.il/PicServer3/2018/07/09/831207/1NL.jpg"/>
        <figcaption>זהות השולח תוכל להיות מספר, רק אם תבצע החברה זיהוי אמין למנוי המפיץ <br/>צילום: שאטרסטוק</figcaption>
      </figure>
      <p>אולם, ניתן גם להגדיר בשדה מספר של מנוי אמיתי ולזייף הודעות שכביכול מנוי זה כתב. כך, מקבל ההודעה יטעה לחשוב שאכן מדובר בהודעה שנשלחה מהמנוי האמיתי ובפרט במידה והמספר של השולח שמור למקבל ההודעה ברשימת אנשי הקשר שלו.</p>
      <p>עתה, שוקל משרד התקשורת לתקן את רישיונות חברות התקשורת כך שזהות השולח תוכל להיות מספר, רק אם תבצע החברה זיהוי אמין למנוי המפיץ. מסרונים ששדה השולח שלהם הינו טקסט יוכלו להישלח ללא הגבלות. מפיץ שאיננו בעל רישיון ממשרד התקשורת, לדוגמא מפיץ הודעות מסחרי, יוכל לאפשר שליחת מסרון כאשר זהות השולח הינה טקסט בלבד.</p>
    </article>
  </body>
</html>