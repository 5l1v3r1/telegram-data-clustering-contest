<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pu.nl/artikelen/feature/racismeschandaal-nekt-echo-fox-esport-hitjes/"/>
    <meta property="og:site_name" content="Power Unlimited"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Racismeschandaal nekt Echo Fox – Esport Hitjes "/>
    <meta property="og:description" content="December, en daarmee het einde van het jaar, ligt weer op de loer. Dat betekent helaas ook een rustige periode voor de meeste esports. Hierom vandaag de laatste normale Esport Hitjes van 2019. In de volgende edities blikken we terug op afgelopen jaar en decennium. Maar voor dat gebeurt komen hier de laatste nieuwtjes van 2019."/>
  </head>
  <body>
    <article>
      <h1>Racismeschandaal nekt Echo Fox – Esport Hitjes </h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Brutus</a></address>
      <p>
        <b>December, en daarmee het einde van het jaar, ligt weer op de loer. Dat betekent helaas ook een rustige periode voor de meeste esports. Hierom vandaag de laatste normale Esport Hitjes van 2019. In de volgende edities blikken we terug op afgelopen jaar en decennium. Maar voor dat gebeurt komen hier de laatste nieuwtjes van 2019.</b>
      </p>
      <h3>Echo Fox is verleden tijd</h3>
      <p>In de nieuwste aflevering van de wereld is niet eerlijk: Echo Fox is ontbonden na een serie schandalen dat begon met een racistische investeerder. Het heeft al vaker in deze rubriek gestaan, maar de verdrietige conclusie is nu dus bereikt: Echo Sport is niet meer. Het volledige verhaal kan je <a href="https://www.pu.nl/artikelen/feature/racistische-investeerder-krijgt-zijn-zin-esport-hitjes/">hier</a> lezen, maar het komt erop neer dat Amit Raizada racistische opmerkingen maakte naar Echo Fox-boegbeeld Rick Fox. Die laatste gooide dat vanzelfsprekend in de media.</p>
      <p>Shitstorm volgde, Raizada kon niet buiten gewerkt worden, de waarde van de organisatie daalde (naar verluid) van 150 miljoen naar 30 miljoen en het League of Legends-team, waar de organisatie omheen was gebouwd, werd verplicht uit de competitie verbannen. Dat team is doorverkocht aan Evil Geniuses en het enige noemenswaardige wat overbleef was Smash Bros. Melee-ster Jason ‘Mew2King’ Zimmerman, Smash Bros. Ultimate-ster Leonardo ‘MKLeo’ Perez en Dominique ‘SonicFox’ McLean, beste speler in o.a. Dragonball Fighter Z en Mortal Kombat 11.</p>
      <p>Alle drie de spelers staan nog onder contract bij Echo Fox, maar dat lijkt een aflopende zaak te zijn. Een woordvoerder achter de organisatie heeft namelijk aangegeven dat het is <a href="https://www.eventhubs.com/news/2019/nov/09/report-echo-fox-has-been-disbanded-all-players-are-now-free-agents-and-staff-let-go/">afgelopen</a>. Grootste slachtoffer is natuurlijk oprichter Rick Fox. Veel mensen twijfelden bij de oprichting aan de intenties van de voormalig basketballer. Maar die twijfels zijn nu in ieder geval ontkracht. Ondanks al het gezeik wat hij heeft gehad, speelt hij nog steeds gigantisch veel League of Legends.</p>
      <figure>
        <img src="https://cdn2.pu.nl/media/brutus/rfox.png"/>
      </figure>
      <p>                     </p>
      <h3>FunPlus Phoenix is wereldkampioen League of Legends</h3>
      <p>Vorige week eindigde het wereldkampioenschap League of Legends met een gigantische domper. G2 Esports, het ‘beste Europese team aller tijden’ werd in de finale van het grootste League of Legends-toernooi van de mat geveegd. Het Chinese FunPlus Phoenix wist namelijk met 3-0 van de Europeanen te winnen en dat doet pijn. Een eerste Europese wereldtitel sinds 2011 leek zo dichtbij, maar bleek dus gigantisch ver weg.</p>
      <p>Het vervelende was niet alleen de uitslag, maar ook de manier waarop. G2 Esports speelde schandalig slecht en werd op elk vlak afgebluft. Het team dat zo vaak tegenstanders vernederde had niets in te brengen. Erg zuur dus, maar niet voor FunPlus Phoenix. Dat team neemt met de overwinning minimaal $800.000 mee naar huis. Dat bedrag gaat nog oplopen, omdat Riot Games in-game goodies verkoopt om de prijzenpot omhoog te duwen.</p>
      <figure>
        <img src="https://cdn2.pu.nl/media/brutus/fpx.jpg"/>
      </figure>
      <p>               </p>
      <h3>Fans spugende FIFA-speler hacken accounts EA-medewerkers</h3>
      <p>In de vorige editie van de Esport Hitjes kon je lezen dat Kurt ‘Kurt0411’ Fenech het komende jaar niet hoeft te rekenen op een uitnodiging van EA Sports. De professionele FIFA Speler raakte na een late gelijkmaker volledig de weg kwijt en begon te schelden naar EA-personeel en te spugen op het logo van het bedrijf. Dat was zijn derde overtreding in 2019 en leverde hem een schorsing van een jaar op voor professionele FIFA 20-evenementen.</p>
      <p>Hij heeft nu zijn wraak te pakken, want een paar van desillusionele fans besloot het Twitter-account van Corey Andress te hacken. Hij is community manager van de populaire voetbalgame en werd door Kurt als zondebok weggezet. Behalve Andress werden ook andere EA-personeelsleden gehackt en de meeste hebben hun account gedeactiveerd of privé gezet, zo ook Andress. Hoe dan ook zijn mensen over het algemeen niet blij, want Corey Andress ging het gesprek met fans op Twitter niet uit de weg. Maar goed dat is nu dus verleden tijd.</p>
      <figure>
        <img src="https://cdn2.pu.nl/media/brutus/ronalduh.jpeg"/>
      </figure>
      <p>               </p>
      <h3>Blizzard onder vuur voor valse beloftes aan esport-teams</h3>
      <p>Blizzard is de laatste tijd niet zo handig bezig. Diablo Immortal en de Hong Kong situatie met <a href="https://www.pu.nl/artikelen/nieuws/blizzard-schorst-hearthstone-speler-na-roep-om-vrijheid-voor-hong-kong/">BlitzChung</a> hebben flink wat reputatieschade opgeleverd. Die schade willen ze natuurlijk herstellen, maar het breken van beloftes lijkt dat niet te bevorderen. Shanna ‘Darrie’ Roberts, onderdeel van Method Gaming dat het wereldkampioenschap World of Warcraft won, is niet happy. Zij geeft namelijk aan dat Blizzard enkele beloftes heeft gebroken.</p>
      <p>Aller eerst is de ontvangst van de teams niet helemaal lekker gegaan. Binnen Esport is het de norm dat organisatoren verblijf en (ten minste iets) te eten regelen voor de teams. Die memo had Blizzard gemist. Daarnaast werd op het laatste moment ook besloten om alle World of Warcraft toernooiwedstrijden in één dag te proppen wat natuurlijk niet echt handig is voor teams die door deelname aan het toernooi populariteit willen winnen. Veel wedstrijden werden bijvoorbeeld niet eens uitgezonden.</p>
      <p>De grootste naaistreek is echter het prijzengeld. Blizzard besloot $500.000 uit eigen zak te betalen en dat kon aangevuld worden door de verkoop van in-game goodies. Dat legde geen windeieren, want de totale prijzenpot zou uiteindelijk $1.1600.000 worden. Met nadruk op zou, want Blizzard besloot de vijf ton die de zelf inlegden toch maar te houden. Blizzard zelf heeft hier niet op gereageerd, maar Darrie redeneert dat Blizzard niet wil dat World of Warcraft de grotere esport-titels overschaduwt.</p>
      <figure>
        <img src="https://cdn2.pu.nl/media/brutus/wow.jpg"/>
      </figure>
      <p>                </p>
      <h3>Nederlanders kunnen niet imponeren tijdens Hi-Rez Expo</h3>
      <p>Twee jaar geleden de wereldtitel en vorig jaar een zilveren medaille, dat zijn de prestaties van Kai ‘Faenex’ van Duppen in Paladins. De game van Hi-Rez heeft in de afgelopen jaren een flinke fanbase opgebouwd en Faenex is één van de beste spelers ter wereld. Dit jaar kon hij helaas niet imponeren, de kwartfinale vloog hij eruit. De uiteindelijke winnaar was Ninjas in Pyjamas, zij versloegen in de finale de Pittsburgh Knights en dat leverde ze $100.000 op. Bij Kanga Esports speelde ook een Nederlander mee, namelijk Jordy ‘Gerrah’ Haast, hij eindigde ook in de kwartfinale.</p>
      <p>Tijdens de Hi-Rez Expo werd ook het wereldkampioenschap Smite gehouden. Ook tijdens dat toernooi was er een Nederlandse speler. Jeroen ‘Xaliea’ Klaver speelt namelijk voor Obey Alliance. Hij had echter gigantisch veel pech met de loting en moest meteen tegen Splyce. Dat team was de grote favoriet en won dan ook in de kwartfinale van Obey Alliance met 2-0. De halve finale (3-0) werd tevens makkelijk gewonnen, waarna Splyce na een spannende finale tegen TeaM RivaL de titel pakte; 3-2.</p>
      <figure>
        <img src="https://cdn2.pu.nl/media/brutus/hirez.jpg"/>
      </figure>
      <p> </p>
    </article>
  </body>
</html>