<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/synergasia-msd-bianex"/>
    <meta property="og:site_name" content="Documento"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Συνεργασία MSD &amp; BΙΑΝΕΞ"/>
    <meta property="og:description" content="Oι εταιρείες MSD &amp; BΙΑΝΕΞ ανακοινώνουν τη διεύρυνση της συνεργασίας τους στη διανομή και προώθηση του καρδιομεταβολικού χαρτοφυλακίου της MSD. Νέο επιχειρησιακό μοντέλο για την MSD μέσω καινοτόμων και ψηφιακών εργαλείων"/>
  </head>
  <body>
    <article>
      <h1>Συνεργασία MSD &amp; BΙΑΝΕΞ</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Newsroom</a></address>
      <h4>Oι εταιρείες MSD &amp; BΙΑΝΕΞ ανακοινώνουν τη διεύρυνση της συνεργασίας τους στη διανομή και προώθηση του καρδιομεταβολικού χαρτοφυλακίου της MSD. Νέο επιχειρησιακό μοντέλο για την MSD μέσω καινοτόμων και ψηφιακών εργαλείων</h4>
      <p>
        <i> Με μια νέα συμφωνία, η ΒΙΑΝΕΞ θα αναλάβει εξ ολοκλήρου και με ισχύ από την 01.01.2020 τη διανομή και προώθηση του καρδιομεταβολικού χαρτοφυλακίου προϊόντων της MSD. Η MSD θα παραμείνει κάτοχος της άδειας κυκλοφορίας των σχετικών σκευασμάτων δίνοντας έμφαση σε ψηφιακά εργαλεία επιστημονικής ενημέρωσης των επαγγελματιών υγείας στη θεραπευτική κατηγορία του διαβήτη.</i>
      </p>
      <p><i>Η συμφωνία αυτή αποτελεί ένα μέρος της συνολικής στρατηγικής για την εξέλιξη του επιχειρησιακού μοντέλου της MSD Ελλάδας. Σύμφωνα με τη στρατηγική της μητρικής εταιρείας σε παγκόσμιο επίπεδο, η </i><i>MSD</i> <i>θα εστιάζει πλέον τις δραστηριότητές της στους τομείς της ογκολογίας, των εμβολίων και της ειδικής - νοσοκομειακής φροντίδας. Σε αυτές τις θεραπευτικές περιοχές το τρέχον χαρτοφυλάκιο όπως επίσης και το πρόγραμμα έρευνας και ανάπτυξης νέων προϊόντων προσφέρουν θεραπευτικές επιλογές υψηλού βαθμού καινοτομίας οι οποίες έχουν σημαντικό θετικό αντίκτυπο στη βελτίωση της υγείας του πληθυσμού και προσδίδουν υψηλή κλινική και οικονομική αξία. Η ενίσχυση τέλος της ελληνικής προστιθέμενης αξίας αποτελεί διαρκή επιδίωξη της </i>MSD<i> </i><i>και η μακροχρόνια συνεργασία με τη ΒΙΑΝΕΞ αποτελεί ένα χαρακτηριστικό παράδειγμα.</i></p>
      <p>Σχετικά με τη νέα επιχειρηματική συμφωνία η κα <b><i>Agata Jakoncic, Διευθύνουσα Σύμβουλος της MSD Ελλάδας</i></b><i>, δήλωσε: «Σε ένα διαρκώς μεταβαλλόμενο περιβάλλον, η </i><i>MSD</i><i> </i>ως ένας παγκόσμιος ηγέτης στη φροντίδα υγείας κάνει μια ακόμα τομή εξελίσσοντας το επιχειρησιακό της μοντέλο. Οι νέες επιλογές μάς δίνουν τη δυνατότητα να εστιάσουμε σε θεραπευτικές περιοχές με σημαντική κλινική αξία και αντίκτυπο στον ασθενή, να αναπτύξουμε καινοτόμες δράσεις συνεργασίας με τους εταίρους μας βασισμένες στην ψηφιακή τεχνολογία και να ενδυναμώσουμε τους εργαζομένους μας μέσω της απόκτησης των δεξιοτήτων που απαιτούνται στη νέα εποχή. Επίσης επενδύουμε στην ενίσχυση στρατηγικών συνεργασιών , με αυξανόμενη υπεραξία για την εθνική οικονομία της Ελλάδας».</p>
      <p>Με αφορμή τη διεύρυνση της συνεργασίας, ο κ. <b><i>Δημήτρης Γιαννακόπουλος, Πρόεδρος του Ομίλου ΒΙΑΝΕΞ,</i></b><b> </b>ανέφερε σχετικά: «Αμετακίνητα πιστή στις αξίες της και διαρκώς κινούμενη ρηξικέλευθα η ΒΙΑΝΕΞ, για μια ακόμη φορά, δημιουργεί το μέλλον εξασφαλίζοντας ύψιστης ποιότητας σκευάσματα μέσω της ανάληψης ενός ακόμη σπουδαίου χαρτοφυλακίου. Ένα μόλις μήνα προ της ελεύσεως του 2020, η εταιρεία μας αποδεικνύει πως η στοχοθεσία της για την επόμενη μέρα έχει ήδη ευοδωθεί και τα οφέλη από τις νέες συνεργασίες μας είναι πολλαπλά έχοντας ως άμεσο αποδέκτη την ίδια την ελληνική κοινωνία. Με πραγματική περηφάνια εντάσσουμε στον ήδη πολυποίκιλο τομέα δραστηριοτήτων μας μια σειρά προϊόντων που θα βελτιώσει την ίδια την καθημερινότητα όλων μας ως πολιτών και θα αποτελέσει αφορμή να επεκτείνουμε έτι περαιτέρω ως ΒΙΑΝΕΞ τη θετική μας συμβολή τόσο στην επιχειρηματικότητα όσο και στο κράτος εν συνόλω<i>».</i></p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>