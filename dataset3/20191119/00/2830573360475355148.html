<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/pallavolo/femminile/pallavolo-femminile-a1/2019/11/19-63545848/a1_femminile_chieri-casalmaggiore_in_anticipo_per_l_8a_giornata/"/>
    <meta property="og:site_name" content="Tuttosport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="A1 Femminile, Chieri-Casalmaggiore in anticipo per l'8a giornata"/>
    <meta property="og:description" content="Domani alle 20.30 al Palafenera il confronto tra  la squadra di Bregoli e quella di Gaspari che cercano entrambe il riscatto dopo la sconfitta patita nell'ultimo turno"/>
  </head>
  <body>
    <article>
      <h1>A1 Femminile, Chieri-Casalmaggiore in anticipo per l'8a giornata</h1>
      <h2>Domani alle 20.30 al Palafenera il confronto tra  la squadra di Bregoli e quella di Gaspari che cercano entrambe il riscatto dopo la sconfitta patita nell'ultimo turno</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p><b>CHIERI (TORINO)- </b>Mercoledì 20 novembre vedrà in campo anche l'A1 Femminile che ha in programma l'anticipo, al Palafenera di Chieri alle 20.30 che opporrà la Reale Mutua Fenera alla èpiù Pomì Casalmaggiore. Un match tra due squadre che occupano buone posizioni di classifica: le piemontesi di Giulio Cesare Bregoli, pur sconfitte nell’ultimo turno a Jesi dalla Lardini, si trovano all’ottavo posto con 10 punti, con un buon margine sulla penultima posizione; le casalasche di Marco Gaspari, anch’esse battute lo scorso weekend (2-3 in casa contro la Saugella) occupano la quinta piazza.</p>
      <p>« <i>Dobbiamo resettare la mente dalla partita di domenica</i> – spiega Letizia Camera, palleggiatrice di Casalmaggiore – <i>e andiamo a Chieri per provare a limitare i break negativi cercando di fare una partita più continua sotto ogni punto di vista. Questo però non sarà semplice perché la Reale Mutua ha dimostrato di saper giocare bene, quindi le stiamo studiando bene. La testa è già concentrata al match perché sarà una partita fondamentale anche per un discorso di punti classifica: dovremo sì cercare di fare un bel gioco per renderci più consapevoli delle nostre capacità, perché siamo forti e lo abbiamo dimostrato anche in diverse situazioni, ma cercando di essere ciniche allo stesso tempo</i> ».</p>
      <p>
        <b>PROGRAMMA E ARBITRI DELL' 8a GIORNATA-</b>
      </p>
      <p>
        <b>Mercoledì 20 novembre, ore 20.50 (diretta Rai Sport HD)</b>
      </p>
      <p>Reale Mutua Fenera Chieri – èpiù Pomì Casalmaggiore Arbitri: Simbari-Rossi</p>
      <p>
        <b>Sabato 23 novembre, ore 20.30 (diretta Rai Sport HD)</b>
      </p>
      <p>Unet E-Work Busto Arsizio – Bosca S.Bernardo Cuneo Arbitri: Sobrero-Saltalippi</p>
      <p>
        <b>Domenica 24 novembre, ore 17.00</b>
      </p>
      <p>Imoco Volley Conegliano – Savino Del Bene Scandicci Arbitri: Pozzato-Serafin</p>
      <p>Igor Gorgonzola Novara – Saugella Monza Arbitri: Papadopol-Braico</p>
      <p>Il Bisonte Firenze – Zanetti Bergamo Arbitri: Santi-Merli</p>
      <p>Banca Valsabbina Millenium Brescia – Lardini Filottrano Arbitri: Lot-Gasparro</p>
      <p>Golden Tulip Volalto 2.0 Caserta – Bartoccini Fortinfissi Perugia Arbitri: Luciani-De Simeis</p>
      <p>
        <b>LA CLASSIFICA-</b>
      </p>
      <p>Imoco Volley Conegliano* 23; Igor Gorgonzola Novara* 18; Unet E-Work Busto Arsizio 16; Il Bisonte Firenze* 15; èPIù Pomi’ Casalmaggiore 13; Savino Del Bene Scandicci 11; Banca Valsabbina Millenium Brescia* 11; Reale Mutua Fenera Chieri 10; Saugella Monza 9; Zanetti Bergamo 7; Bosca S.Bernardo Cuneo 6; Lardini Filottrano 5; Bartoccini Fortinfissi Perugia 5; Golden Tulip Volalto 2.0 Caserta 4.<br/><i>* una partita in più</i></p>
      <related>
        <a href="https://www.tuttosport.com/news/pallavolo/mondiali-2010/2019/11/10-63276213/a1_femminile_firenze_al_secondo_posto_chieri_impegna_scandicci/"/>
        <a href="https://www.tuttosport.com/news/pallavolo/femminile/pallavolo-femminile-a1/2019/08/22-60228439/lara_vukasovic_e_l_ultimo_tassello_di_casalmaggiore/"/>
        <a href="https://www.tuttosport.com/news/pallavolo/femminile/pallavolo-femminile-a1/2019/11/02-62962815/a1_femminile_chieri_sbanca_cuneo_il_derby_e_suo/"/>
        <a href="https://www.tuttosport.com/archivio/pallavolo/femminile/pallavolo-femminile-a1"/>
        <a href="https://www.tuttosport.com/news/pallavolo/femminile/pallavolo-femminile-a1/2019/11/18-63496694/marcello_abbondanza_non_e_piu_l_allenatore_della_zanetti_bergamo/?related_news"/>
        <a href="https://www.tuttosport.com/news/pallavolo/femminile/pallavolo-femminile-a1/2019/11/17-63479134/a1_femminile_i_derby_li_vincono_busto_e_scandicci/?related_news"/>
        <a href="https://www.tuttosport.com/news/pallavolo/coppe/2019/11/16-63454983/conegliano_schianta_novara_la_supercoppa_e_sua/?related_news"/>
        <a href="https://www.tuttosport.com/news/pallavolo/femminile/pallavolo-femminile-a1/2019/11/16-63452893/prima_vittoria_in_a1_per_perugia_travolta_brescia/?related_news"/>
      </related>
    </article>
  </body>
</html>