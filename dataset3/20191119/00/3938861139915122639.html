<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/world-newspaper/_brati-visim-rokiv-obminyuvali-falshivi-telefoni-na-spravzhni/938723"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T00:40:00+00:00"/>
    <meta property="og:title" content="Брати вісім років обмінювали фальшиві телефони на справжні"/>
    <meta property="og:description" content="У США в Сан-Дієго три брати з Китаю вісім років обмінювали фальшиві телефони &quot;айфон&quot; на справжні. Збитки компанії оцінюють у $6 млн. Чоловіки привозили з Китаю техніку. Закуповували фальшиві телефони високої якості. Серійні номери збігалися зі справжніми. Потім навмисно ламали їх і здавали ..."/>
  </head>
  <body>
    <article>
      <h1>Брати вісім років обмінювали фальшиві телефони на справжні</h1>
      <address><time datetime="2019-11-19T00:40:00+00:00">19 Nov 2019, 00:40</time> by <a rel="author">Gazeta.ua</a></address>
      <p>У США в Сан-Дієго три брати з Китаю вісім років обмінювали фальшиві телефони "айфон" на справжні. Збитки компанії оцінюють у $6 млн.</p>
      <p>Чоловіки привозили з Китаю техніку. Закуповували фальшиві телефони високої якості. Серійні номери збігалися зі справжніми. Потім навмисно ламали їх і здавали на гарантійний ремонт. Натомість отримували фабричні телефони. Продавали їх за межами США.</p>
      <p>— Щоб їх не помітили, залучили ще понад десяток людей із Китаю, В'єтнаму і Росії, — говорить прокурор Ріна Лісс. — Платили їм по 20–30 доларів за кожен "айфон". Діяли по всій країні. Завербували людей у Канаді. Коли їх арештували, мали на руках 90 телефонів і понад чверть мільйона готівкою. Також мали ще понад сотню фальшивих апаратів. Замовляли їх на одній фабриці в Китаї.</p>
      <p>Організаторам загрожує 20 років за ґратами і кілька сотень тисяч штрафу. Їх звинувачують у шахрайстві, злочинній змові, відмиванні грошей.</p>
    </article>
  </body>
</html>