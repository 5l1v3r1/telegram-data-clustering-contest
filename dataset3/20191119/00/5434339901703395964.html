<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teamworld.it/spettacolo-tv/la-casa-di-carta-spin-off/"/>
    <meta property="og:site_name" content="Team World"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="La Casa di Carta: lo spin-off della serie Netflix sarà su Berlino?"/>
    <meta property="og:description" content="Leggi le prime indiscrezioni sullo spin-off de La Casa di Carta confermato da Jesus Colmenar, direttore e produttore esecutivo della serie Netflix."/>
  </head>
  <body>
    <article>
      <h1>La Casa di Carta: lo spin-off della serie Netflix sarà su Berlino?</h1>
      <h2>Leggi le prime indiscrezioni sullo spin-off de La Casa di Carta confermato da Jesus Colmenar, direttore e produttore esecutivo della serie Netflix.</h2>
      <address><time datetime="2019-11-19T00:00:00+00:00">19 Nov 2019</time> by <a rel="author">Redazione di Team World</a></address>
      <p><b>La Casa di Carta avrà uno spin off</b> – <i>Jesus Colmenar</i>, direttore e produttore esecutivo della serie originale Netflix tra le più viste nella storia del colosso dello streaming, ha annunciato che<b> ci sarà uno spin off de La Casa de Papel</b> dedicato ad uno dei protagonisti della banda.</p>
      <p>Di seguito le prime indiscrezioni sullo spin-off, mentre <b><a href="https://www.teamworld.it/spettacolo-tv/netflix-la-casa-di-carta-quinta-stagione-streaming-italia/">qui puoi leggere la conferma de</a> La Casa di Carta 5</b> in uscita prossimamente su Netflix.</p>
      <p><b>La Casa Di Carta</b>, la serie non in lingua inglese più vista su Netflix, è disponibile in streaming su Netflix Italia: <a href="https://www.teamworld.it/spettacolo-tv/netflix-italia-costo-abbonamenti-per-guardare-serie-tv-e-film-in-streaming/">scopri prezzi abbonamenti e come vedere la serie tv</a>.</p>
      <h3>La Casa de Papel spin off: il personaggio protagonista</h3>
      <p>E’ ancora top secret l’identità del personaggio la cui storia sarà raccontata in uno spin-off della fortunata e amatissima serie spagnola. <i>Jesus Colmenar</i>, intervistato il 17 novembre 2019 nel corso del XXVIII Festival dei Cinema di Almeria, non si è sbottonato, mantenendo il massimo riserbo sul protagonista del progetto parallelo:</p>
      <blockquote>“Tutti i personaggi di un cast corale come il nostro, potrebbero dar inizio ad uno spin off. Sono tutti talmente forti che se ne potrebbe fare uno per ciascuno”</blockquote>
      <h4>Berlino protagonista dello spin-off?</h4>
      <p>La presenza al Festival dell’attore<i> Pedro Alonso</i> accanto al produttore <i>Jesus Colmenar</i>, ha spinto i fan a pensare che sarà proprio<b> Berlino il protagonista della serie stand-alone.</b></p>
      <p>Come detto però, non c’è al momento alcuna conferma ufficiale: qualsiasi ipotesi è valida.  Non si può quindi escludere che si decida di creare uno <b>spin-off su un personaggio femminile</b>: potrebbe essere sulla voce narrante <b>Tokyo</b> o – se si dovesse salvare all’inizio della 4° stagione – su <b>Nairobi</b>, per esempio.</p>
      <p><b>Difficile che si possa trattare del Professore</b> (<i>El Profesor</i>) in quanto l’attore che lo interpreta – <i>Álvaro Morte</i> – sarà impegnato sul set del survival thriller<b> “The Head”.</b></p>
      <related>
        <a href="https://www.teamworld.it/spettacolo-tv/netflix-la-casa-di-carta-quinta-stagione-streaming-italia/"/>
        <a href="https://www.teamworld.it/spettacolo-tv/netflix-elite-seconda-stagione-streaming-italia/"/>
        <a href="https://www.teamworld.it/spettacolo-tv/netflix-un-cavaliere-per-natale-streaming-italia/"/>
      </related>
    </article>
  </body>
</html>