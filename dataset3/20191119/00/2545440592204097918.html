<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/teror-orgutu-ypg-pkk-tel-rifattan-azezdeki-sivillere-saldirdi/1650002"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Terör örgütü YPG/PKK Tel Rıfat'tan Azez'deki sivillere saldırdı"/>
    <meta property="og:description" content="Bir sivilin yaşamını yitirdiği 13 kişinin yaralandığı saldırıya Türk Silahlı Kuvvetleri, teröristlerin yuvalandığı mevzileri obüs atışlarıyla hedef alarak saldırıya karşılık verdi."/>
  </head>
  <body>
    <article>
      <h1>Terör örgütü YPG/PKK Tel Rıfat'tan Azez'deki sivillere saldırdı</h1>
      <h2>Bir sivilin yaşamını yitirdiği 13 kişinin yaralandığı saldırıya Türk Silahlı Kuvvetleri, teröristlerin yuvalandığı mevzileri obüs atışlarıyla hedef alarak saldırıya karşılık verdi.</h2>
      <address><time datetime="2019-11-19T00:00:00+00:00">19 Nov 2019</time> by <a rel="author">Ömer Koparan,Adham Kako  </a></address>
      <h4>Azez</h4>
      <p><b>YPG/PKK</b>, Türkiye ile Rusya arasında 22 Ekim'de varılan mutabakat gereği boşaltması gereken Suriye'nin kuzeyindeki <b>Tel Rıfat</b> ilçesinden <b>saldırı</b>larını sürdürüyor. </p>
      <p>Teröristler, Tel Rıfat'ta yuvalandıkları Minnağ beldesinden, Kilis'in karşısındaki Suriye topraklarında yer alan Azez ilçe merkezine 8 top mermili saldırı düzenledi.</p>
      <p>Top mermilerinin yanı sıra Katyuşa roketlerinin de atıldığı saldırılarda ilk belirlemelere göre 1 sivil yaşamını yitirdi, 13 sivil yaralandı.</p>
      <p>Türk Silahlı Kuvvetleri, teröristlerin yuvalandığı mevzileri obüs atışlarıyla hedef alarak saldırıya karşılık verdi.</p>
      <p>Zeytin Dalı Harekatı ile Afrin'den çıkarılan YPG/PKK, ilçenin güneydoğusundaki Tel Rıfat bölgesinde işgalini sürdürüyor.</p>
      <p>Bu bölgede yuvalanan terör örgütü, Suriye Milli Ordusu'nun (SMO) kontrolündeki yerleşimleri sık sık hedef alıyor.</p>
      <p>Rusya, Türkiye ile Barış Pınarı Harekatı sırasında vardığı mutabakatla terör örgütünü Tel Rıfat'tan çıkartmayı taahhüt etmişti.</p>
      <related>
        <a href="https://www.aa.com.tr/tr/dunya/teror-orgutu-ypg-pkk-tel-rifattan-azezdeki-sivillere-saldirdi/1650002"/>
        <a href="https://www.aa.com.tr/tr/dunya/cerablusta-bombali-teror-saldirisi-1-olu-4-yarali/1649957"/>
        <a href="https://www.aa.com.tr/tr/dunya/fransiz-askerleri-suriyede-abd-himayesinde-varlik-gosteriyor/1649595"/>
        <a href="https://www.aa.com.tr/tr/dunya/koalisyon-sozcusunden-skandal-ypg-pkk-paylasimi-/1648990"/>
        <a href="https://www.aa.com.tr/tr/dunya/jeffreyden-mazlum-kobani-hakkinda-kisilere-destek-vermiyoruz-yorumu/1646033"/>
        <a href="https://www.aa.com.tr/tr/dunya/cavusoglu-koalisyon-ortaklarimizdan-pyd-ypgden-kendilerini-ayristirmalarini-bekliyoruz/1645900"/>
      </related>
    </article>
  </body>
</html>