<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699107/%D9%86%D8%A7%D9%BE%D8%AF%DB%8C%D8%AF-%D8%B4%D8%AF%D9%86-%DB%8C%DA%A9-%D8%B4%D8%A7%D9%87%D8%B2%D8%A7%D8%AF%D9%87-%D8%B2%D9%86-%D8%B3%D8%B9%D9%88%D8%AF%DB%8C-%D8%AF%D8%B1-%D8%B4%D8%B1%D8%A7%DB%8C%D8%B7-%D9%85%D8%A8%D9%87%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="ناپدید شدن یک شاهزاده زن سعودی در شرایط مبهم"/>
    <meta property="og:description" content="منابع خبری امروز سه شنبه از ناپدید شدن یک شاهزاده زن سعودی در شرایط مبهم خبر دادند."/>
  </head>
  <body>
    <article>
      <h1>ناپدید شدن یک شاهزاده زن سعودی در شرایط مبهم</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/28/1038631_834.jpg"/>
      </figure>
      <p>منابع خبری امروز سه شنبه از ناپدید شدن یک شاهزاده زن سعودی در شرایط مبهم خبر دادند.</p>
      <p>به گزارش تسنیم، سایت دویچه وله آلمان در گزارش امروز خود از ناپدید شدن بسمه بنت سعود بن عبدالعزیز آل سعود شاهزاده زن سعودی خبر داد و این پرسش را مطرح کرد که "آیا نام این شاهزاده به فهرست اعضای خاندان سعودی - که به خاطر طرح مطالبات حقوقی- ناپدید شده یا با محدودیت سفر و تردد روبرو شده اند، افزوده شده است"؟</p>
      <p>برپایه این گزارش، بسمه از اعضای خاندان حاکم سعودی و فعال حقوق بشری و رسانه ای است که گمان می رود تحت بازداشت خانگی در ریاض قرار دارد.</p>
      <p>یک منبع نزدیک به بسمه که خواست به دلایل امنیتی نامش ذکر نشود، گفت: درحالی که خانواده بسمه با او تماس گرفته بودند، فهمیدند که نمی تواند راحت صحبت کند ،زیرا تماس هایش زیر نظر بود و شنود می شد.</p>
      <p>برپایه این گزارش، بسمه از حامیان اصلاحات قانون اساسی و حامی مسائل بشردوستانه خواه در عربستان یا در سراسر منطقه بود و وی این نقطه نظرات خود را در رسانه های جهان مطرح می کرد.</p>
      <p>این منبع گفت: بسمه در ماه مارس امسال بازداشت شد زیرا مسئولان سعودی مظنون شدند که تلاش می کند تا با دخترش از عربستان فرار کند. او قرار بود برای درمان به سوئیس سفر کند.</p>
      <p>براساس گزارش سایت دویچه وله، اسنادی به دست آمده که نشان می دهد که بسمه مجوزهای سفر از جده در 18 دسامبر گذشته به همراه دخترش را برای درمان پزشکی داشته است زیرا پزشک سوئیسی او خواهان درمان فوری او در سوئیس شده بود.</p>
      <p>این گزارش به نقل از لئونارد بنت وکیلی که ترتیب این سفر را داده بود، نوشت: هواپیمای شاهزاده روی باند ماند و به او اجازه عربستان را ندارند. حدود دو ماه بعد از این حادثه، بسمه به کلی ناپدید شد و دیگر نمی دانستیم که کجاست. هیچ کس جای او را نمی دانست. فکر می کردیم اتفاق بدتری برایش افتاده است. بعد از تلاش مداوم، توانستیم با او تماسی بگیریم و به نظر می رسید که گروهان بود.</p>
      <p>منبع نزدیک به بسمه گفت: مسئولان از شاهزاده بسمه تحقیقات کردند که ببینند قصد فرار داشته است یا نه. با وجود پایان تحقیقات، تا این لحظه مسئولان پاسخ نداده اند. ثابت شده که اطلاعات اشتباهی به آنها رسیده است اما هنوز نمی دانیم که علت تداوم بازداشت او چیست؟</p>
    </article>
  </body>
</html>