<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/ypothesh-siemens-athwos-o-tsoykatos-katadikasthkan-22-apo-toys-54"/>
    <meta property="og:site_name" content="Documento"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Υπόθεση Siemens: «Αθώος» ο Τσουκάτος - Καταδικάστηκαν 22 από τους 54"/>
    <meta property="og:description" content="Eκδόθηκε η απόφαση 13 χρόνια μετά την έναρξη της εισαγγελικής έρευνας για το σκάνδαλο των &quot;μαύρων ταμείων&quot; του γερμανικού κολοσσού."/>
  </head>
  <body>
    <article>
      <h1>Υπόθεση Siemens: «Αθώος» ο Τσουκάτος - Καταδικάστηκαν 22 από τους 54</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Newsroom</a></address>
      <h4>Eκδόθηκε η απόφαση 13 χρόνια μετά την έναρξη της εισαγγελικής έρευνας για το σκάνδαλο των "μαύρων ταμείων" του γερμανικού κολοσσού.</h4>
      <h3>Αθώος λόγω παραγραφής ο Θεόδωρος Τσουκάτος</h3>
      <p>Το δικαστήριο του πρώτου βαθμού, Τριμελές Εφετείο Κακουργημάτων της Αθήνας, προχώρησε στην καταδίκη<b> 22 κατηγορουμένων μεταξύ των οποίων τα πρώην στελέχη της Siemens Hellas, <a href="https://www.documentonews.gr/search?term=%CE%A7%CF%81%CE%B9%CF%83%CF%84%CE%BF%CF%86%CE%BF%CF%81%CE%AC%CE%BA%CE%BF%CF%82">Μιχάλης Χριστοφοράκος</a>, Χρήστος Καραβέλας, Πρόδρομος Μαυρίδης </b>και τα πρώην στελέχη της Siemens Γερμανίας,<b> Χάϊνριχ Φον Πίρερ, Μίκαελ Κουτσενρόιτερ, Ράιχαντ Σίκατζεκ</b> για το αδίκημα της νομιμοποίησης εσόδων από εγκληματική δραστηριότητα κατ´ επάγγελμα.</p>
      <p>Το Δικαστήριο έκρινε <b>ενόχους</b> και πρώην στελέχη του ΟΤΕ, μεταξύ των οποίων ο <b>Αλέξανδρος</b> <b>Αθανασιάδης </b>καθώς και τα τραπεζικά στελέχη <b>Φάνης Λυγινός </b>και <b>Ζαν Κλώντ Όσβαλντ </b>(ο οποίος καταζητείται από τότε που παραβίασε περιοριστικό όρο και συγκεκριμένα «έσπασε» το «βραχιολάκι»).</p>
      <p>Το δικαστήριο αποδέχθηκε την απαλλακτική εισαγγελική πρόταση ως προς τον πρώην Βουλευτή και στέλεχος του ΠΑΣΟΚ<b><a href="https://www.documentonews.gr/search?term=%CE%A4%CF%83%CE%BF%CF%85%CE%BA%CE%AC%CF%84%CE%BF%CF%82"> Θεόδωρο Τσουκάτο</a></b> τον οποίο κήρυξε αθώο, λόγω παραγραφής.</p>
      <p>Το δικαστήριο έπαυσε την ποινική δίωξη για την δωροδοκία μετά και από εισήγηση της εισαγγελέως της έδρας καθώς ενέταξε το αδίκημα στο νομοθετικό πλαίσιο που αφορά τη δωροδοκία στον ιδιωτικό τομέα.</p>
      <p>Αθώοι κρίθηκαν πέντε κατηγορούμενοι και συγκεκριμένα οι: Νικόλαος Μανασής, Σάββας Γιαννακάκης, Αθανάσιος Ράμμος, Βασίλης Τυρογαλάς, Εμμανουήλ Παπαδογιαννάκης.</p>
      <p>Υπενθυμίζεται ότι η υπόθεση αφορά στη σύμβαση 8002/1997 για την προμήθεια ψηφιακών κέντρων του ΟΤΕ.</p>
      <h3>Συγκεκριμένα η απόφαση του δικαστηρίου επί της ενοχής ή όχι των κατηγορουμένων έχει ως εξής:</h3>
      <p>Το Δικαστήριο κήρυξε ενόχους για νομιμοποίηση εσόδων από εγκληματική δραστηριότητα κατ' επάγγελμα (ξέπλυμα βρώμικου χρήματος) τους : Μιχαλη Χριστοφοράκο, Χρήστο Καραβέλα, Πρόδρομο Μαυρίδη, Αλέξανδρο Αθανασιάδη, Έντουαρντ Πίρερ, Τόμας Γκάνσουιντ, Μίκαελ Κουτσενρόιτερ, Ράιχαρντ Σίκατσεκ, Βόλφανγκ Ρούντολφ, Χανς Γιάγκεμαν, Φρανς Ρίχτερ, Γιώργο Σκαρπέλη, Νίκολαο Νίντο, Γεώργιο Αργυρόπουλο, Δημήτριο Γυφτόπουλο, Δημήτρη Κουβάτσο, Παναγιιώτη Νικάκη, Γεώργιο Καλδή, Αλέξανδρο Λέτσα, Φάνη Λυγινό, Ζαν Κλοντ Όσβαλντ και Μάρθα Καραβέλα .</p>
      <p>Έπαυσε οριστικά την ποινική δίωξη λόγω παραγραφής για το αδίκημα της δωροδοκίας στον ιδιωτικό τομέα για τους κατηγορούμενους :</p>
      <p>Μιχάλη Χριστοφοράκο, Χρ. Καραβέλα, Ηλία Γεωργίου, Πρόδρομο Μαύριδη, Αλέξανδρο Αθανασιάδη, Κάρλ Εντουαρτ Πίρερ, Ρόναλντ Κοχ, Τόμας Γκανσγκουιντ, Χανς Μπενζάου, Μικαελ Κουτσενροίτερ, Ράιχαρντ Σίκατσεκ, Βόλφανγκ Ρούντοφ, Χανς Γιάγκεμαν και Φρανς Ρίχτερ.</p>
      <p>Έπαυσε επίσης για το αδίκημα της δωροδοκίας υπαλλήλου για τους Μ. Χριστοφοράκο, Χρ. Καραβέλα και πέντε ακόμη στελέχη της Siemens Γερμανίας.</p>
      <p>'Επαυσε για το αδίκημα της δωροληψίας στον ιδιωτικό τομέα για τα στελέχη του ΟΤΕ: Γιώργο Σκαρπέλη, Αθανάσιο Γρεβενίτη, Παναγιώτη Βεργή, Δημήτριο Κόκκινο, Κωνσταντίνο Γκόγκα, Νικόλαο Νίντο, Γεώργιο Καραπλή, Νικόλαο Μανασή, Γεώργιο Αργυρόπουλο, Δημήτριο Γυφτόπουλο, Δημήτριο Κουβάτσο και Παναγιώτη Νικάκη.</p>
      <p>Έπαυσε ακόμα η ποινική δίωξη για το αδίκημα της συνέργειας σε δωροληψία στον ιδιωτικό τομέα που αποδιδόταν στον Θεόδωρο Τσουκάτο και σε ακόμα 19 πρόσωπα.</p>
      <p>Έπαυσε η ποινική δίωξη για το ίδιο αδίκημα για τους κατηγορούμενους, Γεώργιο Καλδή, Αλέξανδρο Λέτσα, Σάββα Γιαννακάκ, Βασίλειο Τυρογαλά, Αθανάσιο Ράμμο, Εμμανουήλ Παπαδογιαννάκη, Ζαν Κλοντ Όσβαλντ και Φάνη Λυγινό .</p>
      <p>Έπαυσε για τη νομιμοποίηση εσόδων από εγκληματική δραστηριότητα για τους κατηγορούμενους: Ηλία Γεωργίου, Πόλαντ Κοχ, Χανς Μπερζάου, Κωνσταντίνομ Γκόγκα και Γεώργιο Καραπλή.</p>
      <p>Αθώοι για το αδίκημα της νομιμοποίησης εσόδων από εγκληματική δραστηριότητα κρίθηκαν οι: Νίκος Μανασής, Σάββας Γιαννακάκης, Αθανάσιος Ράμμος, Βασίλειος Τυρογαλάς και Εμμανουήλ Παπαδογιαννάκης.</p>
      <p>Η δίκη διακόπηκε για την ερχόμενη Παρασκευή οπότε και αναμένεται να επιβληθούν οι ποινές.</p>
      <h3>Η δήλωση του Θεόδωρου Τσουκάτου:</h3>
      <p>
        <i>«Πήρα την πολιτική ευθύνη λέγοντας την αλήθεια και η δικαίωση ήρθε μετά από 11 χρόνια. Στη διάρκεια αυτών των 11 χρόνων απολύτως μόνος (με ελάχιστες εξαιρέσεις δημόσιας στήριξης από τους συναγωνιστές μου)δέχτηκα σιωπηλά συκοφαντίες, ψέμματα,διαστρεβλώσεις.</i>
      </p>
      <p>
        <i>Με πίκρα τα αφήνω όλα πίσω. </i>
        <i>Ελπίζω και εύχομαι μία από τις επικείμενες μεταρρυθμίσεις να αφορά τη διαφάνεια και το πολιτικό χρήμα. </i>
        <i>Ευχαριστώ τον δικηγόρο μου Διονύση Γκούσκο.</i>
      </p>
      <p>Θόδωρος Τσουκάτος»</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>