<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/politica/fondo_antonio_megalizzi_radio_universitarie_disegno_di_legge-4870978.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Un disegno di legge per il &quot;Fondo Antonio Megalizzi&quot; per promuovere le radio universitarie"/>
    <meta property="og:description" content="Un disegno di legge per favorire lo sviluppo e la diffusione delle emittenti radiofoniche universitarie è stato presentato alla Sala Stampa della Camera dei Deputati alla presenza..."/>
  </head>
  <body>
    <article>
      <h1>Un disegno di legge per il "Fondo Antonio Megalizzi" per promuovere le radio universitarie</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Francesco Guerrieri</a></address>
      <p>Un disegno di legge per favorire lo sviluppo e la diffusione delle emittenti radiofoniche universitarie è stato presentato <b>alla Sala Stampa della Camera dei Deputati alla presenza anche </b> dell’onorevole Alessia Rotta, promotrice dell'iniziativa.</p>
      <p>
        <a href="https://www.ilmessaggero.it/mondo/europa_ricordera_sempre_giornalisti_megalizzi_bartek-4294850.html">"Così l'Europa ricorderà per sempre i giornalisti Megalizzi e Bartek"</a>
        <br/>
        <a href="https://www.ilmessaggero.it/persone/fondazione_museo_memoria_megalizzi-4183088.html">Rovereto, il museo civico ricorda Antonio Megalizzi</a>
        <br/>
        <a href="https://www.ilmessaggero.it/italia/megalizzi_attentato_salma_funerali-4180429.html">Megalizzi, la salma a Ciampino: l'ordine dei giornalisti lo iscrive</a>
      </p>
      <p>La proposta nasce da RadUni (Associazione Operatori Radiofonici Universitari), e <b>si chiama “Fondo Antonio Megalizzi”, in ricordo del ragazzo rimasto vittima dell’attentato di Strasburgo nel dicembre 2018 insieme all’amico e collega Bartosz Orent-Niedzielski</b>. Due ragazzi che lavoravano giorno e notte con l’obiettivo di un’Europa più unita, per far sì che l’amore e la solidarietà trionfassero sull’odio. Quel maledetto giorno i loro sogni e le loro vite sono stati frantumati da un proiettile.</p>
      <p>Per questo RadUni vuole intitolare il fondo alla loro memoria, per dare ad altri giovani l’opportunità di entrare in questo mondo e portare avanti il lavoro di Antonio. <b>La proposta di legge ha l’obiettivo di promuovere laboratori didattici e iniziative universitarie facendo sì che lo studente possa fare esperienza professionale ma allo stesso tempo affinare le proprie competenze relazionali e imparare il concetto di cittadinanza attiva</b>. Un disegno di legge per guardare al futuro, senza dimenticarci del passato.</p>
      <footer>© RIPRODUZIONE RISERVATA</footer>
    </article>
  </body>
</html>