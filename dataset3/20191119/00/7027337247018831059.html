<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699073/%D8%AE%D8%B7%D8%B1-%D8%B1%DB%8C%D8%B2%D8%B4-%D8%A8%D8%B1%D9%81-%D8%AF%D8%B1-%D8%AC%D8%A7%D8%AF%D9%87-%D9%87%D8%A7%DB%8C-%DA%A9%D9%88%D9%87%D8%B3%D8%AA%D8%A7%D9%86%DB%8C-%DA%AF%DB%8C%D9%84%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="خطر ریزش برف در جاده های کوهستانی گیلان"/>
    <meta property="og:description" content="به دلیل اینکه در محورهای کوهستانی با لغزش برف در مسیر جاده مواجه هستیم لذا به رانندگان تاکید می شود حتما زنجیر چرخ به همراه داشته باشند."/>
  </head>
  <body>
    <article>
      <h1>خطر ریزش برف در جاده های کوهستانی گیلان</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">عصر ايران</a></address>
      <p>
        <b>به دلیل اینکه در محورهای کوهستانی با لغزش برف در مسیر جاده مواجه هستیم لذا به رانندگان تاکید می شود حتما زنجیر چرخ به همراه داشته باشند.</b>
      </p>
      <figure>
        <img src="https://cdn.asriran.com/files/fa/news/1398/8/28/1038580_714.jpg"/>
      </figure>
      <p>رئیس پلیس راه گیلان گفت: به دلیل اینکه در محورهای کوهستانی با لغزش برف در مسیر جاده مواجه هستیم لذا به رانندگان تاکید می شود حتما زنجیر چرخ به همراه داشته باشند.</p>
      <p>سرهنگ حسین محمدپور در گفت وگو با ایسنا، با اشاره به آخرین وضعیت محورهای مواصلاتی گیلان، اظهار کرد: محورهای مواصلاتی استان باز است اما در محورهای کوهستانی تردد با زنجیر چرخ میسر است.</p>
      <p>رئیس پلیس راه گیلان با بیان اینکه محور پونل به خلخال در پی بارش برف و کاهش ایمنی تا اطلاع ثانوی مسدود است، افزود: به دلیل اینکه در محورهای کوهستانی با لغزش برف در مسیر جاده مواجه هستیم لذا به رانندگان تاکید می شود حتما زنجیر چرخ به همراه داشته باشند.</p>
      <p>وی با بیان اینکه در محور حیران مشکل تردد نداریم ولی رانندگان حتما باید زنجیر چرخ به همراه داشته باشند، تصریح کرد: رانندگان محترم توجه داشته باشند به دلیل بارندگی پراکنده و لغزنده بودن جاده ها، سرعت مطمئنه و فاصله طولی را رعایت کنند.</p>
      <p>سرهنگ محمدپور با بیان اینکه عملیات برف روبی و نمک پاشی در اکثر محورها انجام شده، تصریح کرد: همراه داشتن تجهیزات ایمنی زمستانی به ویژه زنجیرچرخ و نیز اطمینان از سالم بودن سیستم گرمایشی و برف پاکن خودرو تاکید می شود.</p>
      <p>رئیس پلیس راه گیلان با بیان اینکه همزمان با بارش برف تصادف منجر به فوت نداشتیم، ادامه داد: دو روز گذشته در محور منطقه آزاد انزلی به زیباکنار، بر اثر واژگونی خودروی دنا متاسفانه راننده آن که خانم 30 ساله بود، فوت کرد و یک سرنشین آن مصدوم و راهی بیمارستان شد.</p>
    </article>
  </body>
</html>