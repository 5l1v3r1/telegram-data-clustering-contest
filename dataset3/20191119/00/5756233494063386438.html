<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622240/%DA%A9%DB%8C%D9%87%D8%A7%D9%86-%D8%A7%D9%88%D9%84%DB%8C%D9%86-%D8%A7%D8%B9%D8%AA%D8%B1%D8%A7%D9%81%D8%A7%D8%AA-%D8%A8%D8%A7%D8%B2%D8%AF%D8%A7%D8%B4%D8%AA%E2%80%8C%D8%B4%D8%AF%DA%AF%D8%A7%D9%86-%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%A8%D9%86%D8%B2%DB%8C%D9%86%DB%8C-%D8%B1%D8%A7-%D9%85%D9%86%D8%AA%D8%B4%D8%B1-%DA%A9%D8%B1%D8%AF-%D9%85%D8%AC%D8%A7%D8%B2%D8%A7%D8%AA%E2%80%8C%D8%B4%D8%A7%D9%86-%D8%A7%D8%B9%D8%AF%D8%A7%D9%85-%D8%A8%D8%A7-%D8%B7%D9%86%D8%A7%D8%A8-%D8%AF%D8%A7%D8%B1-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-19T00:51:00+00:00"/>
    <meta property="og:title" content="کیهان اولین اعترافات بازداشت‌شدگان اعتراضات بنزینی را منتشر کرد؛ مجازات‌شان اعدام با طناب دار است!"/>
    <meta property="og:description" content="روزنامه کیهان خبر از مجازات اعدام برای برخی بازداشت شدگان اعتراضات اخیر داده است! این در حالی است که هنوز هیچ دادگاهی برای بازداشت‌شدگان برگزار نشده است."/>
  </head>
  <body>
    <article>
      <h1>کیهان اولین اعترافات بازداشت‌شدگان اعتراضات بنزینی را منتشر کرد؛ مجازات‌شان اعدام با طناب دار است!</h1>
      <address>
        <time datetime="2019-11-19T00:51:00+00:00">19 Nov 2019, 00:51</time>
      </address>
      <p>
        <i>روزنامه کیهان خبر از مجازات اعدام برای برخی بازداشت شدگان اعتراضات اخیر داده است! این در حالی است که هنوز هیچ دادگاهی برای بازداشت‌شدگان برگزار نشده است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>روزنامه کیهان نوشت: «در خارج و داخل کشور آموزش‌هایی دیده بودیم. تعیین زمان شروع آشوب‌ها برعهده ما نبود و به ما توصیه کرده بودند که گوش به‌زنگ باشیم تا زمان مناسب را به اطلاعمان برسانند. ما نمی‌دانستیم موضوع اعتراضی که قرار است به خاطر آن دست به آشوب و تخریب بزنیم چیست و گفته بودند شما به موضوع و علت اعتراض کاری نداشته باشید ماموریت شما تخریب و آشوب و آتش زدن است. برای چند نفرمان اسلحه گرم تهیه شده بود ولی همه‌مان موظف بودیم قمه یا دشنه و چاقوی تیغه بلند و ماسک با خود داشته باشیم».</p>
      <p>اعترافات فوق در میان اکثر لیدرهای بازداشت شده آشوب‌های اخیر مشترک است. برخی از این اشرار اجاره‌ای در اعترافات خود گفته‌اند؛ قرار بود اگر شناسایی شدیم با سرپل‌ها تماس بگیریم تا از کشور خارج بشویم و چنانچه شناسایی نشدیم، مبالغی دریافت کنیم و برای آشوب‌های بعدی آماده ‌باشیم و افرادی را که احتمال همکاری آنها وجود داشت، جذب کنیم.</p>
      <p>برخی از گزارش‌ها حکایت از آن دارد که مراجع قضایی مجازات اعدام با طناب دار را برای لیدرهای آشوب اخیر قطعی می‌دانند. در این خصوص گفته شده که جنایت آشوبگران مصداق «بغی» است و مجازات قانونی و شرعی آنها اعدام است.</p>
      <figure>
        <img src="https://aftabnews.ir/files/fa/news/1398/8/28/360955_901.jpg"/>
      </figure>
    </article>
  </body>
</html>