<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/kataggelies-gia-parakoloythhsh-diadhlwtwn-mesw-koriwn-ypshlhs-texnologias"/>
    <meta property="og:site_name" content="Documento"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Καταγγελίες για παρακολούθηση διαδηλωτών μέσω «κοριών» υψηλής τεχνολογίας"/>
    <meta property="og:description" content="Πληθαίνουν οι μαρτυρίες διαδηλωτών και ατόμων που δραστηριοποιούνται πολιτικά πως βρίσκουν συσκευές εντοπισμού GPS κολλημένες στα αυτοκίνητα ή τις μοτοσικλέτες τους."/>
  </head>
  <body>
    <article>
      <h1>Καταγγελίες για παρακολούθηση διαδηλωτών μέσω «κοριών» υψηλής τεχνολογίας</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Newsroom</a></address>
      <h4>Πληθαίνουν οι μαρτυρίες διαδηλωτών και ατόμων που δραστηριοποιούνται πολιτικά πως βρίσκουν συσκευές εντοπισμού GPS κολλημένες στα αυτοκίνητα ή τις μοτοσικλέτες τους.</h4>
      <p>Οι κοριοί «φυτεύονται» από άτομα της Ασφάλειας τα οποία περιεργάζονται τα οχήματα δήθεν... αδιάφορα, ιδιαίτερα κατά τη διάρκεια διαδηλώσεων και στο εσωτερικό τους υπάρχει κάρτα SIM.</p>
      <h3>Οι καταγγελίες και οι hi-teck κοριοί</h3>
      <p>Το ρεπορτάζ δημοσιεύει η <b>Εφημερίδα των Συντακτών </b>και φιλοξενεί μαρτυρίες θυμάτων αυτής της ασφαλίτικης πρακτικής καθώς και αποκαλυπτικές <b>φωτογραφίες από τους υψηλής τεχνολογίας κοριούς</b> που βρέθηκαν στα οχήματα των προσώπων που είχε βάλει στο στόχαστρο η ασφάλεια. </p>
      <p>Το πρώτο περιστατικό, που έγινε αντιληπτό, αφορά μέλος της συλλογικότητας «Ταξική Αντεπίθεση». <b>Στις 19 Οκτωβρίου</b>, μετά το τέλος της πορείας στο κέντρο της Αθήνας ενάντια στα στρατόπεδα συγκέντρωσης προσφύγων και μεταναστών στη Μόρια, επιστρέφοντας να πάρει τη μηχανή του είδε τρία άτομα να την περιεργάζονται. Μόλις συναντήθηκαν τα βλέμματά τους οι τρεις έφυγαν σε διαφορετικές κατευθύνσεις.  Μάλιστα, ένας εκ των τριών μπήκε σε ΙΧ αυτοκίνητο αι ο καταγγέλλων κατέγρψε μέρος της πινακίδας. Ένας περίοικος ενημέρωσε τον ιδιοκτήτη της μηχανής ότι οι τρεις άγνωστοι ήταν ώρα γύρω της και κάτι προσπαθούσαν να τοποθετήσουν.</p>
      <p>Λίγες μέρες αργότερα και ενώ έχουν ενημερωθεί μέλη συλλογικοτήτων για την πρακτική αυτή, νέος κοριός εντοπίζεται στη μηχανή του.</p>
      <p>Ο κοριός εντοπίστηκε, φωτογραφήθηκε και στη συνέχεια τον αφαίρεσαν από τη μηχανή. </p>
      <p>Το περιστατικό είναι μόνο ένα από τα όσα περιγράφει η <a href="https://www.efsyn.gr/node/219511"><b>ΕφΣυν,</b></a> η οποία έχει στα χέρια της κοριό που είναι πλέον ανενεργός.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>