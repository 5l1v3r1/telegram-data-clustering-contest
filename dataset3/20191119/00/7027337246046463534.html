<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699092/%D9%85%D8%B4%D8%AE%D8%B5-%D8%B4%D8%AF%D9%86-%D8%B9%D8%A7%D9%85%D9%84-%D8%AA%D8%AF%D8%A7%D8%AE%D9%84%D8%A7%D8%AA-%D8%A7%D9%BE%D8%B1%D8%A7%D8%AA%D9%88%D8%B1%D9%87%D8%A7%DB%8C-%D8%AA%D9%84%D9%81%D9%86-%D9%87%D9%85%D8%B1%D8%A7%D9%87"/>
    <meta property="og:site_name" content="عصر ايران"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="مشخص شدن عامل تداخلات اپراتورهای تلفن همراه"/>
    <meta property="og:description" content="معاون امور رادیوئی رگولاتوری گفت: بیش از یک سوم تداخلات اپراتورهای تلفن همراه مربوط به تکرارکننده‌های غیر مجاز است."/>
  </head>
  <body>
    <article>
      <h1>مشخص شدن عامل تداخلات اپراتورهای تلفن همراه</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/28/1038616_843.jpg"/>
      </figure>
      <p>معاون امور رادیوئی رگولاتوری گفت: بیش از یک سوم تداخلات اپراتورهای تلفن همراه مربوط به تکرارکننده‌های غیر مجاز است.</p>
      <p>به گزارش ایسنا، نسترن محسنی اظهار کرد: کاربران در برخی مناطق به دلیل عدم پوشش‌دهی تلفن همراه، اقدام به تهیه و نصب تکرارکننده‌های تلفن همراه از مبادی غیرمجاز و غیرمرتبط می‌کنند.</p>
      <p>وی افزود: این موضوع نه تنها مشکل را حل نمی‌کند بلکه بعضاً باعث ایجاد اختلال در سایر فرستنده‌ها و کاهش و یا قطع سرویس در مناطق دیگر نیز می‌شود و از سوی دیگر تشعشعات ناشی از این دستگاه‌ها به دلیل غیر استاندارد بودن می‌تواند موجبات اثرات مضر برای مردم شود، لذا لازم است به توصیه‌های سازمان تنظیم مقررات و ارتباطات رادیویی به طور دقیق توجه شود.<br/>او تاکید کرد: کاربران تلفن همراه درصورت عدم پوشش و آنتن‌دهی شبکه باید با هماهنگی اپراتور مربوطه و با توجه به مصوبه CRA-DEC۵۰۰۹-۱، درصورت لزوم اقدام به تهیه و نصب تکرارکننده استاندارد و مجاز کنند تا با مشکلات بعدی نظیر توقیف دستگاهها توسط ماموران این سازمان مواجه نشوند.</p>
    </article>
  </body>
</html>