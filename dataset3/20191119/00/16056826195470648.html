<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=199890"/>
    <meta property="og:site_name" content="মানবজমিন"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="পিয়াজের দাম যারা বাড়িয়েছেন তাদের বিরুদ্ধে কঠোর ব্যবস্থা: তথ্যমন্ত্রী"/>
    <meta property="og:description" content="পিয়াজের দাম বৃদ্ধির জন্য দায়ী বিবেকহীন ব্যবসায়ীদের বিরুদ্ধে কঠোর হুঁশিয়ারি উচ্চারণ করে তথ্যমন্ত্রী ড. হাছান মাহমুদ বলেছেন, পিয়াজের দাম বৃদ্ধির সঙ্গে জড়িতদের চিহ্নিত করে তাদের বিরুদ্ধে কঠোর ব্যবস্থা নেয়া হবে। তিনি গতকাল জাতীয় প্রেস ক্লাবে এক স্মরণ সভায় বক্তৃতাকালে বলেন, জনগণকে জিম্মি করে ব্যবসা করা কোন নীতি হতে পারে না এবং এটা গ্রহণযোগ্যও নয়। মওলানা ভাসানীর ৪৩তম মৃত্যুবার্ষিকী উপলক্ষে ভাসানী ঐক্যজোট (বিওজে) এবং ন্যাপ ভাসানী যৌথভাবে এ স্মরণ সভার আয়োজন করে। অনুষ্ঠানে সভাপতিত্ব করেন, ঐক্যজোটের আহ্বায়ক বঙ্গদ্বীপ এম এ ভাসানী। তথ্যমন্ত্রী বলেন, পিয়াজের মূল্য বৃদ্ধির সঙ্গে জড়িত দুষ্কৃতকারীদের খুঁজে বের করতে গোয়েন্দা সংস্থাগুলো মাঠে রয়েছে। তিনি বলেন, নিত্যপ্রয়োজনীয় পণ্যের মূল্য বৃদ্ধির সঙ্গে জড়িতদের বিরুদ্ধে সরকার ব্যবস্থা নেবে। অনুষ্ঠানে অন্যান্যের মধ্যে বক্তৃতা করেন আওয়ামী লীগ ঢাকা মহানগর দক্ষিণের সাধারণ সম্পাদক শাহে আলম মুরাদ, আওয়ামী লীগ নেতা বলরাম পোদ্দার ও এম এ করিম এবং বঙ্গবন্ধু সাংস্কৃতিক জোটের সাধারণ সম্পাদক অরুণ সরকার রানা।"/>
  </head>
  <body>
    <article>
      <h1>পিয়াজের দাম যারা বাড়িয়েছেন তাদের বিরুদ্ধে কঠোর ব্যবস্থা: তথ্যমন্ত্রী</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">স্টাফ রিপোর্টার</a></address>
      <p>পিয়াজের দাম বৃদ্ধির জন্য দায়ী বিবেকহীন ব্যবসায়ীদের বিরুদ্ধে কঠোর হুঁশিয়ারি উচ্চারণ করে তথ্যমন্ত্রী ড. হাছান মাহমুদ বলেছেন, পিয়াজের দাম বৃদ্ধির সঙ্গে জড়িতদের চিহ্নিত করে তাদের বিরুদ্ধে কঠোর ব্যবস্থা নেয়া হবে। তিনি গতকাল জাতীয় প্রেস ক্লাবে এক স্মরণ সভায় বক্তৃতাকালে বলেন, জনগণকে জিম্মি করে ব্যবসা করা কোন নীতি হতে পারে না এবং এটা গ্রহণযোগ্যও নয়। মওলানা ভাসানীর ৪৩তম মৃত্যুবার্ষিকী উপলক্ষে ভাসানী ঐক্যজোট (বিওজে) এবং ন্যাপ ভাসানী যৌথভাবে এ স্মরণ সভার আয়োজন করে। অনুষ্ঠানে সভাপতিত্ব করেন, ঐক্যজোটের আহ্বায়ক বঙ্গদ্বীপ এম এ ভাসানী। তথ্যমন্ত্রী বলেন, পিয়াজের মূল্য বৃদ্ধির সঙ্গে জড়িত দুষ্কৃতকারীদের খুঁজে বের করতে গোয়েন্দা সংস্থাগুলো মাঠে রয়েছে। তিনি বলেন, নিত্যপ্রয়োজনীয় পণ্যের মূল্য বৃদ্ধির সঙ্গে জড়িতদের বিরুদ্ধে সরকার ব্যবস্থা নেবে। অনুষ্ঠানে অন্যান্যের মধ্যে বক্তৃতা করেন আওয়ামী লীগ ঢাকা মহানগর দক্ষিণের সাধারণ সম্পাদক শাহে আলম মুরাদ, আওয়ামী লীগ নেতা বলরাম পোদ্দার ও এম এ করিম এবং বঙ্গবন্ধু সাংস্কৃতিক জোটের সাধারণ সম্পাদক অরুণ সরকার রানা।</p>
      <p>এই বিভাগের সর্বাধিক পঠিত</p>
    </article>
  </body>
</html>