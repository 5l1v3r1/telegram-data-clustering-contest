<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/euro-2020-imamo-sve-sesire-za-zreb/342911"/>
    <meta property="og:site_name" content="MozzartSport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="EURO 2020: Imamo sve šešire za žreb"/>
    <meta property="og:description" content="Izvlačenje 30. novembra u Bukureštu..."/>
  </head>
  <body>
    <article>
      <h1>EURO 2020: Imamo sve šešire za žreb</h1>
      <h2>Izvlačenje 30. novembra u Bukureštu...</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>
        <b>Večerašnjim utakmicama stavljena je tačka na kvalifikacije za EURO 2020. godine. I poslednaj dilema je otklonjena, Vels je pobedom nad Mađarima overio plasman na završni turnir, pa su sada ostala još samo četiri upražnjena mesta koja će popuniti pobednici baraža u četiri divizije Lige nacija. </b>
      </p>
      <p>Kako je od ranije poznato da će te četiri selekcije sigurno u četvrti šešir uoči žreba za EURO, večeras smo kompletirali sve šešire. Podsetimo, oni su ovoga puta određeni prema uspehu u ovim kvalifikacijama. </p>
      <p>Tako su, zanimljivo, svetski šampioni Francuzi u drugom šeširu, a prvaci Evrope Portugalci tek u trećem...</p>
      <hr/>
      <p><b>ŠEŠIR 1</b>: Belgija, Italija, Engleska, Nemačka, Španija, Ukrajina<br/><b>ŠEŠIR 2</b>: Francuska, Švajcarska, Hrvatska, Poljska, Holandija, Rusija<br/><b>ŠEŠIR 3</b>: Portugal, Turska, Danska, Austrija, Švedska, Češka<br/><b>ŠEŠIR 4</b>: Vels, Finska, pobednici plej-ofa A, B, C i D divizije Lige nacija</p>
      <hr/>
      <p>Podsetimo, u prvi šešir svrstano je šest najboljih pobednika grupa. U drugom su preostali pobednici i dva najbolja drugplasirana tima, u trećem je šest drugoplasiranih reprezentacija (rangiranih po broju bodova od trećeg do osmog mesta), u četvrtom su dve najlošije drugoplasirane ekipe, plus četiri pobednika plej-ofa.</p>
      <p>Valja pomenuti da su neke ekipe već razvrstane po grupama. Nosilac grupe A je Italija, u grupi B su Belgija, Rusija i Danska, u grupi C Ukrajina i Holandija, u grupi D nosilac je Engleska, u grupi E Španija i u grupi F - Nemačka.</p>
      <p>Žreb je zakazan za 30. novembar u Bukureštu.</p>
    </article>
  </body>
</html>