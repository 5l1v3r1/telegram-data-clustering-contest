<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/topnews/134761-vtaly-bunechko-moyi-dver-zavzhdi-vdkrit-dlya-nvestorv.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Віталій Бунечко: Мої двері завжди відкриті для інвесторів"/>
    <meta property="og:description" content="На цьому наголосив голова Житомирської ОДА Віталій Бунечко сьогодні, 19 листопада, під час засідання Ради з питань залучення інвестицій при облдержадміністрації.«Для нас залучення інвестицій – це один із пріоритетних напрямків роботи. Інвестиції це додаткові надходження до місцевих бюджетів. Ми будемо максимально сприяти тому, щоб ви працювали в Україні, на Житомирщині. Мої двері завжди відкриті для інвесторів», – звернувся до інвесторів Віталій Бунечко.Також під час засідання інвестори та представники влади обговорили проблемні питання їх діяльності на території області та шляхи вирішення.Довідково. На сьогодні обсяг залучених із початку року прямих іноземних інвестицій в економіку Житомирщини становить майже 250 млн дол. США. Інвестиції надійшли з 51 країни світу.У регіоні нараховується понад 370 підприємств із іноземними інвестиціями, якими протягом першого півріччя поточного року залучено понад 10 млн дол. США. Спостерігається позитивна тенденція скорочення обсягів вилученого капіталу. Так, якщо у І півріччі…"/>
  </head>
  <body>
    <article>
      <h1>Віталій Бунечко: Мої двері завжди відкриті для інвесторів</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>На цьому наголосив голова Житомирської ОДА Віталій Бунечко сьогодні, 19 листопада, під час засідання Ради з питань залучення інвестицій при облдержадміністрації.<br/><br/>«Для нас залучення інвестицій – це один із пріоритетних напрямків роботи. Інвестиції це додаткові надходження до місцевих бюджетів. Ми будемо максимально сприяти тому, щоб ви працювали в Україні, на Житомирщині. Мої двері завжди відкриті для інвесторів», – звернувся до інвесторів Віталій Бунечко.<br/><br/>Також під час засідання інвестори та представники влади обговорили проблемні питання їх діяльності на території області та шляхи вирішення.<br/><br/><b>Довідково.</b> На сьогодні обсяг залучених із початку року прямих іноземних інвестицій в економіку Житомирщини становить майже 250 млн дол. США. Інвестиції надійшли з 51 країни світу.<br/><br/>У регіоні нараховується понад 370 підприємств із іноземними інвестиціями, якими протягом першого півріччя поточного року залучено понад 10 млн дол. США. Спостерігається позитивна тенденція скорочення обсягів вилученого капіталу. Так, якщо у І півріччі 2018 року вибуло 2,5 млн дол. США іноземного капіталу, що становило 45% від його надходження, то за відповідний період поточного року було вилучено 1,3 млн дол. США, або 12% від обсягів надходження іноземного капіталу.</p>
      <figure>
        <img src="http://ruporzt.com.ua/uploads/posts/2019-11/1574160635_dsc00216.jpg"/>
      </figure>
    </article>
  </body>
</html>