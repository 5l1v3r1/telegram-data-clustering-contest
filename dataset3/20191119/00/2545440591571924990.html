<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/turkiye/turkiye-ve-dunya-gundemi/1649279"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Türkiye ve dünya gündemi"/>
    <meta property="og:description" content="Türkiye ve dünya gündemi, lider programları, etkinlikler ile bir bakışta bugünün gündemi."/>
  </head>
  <body>
    <article>
      <h1>Türkiye ve dünya gündemi</h1>
      <h2>Türkiye ve dünya gündemi, lider programları, etkinlikler ile bir bakışta bugünün gündemi.</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <h4>Ankara</h4>
      <p><b>Türkiye</b> ve <b>dünya gündemi</b>, <b>lider programları</b>, etkinlikler ile bir bakışta bugünün gündemi.</p>
      <p>1- Türkiye Cumhurbaşkanı ve AK Parti Genel Başkanı Recep Tayyip Erdoğan, partisinin TBMM Grup Toplantısı'na katılacak, Cumhurbaşkanlığı Külliyesi'nde kabine toplantısına başkanlık edecek.</p>
      <p>2- AK Parti, CHP ve HDP'nin Meclis grup toplantıları düzenlenecek.</p>
      <p>3- Kültür ve Turizm Bakanı Mehmet Nuri Ersoy, hayatını kaybeden tiyatro sanatçısı Yıldız Kenter için Kenter Tiyatrosu'nda düzenlenecek törene katılacak. </p>
      <p>4- AK Parti Genel Başkan Yardımcısı Cevdet Yılmaz, Solhan'da tekstil atölyesi açılış törenine iştirak edecek.</p>
      <p>5- TBMM'den</p>
      <p>- TBMM Genel Kurulunda, Dijital Hizmet Vergisi Kanunu ile Bazı Kanunlarda ve 375 Sayılı Kanun Hükmünde Kararnamede Değişiklik Yapılması Hakkında Kanun Teklifi'nin görüşmelerine devam edilecek.</p>
      <p>- TBMM Plan ve Bütçe Komisyonunda, Aile, Çalışma ve Sosyal Hizmetler Bakanlığının 2020 yılı bütçesi ele alınacak.</p>
      <p>6- Sanayi ve Teknoloji Bakanı Mustafa Varank, 7. Teknoloji Geliştirme Bölgeleri ve Ar-Ge Merkezleri ödül törenine katılacak.</p>
      <p>7- Ticaret Bakanı Ruhsar Pekcan, Türkiye-Gürcistan Karma Ekonomik Komisyonu (KEK) kapanış toplantısı ve imza törenine iştirak edecek.</p>
      <p>8- Anadolu Ajansı'nın Global İletişim Ortağı olduğu Türkiye Sermaye Piyasaları Birliği (TSPB) tarafından düzenlenen Türkiye Sermaye Piyasaları Kongresi Grand İstanbul Levent'te yapılacak.</p>
      <p>9- Türkiye Cumhuriyet Merkez Bankası, eylül ayına ilişkin uluslararası yatırım pozisyonunu açıklayacak. </p>
      <p>10- TÜİK, ocak-eylül dönemi yapı izin istatistiklerini açıklayacak.</p>
      <p>11- Almanya'da 12 Afrika ülkesi devlet ve hükümet başkanlarının katılacağı Afrika Konferansı gerçekleştirilecek.</p>
      <p>12- Hong Kong'da polis ile göstericiler arasındaki şiddet olayları ve gelişmeler takip ediliyor.</p>
      <p>13- Bolivya'da, Devlet Başkanı Evo Morales'in ordunun istifa çağrısıyla görevinden ayrılmasının ardından gelişmeler izleniyor.</p>
      <p>14- Türkiye'nin ABD ve Rusya ile Suriye konusunda vardığı mutabakatlara ilişkin gelişmeler takip ediliyor.</p>
      <p>15- Irak'ın başkenti Bağdat ve güney kentlerindeki hükümet karşıtı gösteriler izleniyor.</p>
      <p>16- Lübnan'da hükümetin yeni vergiler getirme girişimine karşı başlayan kitlesel protestolar takip ediliyor.</p>
      <p>17- "İyi Yönetim İlkeleri ve Ombudsmanlık" alt temasıyla düzenlenen "2. İstanbul Uluslararası Ombudsmanlık Konferansı" kapanış oturumuyla sona erecek.</p>
      <p>18- Çocukları dağa kaçırılan ailelerin HDP İl Başkanlığı önündeki oturma eylemine ilişkin gelişmeler takip ediliyor.</p>
      <p>19- Gençlik ve Spor Bakanı Mehmet Muharrem Kasapoğlu Bursa'dan milletvekilleri, Vali Yakup Canbolat ile büyükşehir ve ilçe belediyelerinin başkanlarını makamında kabul edecek.</p>
      <p>20- Ümit Milli Futbol Takımı, 2021 UEFA 21 Yaş Altı Avrupa Şampiyonası Elemeleri 3. Grup'taki altıncı maçında deplasmanda Andorra ile karşılaşacak. </p>
      <p>21- Basketbolda THY Avrupa Ligi'nin 9. haftasında Anadolu Efes, Fransa temsilcisi ASVEL ile deplasmanda karşı karşıya gelecek. </p>
      <p>22- Basketbolda ULEB Avrupa Kupası'nın 8. haftasında D Grubu'nda Galatasaray Doğa Sigorta, İspanya temsilcisi Unicaja Malaga'yı konuk edecek. </p>
      <p>23- Basketbolda FIBA Şampiyonlar Ligi'nin 6. haftasında A Grubu'nda Türk Telekom, Polonya temsilcisi Polski Cukier ile deplasmanda karşılaşacak. B Grubu'nda ise Teksüt Bandırma, aynı ülkeden Anwil'i konuk edecek.</p>
      <p>24- Voleybolda Kadınlar CEV Şampiyonlar Ligi A Grubu ilk hafta maçında iki Türk takımı Eczacıbaşı VitrA ile Fenerbahçe Opet, Burhan Felek Voleybol Salonu'nda karşı karşıya gelecek. </p>
      <p>25- Voleybolda Kadınlar CEV Challenge Kupası 2. tur rövanş maçında Türk Hava Yolları, Macaristan temsilcisi 1. MCM-Diamant'ı konuk edecek. </p>
      <p>26- 2020 Avrupa Futbol Şampiyonası Elemeleri'nde 10. ve son hafta C, E, G, I gruplarında yapılacak müsabakalarla tamamlanacak. </p>
      <p>27- Hentbolda Kadınlar Süper Lig 6. hafta erteleme maçında Mardin Büyükşehir Başakspor ile Kastamonu Belediyespor karşı karşıya gelecek. </p>
      <related>
        <a href="https://www.aa.com.tr/tr/turkiye/turkiye-ve-dunya-gundemi/1649279"/>
        <a href="https://www.aa.com.tr/tr/turkiye/turkiye-ve-dunya-gundemi/1648275"/>
        <a href="https://www.aa.com.tr/tr/turkiye/turkiye-ve-dunya-gundemi/1647652"/>
        <a href="https://www.aa.com.tr/tr/turkiye/turkiye-ve-dunya-gundemi/1646084"/>
        <a href="https://www.aa.com.tr/tr/turkiye/turkiye-ve-dunya-gundemi/1644929"/>
        <a href="https://www.aa.com.tr/tr/turkiye/turkiye-ve-dunya-gundemi/1643473"/>
      </related>
    </article>
  </body>
</html>