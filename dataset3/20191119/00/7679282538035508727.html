<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-sushmita-sen-birthday-know-some-unknown-and-interesting-facts-about-sushmita-on-her-birthday-2857274.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-19T00:26:20+00:00"/>
    <meta property="og:title" content="B'Day SPL: इस सवाल का जवाब देकर सुष्मिता ने ऐश्वर्या को हराकर जीता था मिस यूनिवर्स का ताज"/>
    <meta property="og:description" content="18 साल की उम्र में मिस यूनिवर्स का खिताब जीतने वालीं सुष्मिता सेन का आज बर्थडे है। आज उनके बर्थडे के खास मौके पर बताते हैं उनके बारे में कुछ दिलचस्प बातें। 21 मई 1994 में बॉलीवुड एक्ट्रेस सुष्मिता..."/>
  </head>
  <body>
    <article>
      <h1>B'Day SPL: इस सवाल का जवाब देकर सुष्मिता ने ऐश्वर्या को हराकर जीता था मिस यूनिवर्स का ताज</h1>
      <address><time datetime="2019-11-19T00:26:20+00:00">19 Nov 2019, 00:26</time> by <a rel="author">लाइव हिन्दुस्तान टीम,नई दिल्ली</a></address>
      <p>18 साल की उम्र में मिस यूनिवर्स का खिताब जीतने वालीं सुष्मिता सेन का आज बर्थडे है। आज उनके बर्थडे के खास मौके पर बताते हैं उनके बारे में कुछ दिलचस्प बातें। 21 मई 1994 में बॉलीवुड एक्ट्रेस सुष्मिता सेन ने मिस यूनिवर्स का ताज पहना था। बता दें कि मिस यूनिवर्स का खिताब जीतने से पहले सुष्मिता 'मिस इंडिया प्रतियोगिता' में ऐश्वर्या राय बच्चन को भी हरा चुकी हैं।</p>
      <p>मिस यूनिवर्स की प्रतियोगिता के दौरान एक जवाब से बाजी मार ली थी। सुष्मिता का मुकाबला ऐश्वर्या राय बच्चन से था। इस दौरान सवाल पूछा गया कि यदि आप किसी ऐतिहासिक घटना को बदल सकतीं, तो वो क्या होती? इस पर ऐश्वर्या का जवाब था कि 'अपने जन्म का समय, लेकिन सुष्मिता ने कहा था, 'इंदिरा गांधी की मृत्यु'।</p>
      <p>इसके साथ ही मिस यूनिवर्स कॉन्टेस्ट के दौरान जब सुष्मिता से पूछा गया था कि अगर आपके पास पैसा और वक्त होगा, तो क्या एडवेंचर करना चाहेंगी? इस पर उन्होंने जवाब दिया कि मेरे हिसाब से एडवेंचर वो है, जो आप अंदर से महसूस करते हैं। मुझे बच्चों के साथ बहुत अच्छा लगता है। मौका लगा तो मैं उनके साथ वक्त गुजारना चाहूंगी। यहीं मेरे लिए एडवेंचर होगा।</p>
      <p>
        <a href="https://www.livehindustan.com/entertainment/story-ira-khan-ne-bataur-nirdeshak-debut-karne-ke-bare-main-kahi-ye-baat-2857268.html">इरा खान ने बतौर निर्देशक डेब्यू करने के बारे में कही ये बात</a>
      </p>
      <p>
        <a href="https://www.livehindustan.com/entertainment/story-neha-dhupia-and-her-husband-angad-bedi-celebrate-daughter-mehr-first-birthday-2856226.html">एक साल की हुईं नेहा धूपिया-अंगद बेदी की बेटी मेहर, एक्ट्रेस ने शेयर की फोटो और लिखा शानदार पोस्ट</a>
      </p>
      <p>
        <b>रोहमन के साथ जुड़ा नाम...</b>
      </p>
      <p>बता दें कि पिछले कुछ दिनों से सुष्मिता का नाम रोहमन शॉल के साथ काफी जोड़ा जा रहा है। इतना ही नहीं कुछ दिनों से तो दोनों की शादी की खबरें भी आ रही हैं। दोनों साथ में वेकेशन और पार्टीज में जाते हैं। इसके साथ ही दोनों एक दूसरे के साफ फोटो शेयर कर इश्क का इजहार भी कर चुके हैं।</p>
      <p>
        <b>शादी की खबरों पर सुष्मिता का बयान...</b>
      </p>
      <p>रोहमन के साथ अपनी शादी की खबरों पर सुष्मिता ने एक बार एक वीडियो शेयर कर लिखा था, 'जब दुनिया कयास लगाती है, मैं ट्रेनिंग करती हूं। ये सब गॉसिप व्यर्थ हैं। अभी शादी का इरादा बिल्कुल नहीं है। लाइफ का रोमांस चल रहा है। अपना सच बयां कर रही हूं और सभी को प्यार।'</p>
    </article>
  </body>
</html>