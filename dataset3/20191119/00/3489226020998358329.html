<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/apanthseis-gia-ta-adespota-zhta-o-syriza-apo-thn-kybernhsh"/>
    <meta property="og:site_name" content="Documento"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Απαντήσεις για τα αδέσποτα ζητά ο ΣΥΡΙΖΑ από την κυβέρνηση"/>
    <meta property="og:description" content="Ο Αλέξης Χαρίτσης και άλλοι 44 βουλευτές του ΣΥΡΙΖΑ απηύθυναν ερώτηση προς τον υπουργό Εσωτερικών, Τάκη Θεοδωρικάκο, σχετικά με τη μείωση του προϋπολογισμού κατά 5 εκατομμύρια ευρώ για την κατασκευή, συντήρηση αλλά και τον εξοπλισμό των καταφυγίων αδέσποτων ζώων."/>
  </head>
  <body>
    <article>
      <h1>Απαντήσεις για τα αδέσποτα ζητά ο ΣΥΡΙΖΑ από την κυβέρνηση</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Newsroom</a></address>
      <h4>Ο Αλέξης Χαρίτσης και άλλοι 44 βουλευτές του ΣΥΡΙΖΑ απηύθυναν ερώτηση προς τον υπουργό Εσωτερικών, Τάκη Θεοδωρικάκο, σχετικά με τη μείωση του προϋπολογισμού κατά 5 εκατομμύρια ευρώ για την κατασκευή, συντήρηση αλλά και τον εξοπλισμό των καταφυγίων αδέσποτων ζώων.</h4>
      <p>Όπως τονίζεται, η περικοπή των 5 εκατομμυρίων ευρώ έρχεται λίγο καιρό μετά την τοποθέτηση του Κυριάκου Μητσοτάκη στη ΔΕΘ, ο οποίος αναγνώρισε τις ελλείψεις και τα προβλήματα που αντιμετωπίζουν οι Δήμοι στη διαχείριση των αδέσποτων ζώων, αλλά και στη λειτουργία των δημοτικών κυνοκομείων.</p>
      <p>Στην ερώτηση επισημαίνεται ότι η πρόσκληση προς τους Δήμους είχε δει το φως της δημοσιότητας κατά την υπουργική θητεία του <b>Αλέξη Χαρίτση </b>και έδινε λύσεις στα προβλήματα των Δήμων.</p>
      <p>Οι βουλευτές του <b>ΣΥΡΙΖΑ </b>θέλησαν να μάθουν για ποιον λόγο ο <b>Τάκης Θεοδωρικάκος </b>προχώρησε στην απόφαση περικοπής του προϋπολογισμού της πρόσκλησης, αλλά και το εάν προτίθεται να ανακαλέσει την απόφαση αυτή. Συν τοις άλλοις, οι 45 βουλευτές θέλουν να γίνουν οι γνωστές οι ενέργειες που ο υπουργός σκοπεύει να προχωρήσει προκειμένου να υποστηρίξει τους δήμους στην αξιοποίηση των πόρων της πρόσκλησης. </p>
      <p>Δεδομένου ότι οι νέες δημοτικές αρχές ανέλαβαν καθήκοντα μόλις την <b>1η Σεπτεμβρίου</b>, ρωτούν αν προτίθεται ο αρμόδιος υπουργός να δώσει παράταση για την υποβολή προτάσεων πέραν της 31/12/2019.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>