<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3774024,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="BlueVine גייסה 102.5 מיליון דולר"/>
    <meta property="og:description" content="חברת הפינטק מספקת אשראי לעסקים קטנים בארה&quot;ב. את הגיוס הובילה קרן ION Crossover Partners ואליה הצטרפו כל המשקיעים העיקריים הקיימים, משקיעים פרטיים נוספים וגם חדשים כגון קרן ההון סיכון של אייל עופר"/>
  </head>
  <body>
    <article>
      <h1>BlueVine גייסה 102.5 מיליון דולר</h1>
      <h2>חברת הפינטק מספקת אשראי לעסקים קטנים בארה"ב. את הגיוס הובילה קרן ION Crossover Partners ואליה הצטרפו כל המשקיעים העיקריים הקיימים, משקיעים פרטיים נוספים וגם חדשים כגון קרן ההון סיכון של אייל עופר</h2>
      <address><time datetime="2019-11-19T00:00:00+00:00">19 Nov 2019</time> by <a rel="author">מאיר אורבך</a></address>
      <p>חברת הפינטק הישראלית BlueVine, המספקת אשראי לעסקים קטנים בארה"ב, גייסה 102.5 מיליון דולר בסבב גיוס נוסף. קרן ION Crossover Partners הובילה את הגיוס שכלל את כל המשקיעים העיקריים הקיימים: Lightspeed Venture Partners, Menlo Ventures, 83North ,SVB Capital, Nationwide, Citi Ventures, M12 (קרן הון הסיכון של מיקרוסופט) ומשקיעים פרטיים נוספים.</p>
      <p>הסבב כלל גם משקיעים חדשים, לרבות, OG Tech Venture, (קרן הון הסיכון של אייל עופר), Vintage Investment Partners, MUFG Innovation Partners CO, Maor Investments, קבוצת ION ואחרים. עד היום גייסה החברה 242 מיליון דולר.</p>
      <p>BlueVine מתכוונת להשתמש בכספי הגיוס להמשך בניית פלטפורמת שירותי הבנקאות המקוונת לעסקים קטנים בארה"ב, BlueVine Business Banking, הכוללת חשבון עו"ש מקוון ושירותים בנקאיים נוספים וזאת בנוסף למוצרי האשראי הקיימים של BlueVine.</p>
      <figure>
        <img src="https://images1.calcalist.co.il/PicServer3/2018/04/17/810729/CAL087500L.jpg"/>
        <figcaption>BlueVine <br/>צילום: עמית שעל</figcaption>
      </figure>
      <p>"ההשקה של מוצר ה- BlueVine Business Banking ממחישה את מחויבותנו לחולל מהפכה בבנקאות עבור בעלי העסקים הקטנים בעזרת חבילת שירותים מקוונת מלאה שנבנתה לצרכים הייחודיים של עסקים קטנים", אמר אייל ליפשיץ, מנכ"ל ומייסד BlueVine. "סבב הגיוס נותן חיזוק נוסף לחזון של החברה ויסייע לדמוקרטיזציה של הבנקאות העסקית עבור עסקים קטנים שכבר זמן רב אינם זוכים לשירותים בנקאיים ראויים בארה"ב."</p>
      <p>כספי הגיוס יאפשרו לפתח שירותים עתידיים נוספים של מוצר ה- BlueVine Business Banking, ולשלבם עם פתרונות האשראי הקיימים של BlueVine – קווי אשראי, מימון חשבונות (פקטורינג) והלוואות. מאז הקמת החברה ב- 2013 ועד היום, העניקה BlueVine מוצרי אשראי לכ-20,000 בעלי עסקים קטנים בארה"ב, ואשראי בהיקף גבוה מ- 2.5 מיליארד דולר.</p>
      <figure>
        <img src="https://images1.calcalist.co.il/PicServer3/2019/11/19/948402/6_l.jpg"/>
        <figcaption>מימין ניר קלר ואייל ליפשיץ <br/>צילום: BlueVine</figcaption>
      </figure>
      <p>סבב הגיוס הנוכחי יאפשר לחברה להמשיך ולהרחיב את צוות המו"פ של BlueVine בתל אביב על ידי צירופם של עשרות מהנדסים חדשים, מפתחים, מהנדסי דאטה ומהנדסי AI במהלך השנה הקרובה. החברה מעסיקה כיום 316 עובדים מתוכם כ-110 בתל אביב. "בישראל אקוסיסטם חזק של חדשנות אשר באה לידי ביטוי גם באחוז ההשקעה הגבוה במו"פ מהתמ"ג", אמר ניר קלר, CTO ומייסד של BlueVine. "אנו מצפים להמשיך ולגייס עובדים חדשים המעוניינים לעבוד על טכנולוגיה מתקדמת ולבנות את עתיד הפינטק והבנקאות." "BlueVine הוכיחה זה מכבר את היכולות שלה באמצעות מוצריה הפיננסיים ועתה תבדל את עצמה בזכות החזון שלה לפלטפורמה כוללת של מוצרי בנקאות חדשניים לעסקים קטנים", אמר יונתן קולודני, שותף ב-ION Crossover Partners. "אנו עוקבים אחר החברה מקרוב מאז ימיה הראשונים, ונוכחנו לדעת שישנו ביקוש רב לשירותי הבנקאות של BlueVine וצורך כלכלי אמיתי בהם.</p>
    </article>
  </body>
</html>