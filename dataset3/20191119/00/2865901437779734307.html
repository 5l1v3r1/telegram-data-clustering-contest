<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/nba-veceras-bjelica-kralj-i-mekolum-u-plusu-holidej-bez-trece-srece/342888"/>
    <meta property="og:site_name" content="MozzartSport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="NBA večeras: Bjelica, Kralj i Mekolum u plusu, Holidej bez treće sreće"/>
    <meta property="og:description" content="Šta izdvajamo iz kladioničarske ponude..."/>
  </head>
  <body>
    <article>
      <h1>NBA večeras: Bjelica, Kralj i Mekolum u plusu, Holidej bez treće sreće</h1>
      <h2>Šta izdvajamo iz kladioničarske ponude...</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>U najjačoj košarkaškoj ligi uzbuđenja se nižu iz dana u dan, a tako će sigurno biti i na četiri utakmice koje se igraju večeras. Po starom, oprobanom receptu mi vam opet donosimo naša četiri predloga za klađenje.</p>
      <p>
        <b>
          <a href="https://www.mozzartbet.com/sr#/match/4535604">NEMANJA BJELICA (broj poena (10,5), tip više, kvota 1,85)</a>
        </b>
      </p>
      <p><b>Bjelicu</b> jednostavno moramo da 'guramo'. Od kada se Sakramentu povredi <b>Dieron Foks</b> srpski košarkaš je dobio mnogo više minuta pa je sada na više od 30 po utakmici. A kako <b>Bjelica</b> ima prosek šuta od 53.8%, odnosno 50% za tri poena, onda je ova granica relativno dohvatljiva. Kingsi večeras igraju zanimljivu utakmicu protiv Finiksa. Mogli bi i do pobede protiv najprijatnijeg iznenađenja NBA lige, ali radije odigrajte poene na <b>Bjelicu</b>.</p>
      <p>
        <b>
          <a href="https://www.mozzartbet.com/sr#/match/4535610">LEBRON DŽEJMS (broj poena (24,5), tip više, kvota 1,75)</a>
        </b>
      </p>
      <p>Kralj ima dobru sezonu - na proseku je od 25 poena, 11,2 asistencija i 7,6 skokova, a danas bi mogao i da prebaci svoj prosek, barem što se poena tiče. Naime, zbog povrede bi susret protiv Oklahome mogao da propusti <b>Entoni Dejvis</b>, a i ako "Obrva" bude spreman, <b>Džejms</b> bi svejedno mogao ići na "više" jer Tander igra drugu utakmicu u dva dana, a ionako na <b>Lebronovoj</b> poziciji nemaju nekoga ko bi ga uspešno branio.</p>
      <p>
        <b>
          <a href="https://www.mozzartbet.com/sr#/match/4535598">SI DŽEJ MEKOLUM (broj poena (21,5), tip više, kvota 1,85)</a>
        </b>
      </p>
      <p>Portland ne izgleda dobro ove sezone, a stanje u redovima Blejzersa je doživelo toliko stepen panike da su angažovali <b>Karmela Entonija</b>. Naravno da ih <b>Melo</b> neće spasiti, ali daleko od toga da je sezona izgubljena. Jedna od stvari koju treba da poprave je bolji učinak <b>Mekoluma</b> koji je u sezonu ušao jako loše, do pre sedam dana imao je za 5% manji prosek šuta u odnosu na prošlu sezonu, ali lagano se ipak vraća u formu. U poslednje četiri utakmice ima 50% šuta i prosečno ubacuje 25 poena po utakmici. Noćas mu je dobra prilika jer Blejzersi igraju protiv Nju Orlinsa koji je poznat kao ekipa koja prima puno poena. Odbrana Pelikansa nije neka velika pretnja bilo kojem napadu pa bi i <b>Si Džej</b> mogao dobiti puno prilika za šut.</p>
      <p>
        <b>
          <a href="https://www.mozzartbet.com/sr#/match/4535595">DŽRU HOLIDEJ (broj poena (20,5), tip manje, kvota 1,85)</a>
        </b>
      </p>
      <p>Iako na utakmicama Pelikansa generalno bude dosta poena, na <b>Holideja</b> ipak treba igrati na opciju "manje". <b>Džru</b> ove sezone jednostavno nije u pravoj šuterskoj formi - lani mu je prosek šuta bio 47,2%, a ove 39,4% dok mu je broj poena pao za tačno četiri po utakmici (s 21,2 na 17,2). Današnju marginu prebacio je samo dva puta ove sezone, a verujemo da treći put neće biti večeras.</p>
      <figure>
        <img src="https://mozzartsport.com/upload/CKEditor/19.11.2019./1.Sas%CC%8Ca-%C4%90or%C4%91evic%CC%81-1080x1080.jpg"/>
      </figure>
      <p><b>Foto</b>: <i>Reuters</i></p>
    </article>
  </body>
</html>