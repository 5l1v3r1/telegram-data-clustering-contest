<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/ukraine-newspaper/_zapracyuyut-elektronni-dovirenosti/938756"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T00:05:00+00:00"/>
    <meta property="og:title" content="Запрацюють електронні довіреності"/>
    <meta property="og:description" content="До кінця року в Україні планують запустити електронні нотаріальні довіреності. &amp;mdash;&amp;ensp;Для втілення проекту не &amp;shy;потрібні жодні витрати. Усе необхідне обладнання в нотаріусів є. Достатньо лише дописати кілька рядків у законі, &amp;mdash; говорить міністр Кабінету міністрів Дмитро ..."/>
  </head>
  <body>
    <article>
      <h1>Запрацюють електронні довіреності</h1>
      <address><time datetime="2019-11-19T00:05:00+00:00">19 Nov 2019, 00:05</time> by <a rel="author">Наталія СОКОЛАН</a></address>
      <p>До кінця року в Україні планують запустити електронні нотаріальні довіреності.</p>
      <p>— Для втілення проекту не ­потрібні жодні витрати. Усе необхідне обладнання в нотаріусів є. Достатньо лише дописати кілька рядків у законі, — говорить міністр Кабінету міністрів <b>Дмитро Дубілет, 34 роки</b>. — Цифрову довіреність можна відправляти електронною поштою. Вона буде дійсна і в паперовому вигляді.</p>
      <p>На вимогу клієнта нотаріус може робити дві довіреності — звичайну й електронну.</p>
      <p>— Уряд хоче таке нововведення. Але поки що ніхто не пояснював, як із цим працювати, — каже черкаський нотаріус <b>49-річний Сергій Фіщук</b>. — Наприклад, у Чехії та Німеччині такого немає. Натомість послуга працює у Грузії. Там навіть по "скайпу" навчилися завіряти документи.</p>
      <p>Оформлення звичайної довіреності вартує від 250 грн. Вартість може зрости, якщо буде потреба виготовляти ще й електронний документ, додає Фіщук.</p>
    </article>
  </body>
</html>