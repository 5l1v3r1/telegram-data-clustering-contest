<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/global-finance-h-eurobank-kalyterh-trapeza-private-banking-sthn-ellada-kai-thn-kypro"/>
    <meta property="og:site_name" content="Documento"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Global Finance: Η Eurobank «Καλύτερη Τράπεζα Private Banking» στην Ελλάδα και την Κύπρο"/>
    <meta property="og:description" content="Η Eurobank και η Eurobank Κύπρου διακρίθηκαν για μια ακόμη χρονιά ως οι καλύτερες τράπεζες Private Banking για το 2019 στην Ελλάδα και την Κύπρο. "/>
  </head>
  <body>
    <article>
      <h1>Global Finance: Η Eurobank «Καλύτερη Τράπεζα Private Banking» στην Ελλάδα και την Κύπρο</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Newsroom</a></address>
      <h4>Η Eurobank και η Eurobank Κύπρου διακρίθηκαν για μια ακόμη χρονιά ως οι καλύτερες τράπεζες Private Banking για το 2019 στην Ελλάδα και την Κύπρο. </h4>
      <p>Συγκεκριμένα, το διεθνούς κύρους περιοδικό <b>Global</b><b> </b><b>Finance</b> απένειμε το βραβείο «<b>Κ<b>αλύτερης Τράπεζας</b></b> <b>Private</b><b> </b><b>Banking</b>» για το 2019, <b>στην </b><b>Eurobank</b><b> για 15η χρονιά</b> και <b>στην </b><b>Eurobank</b><b> Κύπρου για 7η χρονιά</b>, αναγνωρίζοντας τις επιδόσεις τους στην ελληνική και κυπριακή αγορά αντίστοιχα.</p>
      <p>Η διάκριση αφορά χρηματοπιστωτικούς οργανισμούς από όλον τον κόσμο και απονέμεται στις τράπεζες που ανταποκρίθηκαν αποτελεσματικά στις ανάγκες των πελατών private banking και πέτυχαν σημαντικά αποτελέσματα στον τομέα αξιολόγησης.</p>
      <p>Η συντακτική επιτροπή του Global Finance επέλεξε τους νικητές, λαμβάνοντας υπόψιν οικονομικά στοιχεία, όπως η απόδοση των επενδύσεων και τα κέρδη αλλά και η διείσδυση στην αγορά. Στο πλαίσιο διεθνούς ανεξάρτητης έρευνας ελήφθησαν επίσης υπόψιν οι απόψεις των πελατών Private Banking, η ποιότητα των παρεχόμενων υπηρεσιών και η συνολική εξυπηρέτηση των πελατών, η ανταγωνιστικότητα, η γνώση της αγοράς αλλά και των κανονισμών που διέπουν τη λειτουργία της. Σύμφωνα με το Global Finance, οι νικητές στην κατηγορία Private Banking είναι οι χρηματοπιστωτικοί οργανισμοί οι οποίοι, χωρίς να είναι απαραίτητα οι μεγαλύτεροι, συγκεντρώνουν ποιοτικά χαρακτηριστικά τα οποία βρίσκονται ψηλά στις προτιμήσεις των πελατών τους βάσει των κριτηρίων με τα οποία επιλέγουν τον πάροχο υπηρεσιών private banking.</p>
      <p>
        <i>Ο <b>Επικεφαλής </b></i>
        <b>
          <i>Group</i>
        </b>
        <b>
          <i> </i>
        </b>
        <b>
          <i>Private</i>
        </b>
        <b>
          <i> </i>
        </b>
        <b>
          <i>Banking</i>
        </b>
        <b>
          <i> </i>
        </b>
        <b>
          <i>Eurobank</i>
        </b>
        <b>
          <i> &amp; Διευθύνων Σύμβουλος </i>
        </b>
        <b>
          <i>Eurobank</i>
        </b>
        <b>
          <i> Κύπρου, κ. Μιχάλης Λούης</i>
        </b>
        <i>, δήλωσε:<b> </b>«Το </i>
        <i>Private</i>
        <i> </i>
        <i>Banking</i>
        <i> είναι κεντρικός πυλώνας του επιχειρησιακού σχεδιασμού του Ομίλου </i>
        <i>Eurobank</i>
        <i> συμβάλλοντας στην κερδοφορία και την ενδυνάμωση των προοπτικών μας. Βραβεία αυστηρών προδιαγραφών, όπως αυτό του </i>
        <i>Global</i>
        <i> </i>
        <i>Finance</i>
        <i>, με διεθνή αναγνώριση και κύρος, δικαιώνουν τις προσπάθειές μας. Μας δεσμεύουν όμως για ακόμη καλύτερα αποτελέσματα σε μία περίοδο νέων, υψηλών απαιτήσεων στον τομέα του </i>
        <i>wealth</i>
        <i> </i>
        <i>management</i>
        <i> καθώς, σε παγκόσμιο επίπεδο, διαφοροποιείται ποιοτικά και ποσοτικά η πελατειακή βάση σε περιβάλλον υψηλής διαθέσιμης ρευστότητας αλλά και ισχυρών, πολυεπίπεδων προκλήσεων στη διεθνή οικονομία».</i>
      </p>
      <p>Για την Eurobank, και την Eurobank Κύπρου, η διάκριση αυτή αντανακλά την επιτυχημένη στρατηγική του Private Banking και την παροχή προϊόντων και υπηρεσιών υψηλού επιπέδου. Ταυτόχρονα όμως, αποτελεί δέσμευση ότι τα εξειδικευμένα στελέχη του Private Banking του Ομίλου Eurobank θα συνεχίσουν να προσφέρουν ολοκληρωμένο φάσμα επενδυτικών επιλογών, ανοικτή πρόσβαση σε όλες τις διεθνείς αγορές, εξατομικευμένη εξυπηρέτηση και διαχείριση των περιουσιακών στοιχείων για τους νυν αλλά και τους μελλοντικούς πελάτες τους.</p>
      <p>Οι αξιολογήσεις του Global Finance βασίστηκαν στις επιδόσεις κατά την περίοδο από 1η Ιουλίου 2018 έως 30 Ιουνίου 2019 και τα τελικά αποτελέσματα ήταν συνδυασμός της διεθνούς, ανεξάρτητης έρευνας και στοιχείων που υπέβαλλαν οι τράπεζες.</p>
      <p>Τα βραβεία του περιοδικού Global Finance ανακοινώθηκαν επισήμως στις 29.10.2019, θα δημοσιευτούν στην έκδοση Δεκεμβρίου και οι νικητές θα τιμηθούν σε ειδική εκδήλωση που θα γίνει στη Νέα Υόρκη τον ερχόμενο Μάρτιο._</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>