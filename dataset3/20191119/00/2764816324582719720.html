<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnews.cz/deezer-hifi-flac-streamovani-android-ios"/>
    <meta property="og:site_name" content="Cnews.cz"/>
    <meta property="article:published_time" content="2019-11-19T00:00:36+00:00"/>
    <meta property="og:title" content="Deezer HiFi funguje už i na mobilech. Hudbu streamuje ve FLACu"/>
    <meta property="og:description" content="Hi-Fi zvuk pro každého. Francouzská hudební služba Deezer konečně uvolnila tarif s náhravkami ve FLACu i pro použití na mobilních zařízeních."/>
  </head>
  <body>
    <article>
      <h1>Deezer HiFi funguje už i na mobilech. Hudbu streamuje ve FLACu</h1>
      <address><time datetime="2019-11-19T00:00:36+00:00">19 Nov 2019</time> by <a rel="author" href="https://www.cnews.cz/lide/vaclavik/" target="_blank">Lukáš Václavík</a></address>
      <slideshow>
        <figure>
          <a href="https://www.cnews.cz/deezer-hifi-flac-streamovani-android-ios/galerie-179214-1">
            <img src="https://www.cnews.cz/wp-content/uploads/2019/11/deezer-android-2019-1.jpg"/>
          </a>
        </figure>
        <figure>
          <a href="https://www.cnews.cz/deezer-hifi-flac-streamovani-android-ios/galerie-179214-2">
            <img src="https://www.cnews.cz/wp-content/uploads/2019/11/deezer-android-2019-2.jpg"/>
          </a>
        </figure>
        <figure>
          <a href="https://www.cnews.cz/deezer-hifi-flac-streamovani-android-ios/galerie-179214-3">
            <img src="https://www.cnews.cz/wp-content/uploads/2019/11/deezer-android-2019-3.jpg"/>
          </a>
        </figure>
        <figure>
          <a href="https://www.cnews.cz/deezer-hifi-flac-streamovani-android-ios/galerie-179214-4">
            <img src="https://www.cnews.cz/wp-content/uploads/2019/11/deezer-android-2019-4.jpg"/>
          </a>
        </figure>
      </slideshow>
      <p>
        <a href="https://www.cnews.cz/deezer-hifi-flac-streamovani-android-ios/galerie-179214-1">VŠECHNY FOTOGRAFIE</a>
      </p>
      <p>Francouzská hudební služba Deezer konečně uvolnila <a href="https://www.deezer.com/cs/offers/hifi">tarif HiFi</a> i pro použití na mobilních zařízeních, doposud totiž fungoval jen v aplikacích pro desktop, prohlížečích a na speciálních stolních přehrávačích. Výhodou je vyšší zvuková kvalita, streamuje se totiž v bezztrátovém formátu FLAC s 16bitovou hloubkou a vzorkovací frekvencí 44,1 KHz, což odpovídá záznamu na klasických hudebních CD. U prémiových tarifů totiž Deezer využívá ztrátovou kompresi MP3 s datovým tokem 320 kb/s, u bezplatného tarifu jen 128 kb/s.</p>
      <p>Zájemci o maximální kvalitu ale zaplatí dvojnásobek. Deezer HiFi stojí 330 Kč měsíčně, kdežto Premium jen 165 Kč. Služba nabízí i rodinný tarif se šesti profily za 249 Kč. Případně roční Premium za 1650 Kč, kde měsíc vyjde na 138 Kč. Katalog Deezeru čítá 56 milionů skladeb, z toho 52 milionů jich je ve FLACu.</p>
      <p>V bezztrátové kvalitě streamuje také Tidal, ten si účtuje 298 Kč měsíčně. U části katalogu dokonce slibuje „master kvalitu“, záznamy vznikaly přímo ze zdrojových souborů nahrávacích studií, nikoliv převodem z CD. Amazon letos spustil obdobnou službu Music HD, ale v Česku zatím nefunguje. Spotify ani Apple Music bezztrátovou kvalit nenabízejí.</p>
      <p>Deezer má aktuálně 14 milionů aktivních uživatelů a po Spotify a Apple Musicu je třetí nejpoužívanější streamovací platforma. Francouzi už ale bohužel neuvádí, kolik uživatelů si platí prémiové tarify.</p>
      <p>Zdroj: <a href="https://www.deezer-blog.com/press/deezer-hifi-arrives-on-mobile/">Deezer</a></p>
      <slideshow>
        <figure>
          <a href="https://www.cnews.cz/deezer-hifi-flac-streamovani-android-ios/galerie-179214-1">
            <img src="https://www.cnews.cz/wp-content/uploads/2019/11/deezer-android-2019-1.jpg"/>
          </a>
        </figure>
        <figure>
          <a href="https://www.cnews.cz/deezer-hifi-flac-streamovani-android-ios/galerie-179214-2">
            <img src="https://www.cnews.cz/wp-content/uploads/2019/11/deezer-android-2019-2.jpg"/>
          </a>
        </figure>
        <figure>
          <a href="https://www.cnews.cz/deezer-hifi-flac-streamovani-android-ios/galerie-179214-3">
            <img src="https://www.cnews.cz/wp-content/uploads/2019/11/deezer-android-2019-3.jpg"/>
          </a>
        </figure>
        <figure>
          <a href="https://www.cnews.cz/deezer-hifi-flac-streamovani-android-ios/galerie-179214-4">
            <img src="https://www.cnews.cz/wp-content/uploads/2019/11/deezer-android-2019-4.jpg"/>
          </a>
        </figure>
      </slideshow>
      <p>
        <a href="https://www.cnews.cz/deezer-hifi-flac-streamovani-android-ios/galerie-179214-1">VŠECHNY FOTOGRAFIE</a>
      </p>
      <related>
        <h4>SOUVISEJÍCÍ ČLÁNKY</h4>
        <a href="https://www.cnews.cz/youtube-music-premium-student-tarif-levnejsi"/>
        <a href="https://www.cnews.cz/youtube-universal-music-videoklipy-remaster-kvalita"/>
        <a href="https://www.cnews.cz/spotify-casovac-automaticke-vypnuti/"/>
        <a href="https://www.cnews.cz/podcast-cnews-fm-242-youtube-premium-music-cesko/"/>
        <a href="https://www.cnews.cz/google-youtube-music-youtube-premium-cesko-cena"/>
      </related>
    </article>
  </body>
</html>