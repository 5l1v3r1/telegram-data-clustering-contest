<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/fintech/twisto-listopad-dwa-i-pol-tysiaca-nowych-uzytkownikow-dziennie"/>
    <meta property="og:site_name" content="Telepolis"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Twisto w listopadzie ma każdego dnia 2,5 tysiąca nowych użytkowników"/>
    <meta property="og:description" content="Miesiąc po debiucie karty Twisto na polskim rynku, do usługi aplikowało 70 tysięcy klientów. W listopadzie fintech ma 2,5 tys. nowych rejestracji."/>
  </head>
  <body>
    <article>
      <h1>Twisto w listopadzie ma każdego dnia 2,5 tysiąca nowych użytkowników</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">msnet</a></address>
      <p>
        <b>Miesiąc po debiucie karty Twisto na polskim rynku, do usługi aplikowało 70 tysięcy klientów. W listopadzie fintech ma 2,5 tys. nowych rejestracji.</b>
      </p>
      <p><b>Twisto</b> to karta płatnicza połączona z aplikacją mobilną. Każdy użytkownik otrzymuje limit do wykorzystania, dzięki któremu na zapłatę mamy <b>nawet 45 dni</b>. Twisto umożliwia także płacenie poza granicami Polski, do czego zachęca obietnicą rozliczania transakcji <b>po najlepszym kursie wymiany, bez opłat i prowizji</b>. Karta Twisto jest bezpłatna i można nią płacić w każdym sklepie internetowym i stacjonarnym, w którym akceptowany jest <b>Mastercard</b>.</p>
      <p>Usługa zadebiutowała w Polsce 21 października tego roku i po pierwszym tygodniu miała już 12 tys. użytkowników. Liczba ta już mocno wzrosła.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/fintech/karta-twisto-platnosci-bezgotowkowe-w-sklepach-stacjonarnych-i-internetowych-mastercard"/>
        <a href="https://www.telepolis.pl/wiadomosci/fintech/twisto-sie-rozpedza-tydzien-po-debiucie-karty-zarejestrowalo-sie-juz-12-tys-osob"/>
      </related>
      <blockquote>- W ciągu miesiąca rejestrację w Twisto rozpoczęło 70 tys. osób. To przekroczyło nasze oczekiwania – jesteśmy zachwyceni i bardzo wdzięczni za tak ciepłe przyjęcie. Od końca długiego weekendu w Twisto codziennie rejestrowało się blisko 2,5 tys. klientów. Rekordowego dnia przeprocesowaliśmy ponad 3 tys. wniosków. Nasi klienci aktywnie uczestniczą w programie poleceń i rekomendują Twisto swoim znajomym. Z tego źródła pochodzi aż 40% wniosków. Bardzo nas to cieszy. Robimy wszystko by klienci, którzy przeszli rejestrację, mogli korzystać z naszych usług jak najszybciej, m.in. usprawniliśmy proces i powiększyliśmy dedykowany mu zespół. Pracujemy nad pełną automatyzacją, wtedy czas od rejestracji do przyznania limitu Twisto skróci się do kilkudziesięciu minut.</blockquote>
      <p>- powiedział Michal Smida, założyciel i CEO Twisto  </p>
      <p>Obecnie czas oczekiwania na weryfikację konta i przyznanie limitu wynosi średnio 24 godziny. Zdolność kredytowa każdego z klientów jest weryfikowana, a odsetek akceptacji jest wyższy niż w Czechach, skąd Twisto pochodzi.</p>
      <h3>Jak działa Twisto?</h3>
      <p>Zakupy z Twisto są bardzo proste. Posiadacz karty robi zakupy w ramach bezpłatnego miesięcznego limitu, a potem zwraca jego równowartość w dowolnym momencie, od razu po zakupie lub nawet po 45 dni (licząc od początku miesiąca), za pomocą <b>BLIKA</b> lub przelewu. Część płatności (do 90% przyznanego limitu) można odroczyć na kolejny miesiąc. </p>
      <related>
        <h4>Zobacz:</h4>
        <a href="https://www.telepolis.pl/wiadomosci/fintech/swiateczne-zakupy-z-blikiem-kampania-reklamowa"/>
        <a href="https://www.telepolis.pl/wiadomosci/fintech/getin-noble-bank-wprowadza-blyskawiczne-przelewy-na-telefon-blik"/>
      </related>
      <p>Twisto obiecuje, że zakupy wykonywane z jego udziałem są bezpieczniejsze. Kupujący nie angażuje własnych środków finansowych do czasu, aż sprawdzi produkt i zdecyduje, że chce go zatrzymać. Nie można również zapomnieć o wygodzie. Zakupu można dokonać w dowolnym momencie, na przykład wykorzystując promocję, a także w sytuacji chwilowego braku środków. Płatności zagraniczne z Twisto odbywają się po najbardziej korzystnym kursie Mastercard, bez potrzeby wcześniejszej wymiany waluty, bez opłat i prowizji.</p>
      <h3>Bezpłatna rejestracja</h3>
      <p>Aby korzystać z karty Twisto, należy pobrać aplikację na telefon i zarejestrować się. Po otrzymaniu miesięcznego limitu można robić zakupy. Limit przyznawany jest na podstawie deklaracji klienta oraz ocenie jego zdolności kredytowej, z wykorzystaniem między innymi autorskiego silnika <i>scoringowego</i> <b>Nikita</b>. Może on sięgać kilku tysięcy złotych.</p>
      <p>Rejestrując się w Twisto możemy skorzystać z systemu poleceń. Po otrzymaniu miesięcznego limitu, użytkownik ma możliwość polecenia aplikacji kolejnym osobom. Jeśli osoba, która otrzymała polecenie, zarejestruje się w aplikacji i zostanie pozytywnie zweryfikowana, zarówno polecający jak i polecany otrzymają <b>po 50 zł</b>. Poleceń można dokonywać wielokrotnie, a zgromadzone pieniądze wykorzystać do spłaty zakupów dokonanych z Twisto w Internecie lub sklepach stacjonarnych.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/fintech/niemcy-nakazuja-by-apple-dopuscil-konkurencje-do-nfc-w-iphone-ach"/>
        <a href="https://www.telepolis.pl/wiadomosci/fintech/bank-millennium-wprowadza-token-sprzetowy-z-czytnikiem-i-technologia-cronto-firmy-onespan"/>
      </related>
      <p>Twisto działa na polskim rynku <b>od 2018 roku</b>, oferując początkowo płatności w <b>300 sklepach internetowych</b>. W ciągu roku czeski fintech obsłużył <b>ponad 100 tys. klientów</b>. W 2022 roku Twisto planuje mieć w Polsce <b>0,5 mln użytkowników</b> swojej karty płatniczej. W Czechach firma działa już kilka lat, gdzie 80% klientów Twista aktywnie korzysta z karty, średnio 20 razy w miesiącu. Przeciętna wartość transakcji wynosi 100 zł.</p>
      <p>Źródło tekstu: Twisto</p>
      <related>
        <h4>Czytaj więcej na ten temat</h4>
        <a href="https://www.telepolis.pl/wiadomosci/fintech/karta-twisto-platnosci-bezgotowkowe-w-sklepach-stacjonarnych-i-internetowych-mastercard"/>
        <a href="https://www.telepolis.pl/wiadomosci/fintech/uzytkownicy-twisto-moga-placic-za-zakupy-blikiem"/>
      </related>
    </article>
  </body>
</html>