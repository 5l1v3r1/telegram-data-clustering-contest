<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://profutbal.sk/clanok/238469-slovenska-devatnastka-prehrala-s-talianskom-postup-to-vsak-neovplyvnilo"/>
    <meta property="og:site_name" content="ProFutbal"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Slovenská &quot;devätnástka&quot; prehrala s Talianskom, postup to však neovplyvnilo"/>
    <meta property="og:description" content="Slovenskí futbaloví reprezentanti do 19 rokov prehrali s domácim Talianskom 0:3 v utorkovom zápase 1. fázy kvalifikácie ME 2020. Tento výsledok neovplyvnil ich postup, keďže zo 6. skupiny idú ďalej dva tímy a Slováci na turnaji v Taliansku zdolali Cyprus aj Maltu."/>
  </head>
  <body>
    <article>
      <h1>Slovenská "devätnástka" prehrala s Talianskom, postup to však neovplyvnilo</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">TASR</a></address>
      <p>Slovenskí futbaloví reprezentanti do 19 rokov prehrali s domácim Talianskom 0:3 v utorkovom zápase 1. fázy kvalifikácie ME 2020. Tento výsledok neovplyvnil ich postup, keďže zo 6. skupiny idú ďalej dva tímy a Slováci na turnaji v Taliansku zdolali Cyprus aj Maltu.</p>
      <p><i>"Výsledok je pre nás krutý. Nezachytili sme úvodnú pätnásťminútovku druhého polčasu, to bola rozhodujúca etapa zápasu. Dostali sme prirýchlo po prestávke druhý gól, tretí sme si dali vlastný. V poslednej štvrťhodinke sme mali viacero dobrých streleckých príležitosti, ale s výsledkom sme už nič neurobili,"</i> povedal podľa oficiálnej stránky SFZ tréner <b>Albert Rusnák</b>.</p>
      <p><b>Slovensko "19" - Taliansko "19" 0:3 (0:1)</b><br/>Góly: 30. a 52. Riccardi, 61. Surovčík (vlastný), ŽK: Riccardi, Rovella, Mora (všetci Tal.)</p>
      <p><b>zostava SR:</b> Surovčík – Vasiľ (45. Tandara), Mesík, Malý, Tóth – Nemčík, Lichý, Nebyla (77. Lavrinčík) – Danek (63. Bašista), Bobček (63. Iľko), Bernát (77. Letenay). Tréner: Albert Rusnák st.</p>
      <p>
        <b>Malta - Cyprus 0:2 (0:0)</b>
      </p>
      <p>1. Taliansko 3 3 0 0 7:0 9*<br/>2. <b>SLOVENSKO </b>3 2 0 1 5:4 6*<br/>3. Cyprus 3 1 0 2 3:4 3<br/>4. Malta 3 0 0 3 0:7 0<br/>* - postup</p>
    </article>
  </body>
</html>