<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/ekonomika/134778-uryad-vidliv-dodatkovo-11-mln-grn-dlya-kupvl-primschennya-dlya-dbst-v-oblast.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Уряд виділив додатково 1,1 млн грн для купівлі приміщення для ДБСТ в області"/>
    <meta property="og:description" content="В області планують придбати приміщення для дитячого будинку сімейного типу. На ці цілі Житомирська область від держави додатково отримає понад 1 млн грн.Про це йшлося під час селекторної наради Міністерства соціальної політики України щодо використання субвенції з державного бюджету місцевим бюджетам на проєктні, будівельно-ремонтні роботи, придбання житла та приміщень для розвитку сімейних та інших форм виховання наближених до сімейних, та забезпечення житлом дітей-сиріт, дітей, позбавлених батьківського піклування та осіб з їх числа. Нарада відбулася сьогодні, 19 листопада, за участі представників всіх областей.За інформацією департаменту праці, соціальної та сімейної політики ОДА, на 2019 рік Житомирщині передбачено 17,8 млн грн зазначеної державної субвенції. За рішенням обласної комісії кошти розподілили між місцевими бюджетами в сумі 17,6 млн грн на виплату грошової компенсації 53 дітям-сиротам та особам з їх числа для придбання житла.На рахунки місцевих бюджетів спрямовано 16,5 млн грн для 49 осіб, а в…"/>
  </head>
  <body>
    <article>
      <h1>Уряд виділив додатково 1,1 млн грн для купівлі приміщення для ДБСТ в області</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <figure>
        <img src="http://ruporzt.com.ua/uploads/posts/2019-11/1574174992_yfuk89.jpg"/>
      </figure>
      <p>В області планують придбати приміщення для дитячого будинку сімейного типу. На ці цілі Житомирська область від держави додатково отримає понад 1 млн грн.<br/><br/>Про це йшлося під час селекторної наради Міністерства соціальної політики України щодо використання субвенції з державного бюджету місцевим бюджетам на проєктні, будівельно-ремонтні роботи, придбання житла та приміщень для розвитку сімейних та інших форм виховання наближених до сімейних, та забезпечення житлом дітей-сиріт, дітей, позбавлених батьківського піклування та осіб з їх числа. Нарада відбулася сьогодні, 19 листопада, за участі представників всіх областей.<br/><br/>За інформацією департаменту праці, соціальної та сімейної політики ОДА, на 2019 рік Житомирщині передбачено 17,8 млн грн зазначеної державної субвенції. За рішенням обласної комісії кошти розподілили між місцевими бюджетами в сумі 17,6 млн грн на виплату грошової компенсації 53 дітям-сиротам та особам з їх числа для придбання житла.<br/><br/>На рахунки місцевих бюджетів спрямовано 16,5 млн грн для 49 осіб, а в грудні буде спрямовано 1,3 млн грн для 4 осіб. Наразі для 48 жителів області перерахували кошти на спецрахунки у банківських установах, з яких 1 дитина з Харитонівської сільської ОТГ уже придбала житло в Коростишеві.<br/><br/>За словами директора департаменту праці, соціальної та сімейної політики ОДА Юрія Прокопця, залишок невикористаних коштів субвенції у сумі 634 тис. грн та додаткові 1,1 млн грн спрямують на придбання приміщення для дитячого будинку сімейного типу в Коростишівській ОТГ.<br/><br/>Нагадаємо, що 15 листопада Уряд виділив 125,8 млн грн, щоб забезпечити житлом до кінця поточного року майже 350 дітей-сиріт та дітей, позбавлених батьківського піклування, а також придбати приміщення для одного дитячого будинку сімейного типу.</p>
    </article>
  </body>
</html>