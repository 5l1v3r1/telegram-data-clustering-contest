<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/diyarbakir-annelerinin-evlat-nobeti/yoklukla-buyuk-cefalarla-buyuttugum-yavrumu-istiyorum/1649867"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="'Yoklukla büyük cefalarla büyüttüğüm yavrumu istiyorum'"/>
    <meta property="og:description" content="HDP İl Başkanlığı binası önünde evlat nöbeti tutan annelerden Hatice Levent, kızı Fadime için katıldığı oturma eylemini sürdüreceğini söyledi."/>
  </head>
  <body>
    <article>
      <h1>'Yoklukla büyük cefalarla büyüttüğüm yavrumu istiyorum'</h1>
      <h2>HDP İl Başkanlığı binası önünde evlat nöbeti tutan annelerden Hatice Levent, kızı Fadime için katıldığı oturma eylemini sürdüreceğini söyledi.</h2>
      <address><time datetime="2019-11-19T00:00:00+00:00">19 Nov 2019</time> by <a rel="author">Ahmet Kaplan,Aziz Aslan  </a></address>
      <h4>Diyarbakır</h4>
      <p><b>Diyarbakır annelerinin</b>, dağa kaçırılan çocuklarına kavuşma ümidiyle <b>HDP İl Başkanlığı </b>binası önünde başlattığı evlat nöbeti sürüyor.</p>
      <p>Çocuklarının dağa kaçırılmasından HDP'yi sorumlu tutan Diyarbakır annelerinin, 3 Eylül'de partinin il binası önünde başlattığı oturma eylemi 78'inci güne girdi.</p>
      <p>Bütün anneler olarak çocukları için eylemde olduklarını dile getiren Levent, "78 gündür buradayız, 78 yıl da olsa burada olacağız." dedi.</p>
      <p>"Bu vicdansızlar garibanımdan ne istediler. Fadime'mi versinler, Fadime'mi istiyorum. Bu zulmü bize çektirmesinler. Bizi mahvettiler." ifadelerini kullanan Levent, şöyle konuştu:</p>
      <p>"Yavrumu yoklukla, büyük cefalarla büyüttüm. Sırtıma sarıp sarmaladım, halılar dokudum, yokluklarla büyüttüm. Yavrumu istiyorum. Yavrum için buradayım, ölünceye kadar da buradayım. Ömrüm ne kadar yeterse o kadar burada olacağım. Bütün analar olarak ancak yavrumuzu alınca buradan gideriz. "</p>
      <h3>"Çocuklarımızı götürüp ABD'ye uşak etmişler"</h3>
      <p>Kızı Songül için eyleme katılan Fatma Akkuş da evladından 5 yıldır haber alamadığını, bu sürenin kendisine bir ömür gibi geldiğini belirtti.</p>
      <p>Çocuklarını zor koşullarda büyüttüklerini anlatan Akkuş, şunları kaydetti:</p>
      <p>"Çocuklarımızı götürüp ABD'ye uşak etmişler. Onlar çocuklarımızı ABD'ye satıyor, kendi çocuklarını da özel okullarda yetiştiriyorlar. Kalkmayacağız, çocuklarımızı alana kadar gitmeyeceğiz. Çocuklarımızı getirsinler, onlar için büyütmedik. Onlar kendi çocuklarını götürüyorsa götürsünler. Onların davaları varsa kendi çocuklarını davalarına koysunlar. Niye bizim çocukları götürüyorlar?"</p>
      <related>
        <a href="https://www.aa.com.tr/tr/turkiye/diyarbakirda-gri-kategoride-aranan-terorist-semra-tuncer-yakalandi/1649874"/>
        <a href="https://www.aa.com.tr/tr/diyarbakir-annelerinin-evlat-nobeti/yoklukla-buyuk-cefalarla-buyuttugum-yavrumu-istiyorum/1649867"/>
        <a href="https://www.aa.com.tr/tr/diyarbakir-annelerinin-evlat-nobeti/yurt-disinda-yasayan-turklerden-diyarbakir-annelerine-destek/1649614"/>
        <a href="https://www.aa.com.tr/tr/dunya/koalisyon-sozcusunden-skandal-ypg-pkk-paylasimi-/1648990"/>
        <a href="https://www.aa.com.tr/tr/dunya/belcikali-5-bebek-ypg-pkk-kamplarinda-bakimsizliktan-oldu/1648617"/>
        <a href="https://www.aa.com.tr/tr/diyarbakir-annelerinin-evlat-nobeti/cocugumu-almadan-gitmiyorum-77-yil-da-gecse-buradayim/1648585"/>
      </related>
    </article>
  </body>
</html>