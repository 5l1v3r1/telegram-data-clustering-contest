<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/oessalonikh-10-mhnes-fylakish-me-anastolh-ston-20xrono-poy-ekspermatwse-se-foithtria"/>
    <meta property="og:site_name" content="Documento"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Θεσσαλονίκη: 10 μήνες φυλάκιση με αναστολή στον 20χρονο που εκσπερμάτωσε σε φοιτήτρια"/>
    <meta property="og:description" content="Σε ποινή φυλάκισης 10 μηνών με τριετή αναστολή χωρίς ελαφρυντικά καταδικάστηκε από το Μονομελές Πλημμελειοδικείο Θεσσαλονίκης ο φοιτητής που  εκσπερμάτισε στην πλάτη μιας 20χρονης φοιτήτριας στις αρχές του μήνα, στη βιβλιοθήκη του Αριστοτελείου Πανεπιστημίου Θεσσαλονίκης."/>
  </head>
  <body>
    <article>
      <h1>Θεσσαλονίκη: 10 μήνες φυλάκιση με αναστολή στον 20χρονο που εκσπερμάτωσε σε φοιτήτρια</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Newsroom</a></address>
      <h4>Σε ποινή φυλάκισης 10 μηνών με τριετή αναστολή χωρίς ελαφρυντικά καταδικάστηκε από το Μονομελές Πλημμελειοδικείο Θεσσαλονίκης ο φοιτητής που  εκσπερμάτισε στην πλάτη μιας 20χρονης φοιτήτριας στις αρχές του μήνα, στη βιβλιοθήκη του Αριστοτελείου Πανεπιστημίου Θεσσαλονίκης.</h4>
      <p>Ο φοιτητής, επίσης 20 χρονών, δεν παρέστη στο δικαστήριο και εκπροσωπήθηκε από τον δικηγόρο του, ο οποίος ζήτησε αναβολή, ωστόσο δεν έγινε δεκτή.</p>
      <p>Η 20χρονη φοιτήτρια περιέγραψε το περιστατικό, λέγοντας ότι δεν αντιλήφθηκε πως ο νεαρός είχε προβεί στην γενετήσια πράξη, παρά μόνο όταν ένιωσε σπερματικό υγρό στο δέρμα της.</p>
      <p>Όπως σημείωσε, όταν συνειδητοποίησε τι έγινε τον ρώτησε αν καταλαβαίνει ότι αυτό που έκανε είναι άρρωστο. Ισχυρίστηκε ακόμα ότι τρόμαξε και σοκαρίστηκε, αλλά και ότι ο νεαρός βρισκόταν τρία βήματα πίσω της και ότι στην αίθουσα βρισκόταν άλλη μια κοπέλα, η οποία καθόταν λίγο πιο μακριά και δεν είδε τίποτα.</p>
      <p>Στο δικαστήριο κατέθεσε και η μητέρα του κατηγορούμενου, λέγοντας πως αυτό που έκανε ο γιος της ήταν μια ανοησία, ενώ τον περιέγραψε ως ένα ήσυχο παιδί, που δεν έχει δώσει δικαιώματα και πως φέρεται να έχει μετανιώσει για την πράξη του. Η μητέρα του ανέφερε παράλληλα πως ο γιος της ξεκίνησε συνεδρίες με ψυχολόγο, ενώ σημείωσε πως αυτή την περίοδο είναι πιεσμένος με την σχολή και δεν έχει κάνει ποτέ σχέση στη ζωή του.</p>
      <p>Η εισαγγελέας της έδρας πρότεινε την ενοχή του, καθώς όπως είπε πρόκειται για γενετήσια πράξη και γενετικό υγρό βρέθηκε στο σώμα ενός ανθρώπου χωρίς τη θέληση του σε ένα χώρο δημόσιο που δεν έχει καμία σχέση με γενετήσιες πράξεις. Σημείωσε, μάλιστα, ότι αυτό το γεγονός μπορεί να έχει επιπτώσεις στην ψυχολογία της παθούσας. Ωστόσο, πρότεινε να αναγνωριστεί στον κατηγορούμενο το ελαφρυντικό της μετεφηβικής ηλικίας, κάτι που όμως δεν έγινε δεκτό.</p>
      <p>Ο συνήγορος υπεράσπισης του κατηγορουμένου ισχυρίστηκε πως ο 20χρονος δεν παρέστη στο δικαστήριο καθώς περιμένουν πρώτα να παρακολουθήσει έναν αριθμό συνεδριών για να διευκρινιστεί αν πράγματι αντιμετωπίζει ψυχολογικά προβλήματα αλλά και για να μη γίνει "βορά" στους δημοσιογράφους, καθώς το θέμα πήρε τεράστιες διαστάσεις.</p>
      <p>Πηγή: <a href="https://www.voria.gr/article/thessalonikipini-filakisis-ston-fititi-pou-ekpsermatise-se-fititria">voria.gr</a></p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>