<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/people/italia/2019/11/19/cristina-parodi-privata-chi-sono-tre-figli-alessandro-benedetta-angelica-foto-gossip"/>
    <meta property="og:site_name" content="VANITY FAIR"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Cristina Parodi e «la nostalgia per i figli grandi che vivono fuori casa»"/>
    <meta property="og:description" content="La giornalista e conduttrice ha tre figli, avuti dal marito Giorgio Gori, che sono ormai cresciuti e pronti a «spiccare il volo». Così via social racconta «la gioia di riabbracciarli dopo che non li vedi per un po' di tempo»"/>
  </head>
  <body>
    <article>
      <h1>Cristina Parodi e «la nostalgia per i figli grandi che vivono fuori casa»</h1>
      <address><time datetime="2019-11-19T00:00:00+00:00">19 Nov 2019</time> by <a rel="author" href="https://www.vanityfair.it/author/ssaltalamacchia" target="_blank">Stefania Saltalamacchia</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/19110733/parodi-L-950x684.jpg"/>
        </figure>
        <figure>
          <img src="https://images.vanityfair.it/gallery/116778/Big/515ed179-1c4b-4bdb-bb40-146e101cae3b.jpeg"/>
          <figcaption>
            <b>Cristina Parodi e le foto con i figli</b>
            <cite>Screenshot @Instagram</cite>
          </figcaption>
        </figure>
        <figure>
          <img src="https://images.vanityfair.it/gallery/116778/Big/6004f364-f3e3-40b6-ad27-77378e2a5fed.jpeg"/>
          <figcaption>
            <b>Cristina Parodi e le foto con i figli</b>
            <cite>Screenshot @Instagram</cite>
          </figcaption>
        </figure>
        <figure>
          <img src="https://images.vanityfair.it/gallery/116778/Big/0085ebfa-84cb-42aa-b3d4-167d7613a06a.jpeg"/>
          <figcaption>
            <b>Cristina Parodi e le foto con i figli</b>
            <cite>Screenshot @Instagram</cite>
          </figcaption>
        </figure>
        <figure>
          <img src="https://images.vanityfair.it/gallery/116778/Big/e5015da2-e69e-4023-8243-e8d25218ef7a.jpeg"/>
          <figcaption>
            <b>Cristina Parodi e le foto con i figli</b>
            <cite>Screenshot @Instagram</cite>
          </figcaption>
        </figure>
        <figure>
          <img src="https://images.vanityfair.it/gallery/116778/Big/a4cdedb2-fd4b-410e-8c1d-b8d5110ca1e0.jpeg"/>
          <figcaption>
            <b>Cristina Parodi e le foto con i figli</b>
            <cite>Screenshot @Instagram</cite>
          </figcaption>
        </figure>
        <figure>
          <img src="https://images.vanityfair.it/gallery/116778/Big/36b0da59-eaaf-4f35-a9db-144953ed2db9.jpeg"/>
          <figcaption>
            <b>Cristina Parodi e le foto con i figli</b>
            <cite>Screenshot @Instagram</cite>
          </figcaption>
        </figure>
        <figure>
          <img src="https://images.vanityfair.it/gallery/116778/Big/b29cb288-e498-4187-bde8-d65977ee9983.jpeg"/>
          <figcaption>
            <b>Cristina Parodi e le foto con i figli</b>
            <cite>Screenshot @Instagram</cite>
          </figcaption>
        </figure>
        <figcaption>Cristina Parodi e le foto con i figli</figcaption>
      </slideshow>
      <p>
        <b>La giornalista e conduttrice ha tre figli, avuti dal marito Giorgio Gori, che sono ormai cresciuti e pronti a «spiccare il volo». Così via social racconta «la gioia di riabbracciarli dopo che non li vedi per un po' di tempo»</b>
      </p>
      <p>La mamma è sempre la mamma. <b><a href="https://www.vanityfair.it/topic/cristina-parodi">Cristina Parodi</a> come Angelina Jolie </b>(commossa dopo aver «lasciato» il primogenito Maddox al college)<b> come qualsiasi altra madre.</b> La giornalista e conduttrice ha infatti ben raccontato via social la «nostalgia» che può capitare quando i figli, ormai grandi, «spiccano il volo».</p>
      <p>La 55enne, moglie di Giorgio Gori, da sempre riservata sugli affari privati, ha condiviso <b>una foto insieme ad Alessandro,</b> il suo unico figlio maschio. E come didascalia ha fatto sapere: «<b>Non so se anche a voi capita di avere una nostalgia fortissima dei figli grandi che vivono ormai fuori casa</b> e che non vedete da un po’ di tempo», ha fatto sapere stretta al figlio, per poi aggiungere: «Io oggi sono andata a Bologna<b> solo per pranzare con Ale</b>, che arrivava da Siena, ed ero così felice ma così felice che n<b>on avrei mai smesso di abbracciarlo».</b></p>
      <p><b>«Ale», 22 anni,</b> studia Scienze ambientali a Siena. La giornalista e il marito vivono, invece, a Bergamo. A completare la famiglia ci sono altre due figlie: la più piccola <b>Angelica, 19 anni</b> e appassionata di canto. E poi c’è <a href="https://www.vanityfair.it/people/family-vip/2017/06/25/cristina-parodi-figlia-benedetta-gori-foto-gossip"><b>Benedetta</b>, la più grande, 23. </a>Lo scorso anno mamma Cristina aveva raccontato con orgoglio della sua laurea (in Scienze gastronomiche): «Quando la tua bimba grande si laurea ti accorgi di come passi veloce il tempo.<b> Quante gioie mi ha regalato questa giovane donnina speciale che, passo dopo passo, sta trovando il suo posto nel mondo. Un po’ più lontano da me ma sempre dentro il mio cuore.</b> Bitta sono orgogliosa di te. Sei stata bravissima», aveva raccontato.</p>
      <p>A inizio estate poi mamma Cristina l’aveva raggiunta durante un viaggio <b>come volontaria in Perù</b>. La famiglia, ha sempre fatto sapere la giornalista, è stata la sua priorità. E con Gori, sindaco di Bergamo, ha da poco festeggiato 24 anni di matrimonio: «Sono passati ventiquattro anni da quel sì e <b>non mi sono ancora stancata di sorridere con te</b>». Il loro segreto? «Avere un progetto comune».</p>
      <related>
        <h4>LEGGI ANCHE</h4>
        <a href="https://www.vanityfair.it/people/family-vip/2019/11/16/principe-harry-meghan-markle-archie-gioco-bambini-gossip-reali"/>
        <a href="https://www.vanityfair.it/people/italia/2019/11/19/kate-middleton-e-william-nono-anniversario-fidanzamento-foto-gossip"/>
        <a href="https://www.vanityfair.it/people/mondo/2019/11/16/corna-reali-tradimenti-scandali-royal-europei-notizie-foto-gossip"/>
      </related>
    </article>
  </body>
</html>