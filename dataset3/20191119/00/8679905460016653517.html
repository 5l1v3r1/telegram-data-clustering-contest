<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://calciatoribrutti.com/it/la-collezione-spaventosa-di-maglie-di-paulo-dybala"/>
    <meta property="og:site_name" content="Calciatoribrutti"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="La collezione spaventosa di maglie di Paulo Dybala"/>
    <meta property="og:description" content="Recentemente Paulo Dybala ha aperto le porte della sua casa per un motivo piuttosto singolare: mostrare ad una televisione argentina la sua collezione di maglie da calcio. &amp;ldqu..."/>
  </head>
  <body>
    <article>
      <h1>La collezione spaventosa di maglie di Paulo Dybala</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Enrico Alpi</a></address>
      <p>Recentemente Paulo Dybala ha aperto le porte della sua casa per un motivo piuttosto singolare: mostrare ad una televisione argentina la sua collezione di maglie da calcio.</p>
      <p>“Sai che roba, fa il calciatore” potreste pensare voi, “io sono idraulico, venite a casa mia a vedere la mia collezione di chiavi del 12”. Giusto ragionamento: seguendolo però, dovremmo trovarne più di 350 affinché il paragone possa reggere.</p>
      <p>Eh già, perché <b>Dybala </b>ha raccontato di avere una vera e propria ossessione per lo scambio della maglia a fine partita. Chiaro che, ormai sono più spesso gli avversari a chiedere la sua numero 10 bianconera, ma con molta umiltà Paulo ha raccontato di come non siano passati molti anni da quando lui importunava i campioni più grandi di lui.</p>
      <p>Chiaro che andando a curiosare fra gli oltre 350 reperti, alcuni rievocano all’argentino emozioni più grandi, perciò a precisa richiesta, ha scelto di mostrare quelle più significative. (ndr. quella di <b>Francesco Magnanelli</b> è fuori concorso).</p>
      <p>
        <b>LEGGI ANCHE: <a href="https://calciatoribrutti.com/it/gli-orologi-piu-costosi-dei-calciatori">GLI OROLOGI PIU' COSTOSI DEI CALCIATORI</a></b>
      </p>
      <p>
        <b>LEGGI ANCHE: <a href="https://calciatoribrutti.com/it/il-talento-segreto-di-ryan-giggs">IL TALENTO SEGRETO DI RYAN GIGGS</a></b>
      </p>
      <figure>
        <img src="https://calciatoribrutti.com/application/files/6615/3441/4279/ronaldo_dybala.jpg"/>
      </figure>
      <p><b>#1: RONALDO&amp;MESSI:</b> A pari merito, un po’ per una questione di politica interna, un po’ perché la risposta sbagliata rischiava di inchiodarlo alla panchina della Juve almeno fino a Natale.</p>
      <p><b>#2: POGBA: </b>“Perché è un grande amico”, ha spiegato Dybala, “ma anche perché è grazie a lui che ho imparato a padroneggiare Tinder”, aggiungiamo noi.</p>
      <p><b>#3: QUELLA DEL PRIMO SCUDETTO CON LA JUVE:</b> Un ricordo importante. Tra l’altro Dybala mostra orgoglioso le firme dei compagni di squadra e sì, certamente, la prima che abbiamo cercato è quella di Simone Padoin, che troneggia arrogante sopra a quella di Chiellini.</p>
      <p><b>#4: DOVE TUTTO È INIZIATO:</b> La maglia dell’Instituto di Cordoba dove Dybala esordì e che ricorda all’argentino tutti i sacrifici fatti per arrivare al successo. Che sia un caso abbia gli stessi colori di quella dell’Ancona? Noi non crediamo.</p>
      <p><b>#5: LA ROSANERO:</b> Che ricordi con quel Palermo tutto fantasia e qualità: dove condividevano il campo poeti del pallone come El Flaco Pastore e artisti dell’intervento a gamba tesa anche alle cene di gala come Giulio Migliaccio.</p>
      <p><b>#6: LA PIU’ IMPORTANTE:</b> Quella dell’Argentina con il numero 19. Per la 10 ci sarà tempo: chissà poi con chi mai potrà essere scambiata.</p>
      <p> </p>
      <figure>
        <iframe src="https://www.youtube.com/embed/N9jtGG1NSTE" width="560" height="315" data-service="Youtube" scrolling="no"/>
      </figure>
    </article>
  </body>
</html>