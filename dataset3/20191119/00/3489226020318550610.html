<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/katerinh-olipsh-kai-ponos-sthn-khdeia-manas-kai-korhs-katerreyse-h-megalyterh-aderfh-kai-h-giagia-photos"/>
    <meta property="og:site_name" content="Documento"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Κατερίνη: Θλίψη και πόνος στην κηδεία μάνας και κόρης - Κατέρρευσε η μεγαλύτερη αδερφή και η γιαγιά (Photos)"/>
    <meta property="og:description" content="Με δάκρυα στα μάτια και με ένα μεγάλο γιατί συγγενείς, φίλοι και γνωστοί της 17 χρόνης Μαρίας – Ιωάννας και της 45χρονης μητέρας της Σβέτας, βρέθηκαν σήμερα το πρωί στον Ιερό Ναό της Αγίας Άννας στην Κατερίνη για να πουν το τελευταίο αντίο. "/>
  </head>
  <body>
    <article>
      <h1>Κατερίνη: Θλίψη και πόνος στην κηδεία μάνας και κόρης - Κατέρρευσε η μεγαλύτερη αδερφή και η γιαγιά (Photos)</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Newsroom</a></address>
      <h4>Με δάκρυα στα μάτια και με ένα μεγάλο γιατί συγγενείς, φίλοι και γνωστοί της 17 χρόνης Μαρίας – Ιωάννας και της 45χρονης μητέρας της Σβέτας, βρέθηκαν σήμερα το πρωί στον Ιερό Ναό της Αγίας Άννας στην Κατερίνη για να πουν το τελευταίο αντίο. </h4>
      <p>Τραγικές φιγούρες <b>ο πατέρας και σύζυγος </b><b>και οι δυο κόρες και αδελφές της 17χρονης και της μητέρας της,</b> που δεν μπορούν ακόμα να πιστέψουν τι συνέβη.</p>
      <p>Σύμφωνα με το δελτίο ειδήσεων του ΑΝΤ1 η μεγαλύτερη κόρη της οικογένειας δεν άντεξε και βγήκε έξω από την εκκλησία υποβασταζόμενη. Αλλά ούτε και η γιαγιά της 17χρονης κοπέλας άντεξε και έχασε τις αισθήσεις της μέσα στην εκκλησία. Μετά το τέλος της εξοδίου ακολουθίας μεταφέρθηκε σε νοσοκομείο με ασθενοφόρο του ΕΚΑΒ.</p>
      <figure>
        <a href="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/19/5dd3d210825e632c0a43f846.JPG">
          <img src="https://img.documentonews.gr/unsafe/580x/smart/http://img.dash.documentonews.gr/documento/imagegrid/2019/11/19/5dd3d210825e632c0a43f846.JPG"/>
        </a>
      </figure>
      <p>
        <b>Ακαριαίος ο θάνατος</b>
      </p>
      <p>Την ίδια ώρα, <a href="https://www.documentonews.gr/article/tragwdia-sthn-katerinh-akariaios-o-thanatos-manas-kai-korhs"><b>σύμφωνα με τα αποτελέσματα από την νεκροψία - νεκροτομή </b></a>που διεξήχθη από το Εργαστήριο Ιατροδικαστικής και Τοξικολογίας του Αριστοτελείου Πανεπιστημίου Θεσσαλονίκης (ΑΠΘ), οι σοροί έφεραν κακώσεις σώματος και κεφαλής και ο θάνατός τους φαίνεται να επήλθε ακαριαία.</p>
      <p>Ωστόσο, ακόμα<b> δεν έχει καταλήξει σε ένα συμπέρασμα η αστυνομία για το αν πρόκειται για ατύχημα ή για αυτοκτονία.</b> Μάνα και κόρη έφυγαν από το σπίτι τους στην Κατερίνη ανήμερα των γενεθλίων του κοριτσιού. Εννέα ημέρες η οικογένειά τους ζούσε με την αγωνία μέχρι που οι αρχές τις εντόπισαν σε χαράδρα στην οποία είχαν πέσει με το αυτοκίνητο που οδηγούσε η μητέρα της 17χρονης. Υπενθυμίζεται ότι το ΙΧ εντοπίστηκε από την αστυνομία μέσω drone, σε γκρεμό της Εθνικής Οδού, Κατερίνης – Ελασσόνας.</p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/19/5dd3d210825e6321871e08b3.jpg"/>
      </figure>
      <p>Σε δηλώσεις του ο πατέρας φάνηκε πεπεισμένος πως δεν πρόκειται για αυτοκτονία. Όπως είπε η σύζυγός του λάτρευε την κόρη τους και δεν θα της έκανε ποτέ κακό προσθέτοντας ότι<b> τίποτα δεν προμήνυε ότι θα σκεφτόταν την αυτοκτονία </b>καθώς πριν φύγει από το σπίτι την μοιραία ημέρα έκανε ό, τι ακριβώς έκανε κάθε πρωί. Σύμφωνα με τον ίδιο ο δρόμος σε εκείνο το σημείο ήταν πολύ επικίνδυνος και ενδέχεται η σύζυγός του να μην ήταν συγκεντρωμένη στην οδήγηση με αποτέλεσμα το αυτοκίνητο να βγει από το δρόμο.</p>
      <p>Ωστόσο, το σενάριο της αυτοκτονίας ενισχύεται από τα όσα φαίνεται να είχε δηλώσει η μητέρα της 17χρονης λίγες ημέρες πριν την τραγωδία. Συγκεκριμένα, η γιαγιά της 17χρονης αποκάλυψε η 45χρονη Σβέτα της είχε εκφράσει τις προθέσεις της. «Εγώ φεύγω και δεν ξαναγυρίζω. Θα πάω να αυτοκτονήσω, δεν αντέχω. Είπε η γυναίκα δεν αντέχω» ανέφερε η γιαγιά της ανήλικης.</p>
      <figure>
        <img src="https://img.documentonews.gr/unsafe/580x/smart/http://img.dash.documentonews.gr/documento/imagegrid/2019/11/19/5dd3d20f825e632c0a43f845.JPG"/>
      </figure>
      <figure>
        <img src="https://img.documentonews.gr/unsafe/580x/smart/http://img.dash.documentonews.gr/documento/imagegrid/2019/11/19/5dd3d20f825e6321871e08b2.JPG"/>
      </figure>
      <figure>
        <img src="https://img.documentonews.gr/unsafe/580x/smart/http://img.dash.documentonews.gr/documento/imagegrid/2019/11/19/5dd3d20f825e632c0a43f843.JPG"/>
      </figure>
      <figure>
        <img src="https://img.documentonews.gr/unsafe/580x/smart/http://img.dash.documentonews.gr/documento/imagegrid/2019/11/19/5dd3d210825e6321871e08b4.JPG"/>
      </figure>
      <figure>
        <img src="https://img.documentonews.gr/unsafe/580x/smart/http://img.dash.documentonews.gr/documento/imagegrid/2019/11/19/5dd3d20f825e632c0a43f844.jpg"/>
      </figure>
      <p>Πηγή φωτογραφιών: <a href="http://olympiobima.gr/megali-sygkinisi-kai-ponos-stin-kideia-tis-atyhis-miteras-kai-koris-poy-epesan-se-haradra"><b>olympiobima.gr</b></a></p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>