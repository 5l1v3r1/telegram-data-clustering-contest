<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/India/2019/11/19070512/I-dismiss-the-charge-of-running-parallel-govt-in-WB.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="மேற்கு வங்காளத்தில் அரசுக்கு இணையாக மற்றொரு அரசு நடத்துகிறார்; குற்றச்சாட்டுக்கு ஆளுநர் மறுப்பு"/>
    <meta property="og:description" content="மேற்கு வங்காளத்தில் அரசுக்கு இணையாக மற்றொரு அரசு நடத்துகிறார் என்ற குற்றச்சாட்டை ஆளுநர் மறுத்துள்ளார்."/>
  </head>
  <body>
    <article>
      <h1>மேற்கு வங்காளத்தில் அரசுக்கு இணையாக மற்றொரு அரசு நடத்துகிறார்; குற்றச்சாட்டுக்கு ஆளுநர் மறுப்பு</h1>
      <h2>மேற்கு வங்காளத்தில் அரசுக்கு இணையாக மற்றொரு அரசு நடத்துகிறார் என்ற குற்றச்சாட்டை ஆளுநர் மறுத்துள்ளார்.</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>சிலிகுரி,மேற்கு வங்காளத்தின் ஆளுநராக ஜக்தீப் தன்கர் பதவி வகித்து வருகிறார்.  இவர் அரசுக்கு இணையாக மற்றொரு அரசை நடத்தி வருகிறார் என ஆளும் திரிணாமுல் காங்கிரஸ் கட்சி குற்றச்சாட்டு எழுப்பியது.இதற்கு தன்கர் மறுப்பு தெரிவித்து உள்ளார்.  இதற்கிடையே சிலிகுரி நகரில் நடந்த நிகழ்ச்சி ஒன்றில் கலந்து கொண்ட பின் அவர் செய்தியாளர்களிடம் கூறும்பொழுது, மேற்கு வங்காளத்தில் இணை அரசு ஒன்றை நடத்தி வருகிறேன் என கூறப்படுகிறது.</p>
      <p>அப்படி ஒரு இணை அரசை நான் நடத்தினால், விமான நிலையத்தில் இருந்து சர்க்யூட் ஹவுஸ் (சிலிகுரியில் உள்ளது) வரை என்னுடைய கட்அவுட்களே இருந்திருக்க வேண்டும்.  ஆனால் முதல் மந்திரியின் கட்அவுட்களையே நான் கண்டேன்.  அதனால் இந்த குற்றச்சாட்டை நான் மறுக்கிறேன் என கூறினார்.மேற்கு வங்காளத்தில் ஆளுநர் பொறுப்பேற்று 50 நாட்களாகி விட்டது.  ஆனால் தலைமை செயலாளருக்கு என்னை சந்திக்க நேரமில்லை.  அரசியல் சாசனத்தின் கீழ் மாநில வளர்ச்சிக்கான விவகாரங்கள் பற்றி முதல் மந்திரி என்னிடம் விளக்கமளிக்க வேண்டும்.  அவற்றில் புல்புல் புயல் விவகாரமும் ஒன்று.  இவை பற்றி விளக்கமளிக்க முதல் மந்திரிக்கு நேரம் கிடைக்கும் வரை நான் காத்து கொண்டிருக்கிறேன் என அவர் கூறினார்.</p>
    </article>
  </body>
</html>