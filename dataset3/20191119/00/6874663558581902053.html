<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3774001,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="מגמה מעורבת בניו יורק; הנפט איבד 3%"/>
    <meta property="og:description" content="הנשיא טראמפ שוב מאיים להטיל מכסים על סין; מדד דאו ג'ונס יורד ב-0.3%, נאסד&quot;ק עולה ב-0.3%, S&amp;P 500 ללא שינוי מהותי; 3% קוואלקום יורדת ב-3%, Nvidia נחלשת ב-2%; ברודקום מתחזקת ב-2.5% לאחר המלצה של מורגן סטנלי"/>
  </head>
  <body>
    <article>
      <h1>מגמה מעורבת בניו יורק; הנפט איבד 3%</h1>
      <h2>הנשיא טראמפ שוב מאיים להטיל מכסים על סין; מדד דאו ג'ונס יורד ב-0.3%, נאסד"ק עולה ב-0.3%, S&amp;P 500 ללא שינוי מהותי; 3% קוואלקום יורדת ב-3%, Nvidia נחלשת ב-2%; ברודקום מתחזקת ב-2.5% לאחר המלצה של מורגן סטנלי</h2>
      <address><time datetime="2019-11-19T00:00:00+00:00">19 Nov 2019</time> by <a rel="author">שיר רייטר ומיקי גרינפלד</a></address>
      <p><b>דיווח שוטף מהשווקים המובילים בעולם: העדכונים החשובים, המניות הבולטות, אגרות החוב, ועדכוני האנליסטים</b> <a href="https://www.calcalist.co.il/markets/articles/javascript:var%20x=txt_link(%22stock%22,%2211111032%22,%22%22,%22%22)">ניקיי</a> <a href="https://www.calcalist.co.il/stocks/home/0,7340,L-3961-11111200,00.html?quote=%D7%A9%D7%A0%D7%92%D7%97%D7%90%D7%99">שנגחאי</a> <a href="https://www.calcalist.co.il/stocks/home/0,7340,L-3961-11111033,00.html?quote=%D7%94%D7%90%D7%A0%D7%92%20%D7%A1%D7%A0%D7%92">האנג סנג</a> <a href="https://www.calcalist.co.il/stocks/home/0,7340,L-3961-11111030,00.html?quote=DAX%2030">דאקס</a> <a href="https://www.calcalist.co.il/stocks/home/0,7340,L-3961-11111036,00.html?quote=CAC%2040">קאק</a> <a href="https://www.calcalist.co.il/stocks/home/0,7340,L-3961-11111031,00.html?quote=FTSE%20100">פוטסי</a> <a href="https://www.calcalist.co.il/stocks/home/0,7340,L-3961-11111024,00.html?quote=%D7%93%D7%90%D7%95%20%D7%92'%D7%95%D7%A0%D7%A1">דאו ג'ונס</a> <a href="https://www.calcalist.co.il/stocks/home/0,7340,L-3961-11111028,00.html?quote=%D7%A0%D7%90%D7%A1%D7%93">נאסד"ק</a> <a href="https://www.calcalist.co.il/stocks/home/0,7340,L-3961-11111026,00.html?quote=S&amp;P%20500">S&amp;P 500</a></p>
      <p>
        <a href="https://t.me/calcalistcapitalmarkets">הצטרפו לעדכונים שוטפים בערוץ הטלגרם של מדור שוק ההון ב"כלכליסט"</a>
      </p>
      <p><b>21:45 -</b> הנפט מסוג WTI איבד 3.2% וננעל ברמה של 55.2 דולר לחבית - הרמה הנמוכה ביותר החודש. הסיבה העיקרית לכך היתה דיווח ברויטרס לפיו רוסיה אמנם תתחייב לקיצוץ התפוקה עליו סיכמה עם חברות אופ"ק ושאר היצרניות בראשית החודש הבא, אך לא תתמוך בקיצוץ נרחב יותר. בנוסף, צפויה עלייה שבועית רביעית ברציפות במלאי הנפט בארה"ב. לפי S&amp;P Global Platts, צפויה להירשם עלייה של 1.6 מיליון חביות.</p>
      <figure>
        <img src="https://images1.calcalist.co.il/PicServer3/2019/10/03/939103/19_l.jpg"/>
      </figure>
      <p><b>20:45  -</b> מחיר הזהב עלה היום ב-0.2% (2.40 דולר) ונקבע על 1,47330 דולר האונקיהע.</p>
      <p><b>20:30 - </b>זה מה שעושות חמש הגדולות: <a href="https://www.calcalist.co.il/stocks/home/0,7340,L-3959-50100044,00.html?quote=APPLE">אפל</a>יורדת ב-0.3%, <a href="https://www.calcalist.co.il/stocks/home/0,7340,L-3959-50100001,00.html?quote=MICROSOFT">מיקרוסופט</a>עולה ב-0.3% ומתקרבת אליה בשווי שוק (1.18 טריליון לאפל, 1.15 טריליון למיקרוסופט), <a href="https://www.calcalist.co.il/stocks/home/0,7340,L-3959-50100010,00.html?quote=AMAZON">אמזון</a>עולה ב-0.2%, <a href="https://www.calcalist.co.il/stocks/home/0,7340,L-3959-50100176,00.html?quote=GOOGLE">אלפבית</a>יורדת ב-0.4% ו<a href="https://www.calcalist.co.il/stocks/home/0,7340,L-3959-50100247,00.html?quote=FACEBOOK">פייסבוק</a> מתחזקת ב-1%.</p>
      <p><b>19:30 - </b>סאגת הסחר מקבלת עוד תפנית - אחת ממאות כנראה - הפעם לכיוון הפסימי, לאחר איום חדש של נשיא ארה"ב: <a href="https://www.calcalist.co.il/world/articles/0,7340,L-3774084,00.html">דונלד טראמפ מודיע לפני שעה קלה כי הוא יטיל מכסים בשיעור גבוה עוד יותר על סין</a> אם זו תימנע מלהגיע לעסקת סחר עם ארה"ב בקרוב. הנשיא אמר את הדברים בבית הלבן, במהלך ישיבת קבינט.  </p>
      <p> </p>
      <figure>
        <img src="https://images1.calcalist.co.il/PicServer3/2019/10/27/942889/3L.jpg"/>
        <figcaption>הנשיא דונלד טראמפ <br/>צילום: Reuters</figcaption>
      </figure>
      <p><b>19:20 -</b> נעילה באירופה: דאקס עלה ב-0.1%, קאק ירד ב-0.4%, פוטסי עלה ב-0.2$, סטוקס 600 נחלש ב-0.1%. מניית קייפ (Kape) של טדי שגיא נסקה ב-31.2% בלונדון (ראו עדכון מוקדם על העסקה החדשה של החברה).</p>
      <p><b>18:30 -</b> מדד דאו ג'ונס יורד ב-0.4%, מעבר ל<a href="https://www.calcalist.co.il/stocks/home/0,7340,L-3959-50200018,00.html?quote=HOME%20DEPOT">הום דיפו</a> שמאבדת 4.8% בתחתית המדד, בין האדומות הבולטות - <a href="https://www.calcalist.co.il/stocks/home/0,7340,L-3959-50100284,00.html?quote=WALGREENS%20BOOTS%20ALLIANCE">וולגרינס בוטס</a>שנחלשת ב-1% ו<a href="https://www.calcalist.co.il/stocks/home/0,7340,L-3959-50200059,00.html?quote=NIKE">נייקי</a>ב-0.8%, לצד <a href="https://www.calcalist.co.il/stocks/home/0,7340,L-3959-50100000,00.html?quote=INTEL%20CORPORATION">אינטל</a>כאמור שמאבדת 0.8%.</p>
      <p><b>18:20 - </b>מול העלייה של 2.5% בברודקום (ראו עדכון מוקדם על המלצת מורגן סטנלי), מניות השבבים נסחרות ברובן במינוס: <a href="https://www.calcalist.co.il/stocks/home/0,7340,L-3959-50100000,00.html?quote=INTEL%20CORPORATION">אינטל</a>נחלשת ב-0.8%, <a href="https://www.calcalist.co.il/stocks/home/0,7340,L-3959-50100173,00.html?quote=NVIDIA%20COR">Nvidia</a>יורדת ב-2.4% ו<a href="https://www.calcalist.co.il/stocks/home/0,7340,L-3959-50100002,00.html?quote=QUALCOMM%20INC">קוואלקום</a> ב-2.5%, <a href="https://www.calcalist.co.il/stocks/home/0,7340,L-3959-50100274,00.html?quote=NXP%20SEMICONDUCTOR">NXP</a>ב-1%. </p>
      <p><b>17:15 -</b> 45 דקות של מסחר מאחורינו, דאו ג'ונס עבר לירידה קלה של 0.2%, נאסד"ק עולה ב-1%, S&amp;P 500 יציב.</p>
      <p><b>17:00 -</b> מניית חברת הסייבר הישראלית Kape קופצת ב-31.5% בלונדון. החברה שבשליטת קבוצת טדי שגיא<a href="https://www.calcalist.co.il/internet/articles/0,7340,L-3773999,00.html">רוכשת את חברת LTMI האמריקאית</a>, המחזיקה ב Private Internet Access - PIA, בשווי עסקה כולל של 127.6 מיליון דולר. התשלום נחלק בין תשלום של 95.5 מיליון דולר שמתוכו 52.5 מיליון דולר במזומן והיתר במניות. כמו כן, Kape תפרע חוב של LTMI בגובה של 32.1 מיליון דולר.  </p>
      <figure>
        <img src="https://images1.calcalist.co.il/PicServer3/2017/10/30/767850/31_l.jpg"/>
        <figcaption>צילום: אוראל כהן</figcaption>
      </figure>
      <p><b>16:30 -</b> המסחר נפתח: מדד דאו ג'ונס יציב, נאסד"ק עולה ב-0.2%, S&amp;P 500 עולה ב-0.1%.</p>
      <p>היורו יציב, ב-1.107 דולר, הפאונד נחלש ב-0.1% ל-1.293 דולר; תשואת אג"ח ארה"ב ל-10 שנים יציבה ב-1.81%; הנפט מסוג WTI יורד ב-1.7% ל-56.1 דולר לחבית; הזהב יורד ב-0.3% ל-1,467.50 דולר לאונקיה; באירופה - דאקס עולה ב-0.8%, קאק עולה ב-0.1%, פוטסי מתחזק ב-1.1%.</p>
      <p><b>16:00 - </b>מאקרו ארה"ב: התחלות הבנייה עלו בחודש אוקטובר ב-3.8% לקצב של 1.314 מיליון יחידות, לעומת קצב שנתי של 1.256 מיליון יחידות בחודש שעבר. תחזית הכלכלנים עמדה על קצב שנתי של 1.320 מיליון התחלות. אישורי הבנייה טיפסו ב-5% ל-1.461 מיליון, הרמה הגבוהה ביותר מאז מאי 2007 (אישורי הבנייה ליחידות המגורים החד משפחתיות עלו ב-3.2%) - התחזיות עמדו על 1.385 מיליון אישורים.</p>
      <p><b>15:50 - </b>ברודקום עולה ב-1.9% בטרום: במורגן סטנלי העלו המלצה על חברת השבבים מ'תשואת שוק' ל'תשואת יתר' ואת מחיר היעד מ-298 ל-367 דולר. מניית ברודקום ננעלה אתמול בשווי של 311.07 דולר – שווי המניה עלה ב-22% מתחילת 2019.</p>
      <figure>
        <img src="https://images1.calcalist.co.il/PicServer2/20122005/49810/27986141_H192657_l.jpg"/>
        <figcaption>צילום: בלומברג</figcaption>
      </figure>
      <p><b>15:10 - </b>אלפי חשבונות משירות הסטרימינג החדש דיסני+ נחדרו על ידי האקרים ופרטי המשתמשים הועמדו למכירה ב- dark web - כך לפי דיווחים בשורה של אתרים בארה"ב, בהם תחקיר של אתר החדשות ZDNet.. דיסני+, שירות הסטרימינג החדש של דיסני, החל לפעול ביום שלישי שעבר. שעות ספורות לאחר פתיחת השירות בוצעה חדירה לאלפי החשבונות החדשים ופרטיהם נמכרו במחירים של בין 3 ל-11 דולר לחשבון.</p>
      <p>המנויים עצמם דיווחו ש"הוציאו" אותם מהמכשירים וזמן קצר לאחר מכן שינו את הסיסמא ואת המייל ששולבו בחשבון הסטרימינג שלהם. דובר של דיסני אמר ל-CNBC שהחברה "לוקחת ברצינות רבה מאד את הפרטיות והביטחון של נתוני המשתמשים" וציינה כי אין אינדיקציה לפגיעה באבטחה של דיסני+.</p>
      <p> </p>
      <p><b>14:45 -</b> עוד שני דוחות חשובים:</p>
      <p>קול'ס (Kohl's) נופלת ב-10% בטרום, בעיקר בשל הורדת תחזית רווח לשנה כולה: הקמעונאית האמריקאית רשמה ברבעון רווח נקי של 123 מיליון דולר או 78 סנט למניה, לעומת 161 מיליון דולר או 98 סנט למניה ברבעון המקביל. ההכנסות הסתכמו ב-4.63 מיליארד דולר, בדומה לתקופה המקבילה, הצפי בשוק עמד על 4.40 מיליארד דולר. ההכנסות בחנויות הזהות עלו ב-0.3%, הצפי עמד על שיפור של 0.9%. קול'ס צופה עתה לסיים את 2019 עם רווח מתואם של 4.95-4.75 דולר למניה, מול תחזית קודמת של 5.45-5.15 דולר למניה. הצפי בשוק עומד על 5.19 דולר למניה.</p>
      <p>מדטרוניק מטפסת ב-2% בטרום: ענקית המכשור הרפואי רשמה ברבעון הפיסקאלי השני רווח נקי של 1.36 מיליארד דולר או 1.01 דולר למניה, לעומת 1.12 מיליארד דולר או 82 סנט למניה ברבעון המקביל. הרווח המתואם עמד על 1.31 דולר למניה, הצפי עמד על 1.28 דולר למניה. ההכנסות צמחו ב-3% ל-7.71 מיליארד דולר, צפי האנליסטים עמד על 7.66 מיליארד דולר. מדטרוניק צופה לשנה הפיסקאלית 2020רווח מתואם בטוח של 5.63-5.57 דולר למניה, מצול תחזית קודמת של 5.60-5.54 דולר למניה.</p>
      <p> </p>
      <p><b>14:30 - </b>שעתיים לפתיחת המסחר בניו יורק, החוזים על המדדים המובילים עולים בשיעור של בין 0.2% (דאו ג'ונס) ל-0.4% (נאסד"ק).</p>
      <p> </p>
      <p>היורו יציב, ב-1.107 דולר, הפאונד נחלש ב-0.1% ל-1.293 דולר; תשואת אג"ח ארה"ב ל-10 שנים יציבה ב-1.82%; הנפט מסוג WTI יורד ב-1% ל-56.5 דולר לחבית; הזהב יורד ב-0.2% ל-1,468.40 דולר לאונקיה; באירופה - דאקס עולה ב-1%, קאק עולה ב-0.3%, פוטסי מתחזק ב-1.2%.</p>
      <p> </p>
      <p><b>13:45 - </b>סחורות בשעה זו: הנפט מסוג WTI נחלש ב-0.9% ונסחר תמורת 56.5 דולר לחבית, הנפט מסוג ברנט יורד ב-0.8% לרמה של 62 דולר לחבית. הזהב יורד ב-0.3% והמתכת היקרה נסחרת תמורת 1,467.3 דולר לאונקיה.</p>
      <figure>
        <img src="https://images1.calcalist.co.il/PicServer3/2019/09/02/931406/16_l.jpg"/>
        <figcaption>מטיל זהב <br/>צילום: בלומברג</figcaption>
      </figure>
      <p><b>13:30 -</b> בארה"ב - <a href="https://www.calcalist.co.il/stocks/home/0,7340,L-3959-50200007,00.html?quote=BOEING">בואינג</a> קיבלה 50 הזמנות לדגם המטוס המקורקע שלה – 737 מקס. מדובר בחדשות טובות עבור היצרנית האמריקאית שממשיכה להתמודד עם ההשלכות של שתי ההתרסקויות הקטלניות של מטוסי ה-737 מקס.</p>
      <p>מה דעתך על מניית BOEING:</p>
      <figure>
        <img src="https://www.calcalist.co.il/Images/I-Invest/StockQuote/StocksButtonOne.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonTwo.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonThree.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonFour.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonFive.gif"/>
      </figure>
      <ul>
        <li> </li>
        <li> </li>
        <li> </li>
        <li> </li>
        <li> </li>
      </ul>
      <table bordered="">
        <tr>
          <td valign="top"/>
          <td valign="top">קנייה חזקה</td>
          <td valign="top"/>
          <td valign="top">קנייה</td>
          <td valign="top"/>
          <td valign="top">המתן</td>
          <td valign="top"/>
          <td valign="top">מכירה</td>
          <td valign="top"/>
          <td valign="top">מכירה חזקה</td>
        </tr>
      </table>
      <p>
        <a href="https://www.calcalist.co.il/stocks/home/0,7340,L-3959-50200007,00.html?quote=BOEING">לדף מניית BOEING</a>
      </p>
      <figure>
        <img src="https://www.calcalist.co.il/images/arrow_nadlan.gif"/>
      </figure>
      <p>חברת התעופה הלאומית של קזחסטן, אייר אסטנה, שהיא לקוחה של המתחרה בבואינג – איירבוס – הודיעה היום שתקנה 30 מטוסי מקס של בואינג. שווי העסקה מוערך ב-3.6 מיליארד דולר. בנוסף, חתמה בואינג על הסכם נפרד למכירת 20 מטוסים ללקוח שלא נחשף, כך לפי אתר מרקטווטש. שווי העסקה מוערך ב-2.3 מיליארד דולר.</p>
      <p><a href="https://www.calcalist.co.il/stocks/home/0,7340,L-3959-50200018,00.html?quote=HOME%20DEPOT">הום דיפו</a> פירסמה דוחות עם רווח שעלה על הציפיות, אך החמיצה את צפי ההכנסות והנמיכה את תחזית ההכנסות לשנה הפיסקלית כולה.</p>
      <p>רשת מוצרי הבית והגינה וחומרי הבניין סיכמה את הרבעון השלישי של 2019 עם רווח מתואם של 2.53 דולר למניה, מעל תחזיות השוק לרווח של 2.52 דולר למניה.</p>
      <p>ההכנסות עלו ב-3.5% ביחס לרבעון המקביל ב-2018 והסתכמו ב-27.22 מיליארד דולר, מעט מתחת לצפי האנליסטים שהעריכו הכנסות של 27.53 מיליארד דולר.</p>
      <p>המכירות בחנויות הזהות (סניפים שהיו פתוחים הן ברבעון המדווח והן ברבעון המקביל בשנה הקודמת, שמשמש להשוואה), עלו ב-3.8% בלבד, בזמן שבשוק ציפו לצמיחה של 4.7%. החברה הנמיכה את תחזית ההכנסות לשנה כולה וכעת צופה צמיחה של 1.8% - התחזית הקודמת העריכה צמיחה של 2.3%. תחזית הרווח המתואם נשארה על עלייה של 3.1%.</p>
      <p>מניית הום דיפו מאבדת 4.6% בטרום המסחר בניו יורק. החוזים העתידיים על המדדים המובילים בוול סטריט מאותתים על פתיחה חיובית. </p>
      <figure>
        <img src="https://images1.calcalist.co.il/PicServer3/2017/11/14/771531/25.jpg"/>
        <figcaption>סניף של הום דיפו <br/>צילום: בלומברג</figcaption>
      </figure>
      <p> </p>
      <p> </p>
      <p><b>13:00 -</b> המדדים המובילים באירופה מזנקים למרות האופטימיות המוגבלת בנוגע לעסקת סחר בין וושינגטון לבייג'ינג. שתי הכלכלות הגדולות בעולם נדרשות להגיע להסכם ראשוני לפני 15 בדצמבר – אז צפויה ארה"ב להטיל מכסים נוספים על יבוא סחורות מסין.</p>
      <p>מדד פוטסי הלונדוני עולה ב-1.3%, דאקס בפרנקפורט מטפס ב-1.1% לשיא מאז ינואר 2018, וקאק הפריזאי מוסיף 0.5% ועולה לרמת שיא מאז יוני 2007.</p>
      <p>בייג'ינג פסימית בנוגע להסכם סחר, כך אמר אתמול גורם ממשלתי ל-CNBC. בסין מודאגים לאחר שנשיא ארה"ב דונלד טראמפ אמר כי לא יחזיר לאחור הטלת מכסים שכבר בוצעה, זאת בניגוד להבנות שאיתן יצאה המשלחת הסינית מהפגישה עם נציגות ארה"ב.</p>
      <p><b>11:00 - </b>בנעילה באסיה - האנג סנג טיפס ב-1.6%, שנגחאי עלה ב-0.9% וניקיי נחלש ב-0.5%.</p>
      <p><b>10:30 - </b>המסחר בבורסות אירופה נפתח לפני חצי שעה ומתנהל בעליות - מדד פוטסי הלונדוני מטפס ב-0.5%, דאקס בפרנקפורט מתחזק ב-0.4% וקאק הפריזאי מוסיף לערכו 0.2%.</p>
      <p>חברת התעופה איזיג'ט מטפסת ב-3.1% בבורסת לונדון אחרי הדוחות של שנת 2019 הפיסקלית שהציגו ירידה ברווח, לצד עלייה בהכנסות ובמספר הנוסעים. איזיג'ט ציינה שמספר ההזמנות למחצית הראשונה של 2020 הפיסקלית גבוה מעט ביחס לתקופה המקבילה בשנה הקודמת.</p>
      <p>חברת הלואו קוסט הבריטית רשמה ב-12 החודשים שהסתיימו ב-30 בספטמבר ירידה של 3.4% ברווח לפני מס שעמד על 430 מיליון פאונד, בהשוואה ל-445 מיליון פאונד ב-2018 הפיסקלית.</p>
      <p>ההכנסות של איזיג'ט עלו ב-8% ל-6.39 מיליארד פאונד. ההכנסות למושב נחלשו ב-1.8% ל-60.81 פאונד, על רקע החולשה בביטחון הצרכנים. מספר הנוסעים עלה ב-8.6% ל-96.1 מיליון.</p>
      <p>הרווח המתואם לפני מס - נתון מפתח עבור חברות טיסות, שמנטרל השפעות חד פעמיות – נפל ב-26% ל-427 מיליון פאונד מ-578 מיליון פאונד אשתקד. דירקטוריון איזיג'ט הודיע על חלוקת דיבידנד של 43.9 פני למניה, לעומת דיבידנד של 58.6 פני למניה בשנה הקודמת.</p>
      <p>לשנת 2020 הפיסקלית החברה צופה רווח מתואם לפני מס בצד הגבוה של התחזית הקודמת שלה – שהעריכה טווח שבין 420 מיליון פאונד ל-430 מיליון פאונד.</p>
      <figure>
        <img src="https://images1.calcalist.co.il/PicServer3/2019/08/07/925788/2_l.jpg"/>
        <figcaption>מטוסים של חברת איזיג'ט <br/>צילום: רויטרס</figcaption>
      </figure>
      <p><b>8:15 -</b> הבורסות המובילות באסיה רושמות הבוקר מגמה מעורבת על רקע חוסר הוודאות בנושא להתפתחויות הקרובות ביחסי הסחר בין ארה"ב לסין. הבורסה בהונג קונג ממשיכה לטפס, למרות ההפגנות והמהומות המתמשכות בעיר, מדד האנג סנג מטפס ב-1.2%, שנגחאי עולה ב-0.6% ואילו ניקיי ננעל בירידה של 0.5%.</p>
      <p>"ללא פרסום נתונים משמעותיים באסיה היום, תשומת הלב באיזור תישאר ממוקדת בשיחות בסחר ובהונג קונג - אף אחד מהם לא צפוי לעורר ביטחון במשקיעים", אמר ג'פרי האלי, אנליסט שווקים ראשי באואנדה.</p>
      <p>משטרת הונג הונג הידקה את המצור על קמפוס האוניברסיטה הפוליטית בהונג קונג, שבה התבצרו מפגינים - מאות מתוכם ניסו לעזוב את הקמפוס ונעצרו.</p>
      <p>הבורסות בניו יורק <a href="https://www.calcalist.co.il/markets/articles/0,7340,L-3773845,00.html">ננעלו אתמול בשיא כל הזמנים</a>, לאחר עליות מזעריות שרשמו המדדים המובילים - דאו ג'ונס ונאסד"ק טיפסו ב-0.1%, S&amp;P 500 עלה בפחות מ-0.1%.</p>
      <figure>
        <img src="https://images1.calcalist.co.il/PicServer3/2019/10/04/939242/1NL.jpg"/>
        <figcaption>הפגנה בהונג קונג <br/>צילום: גטי</figcaption>
      </figure>
    </article>
  </body>
</html>