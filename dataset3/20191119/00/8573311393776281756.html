<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/people/italia/2019/11/19/carolyn-smith-tumore-nuova-operazione-cure-come-sta"/>
    <meta property="og:site_name" content="VANITY FAIR"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Carolyn Smith e la battaglia contro il tumore: «Voglio sentirmi dire &quot;è finita!&quot;»"/>
    <meta property="og:description" content="La presidente di giuria di «Ballando con le stelle» non ha mai voluto fare mistero della sua malattia. E adesso racconta di avere subìto una nuova operazione, della nuova cura da intraprendere. Non si arrende: «Quattro anni e tre mesi sono un po' tanto ma guardo avanti»"/>
  </head>
  <body>
    <article>
      <h1>Carolyn Smith e la battaglia contro il tumore: «Voglio sentirmi dire "è finita!"»</h1>
      <address><time datetime="2019-11-19T00:00:00+00:00">19 Nov 2019</time> by <a rel="author" href="https://www.vanityfair.it/author/ssaltalamacchia" target="_blank">Stefania Saltalamacchia</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/19092621/carolyn-l-950x684.jpg"/>
        </figure>
        <figure>
          <img src="https://images.vanityfair.it/gallery/116775/Big/bb41991e-60be-4074-b565-89b4e17fcc70.png"/>
          <figcaption>
            <b>Carolyn Smith</b>
            <cite>Screenshot @Instagram</cite>
          </figcaption>
        </figure>
        <figure>
          <img src="https://images.vanityfair.it/gallery/116775/Big/a7692596-8a86-440f-b6bc-a346acac7841.jpg"/>
          <figcaption>
            <b>Carolyn Smith</b>
            <cite>Ipa</cite>
          </figcaption>
        </figure>
        <figure>
          <img src="https://images.vanityfair.it/gallery/116775/Big/d50a5c15-54a6-42f1-8839-fdf9d39bd264.png"/>
          <figcaption>
            <b>Carolyn Smith</b>
            <cite>Screenshot @Instagram</cite>
          </figcaption>
        </figure>
        <figure>
          <img src="https://images.vanityfair.it/gallery/116775/Big/0e9f1233-3786-4494-9216-8141f78c3215.jpg"/>
          <figcaption>
            <b>Carolyn Smith</b>
            <cite>Ipa</cite>
          </figcaption>
        </figure>
        <figure>
          <img src="https://images.vanityfair.it/gallery/116775/Big/222cc291-9ca1-4405-b5f0-31b4d1194a69.jpg"/>
          <figcaption>
            <b>Carolyn Smith</b>
            <cite>Ipa</cite>
          </figcaption>
        </figure>
        <figure>
          <img src="https://images.vanityfair.it/gallery/116775/Big/b4aa221f-1b61-4b30-b29b-3bb17a915ba6.jpg"/>
          <figcaption>
            <b>Carolyn Smith</b>
            <cite>Ipa</cite>
          </figcaption>
        </figure>
        <figcaption>Carolyn Smith</figcaption>
      </slideshow>
      <p>
        <b>La presidente di giuria di «Ballando con le stelle» non ha mai voluto fare mistero della sua malattia. E adesso racconta di avere subìto una nuova operazione, della nuova cura da intraprendere. Non si arrende: «Quattro anni e tre mesi sono un po' tanto ma guardo avanti»</b>
      </p>
      <p><b>Carolyn Smith</b> ci mette la faccia, come al solito. Per l’ex ballerina, coreografa, maestra di ballo e giudice internazionale l’ultimo mese è stato molto difficile. E la 59enne ha deciso di parlarne adesso, dopo qualche settimana di silenzio, per continuare a raccontare ai follower e ai fan il difficile percorso che a testa alta sta affrontando <a href="https://www.vanityfair.it/people/italia/16/02/02/carolyn-smith-tumore-cancro-ballando-con-le-stelle-intervista-foto">da quando nel 2015 le è stato diagnosticato <b>un tumore al seno.</b></a></p>
      <p>Da allora Carolyn ha voluto raccontare praticamente tutto: gli esami, le cure, i capelli che cadono, i continui controlli.</p>
      <p>Non – precisa – per entrare nei dettagli della sua malattia ma per far capire che anche una «battaglia» così complicata la si può intraprendere con<b> positività</b>, guardando sempre avanti. Così, dopo un periodo di stop consigliato dai medici, eccola raccontarsi come sempre senza filtri: «Ho subìto lo scorso 7 ottobre <b>un delicato intervento</b>», fa sapere, «<b>per rimuovere l’intruso, il cancro, il tumore, chiamatelo come volete». </b>E dopo, per l’ennesima volta, la presidente di giuria di <i>Ballando con le stelle</i> avrebbe voluto sentire queste parole: «È finita qui».</p>
      <p>Purtroppo, aggiunge, non può essere così. Il suo percorso oncologico di cura deve continuare: «L’esame istologico ha rilevato che <b>ci sono ancora cellule tumorali attive</b>. È stato un pugno sotto la cintura anche per me. Per dieci giorni sono rimasta frastornata, come fossi uno zombie, e questo non è proprio da me».</p>
      <p>Ma Carolyn insegna a cadere e a rialzarsi. «È stato pesante e difficile sentire parlare di nuovo di radioterapia, di chemio», ha fatto ancora sapere. E ora la scozzese più famosa d’Italia è pronta a rallentare per un po’ con il lavoro e a iniziare una nuova terapia: «<b>Devo cominciare un nuovo percorso per continuare a combattere</b> e da fine novembre assumerò un nuovo farmaco. Certo <b>quattro anni e tre mesi sono una battaglia un po’ lunghina, ma io voglio sentirmi dire “è finita!”».</b></p>
      <related>
        <h4>LEGGI ANCHE</h4>
        <a href="https://www.vanityfair.it/people/italia/2019/09/26/carolyn-smith-tumore-risvegliato-annuncio-social-foto-gossip-notizie"/>
        <a href="https://www.vanityfair.it/people/italia/16/02/02/carolyn-smith-tumore-cancro-ballando-con-le-stelle-intervista-foto"/>
      </related>
    </article>
  </body>
</html>