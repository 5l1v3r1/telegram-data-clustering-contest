<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.automarket.ro/stiri/skoda-va-prezenta-conceptul-unui-suv-in-februarie-2020-viitorul-model-va-94813.html"/>
    <meta property="og:site_name" content="Automarket"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Skoda va prezenta conceptul unui SUV în februarie 2020: viitorul model va fi construit pe o nouă platformă low-cost"/>
    <meta property="og:description" content="Skoda se pregătește să prezinte conceptul unui SUV în februarie 2020, viitorul model urmând să fie construit pe o nouă platformă low-cost și dedicat pieței din India, potrivit informațiilor prezentate de CEO-ul companiei."/>
  </head>
  <body>
    <article>
      <h1>Skoda va prezenta conceptul unui SUV în februarie 2020: viitorul model va fi construit pe o nouă platformă low-cost</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Paul Cosma</a></address>
      <p>Skoda se pregătește să prezinte conceptul unui SUV în februarie 2020, viitorul model urmând să fie construit pe o nouă platformă low-cost și dedicat pieței din India, potrivit informațiilor prezentate de CEO-ul companiei.</p>
      <p><a href="https://www.automarket.ro/masini-noi/skoda/">Skoda</a> conduce grupul de lucru care dezvoltă proiectul MQB A0, o nouă platformă low-cost pentru grupul Volkswagen. Noua platformă va găzdui două modele ale brandului VW, printre care și un SUV.</p>
      <p>În plus, constructorul ceh a anunțat că, în februarie anul viitor, va prezenta conceptul unui SUV ce va fi construit pe această platformă și va fi produs în India. Viitorul SUV Skoda va intra în producție la sfârșitul lui 2020, după cum a declarat CEO-ul Bernhard Maier.</p>
      <p>Conform primelor informații disponibile, SUV-ul “indian” nu va fi disponibil la vânzare în Europa.</p>
      <p><b><i>“Dac</i></b><b><i>ă vrem să fim competitivi, trebuie să respectăm cererile clienților noștri din India, care sunt diferite de restul lumii,”</i></b> a spus șeful Skoda.</p>
      <p>Constructorul ceh va investi circa un miliard de euro în proiectul noii platforme low-cost, investiție ce presupune și deschiderea unui centru R&amp;D în apropiere de Delhi.</p>
      <p>Via <a href="https://europe.autonews.com/automakers/skoda-concept-will-preview-small-suv-india">Automotive News</a></p>
    </article>
  </body>
</html>