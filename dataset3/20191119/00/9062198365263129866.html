<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3378750/iyi-insanlarla-dostluk-kurun"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T00:30:00+00:00"/>
    <meta property="og:title" content="İyi insanlarla dostluk kurun"/>
    <meta property="og:description" content="Dostun dost üzerinde tesiri vardır. O yüzden büyüklerimiz dost seçiminde ahlaki değerleri merkeze almamızı tavsiye ediyorlar."/>
  </head>
  <body>
    <article>
      <h1>İyi insanlarla dostluk kurun</h1>
      <h2>Dostun dost üzerinde tesiri vardır. O yüzden büyüklerimiz dost seçiminde ahlaki değerleri merkeze almamızı tavsiye ediyorlar.</h2>
      <address>
        <time datetime="2019-11-19T00:30:00+00:00">19 Nov 2019, 00:30</time>
      </address>
      <p>Hz. Peygamber bu konuda şöyle buyurur: “Mümin kendisiyle dostluk kurulabilen kişidir. İnsanlarla dost olmayan ve kendisiyle dostluk kurulamayan kişide hayır yoktur.”</p>
      <p>Resulullah arkadaşın kişi üzerinde büyük tesirinin olduğunu belirtir ve “kişi arkadaşının dini üzeredir” ifadesiyle bu etkileşimi işaret eder. Bir hadisinde, “İyi insanlarla arkadaşlık yapan güzel koku satanın yanında bulunan ve o güzel kokudan istifade eden kişiye benzer” buyurmaktadır. İnsan yakınlık duyduğu kişinin huyunu taklit eder, ona benzemek için çaba gösterir.</p>
      <p>Kişi sevdiğinin ahlak, tutum ve ideolojisinden etkilenir.</p>
      <p>Arkadaş arkadaşı kendi yoluna çeker ve onu dönüştürür. İyi arkadaş iyiliğe, kötü arkadaş kötülüğe teşvik eder.</p>
      <h3>KÖTÜ ARKADAŞ ZARAR GETİRİR</h3>
      <p>Arkadaş olarak gördüğümüz kişi, farkındalığımızı artırmalı ve hatalarımızı görmemiz noktasında yardımcı olmalıdır. Allah’ın dinini hiçe sayan, fasık bir arkadaş, arkadaşına karşı iyi davranmaz, onun iyiliğini istemez.</p>
      <p>Rabbimiz Furkan Suresi’nde şöyle buyurur:</p>
      <p>“O gün gerçek mülk (hâkimiyet) Rahman’ındır. Kâfirlere ise zor olan bir gündür.</p>
      <p>O gün zalim kimse ellerini ısırıp şöyle der: Keşke ben Peygamberle beraber bir yol tutsaydım.</p>
      <p>Vay halime ne olurdu en falancayı dost edinmeseydim.</p>
      <p>Yemin olsun ki (o) bana geldikten sonra beni zikirden (Kur’an’dan) saptırdı. Şeytan ise insanı (işte o gün böyle) yardımsız bırakır.”</p>
      <p>Alkeme el-Utaridi (r.a.) ölüm döşeğinde oğluna şu vasiyeti yapmıştır:</p>
      <p>“Yavrum dost edineceğin kişi öyle biri olsun ki, ona hizmet ettiğin zaman emeğin boşa gitmesin.</p>
      <p>Onunla birlikte olduğun zaman senin itibarını düşürmesin. Bir sıkıntıya düştüğünde seni yalnız bırakmasın.</p>
      <p>Hayır yapmak istediğin zaman senin yanında yer alsın, iyiliklerini söylesin, kusurlarını örtsün.”</p>
      <p> </p>
      <p>Dostlarda aranacak özellikler</p>
      <p>Akıllı olmak,</p>
      <p>Güzel ahlak sahibi olmak,</p>
      <p>Sağlam bir itikada sahip olmak,</p>
      <p>Sağlam bir duruşa sahip olmak,</p>
      <p>Dost olarak gördüğümüz kişi şefkat ve merhamet sahibi olmalıdır.</p>
      <p>Adil ve paylaşımcı olmalıdır.</p>
      <p>İslami sorumluluklarını yerine getirme noktasında istikrarlı olmalıdır.</p>
      <p>Akıllı ve dürüst olmalıdır.</p>
      <p>Dost olarak gördüğünüz kişi yalana başvurmamalı ve menfaatçi olmamalıdır.</p>
      <p> </p>
    </article>
  </body>
</html>