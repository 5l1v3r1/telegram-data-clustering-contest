<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telefonguru.hu/hir/szerezd_meg_a_karacsonyi_ajandekod_a_telenortol_2019-11-19"/>
    <meta property="og:site_name" content="TELEFONGURU"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Szerezd meg a karácsonyi ajándékod a Telenortól"/>
    <meta property="og:description" content="Már novemberben átvehetik karácsonyi ajándékukat a Telenor ügyfelei."/>
  </head>
  <body>
    <article>
      <h1>Szerezd meg a karácsonyi ajándékod a Telenortól</h1>
      <h2>Már novemberben átvehetik karácsonyi ajándékukat a Telenor ügyfelei.</h2>
      <address><time datetime="2019-11-19T00:00:00+00:00">19 Nov 2019</time> by <a rel="author">Telenor</a></address>
      <ul>
        <li>
          <b>Több ajánlattal, például meglévő, lakossági hangalapú előfizetéssel rendelkező ügyfeleinek szóló 3 napos korlátlan és díjmentes belföldi beszélgetéssel vagy mobilnetezéssel készül a Telenor a karácsonyi szezonra.</b>
        </li>
        <li>
          <b>A most indult új, HiperCsoport szolgáltatással a telenorosok több előfizetés esetén kedvezményeket érhetnek el, például csoporton belüli ingyen beszélgetést és akár 15% havidíjkedvezményt. A csoportos kedvezményrendszerbe számlás, kártyás és otthoni internet-előfizetések is bevonhatók.</b>
        </li>
        <li>
          <b>Elindult a MyKi Touch gyerekórához használható, Telenor Mini tarifa.</b>
        </li>
      </ul>
      <p><b>Új szolgáltatás csoportos kedvezményekért</b> </p>
      <p>A <b>HiperCsoport</b> szolgáltatás ideális azoknak, akik családjukkal, barátaikkal szeretnének ingyen és korlátlanul beszélgetni, valamint további kedvezményekhez jutni telenoros lakossági előfizetőként. Hogyan működik a HiperCsoport? Legalább két aktív, hűségidőben lévő és azonos ügyfélszámon lévő számlás Hiper-tarifa összevonásával alakítható HiperCsoport. Azon kívül, hogy a tagok innentől egymással ingyen beszélhetnek belföldön, a Hiper-tarifák számától függően különböző mértékű, automatikusan jóváírásra kerülő havidíjkedvezményben is részesülnek. Két előfizetés esetén 10%, három vagy több esetén 15% a kedvezmény mértéke minden, a csoportba bevont Hiper-előfizetésre.</p>
      <p>Az így alakított HiperCsoportba bevonhatók a számlás Telenor XS és S, valamint a feltöltőkártyás Hello Kártyás tarifacsomagok is. A csoport tagjaiként a számlásoknak díjmentesen, míg a kártyásoknak 1390 forint/30 nap időszaki díjért ingyenes és korlátlan csoporton belüli beszélgetés jár. Emellett HiperCsoportonként egy, otthoni internetes Hipernet Home+ előfizetés is bevonható a csoportba, amelyre így 20%, vagy akár 50% havidíjkedvezmény jár.</p>
      <figure>
        <img src="https://www.telefonguru.hu/hir/../uimages/telenor_karacsony_2019.jpg"/>
      </figure>
      <p> </p>
      <p>A kedvezményekre jogosító HiperCsoport megalakítása személyesen a Telenor üzleteiben, vagy telefonos ügyfélszolgálatán kezdeményezhető legalább két, azonos ügyfélszámon lévő Hiper-előfizetés összevonásával. A csoporthoz akár 6 számlás, 3 kártyás és 1 otthoni Hipernet Home+ előfizetés is tartozhat. A HiperCsoport alakítás részleteiről és a bevonható tarifákról pontos részletek <a href="http://www.telenor.hu/hipercsoport">itt érhetők el</a>.</p>
      <p><b>Gyerek-okosórára fejlesztett tarifa</b> </p>
      <p>November 21-én elstartol a Telenor Mini tarifa is, amelyet kifejezetten a <a href="https://www.telenor.hu/sajto/kozlemeny/myki-kid-myki-pet">MyKi Touch gyerek-okosórához</a> alakítottak ki. Az óra használatához ideális adatmennyiséget, és két előre megadott telenoros telefonszám ingyenes hanghívását tartalmazza, mindössze 1990 Ft-os havidíjért, ami mellé a gyerek-okosóra 2 év hűséggel 9990 forintért vásárolható meg.</p>
      <p>A MyKi Touch-csal a szülők a hanghívás lehetősége mellett okostelefonjukról akár folyamatosan láthatják gyermekük tartózkodási helyét, és beállítható, hogy egy adott területet elhagyva az óra jelezzen a gyermeknek vagy a szülőnek. Az új Telenor Mini tarifa is bevonható a HiperCsoport szolgáltatásba, így a két korlátlanul hívható telenoros telefonszámon felül még havi 100 perc erejéig indítható hívás az óráról a csoport többi tagja felé.</p>
      <p>
        <b>Ajándék 3 nap korlátlan és ingyenes hívás vagy mobilnet minden meglévő lakossági Telenor-ügyfélnek</b>
      </p>
      <p>Az elmúlt évek tapasztalata szerint a Telenor ügyfelei körében nagyon népszerű a karácsonyi időszakban biztosított, korlátlanságot nyújtó ajándék, ami idén sem maradhat el. A szolgáltató meglévő, lakossági hangalapú számlás és kártyás, valamint kisvállalkozói előfizetéssel rendelkező ügyfeleinek 3 napos korlátlan és ingyenes belföldi hívást (normál díjas irányokba), vagy 3 napos korlátlan és ingyenes belföldi mobilnetezést ad ajándékba, ami november 21. és december 23. között vehető igénybe.</p>
      <p>A kétféle kedvezmény közül az ügyfelek kiválaszthatják a nekik tetszőt, amelyet aktiválniuk kell, amire több lehetőségük is van. Az ajándék lehetőségét a <a href="http://www.telenor.hu/karacsonyiajandek">Karácsonyi ajándék</a> oldalon keresztül más Telenorosokkal is megoszthatják, ahol az aktiválás részletei is megtalálhatók. Mindezek mellett az ünnepi ajándékozáshoz a Telenornál számos kedvezményes készülék, akár már 0 forintért elvihető ajánlat is elérhető november 21-től.</p>
      <p>
        <b>A cikkhez kapcsolódó linkek:</b>
      </p>
      <ul>
        <li>
          <a href="https://www.telefonguru.hu/hir/www.telenor.hu">Telenor</a>
        </li>
      </ul>
      <related>
        <h4>KAPCSOLÓDÓ HÍREK</h4>
        <a href="https://www.telefonguru.hu/hir/telenor_karacsonyi_akcio_2012-11-15"/>
        <a href="https://www.telefonguru.hu/hir/karacsonyi_gameloft_akcio_szinte_minden_99_cent_2012-12-26"/>
        <a href="https://www.telefonguru.hu/hir/adj_idot_ajandekba!_-_uj_alkalmazas_a_telekomtol_2013-12-19"/>
        <a href="https://www.telefonguru.hu/hir/mire_vagyik_a_magyar_karacsonyra_2015-12-4"/>
        <a href="https://www.telefonguru.hu/hir/karacsonykor_ingyen_hipernetezhet_minden_telenoros_2015-12-14"/>
        <a href="https://www.telefonguru.hu/hir/a_vodafone_karacsonyi_meglepetesei_2016-11-14"/>
        <a href="https://www.telefonguru.hu/hir/karacsonyra_ajandek_a_telenortol_2017-11-16"/>
        <a href="https://www.telefonguru.hu/hir/13_ezer_ugyfel_megszabadul_a_h%C5%B1segt%C5%91l_2017-12-20"/>
      </related>
    </article>
  </body>
</html>