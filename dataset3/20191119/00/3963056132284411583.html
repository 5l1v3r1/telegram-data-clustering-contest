<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/sport/calcio/italia_armenia_zaniolo_doppietta_instagram-4872862.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Zaniolo festeggia sui social: «Prima doppietta in azzurro... Indimenticabile»"/>
    <meta property="og:description" content="Tutte le emozioni di una serata magina in un post: «Una serata perfetta e indimenticabile, prima doppietta in Nazionale A... un altro sogno esaudito». Così Nicolò..."/>
  </head>
  <body>
    <article>
      <h1>Zaniolo festeggia sui social: «Prima doppietta in azzurro... Indimenticabile»</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>Tutte le emozioni di una serata magina in un post: «Una serata perfetta e indimenticabile, prima doppietta in Nazionale A... un altro sogno esaudito». Così Nicolò Zaniolo su Instagram “racconta” le emozioni vissute a Palermo, con la sua super prestazione - al di là della doppietta - nel 9-1 rifilato all'Armenia. Con le due reti segnate allo stadio Barbera, Zaniolo è diventa anche il più precoce marcatore della Roma in maglia azzurra (20 anni e 139 giorni), superando l'ex capitano Daniele De Rossi (in gol a 21 anni 42 giorni). Ovviamente tra i commenti spunta subito l'orgoglio di mamma Francesca Costa: «Nel blu dipinto di blu... Vola, vita».<br/> </p>
      <figure>
        <embed-post data-src="https://www.instagram.com/p/B5BhI_oqYaZ" data-service="Instagram"/>
      </figure>
      <p>Mamma che poi si è confessata ai microfoni di Rete Sport. «Ho visto la partita a casa dai miei genitori. Non ci abituiamo mai a Nicolò, io piangevo mentre mio marito urlava» ha confessato, sottolineando come sia «maturato molto, a volte non sembra nemmeno un ventenne». Che però punta ad arrivare in alto. «Ha i suoi sogni e per scaramanzia non li dice a nessuno. Io per lui spero che un giorno vinca il Pallone d'Oro» conclude.</p>
      <footer>Ultimo aggiornamento: 14:39<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/sport/calcio/zaniolo_e_immobile_la_coppia_capitale_il_sogno_nazionale_parte_da_roma-4871156.html"/>
        <a href="https://www.ilmessaggero.it/sport/calcio/italia_armenia_pagelle-4871150.html"/>
      </related>
    </article>
  </body>
</html>