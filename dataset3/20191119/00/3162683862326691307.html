<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ecotown.com.ua/news/Airbus-vypustyt-100-misnyy-litak-z-nulovymy-vykydamy-vuhletsyu/"/>
    <meta property="og:site_name" content="Eco Town"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Airbus випустить 100-місний літак з нульовими викидами вуглецю"/>
    <meta property="og:description" content="Великі авіалайнери складно зробити екологічно чистими, тому інженери Airbus сконцентрувалися на компактніших версіях — літаках, які будуть виконувати регіональні рейси. Однак, керівник авіабудівника Сандра Шеффер повідомила, що вони зможуть вдосконалити й великі літаки. Наприклад, на авіалайнері Airbus A350 планують запровадити нові технології, які також допоможуть скоротити шкідливі викиди в атмосферу, пише Bloomberg."/>
  </head>
  <body>
    <article>
      <h1>Airbus випустить 100-місний літак з нульовими викидами вуглецю</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Наталія Федосенко</a></address>
      <p>Великі авіалайнери складно зробити екологічно чистими, тому інженери Airbus сконцентрувалися на компактніших версіях — літаках, які будуть виконувати регіональні рейси. Однак, керівник авіабудівника Сандра Шеффер повідомила, що вони зможуть вдосконалити й великі літаки. Наприклад, на авіалайнері Airbus A350 планують запровадити нові технології, які також допоможуть скоротити шкідливі викиди в атмосферу, пише <a href="https://www.bloomberg.com/news/articles/2019-11-16/airbus-says-zero-carbon-regional-jet-may-arrive-as-soon-as-2030">Bloomberg</a>.</p>
      <p>За словами Шеффер, компанія працює з численними партнерами, включаючи виробників двигунів та різноманітними стартапами, над створенням більш екологічних двигунів, розробляють гібриди та альтернативні види палива, намагаються поліпшити аеродинаміку.</p>
      <p>Авіакомпанії та авіабудівники уважно вивчають вплив галузі на глобальне потепління. На жаль, впровадження безвуглецевих технологій обмежене циклами розробки, що тривають десятиліття. Але Airbus, поряд з Boeing та іншими великими компаніями, хочуть до 2050 року скоротити викиди вдвічі у порівнянні з рівнем викидів 2005 року.</p>
    </article>
  </body>
</html>