<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/telewizja-i-vod/hakerzy-ukradli-tysiace-kont-disney-plus-i-handluja-nimi-w-darkwebie"/>
    <meta property="og:site_name" content="Telepolis"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Hakerzy ukradli tysiące kont Disney+ i handlują nimi na forach"/>
    <meta property="og:description" content="Disney+ nie może się poszczycić udanym startem: nowy serwis VOD zdobył bardzo wielką popularność, ale oznaczało to też duże problemy z połączeniem dla tysięcy użytkowników. Teraz twórcy serwisu i jego subskrybenci mają nowe zmartwienie - masowe kradzieże kont. "/>
  </head>
  <body>
    <article>
      <h1>Hakerzy ukradli tysiące kont Disney+ i handlują nimi na forach</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Mieszko</a></address>
      <p>
        <b>Disney+ nie może się poszczycić udanym startem: nowy serwis VOD zdobył bardzo wielką popularność, ale oznaczało to też duże problemy z połączeniem dla tysięcy użytkowników. Teraz twórcy serwisu i jego subskrybenci mają nowe zmartwienie - masowe kradzieże kont. </b>
      </p>
      <related>
        <h4>Zobacz:</h4>
        <a href="https://www.telepolis.pl/wiadomosci/telewizja-i-vod/dlaczego-disney-plus-padl-tuz-po-starcie-to-efekt-niespodziewanego-sukcesu-platformy"/>
      </related>
      <p>Disney+ ruszył tydzień temu i z miejsca zdobył sporą liczbę klientów - po pierwszym dniu serwis <b>zasubskrybowało 10 milionów użytkowników</b>. Okazuje się jednak, że <b>niemałą część z tych kont ukradli hakerzy</b>. Dla klientów oznacza to brak możliwości korzystania z serwisu, a dla cyberzłoczyńców - okazję do zarobienia.</p>
      <p>Jak podaje serwis ZDNet, który pierwszy opisał tę sprawę, ukradzione konta Disney+ <b>rozprowadzane są na hakerskich forach</b>, także tych ogólnodostępnych dla wszystkich, za różne kwoty: 3 USD, 11 USD, ale też udostępniane za darmo, jakby zapanowała klęska urodzaju. Fora są wręcz „zalane” ofertami kont premium, czyli już z góry opłaconymi na jakiś czas, nawet na trzy lata. </p>
      <figure>
        <img src="https://www.telepolis.pl/images/2019/11/disney-hacker-750-2.jpg"/>
      </figure>
      <p>Pierwsze zgłoszenia o przejętych kontach pojawiły się <b>już w dniu premiery serwisu</b>. Wielu użytkowników alarmowało na Twitterze i Reddicie, że hakerzy uzyskali dostęp do ich kont, <b>wylogowali ze wszystkich urządzeń</b>, a następnie zmienili adres e-mail i hasło konta, skutecznie blokując poprzedniego właściciela. </p>
      <related>
        <h4>Zobacz:</h4>
        <a href="https://www.telepolis.pl/wiadomosci/telewizja-i-vod/dlaczego-disney-plus-padl-tuz-po-starcie-to-efekt-niespodziewanego-sukcesu-platformy"/>
        <a href="https://www.telepolis.pl/wiadomosci/aplikacje-i-rozrywka/disney-plus-pozwoli-na-pobieranie-filmow-ale-nie-do-konca-na-wiecznosc"/>
      </related>
      <p>Śledztwo ZDNet wykazało, że część użytkowników Disney+ używała takich samych haseł, jak w innych kontach, jednak inny twierdzą, że stworzyli <b>unikatowe hasła dla konta Disney+</b>, nigdy wcześniej niestosowane. </p>
      <p>Niestety, wygląda na to, że <b>Disney+ jest na razie bezradny wobec tych kradzieży</b>. Przedstawiciele serwisu nie reagują na zażalenia klientów i nie udzielają komentarzy mediom.</p>
      <p>Miesięczny abonament za dostęp do Disney+ kosztuje <b>6,99 USD/EUR na miesiąc lub 69,99 USD/EUR</b> na cały rok. Dostępny jest też darmowy okres próbny 7 dni. Oferta VOD Disneya jest dostępna ponadto w różnych promocjach u producentów telewizorów i operatorów telekomunikacyjnych. </p>
      <related>
        <h4>Zobacz: </h4>
        <a href="https://www.telepolis.pl/wiadomosci/telewizja-i-vod/pamier-morawiecki-netflix-list-do-szefa"/>
        <a href="https://www.telepolis.pl/wiadomosci/telewizja-i-vod/nowosci-w-tv-online-vectry"/>
      </related>
      <p>Ankieta<br/><br/><b><a href="https://www.telepolis.pl/ankiety/czy-zasubskrybujesz-usluge-disney-plus-gdy-ta-stanie-sie-dostepna-w-polsce">Czy zasubskrybujesz usługę Disney+, gdy ta stanie się dostępna w Polsce?<br/></a></b>Zdecydowanie tak <br/>Raczej tak <br/>Raczej nie <br/>Zdecydowanie nie <br/>Nie wiem <br/>GŁOSUJ<br/><a href="https://www.telepolis.pl/ankiety/czy-zasubskrybujesz-usluge-disney-plus-gdy-ta-stanie-sie-dostepna-w-polsce?result=true">Zobacz wyniki </a><a href="https://www.telepolis.pl/ankiety"> Archiwum</a></p>
      <p>Źródło zdjęć: ZDNet</p>
      <p>Źródło tekstu: ZDNet</p>
    </article>
  </body>
</html>