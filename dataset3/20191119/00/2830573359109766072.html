<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/lega-pro-serie-d/lega-pro/2019/11/19-63540146/serie_c_rieti_penalizzato_dopo_il_ko_a_tavolino_con_la_reggina/"/>
    <meta property="og:site_name" content="Tuttosport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Serie C, Rieti penalizzato dopo il ko a tavolino con la Reggina"/>
    <meta property="og:description" content="Ai laziali è stato sottratto un punto dopo la sfida di domenica scorsa"/>
  </head>
  <body>
    <article>
      <h1>Serie C, Rieti penalizzato dopo il ko a tavolino con la Reggina</h1>
      <h2>Ai laziali è stato sottratto un punto dopo la sfida di domenica scorsa</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p><b>TORINO </b>- Il <b>Giudice sportivo</b> conferma ufficialmente la vittoria a tavolino della <b>Reggina</b> contro il <b>Rieti</b> della scorsa domenica (i laziali - a cui la società non sta pagando gli stipendi - non si sono presentati in tempo e in condizioni idonee alla sfida), e assegna agli azzurro-granata un punto di penalizzazione. Di seguito il testo integrale<i>: "Il Giudice Sportivo Not. Pasquale <b>Marino</b>, assistito da Silvia <b>Zabaldi</b> e dal Rappresentante dell'A.I.A. Sig. Roberto <b>Calabassi</b>, nella seduta del 18 Novembre 2019 ha adottato le deliberazioni che di seguito integralmente si riportano in merito alla gara Rieti-Reggina (non disputata). Il G.S. letti gli atti ufficiali osserva che la gara in oggetto non si è disputata per decisione del direttore di gara il quale, dopo aver constatato che il soggetto indicato come allenatore nella distinta presentata dalla società Rieti (signor <b>Pezzotti</b> Lorenzo) non risultava abilitato a ricoprire detta funzione né era provvisto di autorizzazione in deroga da parte della Lega, invitava la società Rieti a regolarizzare la propria distinta indicando un allenatore abilitato, - che trascorsi 45 minuti dall'orario di inizio di gara, a fronte della mancata regolarizzazione, l'arbitro non dava inizio alla gara. Rileva - che appare comprovata la responsabilità della società Rieti che, con il suo comportamento omissivo, quale documentato dagli atti ufficiali, ha impedito la regolare effettuazione della gara; - che nella fattispecie, la società Rieti appare sanzionabile sia a norma del primo comma dell'art. 10 CGS, sia a norma del quarto comma del medesimo articolo, non essendosi la stessa presentata in campo (in condizioni idonee a disputare la gara) nei termini previsti dal regolamento. Tanto premesso delibera di sanzionare la società RIETI con la perdita della gara in oggetto con il risultato di 0-3 - di infliggere alla medesima società l'ulteriore sanzione della penalizzazione di un punto in classifica"</i>.</p>
      <p>
        <a href="https://www.tuttosport.com/archivio/calcio/lega-pro-serie-d/lega-pro">
          <b>TUTTO SULLA SERIE C</b>
        </a>
      </p>
      <related>
        <a href="https://www.tuttosport.com/archivio/calcio/lega-pro-serie-d/lega-pro"/>
        <a href="https://www.tuttosport.com/live/matchcentre/risultati.html?competition=728"/>
        <a href="https://www.tuttosport.com/news/calcio/lega-pro-serie-d/lega-pro/2019/11/17-63485404/pistoiese-monza_0-1_finotto_spinge_la_capolista_il_novara_sbanca_olbia/"/>
        <a href="https://www.tuttosport.com/news/calcio/lega-pro-serie-d/lega-pro/2019/11/19-63535509/rimini_colella_in_panchina_dopo_l_esonero_di_cioffi/?related_news"/>
        <a href="https://www.tuttosport.com/news/calcio/lega-pro-serie-d/lega-pro/2019/11/18-63499426/serie_c_capotondi_ora_c_e_piu_ordine_in_lega_/?related_news"/>
        <a href="https://www.tuttosport.com/news/calcio/lega-pro-serie-d/lega-pro/2019/11/17-63485404/pistoiese-monza_0-1_finotto_spinge_la_capolista_il_novara_sbanca_olbia/?related_news"/>
        <a href="https://www.tuttosport.com/news/calcio/lega-pro-serie-d/lega-pro/2019/11/17-63469441/serie_c_rinviata_pontedera-lecco_per_allerta_rossa/?related_news"/>
      </related>
    </article>
  </body>
</html>