<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/j51wpn"/>
    <meta property="og:site_name" content="News7 Tamil"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="தனியார் கல்லூரி மாணவி தற்கொலைக்கு முயற்சி..!"/>
    <meta property="og:description" content="தனியார் கல்லூரி மாணவி தற்கொலைக்கு முயற்சி..!"/>
  </head>
  <body>
    <article>
      <h1>தனியார் கல்லூரி மாணவி தற்கொலைக்கு முயற்சி..!</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">saravanamanoj</a></address>
      <p>
        <b>கோவை அருகே தனியார் கல்லூரி மாணவி, உடலில் பெட்ரோல் ஊற்றி தீக்குளித்து தற்கொலைக்கு முயன்ற சம்பவம் அதிர்ச்சியை ஏற்படுத்தி உள்ளது. </b>
      </p>
      <p>தஞ்சாவூர் மாவட்டம் பட்டுக்கோட்டையை சேர்ந்தவர் ரவி. இவரின் மகள் சினேகா, கோவையில் உள்ள தனியார் கல்லூரியில் பி.காம் இரண்டாம் ஆண்டு படித்து வருகிறார். விடுமுறைக்காக சொந்த ஊருக்கு சென்றிருந்த இவர், விடுப்பு முடிந்து இன்று காலை தஞ்சையில் இருந்து கோவைக்கு திரும்பினார். பின்னர் வழக்கம் போல் தமது நண்பர்கள் கூடி பேசும் இடத்திற்கு சென்றுள்ளார். </p>
      <p>இந்நிலையில் அவர் திடீரென பெட்ரோலை உடலில் ஊற்றி தீ வைத்துக்கொண்டு தற்கொலைக்கு முயன்றார். இதை பார்த்த அங்கிருந்த ஆட்டோ ஓட்டுநர்கள், சினேகாவை மீட்டு அரசு மருத்துவமனையில் சேர்த்தனர். 90% தீக்காயங்களுடன் உயிருக்கு ஆபத்தான நிலையில் அவருக்கு சிகிச்சை அளிக்கப்பட்டு வருகிறது. காதல் பிரச்னையால் தற்கொலைக்கு முயன்றாரா என போலீசார் விசாரணை நடத்தி வருகின்றனர்<br/> </p>
    </article>
  </body>
</html>