<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/salute/prima_infanzia/negli_usa_via_libera_alle_prime_lenti_a_contatto_dei_bambini-4873403.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Negli Usa via libera alle prime lenti a contatto dei bambini"/>
    <meta property="og:description" content="La Food and Drug Administration (Fda), l'agenzia americana che regola i farmaci, ha approvato le prime lenti a contatto per rallentare la miopia nei bambini tra gli 8 e i 12 anni. Si tratta di..."/>
  </head>
  <body>
    <article>
      <h1>Negli Usa via libera alle prime lenti a contatto dei bambini</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>La Food and Drug Administration (Fda), l'agenzia americana che regola i farmaci, ha approvato le prime lenti a contatto per rallentare la miopia nei bambini tra gli 8 e i 12 anni. Si tratta di lenti morbide, usa e getta, che non possono essere tenute mentre si dorme, come spiega la stessa agenzia sul suo sito.</p>
      <p>«E' il primo prodotto in grado di rallentare la progressione della miopia dei bambini, che potrebbe quindi ridurre il rischio di altri problemi agli occhi» spiega Malvina Eydelman, direttore dell'ufficio per i prodotti oftalmici dell'Fda. La miopia è molto comune nell'infanzia e tende ad aumentare con la crescita. Se la si sviluppa da bambini, si è più a rischio di altri problemi visivi, come cataratta precoce o il distacco della retina in età adulta. Queste lenti a contatto, oltre a migliorare e correggere la vista da lontano, come gli occhiali, riescono a ridurre anche lo stimolo che causa l'avanzare della miopia.</p>
      <footer>© RIPRODUZIONE RISERVATA</footer>
    </article>
  </body>
</html>