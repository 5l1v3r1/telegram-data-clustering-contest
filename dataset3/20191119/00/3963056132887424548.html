<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/sport/calcio/juventus_juve_sarri_ronaldo_chiarire-4873299.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Juve, Ronaldo a colloquio con Sarri: il caso è (sembra) chiuso"/>
    <meta property="og:description" content="Mentre la Juventus annunciava il rinnovo di Bonucci (con adeguamento fino al 2024) alla Continassa andava in scena il confronto ufficiale Ronaldo – Sarri, dopo il ritorno di CR7 dagli impegni..."/>
  </head>
  <body>
    <article>
      <h1>Juve, Ronaldo a colloquio con Sarri: il caso è (sembra) chiuso</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Alberto Mauro</a></address>
      <p>Mentre la Juventus annunciava il rinnovo di Bonucci (con adeguamento fino al 2024) alla Continassa andava in scena il confronto ufficiale Ronaldo – Sarri, dopo il ritorno di CR7 dagli impegni della nazionale. Ringalluzzito dalla qualificazione ad Euro 2020 e il gol numero 99 con il Portogallo, Ronaldo ha chiarito con Sarri e i compagni, in attesa di una prossima cena di squadra per farsi perdonare l’uscita di scena poco signorile dallo Stadium prima del fischio finale di Juve – Milan. Solo lavoro di scarico per CR7 che si è presentato alla Continassa con un SUV Rolls Royce nuovo fiammante e pronto a fare la differenza contro l’Atalanta, dopo aver messa da parte i problemi al ginocchio e i fastidi per le due sostituzioni consecutive. In serata è stato inaugurato il J-Hotel, alla presenza di Chiellini, il capitano, e e Nedved. E intanto la Juventus sta lavorando a rinnovi pesanti. Dopo aver chiuso quello con Bonucci fino al 2024, in agenda i prossimi sono quelli di Szczesny (2024) e Cuadrado (2022). Si lavora anche al possibile rinnovo di Matuidi, in scadenza e a fine anno si discuterà quello di Buffon. “È una giornata storica, indimenticabile, un sogno che si avvera – le parole di Bonucci sul rinnovo -. E’ la mia miglior stagione e spero di completare prestp la bacheca con la Champions”.</p>
      <footer>Ultimo aggiornamento: 20:01<br/>© RIPRODUZIONE RISERVATA</footer>
    </article>
  </body>
</html>