<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/aplikacje-i-rozrywka/tiktok-nowa-usluga-muzyczna-grudzien"/>
    <meta property="og:site_name" content="Telepolis"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="TikTok z własnym, tańszym Spotify? To może się udać"/>
    <meta property="og:description" content="ByteDance, właściciel TikToka, planuje uruchomić muzyczną usługę streamingową. Ma ona być konkurentem takich serwisów, jak Spotify czy Apple Music. Start w przyszłym miesiącu."/>
  </head>
  <body>
    <article>
      <h1>TikTok z własnym, tańszym Spotify? To może się udać</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">msnet</a></address>
      <p>
        <b>ByteDance, właściciel TikToka, planuje uruchomić muzyczną usługę streamingową. Ma ona być konkurentem takich serwisów, jak Spotify czy Apple Music. Start w przyszłym miesiącu.</b>
      </p>
      <p>Jak podaje <b>Financial Times</b>, firma <b>ByteDance</b> prowadzi rozmowy z największymi na świecie firmami nagraniowymi, takimi jak <b>Universal Music</b>, <b>Sony Music</b> i <b>Warner Music</b>, w sprawie globalnych umów licencyjnych dla nowego serwisu muzycznego. Właściciel <b>TikToka</b> zamierza uruchomić swoją usługę strumieniowego przesyłania muzyki <b>w grudniu 2019 roku</b>, początkowo na rynkach wschodzących, takich jak Indie, Indonezja i Brazylia. Potem usługa ma trafić do Stanów Zjednoczonych.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/sprzet/telefon-do-tiktoka-iphone-12"/>
        <a href="https://www.telepolis.pl/wiadomosci/aplikacje-i-rozrywka/instagram-testuje-reels-edycje-wideo-w-stylu-tiktoka"/>
      </related>
      <p>Nowa usługa ma pozwolić chińskiej firmie na konkurowanie z takimi potentatami streamingowego rynku muzycznego, jak <b>Spotify</b> czy <b>Apple Music</b>. Nowa usługa ma się wyróżniać na tle konkurencji, koncentrując się na treściach generowanych przez użytkowników. Takie podejście sprawiło, że TikTok jest teraz jedną z najpopularniejszych platform społecznościowych na świecie, z ponad miliardem użytkowników. Aplikacja pozwala im publikować i oglądać krótkie klipy wideo.</p>
      <p>Oprócz muzyki na żądanie, nowy serwis muzyczny firmy ByteDance ma zawierać bibliotekę krótkich klipów wideo, które słuchacze będą mogli synchronizować z utworami podczas słuchania. Klipy będzie można wysyłać do znajomych.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/aplikacje-i-rozrywka/spotify-probuje-wykryc-naduzycia-w-planie-rodzinnym"/>
        <a href="https://www.telepolis.pl/wiadomosci/prawo-finanse-statystyki/apple-music-ma-juz-ponad-60-mln-uzytkownikow-miesiecznie-na-calym-swiecie"/>
      </related>
      <p>Nowa usługa muzyczna nie ma jeszcze nazwy, nie jest też znana jej cena. Oczekuje się jednak, że będzie taniej niż na konkurencyjnych platformach. ByteDance odmówił komentarza w tej sprawie.</p>
      <p>Płatne usługi muzyczne są coraz popularniejsze w niektórych częściach Europy oraz w USA, ale nie w Azji. Na przykład z serwisu Tencent korzysta w Chinach 800 milionów użytkowników, ale tylko niecałe 5% z nich płaci za to.</p>
      <p>Ankieta<br/><br/><b><a href="https://www.telepolis.pl/ankiety/czy-korzystasz-z-platnego-serwisu-muzycznego-spotify-deezer-tidal-apple-music-itp">Czy korzystasz z płatnego serwisu muzycznego (Spotify, Deezer, Tidal, Apple Music itp.)?<br/></a></b>Tak <br/>Korzystam z ich darmowej wersji <br/>Nie <br/>Nie wiem <br/>GŁOSUJ<br/><a href="https://www.telepolis.pl/ankiety/czy-korzystasz-z-platnego-serwisu-muzycznego-spotify-deezer-tidal-apple-music-itp?result=true">Zobacz wyniki </a><a href="https://www.telepolis.pl/ankiety"> Archiwum</a></p>
      <p>Źródło tekstu: Financial Times</p>
      <related>
        <h4>Czytaj więcej na ten temat</h4>
        <a href="https://www.telepolis.pl/wiadomosci/prawo-finanse-statystyki/fame-mma-odszkodowanie-2-5-mln-12-latek-nielegalny-streaming"/>
        <a href="https://www.telepolis.pl/wiadomosci/telewizja-i-vod/policja-udostepnianie-sygnalu-tv-streaming-za-darmo"/>
        <a href="https://www.telepolis.pl/wiadomosci/prawo-finanse-statystyki/apple-music-ma-juz-ponad-60-mln-uzytkownikow-miesiecznie-na-calym-swiecie"/>
        <a href="https://www.telepolis.pl/wiadomosci/aplikacje-i-rozrywka/spotify-zmienia-wyglad-biblioteki-dla-uzytkownikow-premium-muzyka-i-podcasty-w-jednym-miejscu"/>
        <a href="https://www.telepolis.pl/wiadomosci/prawo-finanse-statystyki/patostreaming-nastolatki-patotresci-badanie-raport"/>
      </related>
    </article>
  </body>
</html>