<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/televisione/temptation_island_vip_serena_enardu_pago_ultime_notizie_oggi-4874847.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Temptation Island Vip, lo sfogo di Serena Enardu: «E' un periodo di tristezza e malumore»"/>
    <meta property="og:description" content="Un momento non facile quello che sta attraversando Serena Enardu. L’ex tronista di “Uomini e donne” ha infatti preso parte all’ultima edizione del docu reality per coppie..."/>
  </head>
  <body>
    <article>
      <h1>Temptation Island Vip, lo sfogo di Serena Enardu: «E' un periodo di tristezza e malumore»</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>Un momento non facile quello che sta attraversando <a href="https://www.ilmessaggero.it/t/serena-enardu/"><b>Serena Enardu</b></a>. L’ex tronista di “Uomini e donne” ha infatti preso parte all’ultima edizione del docu reality per coppie “<a href="https://www.ilmessaggero.it/t/temptation-island-vip/"><b>Temptation Island vip</b></a>”, assieme all’allora fidanzato <b>Pago</b>, ma la storia non è sopravvissuta alla prova dell’ultimo falò di confronto.</p>
      <p>LEGGI ANCHE <b><a href="https://www.ilmessaggero.it/televisione/temptation_island_vip_anna_pettinelli_serena_enardu_ultime_notizie-4833045.html">Temptation Island Vip, Anna Pettinelli: «Serena Enardu non sta bene, non si rende conto di cosa ha fatto»</a></b></p>
      <figure>
        <a href="https://www.ilmessaggero.it/">
          <img src="https://www.ilmessaggero.it/uploads/ckfile/201911/temptation-island-serena-enardu,P20,282,29_19165708.jpg.pagespeed.ce.YPc48kajXs.jpg"/>
        </a>
      </figure>
      <p>La relazione è durata sette anni e per la<b> Enardu</b> non è stato facile mettere fine al rapporto nonostante la vicinanza del tentatore <b>Alessandro Graziani</b>. Il periodo post scelta è duro e la stessa Serena lo ha confessato durante una stories su Instagram. Dopo un'assenza dal social Serena infatti è tornata sugli schermi degli smartphone dei suoi follower: «Ieri sono un po’ sparita – ha spiegato - Sono stata fuori con mio figlio Tommy per un servizio fotografico, poi siamo tornati a casa e abbiamo mangiato qualcosa al volo. Poi si è messo a fare i compiti e io mi sono addormentata. Quando mi addormento, cosa che non mi capita quasi mai, mi sveglio col malumore. E questo è un periodo particolare, per quello mi viene il malumore».</p>
      <figure>
        <a href="http://www.ilmessaggero.it/">
          <img src="https://www.ilmessaggero.it/uploads/ckfile/201911/serena-enardu_19165808.jpg.pagespeed.ce.0emyoE1m46.jpg"/>
        </a>
      </figure>
      <p>«Ho in testa mille pensieri che in un certo senso cerco di scacciare perché quando si ha il malumore bisogna evitare di nutrirlo con tutti i pensieri negativi. E non è facilissimo. In più magari accendi la televisione, c’è una musica particolare e insomma. Sto bene: alterno momenti, ma li faccio durare molto poco quelli di tristezza. Perché ci sono ed è normale, credo sia la cosa più normale del mondo. Cerco di farli passare molto in fretta. Non è facilissimo, ma ci riesco».</p>
      <footer>Ultimo aggiornamento: 20 Novembre, 08:53<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/televisione/temptation_island_vip_anna_pettinelli_serena_enardu_ultime_notizie-4833045.html"/>
        <a href="https://www.ilmessaggero.it/televisione/temptation_island_pago_serena_enardu_ultime_notizie_oggi-4817976.html"/>
        <a href="https://www.ilmessaggero.it/televisione/temptation_island_vip_pago_serena_enardu_single_ultime_notizie_oggi-4815791.html"/>
        <a href="https://www.ilmessaggero.it/televisione/temptation_island_vip_serena_enardu_addio_pago_ultime_notizie_oggi-4805333.html"/>
        <a href="https://www.ilmessaggero.it/fotogallery/moda/alessia_marcuzzi_chiara_ferragni-4663913.html"/>
      </related>
    </article>
  </body>
</html>