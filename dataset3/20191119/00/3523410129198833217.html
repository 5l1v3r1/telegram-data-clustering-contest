<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640617/%D9%86%DA%A9%D8%A7%D8%AA%DB%8C-%DA%A9%D9%87-%D8%A8%D8%B1%D8%A7%DB%8C-%D8%AE%D8%B1%DB%8C%D8%AF%D9%86-%D8%B4%D9%84%D9%88%D8%A7%D8%B1-%D8%A8%D8%A7%DB%8C%D8%AF-%D8%A8%D9%87-%D8%A2%D9%86%D9%87%D8%A7-%D8%AF%D9%82%D8%AA-%DA%A9%D9%86%DB%8C%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T00:04:00+00:00"/>
    <meta property="og:title" content="نکاتی که برای خریدن شلوار باید به آنها دقت کنیم"/>
    <meta property="og:description" content="شما می‌توانید با رعایت چند نکته‌ با هر بودجه‌ای که برای خرید شلوار در اختیار دارید، یک خرید باکیفیت داشته باشید."/>
  </head>
  <body>
    <article>
      <h1>
        <a href="https://www.bultannews.com/fa/news/640617/%D9%86%DA%A9%D8%A7%D8%AA%DB%8C-%DA%A9%D9%87-%D8%A8%D8%B1%D8%A7%DB%8C-%D8%AE%D8%B1%DB%8C%D8%AF%D9%86-%D8%B4%D9%84%D9%88%D8%A7%D8%B1-%D8%A8%D8%A7%DB%8C%D8%AF-%D8%A8%D9%87-%D8%A2%D9%86%D9%87%D8%A7-%D8%AF%D9%82%D8%AA-%DA%A9%D9%86%DB%8C%D9%85">نکاتی که برای خریدن شلوار باید به آنها دقت کنیم</a>
      </h1>
      <h2>شما می‌توانید با رعایت چند نکته‌ با هر بودجه‌ای که برای خرید شلوار در اختیار دارید، یک خرید باکیفیت داشته باشید.</h2>
      <address><time datetime="2019-11-19T00:04:00+00:00">19 Nov 2019, 00:04</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، افراد اغلب خرید کردن را دوست دارند؛ اما چیزی که آن را لذت‌بخش‌تر می‌کند، یک خرید با کیفیت بالا است.</p>
      <p>شما می‌توانید با رعایت چند نکته‌ پیشنهادی، با هر بودجه‌ای که برای خرید شلوار در اختیار دارید، یک خرید باکیفیت داشته باشید. خرید باکیفیت اغلب به نوع، جنس و ماندگاری آن، رنگ و قیمت مناسب بستگی دارد.</p>
      <p>
        <b>خرید شلوار را با دقت بیشتر و در مدت زمان کمتری انجام دهیم</b>
      </p>
      <p>به جای اینکه با هر لباسی یک شلوار بخریم، شلوارهایی به رنگ مشکی، طوسی و کرم بخریم؛ زیرا رنگ‌ اصلی، یعنی مشکی و رنگ‌های خنثی یعنی طوسی و کرم اغلب با همه رنگ لباس‌ها است می‌شوند. برای لباس‌های اسپرت و غیر رسمی، شلوار جین مهره اصلی در کمد شما خواهد بود.</p>
      <p>اگر رنگ و نوع مناسبی از این شلوارها را انتخاب کنیم، می‌توانید با همه لباس‌ها و تیپ‌های اسپرت بپوشید. رنگ پیشنهادی برای شلوار جین، آبی نفتی و مشکی است.</p>
      <p>اگر رنگ‌های اکثر لباس‌هایتان روشن و شاد است، رنگ سفید یا طوسی به جای مشکی پیشنهاد بهتری است.</p>
      <p>نکته مهم دیگر، این است که چگونه‌ آن را نگهداری و تمیز کنیم که در مدت طولانی‌تری سالم بماند. توصیه می‌شود برای بار اول ابتدا آن را به پشت و رو کنید، به دلیل احتمالی رنگ دادن به لباس‌های دیگرتان آنها را به تنهایی و با آب و نمک بشویید سپس با آب سرد آبکشی کنید تا رنگ ثابت‌تری در طول مدت داشته باشند.</p>
      <p>
        <b>شلواری که دوامش طولانی و خوش کپ باشد</b>
      </p>
      <p>بهتر است دقت کنیم، شلواری که انتخاب می‌کنیم بافت پر، کمی کش و دوخت محکم داشته باشد که بعد از مدتی پوشیدن، جای زانو نیندازد و غالب شکلی خود را از دست ندهد.</p>
      <p>خوش کپ بودن یا به اصطلاح خوب نشستن به معنای برش و دوخت خوب است، که وقتی می‌پوشیم غالب خوبی در تن داشته باشد.</p>
      <p>خوش کپ بودن شلوار به فاق و مدل پاچه‌های شلوار بستگی دارد. فاق‌های کوتاه اغلب به مرور زمان باعث تجمع چربی‌ها در ناحیه پهلو می‌شوند و فاق‌های خیلی بلند که با نام‌های کمر گنی در بازار موجود هستند، برای کسانی که مشکل معده درد و نفخ دارند، اذیت و تشدید کننده هستند.</p>
      <p>سعی کنید تعادل را در بین این انواع فاق‌ها حفظ کنیم و برای سلامتی خود از شلوارها با فاق‌های متوسط استفاده کنیم.</p>
      <p>پاچه‌های شلوارمان را بهتر است به نسبت چیری که می‌خواهیم با آن بپوشیم، انتخاب کنیم. به طور مثال با لباس‌های بلند، گشاد و در زمستان و پاییز شلوارهای دمپا و گشاد توصیه نمی‌شود.</p>
      <p>همچنین دقت کنید که داخلش برای این فصل‌ها به اندازه کافی گرم باشد یا سایز آن متناسب با شلوار یا ساپورت گرمی که زیر آن می‌پوشیم، باشد.</p>
      <p>
        <b>چقدر برای خرید شلوار هزینه کنیم؟</b>
      </p>
      <p>برخی معتقدند نباید ناامید شد و بهتر است تا جان در بدن داریم بگردیم تا پایین‌ترین قیمتی را که است، پیدا کنیم.</p>
      <p>برخی مواقع هم این اتفاق نمیفتد، قیمت مغازه صدم با یکم تغییر چندانی ندارد و متوجه می‌شویم به آن همه چرخیدن و گشتن نمی‌ارزید. قیمت شلوار را باید نسبت به جنس و نوع بافت آن در نظر بگیریم و ببینیم که آیا این قیمت برای بودجه‌ای که ما در اختیار داریم مناسب است یا نه؟ باید به این موضوع مهم توجه کنیم که بهتر است به جای خرید چند شلوار، یک شلوار با کیفیت بخریم.</p>
      <p>درست است که تنوع برای ما جایگاه ویژه‌ای دارد ولی بهتر است این موضوع باعث خریدن ‌اجناس بی‌کیفیت نشود چون پس از مدت کوتاهی غیرقابل استفاده می‌شود.</p>
    </article>
  </body>
</html>