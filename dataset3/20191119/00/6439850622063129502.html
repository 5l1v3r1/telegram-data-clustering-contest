<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/461715/%E0%A6%9A%E0%A6%BE%E0%A6%B0-%E0%A6%AA%E0%A6%B2%E0%A6%BE%E0%A6%A4%E0%A6%95-%E0%A6%86%E0%A6%B8%E0%A6%BE%E0%A6%AE%E0%A6%BF%E0%A6%B0-%E0%A6%A8%E0%A6%BE%E0%A6%AE%E0%A7%87-%E0%A6%86%E0%A6%A6%E0%A6%BE%E0%A6%B2%E0%A6%A4%E0%A7%87%E0%A6%B0-%E0%A6%AA%E0%A6%B0%E0%A7%8B%E0%A7%9F%E0%A6%BE%E0%A6%A8%E0%A6%BE"/>
    <meta property="og:site_name" content="Daily Janakantha"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="চার পলাতক আসামির নামে আদালতের পরোয়ানা"/>
    <meta property="og:description" content="কোর্ট রিপোর্টার ॥ বুয়েট শিক্ষার্থী আবরার ফাহাদ রাব্বী (২২) হত্যা মামলার চার পলাতকের বিরুদ্ধে গ্রেফতারি পরোয়ানা জারি করেছে আদালত। গতকাল সোমবার ঢাকার চতুর্থ অতিরিক্ত মুখ্য মহানগর হাকিম মোঃ কায়সারুল ইসলামের আমলী আদালত এ পরোয়ানার জারি করেন। গতকাল মামলাটির চার্জশীট দাখিলের জন্য দিন ধার্য ছিল। গত ..."/>
  </head>
  <body>
    <article>
      <h1>চার পলাতক আসামির নামে আদালতের পরোয়ানা</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <ul>
        <li>আবরার হত্যা</li>
      </ul>
      <p>কোর্ট রিপোর্টার ॥ বুয়েট শিক্ষার্থী আবরার ফাহাদ রাব্বী (২২) হত্যা মামলার চার পলাতকের বিরুদ্ধে গ্রেফতারি পরোয়ানা জারি করেছে আদালত। গতকাল সোমবার ঢাকার চতুর্থ অতিরিক্ত মুখ্য মহানগর হাকিম মোঃ কায়সারুল ইসলামের আমলী আদালত এ পরোয়ানার জারি করেন। গতকাল মামলাটির চার্জশীট দাখিলের জন্য দিন ধার্য ছিল। গত ১৩ নবেম্বর চার্জশীট দাখিল হয়ে যাওয়া গতকাল আদালত চার্জশীট গ্রহণ করে এ পরোয়ানা জারি করেন।</p>
      <p>পরোয়ানার আসামিরা হলেন রংপুর জেলার কোতোয়ালি থানার পাকপাড়ার বাসিন্দা ডাঃ মোঃ আব্দুল জলিল ম-লের ছেলে বুয়েটের ইলেকট্রিক এন্ড ইলেকট্রনিক্স বিভাগের ১৭তম ব্যাচের ছাত্র মুহাম্মাদ মোর্শেদ-উজ-জামান ম-ল ওরফে জিসান (২২), নিলফামারী জেলার সৈয়দপুর থানার নেয়ামতপুর মুন্সিপাড়ার আবু মোঃ কাউছার ওরফে পিন্টুর ছেলে বুয়েটের সিভিল ইঞ্জিনিয়ারং বিভাগের ১৭তম ব্যাচের ছাত্র এহতেশামুল রাব্বি ওরফে তানিম (২০), চাঁপাইনবাবগঞ্জ জেলার গোমস্তাপুর থানার কাজী গ্রামের মোঃ রবিউল ইসলামের ছেলে বুয়েটের মেকানিক্যাল ইঞ্জিনিয়ারং বিভাগের ১৭তম ব্যাচের ছাত্র মোর্শেদ অমত্য ইসলাম (২২) ও দিনাজপুর জেলার কোতোয়ালি থানার উত্তর বালু বাড়ির ছায়েদুল হকের ছেলে বুয়েটের কেমিক্যাল ইঞ্জিনিয়ারং বিভাগের ১৬তম ব্যাচের ছাত্র মুজতবা রাফিদ (২১)।</p>
    </article>
  </body>
</html>