<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/irak-icisleri-bakanligi-teyakkuz-durumu-sona-erdi/1650071"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Irak İçişleri Bakanlığı: Teyakkuz durumu sona erdi"/>
    <meta property="og:description" content="Irak İçişleri Bakanlığından yapılan açıklamada, gösteriler nedeniyle uygulanan &quot;yüksek teyakkuz durumuna&quot; son verildiği duyuruldu."/>
  </head>
  <body>
    <article>
      <h1>Irak İçişleri Bakanlığı: Teyakkuz durumu sona erdi</h1>
      <h2>Irak İçişleri Bakanlığından yapılan açıklamada, gösteriler nedeniyle uygulanan "yüksek teyakkuz durumuna" son verildiği duyuruldu.</h2>
      <address><time datetime="2019-11-19T00:00:00+00:00">19 Nov 2019</time> by <a rel="author">Arif Yusuf,İdris Okuducu  </a></address>
      <h4>Bağdat</h4>
      <p><b>Irak</b> İçişleri Bakanlığı, ülkede devam eden <b>hükümet karşıtı gösteriler</b> nedeniyle yaklaşık bir aydır uygulanan "<b>yüksek teyakkuz durumuna</b>" son verildiğini duyurdu.</p>
      <p>Bakanlık tarafından yapılan yazılı açıklamada, Bakan <b>Yasin Tahir el-Yasir</b>'in talimatıyla, 24 Ekim'den bu yana uygulamaya konulan yüksek teyakkuz durumunun bitirildiği ifade edildi.</p>
      <p>Açıklamada, kararın, güvenlik konusunda ilerleme kaydedilmesi sonucu alındığı aktarıldı.</p>
      <h3>Irak'taki gösteriler</h3>
      <p>Irak'ta işsizlik, yolsuzluk ve kamu hizmeti yetersizliğini protesto etmek amacıyla 1 Ekim'de başlayan gösterilerde şu ana kadar 300'ün üzerinde kişi hayatını kaybetti, 15 binden fazla kişi yaralandı.</p>
      <p>Başkent Bağdat başta olmak üzere orta ve güney kesimlerdeki kentlerde devam eden gösteriler sırasında İran'ın ülkedeki nüfuzuna yönelik tepkiler de dile getiriliyor. </p>
      <p>Hükümetin açıkladığı reform paketleriyle ikna olmayan göstericiler, güvenlik güçlerine protestolarda şiddet kullanılması talimatı vermekle suçladıkları Başbakan Adil Abdulmehdi ve yolsuzluk iddiaları gerekçesiyle hükümetin istifasını istiyor.</p>
      <related>
        <a href="https://www.aa.com.tr/tr/dunya/irak-icisleri-bakanligi-teyakkuz-durumu-sona-erdi/1650071"/>
        <a href="https://www.aa.com.tr/tr/dunya/bmden-trumpin-savas-sucu-isledigi-iddia-edilen-askerleri-affetmesine-tepki/1650052"/>
        <a href="https://www.aa.com.tr/tr/dunya/5-soruda-irak-ta-neler-oluyor-/1649564"/>
        <a href="https://www.aa.com.tr/tr/dunya/irakta-siyasi-partilerden-hukumete-reformlar-icin-45-gun-sure/1649420"/>
        <a href="https://www.aa.com.tr/tr/turkiye/irakin-kuzeyinde-3-terorist-etkisiz-hale-getirildi/1649360"/>
        <a href="https://www.aa.com.tr/tr/politika/disisleri-bakan-yardimcisi-kiran-deasla-mucadele-kararlilikla-devam-edecek/1648915"/>
      </related>
    </article>
  </body>
</html>