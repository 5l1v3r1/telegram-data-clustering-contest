<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-former-bangladesh-pacer-shahadat-hossain-suspended-for-assaulting-teammate-2857280.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-19T00:39:16+00:00"/>
    <meta property="og:title" content="बांग्लादेश के पू्र्व तेज गेंदबाज ने साथी खिलाड़ी के साथ की मारपीट, हुए निलंबित"/>
    <meta property="og:description" content="बांग्लादेश के पूर्व तेज गेंदबाज शहादत हुसैन को टीम के साथी खिलाड़ी अराफत सन्नी से मारपीट के आरोप में नेशनल क्रिकेट लीग (एनसीएल) के मौजूदा सत्र से बाहर कर दिया गया। यह घटना ढाका डिविजन और खुलना डिविजन..."/>
  </head>
  <body>
    <article>
      <h1>बांग्लादेश के पू्र्व तेज गेंदबाज ने साथी खिलाड़ी के साथ की मारपीट, हुए निलंबित</h1>
      <address><time datetime="2019-11-19T00:39:16+00:00">19 Nov 2019, 00:39</time> by <a rel="author">एजेंसी,ढाका</a></address>
      <p>बांग्लादेश के पूर्व तेज गेंदबाज शहादत हुसैन को टीम के साथी खिलाड़ी अराफत सन्नी से मारपीट के आरोप में नेशनल क्रिकेट लीग (एनसीएल) के मौजूदा सत्र से बाहर कर दिया गया। यह घटना ढाका डिविजन और खुलना डिविजन के बीच खुलना में खेली गई दो दिवसीय मैच के दौरान घटी। खबरों के मुताबिक, अराफत ने जब गेंद को एक तरफ से चमकाने को लेकर हुसैन पर टिप्पणी की तब वे अपना आपा खो बैठे।</p>
      <p>शहादत हुसैन ने 2005 से 2015 के बीच बांग्लादेश के लिए 38 टेस्ट, 51 वनडे और छह टी-20 मैच खेले है। 33 साल के इस खिलाड़ी ने 100 से ज्यादा अंतरराष्ट्रीय विकेट लिए है। इस मामले में वह एक साल के लिए निलंबित हो सकते है।</p>
      <h3>
        <a href="https://www.livehindustan.com/cricket/story-emerging-teams-cup-india-beat-hong-kong-to-meet-pakistan-in-semifinal-2857021.html">एमर्जिंग टीम्स कप: भारत ने हांगकांग को हराया, सेमीफाइनल में पाकिस्तान से भिड़ंत</a>
      </h3>
      <h3>
        <a href="https://www.livehindustan.com/cricket/story-aus-vs-pak-test-series-skipper-tim-paine-says-australia-s-home-summer-may-be-his-last-2856375.html">Aus vs Pak: ऑस्ट्रेलियाई टेस्ट कप्तान ने संन्यास लेने के दिए संकेत, जानिए क्या कुछ कहा</a>
      </h3>
      <p>बांग्लादेश क्रिकेट बोर्ड के एक अधिकारी ने 'क्रिकबज' से बताया, ''इस मामले में खिलाड़ी को बीसीबी की किसी भी प्रतियोगिता में भाग लेने से एक साल के लिए रोका जा सकता है। इसके अलावा उन्हें 50,000 टका का जुर्माना भी देना होगा।''</p>
      <p>उन्होंने कहा, ''हुसैन ने फैसले को स्वीकार कर लिया है और अपने घर लौट गए। हमने मैच रेफरी की रिपोर्ट को तकनीकी समिति को दिया है और वे इस खिलाड़ी के भविष्य पर फैसला करेंगे लेकिन तब तक उन्हें एनसीएल में भाग लेने से रोक दिया गया है।''</p>
    </article>
  </body>
</html>