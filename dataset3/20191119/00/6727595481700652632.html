<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/kerala-excise-minister-tp-ramakrishanan-about-pubs.html"/>
    <meta property="og:site_name" content="DoolNews"/>
    <meta property="article:published_time" content="2019-11-19T00:16:00+00:00"/>
    <meta property="og:title" content="പബ്ബുകളോട് തത്വത്തില്‍ എതിര്‍പ്പില്ലെന്ന് എക്‌സൈസ് മന്ത്രി; 'പ്രായോഗികത പരിശോധിക്കും'"/>
    <meta property="og:description" content="KERALA NEWS Pub TP Ramakrishnan Kerala കേരളത്തില്‍ പബ്ബുകള്‍ വരുന്നതിനോട് തത്വത്തില്‍ എതിര്‍പ്പില്ലെന്ന് എക്‌സൈസ് മന്ത്രി ടി.പി രാമകൃഷ്ണന്‍. എന്നാല്‍ പബ്ബുകള്‍ കൊണ്ടുവരുന"/>
  </head>
  <body>
    <article>
      <h1>പബ്ബുകളോട് തത്വത്തില്‍ എതിര്‍പ്പില്ലെന്ന് എക്‌സൈസ് മന്ത്രി; 'പ്രായോഗികത പരിശോധിക്കും'</h1>
      <address><time datetime="2019-11-19T00:16:00+00:00">19 Nov 2019, 00:16</time> by <a rel="author">ന്യൂസ് ഡെസ്‌ക്</a></address>
      <p>കേരളത്തില്‍ പബ്ബുകള്‍ വരുന്നതിനോട് തത്വത്തില്‍ എതിര്‍പ്പില്ലെന്ന് എക്‌സൈസ് മന്ത്രി ടി.പി രാമകൃഷ്ണന്‍. എന്നാല്‍ പബ്ബുകള്‍ കൊണ്ടുവരുന്നതിന്റെ പ്രായോഗികത പരിശോധിച്ച ശേഷമേ ഇക്കാര്യത്തില്‍ നടപടിയെടുക്കൂവെന്നും അദ്ദേഹം പറഞ്ഞു.</p>
      <p>മുഖ്യമന്ത്രി പിണറായി വിജയനാണ് സംസ്ഥാനത്ത് പബ്ബുകള്‍ ആരംഭിക്കുന്നതിനെ കുറിച്ചുള്ള ചര്‍ച്ച തുടങ്ങിവെച്ചത്. ‘നാം മുന്നോട്ട്’ പ്രതിവാര ടെലിവിഷന്‍ സംവാദ പരിപാടിയിലാണ് മുഖ്യമന്ത്രി പബ്ബുകള്‍ തുറക്കുന്ന കാര്യം വ്യക്തമാക്കിയത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>രാത്രി വൈകിയും ജോലി ചെയ്യുന്നവര്‍ക്ക് ജോലിക്ക് ശേഷം അല്‍പം ഉല്ലസിക്കാന്‍ സൗകര്യമില്ലെന്ന പരാതിയുണ്ടെന്നും ഈ സാഹചര്യത്തില്‍ പബ്ബുകള്‍ ആരംഭിക്കുന്നത് പരിഗണിക്കുന്നുണ്ടെന്നുമാണ് മുഖ്യമന്ത്രി പറഞ്ഞത്.</p>
      <related>
        <a href="https://www.doolnews.com/centre-bans-content-from-muslim-nations-on-television-in-j-k433.html?utm_source=doolnews&amp;utm_medium=related"/>
      </related>
      <p>‘രാത്രി വൈകിയും പ്രവര്‍ത്തിക്കേണ്ടി വരുന്ന ഐ.ടി ഉദ്യോഗസ്ഥരെ പോലെയുള്ളവര്‍ക്ക് ജോലിക്ക് ശേഷം അല്‍പം ഉല്ലസിക്കണമെന്ന് തോന്നിയാല്‍ അതിന് സൗകര്യമില്ലെന്ന് പരാതിയുണ്ട്. അതുകൊണ്ട് സംസ്ഥാനത്ത് പബ്ബുകള്‍ തുടങ്ങുന്നത് പരിഗണനയിലുണ്ടെന്നും’, മുഖ്യമന്ത്രി പറഞ്ഞിരുന്നു.</p>
      <related>
        <a href="https://www.doolnews.com/vodafone-idea-to-raise-mobile-services-rates-from-december-1349.html?utm_source=doolnews&amp;utm_medium=related"/>
      </related>
      <p>ബിവ്‌റേജസ് മദ്യ വില്‍പ്പന കേന്ദ്രങ്ങളില്‍ മികച്ച സൗകര്യങ്ങള്‍ ഒരുക്കുന്നതിനെക്കുറിച്ചും പരിഗണിക്കുന്നുണ്ടെന്നും മുഖ്യമന്ത്രി പറഞ്ഞു. ആളുകള്‍ ക്യൂ നിന്ന് ബുദ്ധിമുട്ടുന്നത് ഒഴിവാക്കാന്‍ സൂപ്പര്‍മാര്‍ക്കറ്റ് രീതിയില്‍ കടകളില്‍ നിന്ന് നോക്കി വാങ്ങുന്ന സമ്പ്രദായം കൊണ്ടുവരുന്നത് ആലോചിക്കാവുന്നതാണെന്നും മുഖ്യമന്ത്രി പറഞ്ഞിരുന്നു.</p>
      <p>പറഞ്ഞത്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/IZ8UzoJeXnQ" width="560" height="315" data-service="Youtube" scrolling="no"/>
      </figure>
    </article>
  </body>
</html>