<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/roma/news/roma_eventi_climatici_estremi_allarme_legambiente-4873113.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="«Roma tra le città in emergenza per eventi climatici estremi»: allarme di Legambiente"/>
    <meta property="og:description" content="Secondo quanto emerge dal dossier «Città Clima 2019», presentato da Legambiente Roma sarebbe tra le città più colpite da eventi climatici estremi. Secondo..."/>
  </head>
  <body>
    <article>
      <h1>«Roma tra le città in emergenza per eventi climatici estremi»: allarme di Legambiente</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>Secondo quanto emerge dal dossier «<b>Città Clima 2019</b>», presentato da <b><a href="https://www.ilmessaggero.it/ricerca/legambiente/">Legambiente </a></b>Roma sarebbe tra le città più colpite da <b>eventi climatici estremi</b>. Secondo l'associazione ambientalista, i <b>danni alle infrastrutture</b> provocati da eventi meteorici di questo tipo dal 2010 ad oggi, sono avvenuti in 193 giorni, con stop a metro e treni in tutte le principali città italiane, ma nel 35 per cento dei casi è avvenuto anche o solo a Roma. Nella Capitale peraltro, oltre <b>100.000 persone vivono in aree a rischio idrogeologico</b> e i beni storici immobili esposti a rischio alluvioni sono 2.204 anche nel centro storico, in zona <b>Pantheon</b>, <b>Piazza Navona</b>,<b> Piazza del Popolo</b>.</p>
      <p>LEGGI ANCHE <a href="https://www.ilmessaggero.it/italia/maltempo_italia_eventi_estremi_tragico_bilancio_vittime_sfollati-4872632.html">Maltempo, nel 2108 in Italia record di eventi estremi: tragico bilancio con 32 vittime e oltre 4.500 sfollati</a></p>
      <p>«Anche a Roma e nel Lazio il cambio di <b><a href="https://www.ilmessaggero.it/ricerca/clima/">clima</a></b>, scatenato dalle emissioni climalteranti è evidente, con una chiara accelerazione dei processi e l'intensificarsi degli impatti - commenta <b>Roberto Scacchi</b> presidente di Legambiente Lazio -. Tutte le azioni e le politiche presenti e future, devono avere al centro, misure di adattamento a un clima che già è cambiato e che cambierà ancora, per salvare le persone e<b> ridurre gli impatti economici</b>, ambientali e sociali dei danni provocati. Bisogna valorizzare il ruolo di parchi urbani e aree verdi, tutelare e riqualificare gli alvei fluviali e i corsi d'acqua, rafforzare le politiche a sostegno dei comuni piccoli o grandi delle aree interne, abbattere la dispersione idrica negli acquedotti, <b>demolire l'edilizia abusiva lungo i litorali</b> e i fiumi e non permetterne di ulteriore. Va messa in sicurezza la popolazione che, soprattutto a Roma, non solo vive anche in zone ad alto rischio idrogeologico, ma subisce maggiormente le emergenze per impatti e danni da eventi climatici estremi».</p>
      <p>LEGGI ANCHE <a href="https://www.ilmessaggero.it/italia/meteo_maltempo_eventi_estremi_anticipazione_antonello_pasini_oggi_ultime_notizie-4869466.html">Meteo, il climatologo: «Eventi estremi più frequenti: è l'anticipo dei prossimi anni»</a></p>
      <p>«Non bisogna avere tregua fino a che non sparirà ogni grammo di anidride carbonica emessa dal settore industriale - aggiunge Scacchi - a partire dalla dismissione della <b>centrale a carbone di <a href="https://www.ilmessaggero.it/ricerca/civitavecchia/">Civitavecchia</a></b>, responsabile dell'ottanta per cento delle emissioni regionali da produzione energetica, e finchè a tutti venga concessa la possibilità di muoversi su ferro e su mezzi pubblici efficaci, dignitosi e green, cancellando dalle strade milioni di autoveicoli inquinanti. La posta in gioco è troppo alta e la risposta deve essere all'altezza, quella di un Lazio a emissione zero»</p>
      <footer>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/italia/maltempo_italia_eventi_estremi_tragico_bilancio_vittime_sfollati-4872632.html"/>
        <a href="https://www.ilmessaggero.it/italia/meteo_maltempo_eventi_estremi_anticipazione_antonello_pasini_oggi_ultime_notizie-4869466.html"/>
        <a href="https://www.ilmessaggero.it/latina/maltempo_in_arrivo_nuova_perturbazione_scatta_l_allerta_arancione_aggiornamenti_in_diretta-4864961.html"/>
        <a href="https://www.ilmessaggero.it/italia/estate_san_martino_meteo_cos_e_2019_quando_perche_si_chiama_cosi-4855318.html"/>
        <a href="https://www.ilmessaggero.it/roma/news/maltempo_lazio_stato_di_calamita-4870540.html"/>
        <a href="https://www.ilmessaggero.it/roma/news/maltempo_roma_alberi_caduti_potature_ferme_mappa_del_rischio-4870306.html"/>
        <a href="https://www.ilmessaggero.it/roma/news/albano_albero_crolla_su_auto_maltempo_news-4870237.html"/>
        <a href="https://www.ilmessaggero.it/roma/news/maltempo_litorale_danni_e_disagi-4870234.html"/>
        <a href="https://www.ilmessaggero.it/economia/news/maltempo_italia_in_ginocchio_da_nord_a_sud-4870201.html"/>
        <a href="https://www.ilmessaggero.it/video/roma/maltempo_roma_fregene_crollo_stabilimento_la_nave-4869093.html"/>
        <a href="https://www.ilmessaggero.it/fotogallery/roma/tevere_stato_attenzione_roma_17_novembreb_2019-4869000.html"/>
      </related>
    </article>
  </body>
</html>