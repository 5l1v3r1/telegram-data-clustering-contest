<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699053/%D9%85%D9%87%D9%84%D8%AA-%D8%AB%D8%A8%D8%AA%E2%80%8C%D9%86%D8%A7%D9%85-%D8%AC%D8%B4%D9%86%D9%88%D8%A7%D8%B1%D9%87%E2%80%8C%D9%81%DB%8C%D9%84%D9%85-%D9%81%D8%AC%D8%B1-%D8%AA%D9%85%D8%AF%DB%8C%D8%AF-%D9%86%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="مهلت ثبت‌نام جشنواره‌فیلم فجر تمدید نمی‌شود"/>
    <meta property="og:description" content="مدیر دبیرخانه جشنواره‌ی فیلم فجر گفت: فیلمسازانی که هنوز موفق به ثبت فیلم خود در سایت جشنواره نشده‌اند، می‌توانند تا 30 آبان‌ماه حضوری به دفتر جشنواره مراجعه و ثبت‌نام کنند."/>
  </head>
  <body>
    <article>
      <h1>مهلت ثبت‌نام جشنواره‌فیلم فجر تمدید نمی‌شود</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/28/1038503_634.jpg"/>
      </figure>
      <p>مدیر دبیرخانه جشنواره‌ی فیلم فجر گفت: فیلمسازانی که هنوز موفق به ثبت فیلم خود در سایت جشنواره نشده‌اند، می‌توانند تا 30 آبان‌ماه حضوری به دفتر جشنواره مراجعه و ثبت‌نام کنند.</p>
      <p>براساس فراخوان سی‌وهشتمین جشنواره فیلم فجر تا پایان مهلت قانونی ثبت نام برای شرکت در این رویداد، دو روز بیشتر باقی نمانده و با توجه به قطعی اینترنت، سیمون سیمونیان در پاسخ به ایسنا درباره احتمال تمدید این مهلت گفت: نیازی به انجام این کار نیست چون بیشتر آثاری که پروانه ساخت داشتند تا به حال ثبت نام کرده‌اند.</p>
      <p>او افزود: به نظر می‌رسد فقط چند فیلم دیگر باقی مانده که در این یکی دو روز، بعضی‌ها حضوری ثبت نام کرده‌اند و دیگر کسانی که هنوز نتوانسته‌اند ثبت نام کنند می‌توانند به صورت حضوری ثبت نام کنند.</p>
      <p>به گفته وی اعلام جزئیاتی از تعداد فیلم‌های ثبت نام شده در جشنواره به پس از پایان مهلت ثبت نام موکول می‌شود.</p>
      <p>به گزارش ایسنا، البته می‌توان انتظار داشت اگر چه پیش از این مرسوم نبوده، اما در راستای شفاف‌سازی‌های که در بخش‌های مختلف سازمان سینمایی در  پیش گرفته شده است نام متقاضیان شرکت در سی‌وهشتمین جشنواره فیلم فجر هم اعلام شود.</p>
    </article>
  </body>
</html>