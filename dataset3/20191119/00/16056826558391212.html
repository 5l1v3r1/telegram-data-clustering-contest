<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=199822"/>
    <meta property="og:site_name" content="মানবজমিন"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="চট্টগ্রামে বিস্ফোরণে হতাহতের ঘটনায় মামলা"/>
    <meta property="og:description" content="চট্টগ্রাম মহানগরীর পাথরঘাটায় কুঞ্জমনি ভবনের নিচতলায় বিস্ফোরণে হতাহতের ঘটনায় মামলা দায়ের হয়েছে। তবে মামলায় কাদের আসামি করা হয়েছে পুলিশ সে বিষয়ে মুখ খুলছে না। বিস্ফোরণের ঘটনায় নিহত রিকশাচালক মাহমুদুল হকের স্ত্রী শাহীনা আক্তার বাদী হয়ে সোমবার সকালে নগরীর কোতোয়ালি থানায় মামলাটি দায়ের করেন। কোতোয়ালি থানার অফিসার ইনচার্জ (ওসি) মোহাম্মদ মহসীন বলেন, অবহেলাজনিত মৃত্যু ও ক্ষতিসাধনের অভিযোগে একটি মামলা হয়েছে। এতে কয়েকজনকে আসামি করা হয়েছে। আসামিদের সমপর্কে এ মুহূর্তে কিছুই বলা যাবে না। তাতে আসামিদের পালিয়ে যাওয়ার সম্ভাবনা থাকে। তবে মামলায় আসামির তালিকায় কুঞ্জমনি ভবনের মালিক অমল বড়ুয়া ও তার ভাই টিটু বড়ুয়ার নাম আছে বলে নাম প্রকাশে অনিচ্ছুক এক পুলিশ কর্মকর্তা জানিয়েছেন। সূত্র জানায়, রোববার (১৭ নভেম্বর) সকালে ভয়াবহ বিস্ফোরণে নগরীর কোতোয়ালি থানার পাথরঘাটা ব্রিক ফিল্ড রোডে ধনা বড়ুয়ার কুঞ্জমনি ভবনের নিচতলায় দুটি দেয়াল বিধ্বস্ত হয়ে উপড়ে পড়ে। এ সময় সড়কে চলাচলকারী রিকশা ও যাত্রীরা চাপা পড়ে নিহত হয়। আশপাশের আরো কয়েকটি বাসা ও দোকানপাট ক্ষতিগ্রস্ত হয়। বিস্ফোরণে নারী ও কিশোরসহ সাত জনের মৃত্যু ঘটে। আহত হয় ১০ জন। মৃতরা হলেন-পটিয়া উপজেলার…"/>
  </head>
  <body>
    <article>
      <h1>চট্টগ্রামে বিস্ফোরণে হতাহতের ঘটনায় মামলা</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">স্টাফ রিপোর্টার, চট্টগ্রাম থেকে</a></address>
      <p>চট্টগ্রাম মহানগরীর পাথরঘাটায় কুঞ্জমনি ভবনের নিচতলায় বিস্ফোরণে হতাহতের ঘটনায় মামলা দায়ের হয়েছে। তবে মামলায় কাদের আসামি করা হয়েছে পুলিশ সে বিষয়ে মুখ খুলছে না। বিস্ফোরণের ঘটনায় নিহত রিকশাচালক মাহমুদুল হকের স্ত্রী শাহীনা আক্তার বাদী হয়ে সোমবার সকালে নগরীর কোতোয়ালি থানায় মামলাটি দায়ের করেন। কোতোয়ালি থানার অফিসার ইনচার্জ (ওসি) মোহাম্মদ মহসীন বলেন, অবহেলাজনিত মৃত্যু ও ক্ষতিসাধনের অভিযোগে একটি মামলা হয়েছে। এতে কয়েকজনকে আসামি করা হয়েছে। আসামিদের সমপর্কে এ মুহূর্তে কিছুই বলা যাবে না। তাতে আসামিদের পালিয়ে যাওয়ার সম্ভাবনা থাকে। তবে মামলায় আসামির তালিকায় কুঞ্জমনি ভবনের মালিক অমল বড়ুয়া ও তার ভাই টিটু বড়ুয়ার নাম আছে বলে নাম প্রকাশে অনিচ্ছুক এক পুলিশ কর্মকর্তা জানিয়েছেন।</p>
      <p>সূত্র জানায়, রোববার (১৭ নভেম্বর) সকালে ভয়াবহ বিস্ফোরণে নগরীর কোতোয়ালি থানার পাথরঘাটা ব্রিক ফিল্ড রোডে ধনা বড়ুয়ার কুঞ্জমনি ভবনের নিচতলায় দুটি দেয়াল বিধ্বস্ত হয়ে উপড়ে পড়ে। এ সময় সড়কে চলাচলকারী রিকশা ও যাত্রীরা চাপা পড়ে নিহত হয়। আশপাশের আরো কয়েকটি বাসা ও দোকানপাট ক্ষতিগ্রস্ত হয়।</p>
      <p>বিস্ফোরণে নারী ও কিশোরসহ সাত জনের মৃত্যু ঘটে। আহত হয় ১০ জন। মৃতরা হলেন-পটিয়া উপজেলার প্রকৌশলী পলাশ বড়ুয়া স্ত্রী অ্যানি বডুয়া, কক্সবাজারের উখিয়ার নুরুল ইসলাম, সাতকানিয়ার একই পরিবারের ফারজানা আক্তার (মা) ও আতিকুর রহমান (ছেলে), পটিয়ার রিকশাচালক আব্দুর শুক্কুর, মহেশখালীর ভ্যানচালক মো. সেলিম ও লোহাগাড়া উপজেলার পদুয়ায় ইউনিয়নের আবুল কাশেমের ছেলে মাহমুদুল।</p>
      <p>এই বিভাগের সর্বাধিক পঠিত</p>
    </article>
  </body>
</html>