<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/juventus-blindira-tim-bonuci-do-2024-godine-cakaju-se-matuidi-kvadrado-i-scensni/342885"/>
    <meta property="og:site_name" content="MozzartSport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Juventus blindira tim: Bonuči do 2024. godine, čakaju se Matuidi, Kvadrado i Ščensni"/>
    <meta property="og:description" content="Stara dama čuva okosnicu tima"/>
  </head>
  <body>
    <article>
      <h1>Juventus blindira tim: Bonuči do 2024. godine, čakaju se Matuidi, Kvadrado i Ščensni</h1>
      <h2>Stara dama čuva okosnicu tima</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>Iskusni štoper Juventusa <b>Leonardo Bonuči</b> produžio je ugovor sa Juventusom do leta 2024. godine. Time su čelnici Stare dame praktično blindirali štoperski tandem u naredne četiri godine, pa će mladi <b>Matijs de Liht</b> biti u prilici da potpuno sazri uz iskusnog kolegu.</p>
      <p>Ipak, to nije sve od čelnika Juventusa, koji su rešili da osiguraju ostanak čitave okosnice tima iz protekog perioda, pošto se očekuju potpisi <b>Bleza Matuidija</b>, <b>Huana Kvadrada</b> i <b>Vojčeha Ščensnog</b>.</p>
      <p><b>Bonuči</b> se u Juventus vratio iz Milana na leto 2018. godine i potpisao petogodišnji ugovor, a sada je produžen na još godinu dana, uz određeno finansijsko poboljšanje.</p>
      <p>Iskusni italijanski reprezentativac ima apsolutno povrenje kluba i <b>Mauricija Sarija</b>, od početka sezone je proveo 1.440 minuta na terenu, što je više od svih igrača Stare dame. Njegova uloga na terenu od nemerljivog je značaja za čitavu ekipu, što su shvatili u Juventusu i osigurali njegov ostanak u klubu.</p>
      <p><b>Bonuči</b> je od svog prvog dolaska u klub i sezone 2010/2011. doda danas odigrao 376 utakmica za Juventus u svoim takmičenima, što je više od svih aktuelnih igrača Stare dame.</p>
      <p><b>Foto</b>: <i>Reuters</i></p>
    </article>
  </body>
</html>