<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/wind-esim-in-arrivo-solo-alcuni-clienti.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Wind: eSIM in arrivo, ma solo per alcuni clienti"/>
    <meta property="og:description" content="Alcuni clienti, possessori dell'offerta Wind All Digital 50 Test Edition, possono già accedere alla sostituzione della propria SIM con una eSIM: vediamo i dettagli.. A quanto pare l'operatore stor..."/>
  </head>
  <body>
    <article>
      <h1>Wind: eSIM in arrivo, ma solo per alcuni clienti</h1>
      <h2>Alcuni clienti, possessori dell'offerta Wind All Digital 50 Test Edition, possono già accedere alla sostituzione della propria SIM con una eSIM: vediamo i dettagli.</h2>
      <address><time datetime="2019-11-19T00:00:00+00:00">19 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>A quanto pare l'operatore storico italiano <b>Wind</b> è pronto ad accogliere una nuova tecnologia all'interno dei propri servizi: le <b>eSIM</b>. Stiamo per spiegarvi di cosa si tratta naturalmente, e in che modo alcuni clienti Wind potrebbero avervi accesso anche prima del previsto. <br/>Ora, alcuni clienti <a href="https://multiplayer.it/notizie/vodafone-tim-wind-3-ho-mobile-kena-offerte-fino-a-100gb-599-euro-mese.html">Wind</a> con l'offerta <b>Wind All Digital 50 Test Edition</b> attiva possono visualizzare in queste ore un'opzione sostitutiva tutta particolare: non la classica SIM Standard ma, se lo desiderano, una eSIM. Wind si premura di specificare quanto segue, all'interno della medesima pagina di assistenza: "la <b>eSIM è una SIM virtuale</b> che ti consente di scaricare e utilizzare sul tuo device il piano tariffario selezionato. Una volta acquistata riceverai una mail con tutte le istruzioni necessarie per configurarla sul tuo device e iniziare subito a chiamare e navigare". <br/>Ma <b>come funzionerebbe la nuova eSIM Wind</b>? Praticamente l'utente riceve tramite mail tutte le istruzioni per configurarla sul proprio dispositivo, premettendo che solo un numero ristretto di smartphone attualmente in commercio supportano tale tecnologia. Ad ogni modo, l'opzione per la eSIM resta disponibile solo per i possessori dell'offerta Wind All Digital 50 Test Edition, almeno per il momento; nel prossimo futuro la nuova tecnologia verrà presumibilmente estesa anche a tutti gli altri. La segnalazione arriva dai colleghi di mondomobileweb.</p>
      <figure>
        <img src="https://multiplayer.net-cdn.it/thumbs/images/2018/07/24/wind-logo-1_png_1400x0_q85.jpg"/>
      </figure>
      <ul>
        <li>
          <a href="https://www.mondomobileweb.it/163688-wind-spunta-esim-opzioni-sostituzione-sim-alcuni-clienti/">Fonte</a>
        </li>
      </ul>
    </article>
  </body>
</html>