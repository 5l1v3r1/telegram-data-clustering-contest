<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/epithesh-tramp-sta-mme-twn-hpa"/>
    <meta property="og:site_name" content="Documento"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Επίθεση Τραμπ στα ΜΜΕ των ΗΠΑ"/>
    <meta property="og:description" content="Εξοργισμένος ο πρόεδρος των ΗΠΑ σχετικά με τα όσα γράφτηκαν για την κατάσταση της υγείας του."/>
  </head>
  <body>
    <article>
      <h1>Επίθεση Τραμπ στα ΜΜΕ των ΗΠΑ</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Newsroom</a></address>
      <h4>Εξοργισμένος ο πρόεδρος των ΗΠΑ σχετικά με τα όσα γράφτηκαν για την κατάσταση της υγείας του.</h4>
      <p>«Ο Τύπος σε αυτήν τη χώρα είναι επικίνδυνος!», ανέφερε ο <b>Ντόναλντ Τραμπ </b>σχετικά με τα όσα γράφτηκαν για την κατάσταση της υγείας του, έπειτα από την επίσκεψή του σε στρατιωτικό νοσοκομείο της <b>Ουάσινγκτον</b>, το περασμένο Σαββατοκύριακο.</p>
      <p>Πολλοί απόρησαν με την επίσκεψη του Τραμπ στο νοσοκομείο, καθώς δεν είχε ανακοινωθεί το παραμικρό από τον <b>Λευκό Οίκο</b>, ωστόσο ο κύκλος του προέδρου των ΗΠΑ επέμενε ότι πρόκειται για το καθιερωμένο ιατρικό τσεκ απ του 73χρονου πολιτικού. </p>
      <p><i>«Πήγα για μια ιατρική επίσκεψη. Επιστρέφω και η σύζυγός μου, μου είπε: «Αγάπη μου, καλά; Τι συνέβη; Λένε ότι ενδεχομένως έπαθες καρδιακή κρίση. </i>Παρέμεινα εκεί για λίγο, για εξέταση ρουτίνας. Έκανα ένα μέρος των ιατρικών εξετάσεων, τις υπόλοιπες τον Ιανουάριο. <i>Αυτοί οι άνθρωποι είναι άρρωστοι! Ο Τύπος σε αυτήν τη χώρα είναι επικίνδυνος! Δεν έχουμε ελευθερία του Τύπου σε αυτήν τη χώρα, έχουμε το αντίθετο! Έχουμε διεφθαρμένα ΜΜΕ και ελπίζω ότι θα συνέλθουν, διότι είναι πολύ πολύ άσχημο και πολύ πολύ επικίνδυνο για τη χώρα μας», </i>ανέφερε χαρακτηριστικά ο <b>Τραμπ </b>ενώπιον υπουργών του.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>