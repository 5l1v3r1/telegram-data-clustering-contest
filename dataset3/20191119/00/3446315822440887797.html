<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pravda-kr.com.ua/najsvizhishe/16698-zhinka-z-kropivnitskogo-rajonu-yaka-zalishila-na-dva-tizhni-vosmero-ditej-bez-naglyadu-sered-nochi-zabrala-jikh-iz-likarni.html"/>
    <meta property="og:site_name" content="Кировоградская правда"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Жінка з Кропивницького району, яка залишила на два тижні восьмеро дітей без нагляду, серед ночі забрала їх із лікарні"/>
    <meta property="og:description" content="Шестеро з вісьмох дітей із села Осикувате Кропивницького району, які більше двох тижнів були у холодному неопалюваному будинку самі, мати забрала з лікарні серед ночі у неділю, 17 листопада. Про це повідомляє «Суспільне».За словами начальника відділу ювенальної превенції області Сергія Бочарнікова, нині діти з бабусею.Мати дітей розповіла, що забрала їх із лікарні, бо вони не хотіли, аби їх відправили в різні заклади. Сказала, що залишила їх на два тижні, бо їздила шукати старшого сина. – Восьмеро діток знаходилися у нас протягом 12 діб. Четверо з них отримували лікування і одужали. Всі дітки отримували посилене харчування. Мама забрала їх самовільно. Це була неділя. Про подію ми повідомили у Службу у справах дітей та поліцію, – сказала завідувачка дитячого відділення Кропивницької райлікарні Ірина Потеряйко.– Ми не мали правових підстав для утримання цих дітей. Мама не позбавлена батьківських прав. Відповідно до законодавства України, ми не мали права чинити їй опір, – додав юрист-консультант Кропивницької райлікарні…"/>
  </head>
  <body>
    <article>
      <h1>Жінка з Кропивницького району, яка залишила на два тижні восьмеро дітей без нагляду, серед ночі забрала їх із лікарні</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Наталка Маринець</a></address>
      <p><i>Шестеро з вісьмох дітей із села Осикувате Кропивницького району, які більше двох тижнів були у холодному неопалюваному будинку самі, мати забрала з лікарні серед ночі у неділю, 17 листопада. Про це повідомляє <a href="https://www.facebook.com/suspilne.kropyvnytskyi/videos/vb.1396470200566814/557290725048726/?type=3&amp;theater">«Суспільне».</a></i><br/><br/>За словами начальника відділу ювенальної превенції області Сергія Бочарнікова, нині діти з бабусею.<br/><br/>Мати дітей розповіла, що забрала їх із лікарні, бо вони не хотіли, аби їх відправили в різні заклади. Сказала, що залишила їх на два тижні, бо їздила шукати старшого сина. <br/><br/>– Восьмеро діток знаходилися у нас протягом 12 діб. Четверо з них отримували лікування і одужали. Всі дітки отримували посилене харчування. Мама забрала їх самовільно. Це була неділя. Про подію ми повідомили у Службу у справах дітей та поліцію, – сказала завідувачка дитячого відділення Кропивницької райлікарні Ірина Потеряйко.<br/><br/>– Ми не мали правових підстав для утримання цих дітей. Мама не позбавлена батьківських прав. Відповідно до законодавства України, ми не мали права чинити їй опір, – додав юрист-консультант Кропивницької райлікарні Сергій Корнєєв.<br/><br/>Завтра, 20 листопада, жінка збирається їхати до служби у справах захисту дітей Кропивницької райдержадміністрації.<br/><br/><a href="https://www.pravda-kr.com.ua/najsvizhishe/16624-u-kropivnitskomu-rajoni-batki-zalishili-vismokh-ditej-na-dva-tizhni-u-kholodnomu-budinku-bez-naglyadu.html">Нагадаємо</a>, дітей вилучили 6 листопада.</p>
    </article>
  </body>
</html>