<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/israil-gucleri-2si-cocuk-25-filistinliyi-gozaltina-aldi-/1649661"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="İsrail güçleri 2'si çocuk 25 Filistinliyi gözaltına aldı"/>
    <meta property="og:description" content="İsrail güçleri, işgal altındaki Batı Şeria ve Doğu Kudüs'te ikisi çocuk 25 Filistinliyi gözaltına aldı."/>
  </head>
  <body>
    <article>
      <h1>İsrail güçleri 2'si çocuk 25 Filistinliyi gözaltına aldı</h1>
      <h2>İsrail güçleri, işgal altındaki Batı Şeria ve Doğu Kudüs'te ikisi çocuk 25 Filistinliyi gözaltına aldı.</h2>
      <address><time datetime="2019-11-19T00:00:00+00:00">19 Nov 2019</time> by <a rel="author">Mustafa Deveci  </a></address>
      <h4>Kudüs</h4>
      <p>Yerel kaynaklar,<b> Doğu Kudüs</b>'ün İseviyye Mahallesi'nde 15, <b>Batı Şeria</b>'nın farklı bölgelerinde de 10 Filistinlinin İsrail güçlerince evlere düzenlenen baskınlarda<b> gözaltı</b>na alındığını belirtti. </p>
      <p>Batı Şeria'da gözaltına alınan Filistinlilerden ikisinin çocuk olduğu ifade edildi.</p>
      <h3>7 Filistinlinin İsrail'e ait polis merkezine gitmeleri istendi</h3>
      <p>Ayrıca İseviyye Mahallesi'nde 7 Filistinliye ifade vermek üzere İsrail'e ait polis merkezine gitmelerini isteyen yazılı kararın iletildiği kaydedildi.</p>
      <p>İşgal altındaki Batı Şeria ve Doğu Kudüs'te sık sık evlere baskın düzenleyen İsrail güçleri, çeşitli iddialarla Filistinlileri gözaltına alıyor.</p>
      <p>Batı Şeria ve Doğu Kudüs'te sıradan hale gelen gözaltılar sonrası aralarında kadın ve çocukların da bulunduğu Filistinlilerden bazıları günlerce gözaltı merkezlerinde tutuluyor.</p>
      <related>
        <a href="https://www.aa.com.tr/tr/dunya/israil-gucleri-2si-cocuk-25-filistinliyi-gozaltina-aldi-/1649661"/>
        <a href="https://www.aa.com.tr/tr/dunya/trump-yonetimi-israil-ne-istediyse-yapti-/1649500"/>
        <a href="https://www.aa.com.tr/tr/dunya/abdnin-kararinin-ardindan-israilli-eski-bakandan-yasa-disi-yahudi-yerlesimlerini-ilhak-cagrisi/1649498"/>
        <a href="https://www.aa.com.tr/tr/dunya/ab-israilin-yerlesim-birimleri-uluslararasi-hukuk-uyarinca-yasa-disidir/1649421"/>
        <a href="https://www.aa.com.tr/tr/dunya/abdli-isimlerden-yonetimin-yahudi-yerlesimleri-kararina-tepki-/1649273"/>
        <a href="https://www.aa.com.tr/tr/dunya/filistin-basbakani-istiyye-abdnin-karari-uluslararasi-kanunlarin-hafife-alinmasi-anlamina-geliyor/1649268"/>
      </related>
    </article>
  </body>
</html>