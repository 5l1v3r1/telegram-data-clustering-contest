<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3774033,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="בוגאטי מתכננת מכונית חשמלית &quot;עממית&quot;, במחיר של בין 500 אלף למיליון יורו"/>
    <meta property="og:description" content="לפני יותר מ-3 שנים חשפה החברה את השירון, מכונית העל שלה, שמחירה עומד על 2.5 מיליון יורו. בוגאטי תחל לפתח מכונית מכונית GT חשמלית או רכב כביש שטח ראשון עבורה"/>
  </head>
  <body>
    <article>
      <h1>בוגאטי מתכננת מכונית חשמלית "עממית", במחיר של בין 500 אלף למיליון יורו</h1>
      <h2>לפני יותר מ-3 שנים חשפה החברה את השירון, מכונית העל שלה, שמחירה עומד על 2.5 מיליון יורו. בוגאטי תחל לפתח מכונית מכונית GT חשמלית או רכב כביש שטח ראשון עבורה</h2>
      <address><time datetime="2019-11-19T00:00:00+00:00">19 Nov 2019</time> by <a rel="author">תומר הדר</a></address>
      <p><a href="https://www.calcalist.co.il/local/articles/0,7340,L-3757670,00.html">בוגאטי</a>, יצרנית מכוניות העל שאליה מגיעים לקוחות שפרארי אינה מספיק אקסקלוסיבית לטעמם, נערכת לפיתוח דגם חדש. הדגם החדש שישווק <a href="https://www.calcalist.co.il/local/articles/0,7340,L-3682414,00.html">לצד השירון</a> </p>
      <p>(שמחירו 2.5 מיליון יורו) צפוי להיות מכונית GT חשמלית או רכב כביש שטח ראשון ליצרנית. את השירון, מכונית העל החדשה של היצרנית, חשפה החברה לפני יותר משלוש שנים.</p>
      <p>בראיון שהעניק מנכ"ל בוגאטי סטפן וינקלמן לאמצעי תקשורת באירופה הוא ציין כי בוגאטי, שנמצאת כיום בבעלות קונצרן פולקסווגן, החלה בדיונים לקראת קבלת תקציב פיתוח לדגם חדש. רק השבוע פרסמה פולקסווגן תחזיות לפיהן היצרנית צופה ירידה בהיקף המכירות וירידה בהיקף הצמיחה הצפויה ב-2020.</p>
      <figure>
        <img src="https://images1.calcalist.co.il/PicServer3/2019/11/19/948442/1280_l.jpg"/>
        <figcaption>שירון של בוגאטי <br/>צילום: ויקיפדיה</figcaption>
      </figure>
      <p>לפי וינקלמן הרכב החדש שבוגאטי תציג יהיה יותר "עממי" במחירו מהשירון ויעלה בין 500 אלף למיליון יורו.</p>
      <p>לפי פרסומים באירופה, החלטתה של בוגאטי לפתח דגם "עממי", נובעת מחשש של היצרנית מפני מצב שבו פולקסווגן תידרש לקיצוצים ותמכור את חטיבת בוגאטי. במצב כזה תידרש בוגאטי, שכבר החליפה מספר בעלויות בעבר, להיות מסוגלת להתחרות ביצרניות כדוגמת רולס רויס ובנטלי כדי להגדיל את ההיצע.</p>
    </article>
  </body>
</html>