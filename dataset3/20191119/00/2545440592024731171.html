<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/bm-abdnin-israil-yerlesim-birimleri-kararindan-uzuntu-duyduk/1650239"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="BM: ABD'nin İsrail yerleşim birimleri kararından üzüntü duyduk"/>
    <meta property="og:description" content="BM Genel Sekreter Sözcüsü Dujarric, ABD yönetiminin İsrail'in Batı Şeria'da yer alan yasa dışı yerleşim birimlerini artık yasa dışı görmeme kararına ilişkin, &quot;ABD'nin bu kararından son derece üzüntü duyduk.&quot; dedi."/>
  </head>
  <body>
    <article>
      <h1>BM: ABD'nin İsrail yerleşim birimleri kararından üzüntü duyduk</h1>
      <h2>BM Genel Sekreter Sözcüsü Dujarric, ABD yönetiminin İsrail'in Batı Şeria'da yer alan yasa dışı yerleşim birimlerini artık yasa dışı görmeme kararına ilişkin, "ABD'nin bu kararından son derece üzüntü duyduk." dedi.</h2>
      <address><time datetime="2019-11-19T00:00:00+00:00">19 Nov 2019</time> by <a rel="author">Betül Yürük  </a></address>
      <h4>New York</h4>
      <p><b>Birleşmiş Milletler</b> (<b>BM</b>), ABD yönetiminin <b>İsrail</b>'in <b>Batı Şeria</b>'da yer alan <b>yasa dışı yerleşim birimleri</b>ni artık yasa dışı görmediğini açıklaması nedeniyle ''üzüntü duyulduğunu ve BM'nin bu konudaki pozisyonun değişmediğini" bildirdi.</p>
      <ul>
        <li>
          <b>
            <a href="http://v.aa.com.tr/1649149">Pompeo: ABD'ye göre Batı Şeria'daki yerleşimler artık hukuka aykırı değil</a>
          </b>
        </li>
        <li>
          <b>
            <a href="http://v.aa.com.tr/1649775">Türkiye'den ABD'nin yasa dışı Yahudi yerleşim kararına tepki</a>
          </b>
        </li>
        <li>
          <b>
            <a href="http://v.aa.com.tr/1649498">ABD'nin kararının ardından İsrailli eski bakandan yasa dışı Yahudi yerleşimlerini ilhak çağrısı</a>
          </b>
        </li>
        <li>
          <b>
            <a href="http://v.aa.com.tr/1649798">BM: Filistin topraklarındaki Yahudi yerleşimleri uluslararası hukukun ihlalidir</a>
          </b>
        </li>
        <li>
          <b>
            <a href="http://v.aa.com.tr/1650015">Almanya: İsrail'in Filistin topraklarındaki inşası uluslararası hukuka aykırı</a>
          </b>
        </li>
        <li>
          <b>
            <a href="http://v.aa.com.tr/1650086">Malezya'dan ABD'nin İsrail yerleşimleri kararına sert tepki</a>
          </b>
        </li>
      </ul>
      <p>BM Genel Sekreter Sözcüsü <b>Stephane Dujarric</b>, günlük basın brifinginde, <b>ABD yönetimi</b>nin İsrail'in Batı Şeria'da yer alan yasa dışı yerleşim birimlerini artık yasa dışı görmeme kararına ilişkin açıklamalarda bulundu.</p>
      <p>"ABD'nin bu kararından son derece üzüntü duyduk." ifadesini kullanan Dujarric, <b>BM Güvenlik Konseyi</b>'nin 2334 sayılı kararına göre İsrail'in, ''yasa dışı yerleşim birimlerinin uluslararası hukuku açıkça ihlal ettiğini" kaydetti.</p>
      <p>Yine bu kararda İsrail'e yerleşim birimi faaliyetlerine son vermesi çağrısı yapıldığını hatırlatan Dujarric, "BM'nin pozisyonu değişmedi." değerlendirmesinde bulundu.</p>
      <figure>
        <a href="https://www.aa.com.tr/tr/info/infografik/16242">
          <img src="https://www.aa.com.tr/uploads/userFiles/4164aa16-2a0e-4a00-98ad-deb5a750816b/KASIM%2FTTTTTT_.jpg"/>
        </a>
      </figure>
      <h3>Dün Pompeo duyurmuştu</h3>
      <p>ABD Dışişleri Bakanı Mike Pompeo, dün, İsrail'in Batı Şeria'da yer alan yerleşim birimlerini artık yasa dışı olarak görmediklerini duyurmuştu.</p>
      <p>Karar, İsrail'de sevinçle karşılanırken, Filistin yönetimi ise ABD'ye tepki göstermişti. <b>Filistin Başbakanı Muhammed Iştiyye</b>, ABD'nin kararının uluslararası kanunların hafife alınması anlamına geldiğini belirtmişti.</p>
      <p>İsrail'in 1967'de işgal ettiği Batı Şeria'da 250'ye yakın yasa dışı Yahudi yerleşim birimi bulunuyor. Bu yerlerde 400 binden fazla Yahudi yerleşimci ikamet ediyor. Uluslararası hukuka göre, işgal altındaki topraklarda bulunan tüm Yahudi yerleşim birimleri yasa dışı kabul ediliyor.</p>
      <related>
        <a href="https://www.aa.com.tr/tr/dunya/bm-abdnin-israil-yerlesim-birimleri-kararindan-uzuntu-duyduk/1650239"/>
        <a href="https://www.aa.com.tr/tr/dunya/israil-kuduste-filistinli-bir-aileyi-daha-evsiz-birakti-/1650168"/>
        <a href="https://www.aa.com.tr/tr/dunya/idsb-israilin-ayrimci-politikalarinin-ele-alinacagi-konferans-duzenleyecek/1650134"/>
        <a href="https://www.aa.com.tr/tr/dunya/malezyadan-abdnin-israil-yerlesimleri-kararina-sert-tepki/1650086"/>
        <a href="https://www.aa.com.tr/tr/dunya/almanya-israilin-filistin-topraklarindaki-insasi-uluslararasi-hukuka-aykiri/1650015"/>
        <a href="https://www.aa.com.tr/tr/dunya/abdnin-karari-sonrasi-netanyahudan-yahudi-yerlesim-birimine-ziyaret/1649927"/>
      </related>
    </article>
  </body>
</html>