<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=199901"/>
    <meta property="og:site_name" content="মানবজমিন"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="শাকিব খানকে ১০ লাখ টাকা জরিমানা"/>
    <meta property="og:description" content="ঢালিউডের শীর্ষনায়ক শাকিব খানকে ১০ লাখ টাকা জরিমানা করেছে রাজধানী উন্নয়ন কর্র্তৃপক্ষ (রাজউক)-এর ভ্রাম্যমাণ আদালত। গতকাল বেলা ১২টার দিকে রাজউক কর্তৃপক্ষ রাজধানীর নিকেতনে নকশা না মেনে বাড়ি নির্মাণ করায় তাকে এ জরিমানা করে। রাজউকের নির্বাহী ম্যাজিস্ট্রেট আশরাফ হোসেন এ জরিমানা করেন। শাকিব খানকে জরিমানার তথ্যটি নিশ্চিত করেছেন রাজউকের জোন (৪) অথরাইজ অফিসার মোহাম্মদ হোসেন। তিনি জানান, সকাল থেকে নিকেতন এলাকায় রাজউকের ভ্রাম্যমাণ আদালত অভিযান চালায়। অভিযানের সময় শাকিব খান ওরফে রানার বাড়িটি নকশা  না মেনে নির্মাণ করা হয়েছে বলে দেখা যায়। এ কারণে ১০ লাখ টাকা জরিমানা করা হয়। বিষয়টি নিয়ে বেশ ক্ষুব্ধ প্রতিক্রিয়া ব্যক্ত করেছেন শাকিব খান। তিনি বলেন, বুঝলাম না, আসলে কী হলো এটা! খুব সামান্য কারণে এই অপ্রীতিকর ঘটনা ঘটেছে। আমার বাড়ির বারান্দায় যে ক্যান্টিলিভার ১ ফিট বেশি বের হয়ে আছে, তার জন্য ১০ লাখ টাকা জরিমানা! আমার নকশায় যদি গুরুতর সমস্যা থাকে অন্তত আমাকে নোটিশ দিক। আমি দরকার হয় তা সংশোধন করবো। এটা তো ইঞ্জিনিয়ার ডিজাইন করেছেন। কিন' কোনো কথা নাই, বার্তা নাই, এসেই বললেন, এটা বের হয়ে আছে, ১০ লাখ টাকা জরিমানা! এটা কেমন জরিমানা? আর আমার…"/>
  </head>
  <body>
    <article>
      <h1>শাকিব খানকে ১০ লাখ টাকা জরিমানা</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">স্টাফ রিপোর্টার</a></address>
      <p>ঢালিউডের শীর্ষনায়ক শাকিব খানকে ১০ লাখ টাকা জরিমানা করেছে রাজধানী উন্নয়ন কর্র্তৃপক্ষ (রাজউক)-এর ভ্রাম্যমাণ আদালত। গতকাল বেলা ১২টার দিকে রাজউক কর্তৃপক্ষ রাজধানীর নিকেতনে নকশা না মেনে বাড়ি নির্মাণ করায় তাকে এ জরিমানা করে। রাজউকের নির্বাহী ম্যাজিস্ট্রেট আশরাফ হোসেন এ জরিমানা করেন। শাকিব খানকে জরিমানার তথ্যটি নিশ্চিত করেছেন রাজউকের জোন (৪) অথরাইজ অফিসার মোহাম্মদ হোসেন। তিনি জানান, সকাল থেকে নিকেতন এলাকায় রাজউকের ভ্রাম্যমাণ আদালত অভিযান চালায়। অভিযানের সময় শাকিব খান ওরফে রানার বাড়িটি নকশা  না মেনে নির্মাণ করা হয়েছে বলে দেখা যায়। এ কারণে ১০ লাখ টাকা জরিমানা করা হয়। বিষয়টি নিয়ে বেশ ক্ষুব্ধ প্রতিক্রিয়া ব্যক্ত করেছেন শাকিব খান।</p>
      <p>তিনি বলেন, বুঝলাম না, আসলে কী হলো এটা! খুব সামান্য কারণে এই অপ্রীতিকর ঘটনা ঘটেছে।</p>
      <p>আমার বাড়ির বারান্দায় যে ক্যান্টিলিভার ১ ফিট বেশি বের হয়ে আছে, তার জন্য ১০ লাখ টাকা জরিমানা! আমার নকশায় যদি গুরুতর সমস্যা থাকে অন্তত আমাকে নোটিশ দিক। আমি দরকার হয় তা সংশোধন করবো। এটা তো ইঞ্জিনিয়ার ডিজাইন করেছেন।</p>
      <p>কিন' কোনো কথা নাই, বার্তা নাই, এসেই বললেন, এটা বের হয়ে আছে, ১০ লাখ টাকা জরিমানা! এটা কেমন জরিমানা? আর আমার পাশের বাসাতেও তিন ফিট বাড়ানো আছে। তাদের তো জরিমানা করা হলো না। এ কথা তো আমার বাসার কেয়ারটেকার ও বোনের জামাই তাদের বলেছেন। আইন তো শুধু আমাদের জন্য না, সবার জন্য সমান হওয়া উচিত। উদ্ভট একটা ব্যাপার হয়ে গেল। প্রসঙ্গত, শাকিব খান থাকেন গুলশানে। নিকেতনে তার অফিস রয়েছে। পাশাপাশি এখানে নতুন একটি বাড়ি নির্মাণ করছেন তিনি।</p>
      <p>এদিকে, ওই এলাকায় নকশা বর্হিভূত আরও একটি বাড়ি নির্মাণ করায় ৫ লাখ টাকা জরিমানা করে ভ্রাম্যমান আদালত।</p>
      <p>এই বিভাগের সর্বাধিক পঠিত</p>
    </article>
  </body>
</html>