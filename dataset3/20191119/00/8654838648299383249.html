<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/half-life-alyx-svelato-questa-settimana-valve-data-di-annuncio.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Half-Life: Alyx verrà svelato questa settimana, Valve annuncia la data di presentazione"/>
    <meta property="og:description" content="Half-Life: Alyx, il nuovo episodio in realtà virtuale della serie Valve, verrà mostrato per la prima volta questa settimana, con un annuncio prima del previsto.. Conosceremo finalmente Half-Life: ..."/>
  </head>
  <body>
    <article>
      <h1>Half-Life: Alyx verrà svelato questa settimana, Valve annuncia la data di presentazione</h1>
      <h2>Half-Life: Alyx, il nuovo episodio in realtà virtuale della serie Valve, verrà mostrato per la prima volta questa settimana, con un annuncio prima del previsto.</h2>
      <address><time datetime="2019-11-19T00:00:00+00:00">19 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>Conosceremo finalmente <b>Half-Life: Alyx</b> prima del previsto, con Valve che ha annunciato oggi attraverso Twitter la <b>data</b> fissata per la sua <b>presentazione</b> ufficiale, come riportato qui sotto.<br/><br/><a href="https://multiplayer.it/giochi/half-life-alyx-per-pc.html">Half-Life: Alyx</a> è un nuovo episodio della celebre serie Valve che è stato progettato specificamente per l'utilizzo in <b>realtà virtuale</b> e secondo alcuni lead sarebbe dovuto essere annunciato nel corso dei Game Awards il mese prossimo, ma a quanto pare la presentazione arriverà prima del previsto: verrà infatti annunciato domani, <b>giovedì 21 novembre 2019</b>, alle ore 10:00 am PT (ovvero le ore 19:00 italiane).<br/><br/>Si tratta di un evento dal carattere alquanto storico: non è facile capire se possa essere considerato un vero e proprio nuovo capitolo standard della serie perché non sono ancora chiare le dimensioni del progetto <a href="https://multiplayer.it/notizie/half-life-alyx-leak-gioco-game-awards-2019.html">Half-Life: Alyx</a>, ma considerando quanto Valve ha investito nella realtà virtuale è probabile che si tratti di un titolo di dimensioni notevoli, o comunque in grado di offrire un gioco VR veramente di alto profilo, come solo Valve potrebbe fare.<br/><br/>Ovviamente è previsto il supporto per HTC Vive, sistema privilegiato per godere di Half-Life: Alyx ma è probabile il supporto esteso ad altri visori. In ogni caso, Valve lo considera il suo "flagship game" per la realtà virtuale, ovvero il gioco più rappresentativo per tale tecnologia da parte della compagnia, dunque possiamo aspettarci grandi cose al riguardo.</p>
      <figure>
        <iframe data-src="https://twitter.com/valvesoftware/status/1196566870360387584?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>