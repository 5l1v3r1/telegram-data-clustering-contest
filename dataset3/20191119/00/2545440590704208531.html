<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/politika/ak-partiden-yavasa-yurt-disi-sorusu/1649572"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="AK Parti'den Yavaş'a 'yurt dışı' sorusu"/>
    <meta property="og:description" content="AK Parti Genel Sekreteri Şahin &quot;Mansur Yavaş 'hesap verilebilir ve şeffaf belediyecilik anlayışından bahsediyor ama ilk 6 ayın 36 günü yurt dışında ne yapmış, görevi süresince her 5 günün birini niçin yurt dışında geçirmiş&quot; ifadelerini kullandı."/>
  </head>
  <body>
    <article>
      <h1>AK Parti'den Yavaş'a 'yurt dışı' sorusu</h1>
      <h2>AK Parti Genel Sekreteri Şahin "Mansur Yavaş 'hesap verilebilir ve şeffaf belediyecilik anlayışından bahsediyor ama ilk 6 ayın 36 günü yurt dışında ne yapmış, görevi süresince her 5 günün birini niçin yurt dışında geçirmiş" ifadelerini kullandı.</h2>
      <address><time datetime="2019-11-19T00:00:00+00:00">19 Nov 2019</time> by <a rel="author">Zafer Fatih Beyaz  </a></address>
      <h4>Ankara</h4>
      <p><b>AK Parti Genel Sekreteri Fatih Şahin</b>, <b>Ankara Büyükşehir Belediye Başkanı Mansur Yava</b>ş'ın açıkladığı görevde olduğu 200 günde yaptığı çalışmalar ve mali durum raporuna ilişkin yazılı açıklama yaptı.</p>
      <p>Yavaş'ın Twitter'dan yaptığı paylaşıma ilişkin Şahin, şunları kaydetti:</p>
      <p>"CHP'li Mansur Yavaş 'hesap verilebilir ve şeffaf belediyecilik anlayışı'ndan bahsediyor ama ilk 6 ayın 36 günü yurt dışında ne yapmış, görevi süresince her 5 günün birini niçin yurt dışında geçirmiş, raporda buna dair bir bilgi yok.</p>
      <p>Henüz Haymana'ya ayak basmadı ama 16 gün Londra'da ne yapmış mesela? Veya henüz Akyurt'a uğramadı ama 6 gün Moskova'da Ankaralılar için ne yapmış? 1 aydan fazla süren<b> yurt dışı gezileri</b>nin Ankaralılara maliyeti nedir? Hemşehrilerimizin bunları bilmeye hakkı olduğunu düşünüyorum."</p>
      <related>
        <a href="https://www.aa.com.tr/tr/politika/ak-partiden-yavasa-yurt-disi-sorusu/1649572"/>
        <a href="https://www.aa.com.tr/tr/turkiye/mansur-yavas-hakkindaki-dava-suruyor/1646427"/>
      </related>
    </article>
  </body>
</html>