<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/motori/green/2019/11/19-63543889/pininfarina_battista_clienti_in_pista_con_l_hyperdrive_experience_in_attesa_dei_nuovi_modelli/"/>
    <meta property="og:site_name" content="Tuttosport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Pininfarina Battista, clienti in pista con l'Hyperdrive Experience in attesa dei nuovi modelli"/>
    <meta property="og:description" content="In attesa del lancio di nuovi modelli, i clienti della Battista possono provare l'auto elettrica in pista grazie al programma Hyperdrive Experience"/>
  </head>
  <body>
    <article>
      <h1>Pininfarina Battista, clienti in pista con l'Hyperdrive Experience in attesa dei nuovi modelli</h1>
      <h2>In attesa del lancio di nuovi modelli, i clienti della Battista possono provare l'auto elettrica in pista grazie al programma Hyperdrive Experience</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p><b>Automobili Pininfarina </b>si avvia a un 2020 di grandi novità.  Dopo l'avvio della produzione della hypercar Battista, il marchio diretto da Michael Perschke è pronto a lanciare due nuovi <b>Luxury Utility Vehicles elettrici.</b></p>
      <p>La prima novità arriverà nella seconda metà del 2020 quando farà il debutto in pubblico, dal nord America, la <b>Pura Vision i</b>mmaginata dal team diretto da <b>Luca Borgogno</b>, responsabile del design di Automobili Pininfarina, già anticipata ai potenziali clienti.</p>
      <figure>
        <a href="https://www.tuttosport.com/foto/motori/news-motori/2019/09/11-60979960/pininfarina_battista_al_parco_valentino_le_immagini/">
          <img src="https://cdn.tuttosport.com/images/2019/09/11/173144377-ae7583ed-4843-4bae-81d3-df7c549882d8.jpg"/>
        </a>
        <figcaption>Pininfarina Battista al Parco Valentino, le immagini<br/><a href="https://www.tuttosport.com/foto/motori/news-motori/2019/09/11-60979960/pininfarina_battista_al_parco_valentino_le_immagini/">Guarda la gallery</a></figcaption>
      </figure>
      <h3>La produzione sarà in Italia</h3>
      <p>Lo sviluppo di auto elettriche che siano il paradigma del lusso e della prestazioni passerà anche dalla <a href="https://www.tuttosport.com/news/motori/news-motori/2019/08/22-60232978/automobili_pininfarina_pura_vision_come_futuro_delle_elettriche/">collaborazione tecnica annunciata con Bosch e Benteler.</a></p>
      <p>Quanto all’aspetto industriale, se Pininfarina Battista verrà realizzata a <b>Cambiano</b>, l’a.d. Perschke ha ufficializzato l’intenzione di Automobili Pininfarina di procedere all’acquisizione di altre strutture produttive in Italia nel corso del prossimo anno.</p>
      <h3>Il programma Hyperdrive per i clienti</h3>
      <p>Alle iniziative industriali, Battista Pininfarina abbina una proposta commerciale che porterà in pista i clienti della Battista. In attesa di guidare la hypercar, con i primi test programmati in primavera, sul circuito spagnolo di Calafat Pininfarina e Mahindra offriranno un assaggio delle diverse forme di elettrico.</p>
      <p>Il programma Hyperdrive, infatti, prevede<b> sessioni in pista al volante di auto elettriche preparate</b> e un assaggio di cosa voglia dire guidare una monoposto di Formula E, la Mahindra Gen 1 che ha preso parte alle prime 4 stagioni della serie elettrica. Potenze che, messe tutte insieme, non fanno i valori della Battista.</p>
      <p>
        <a href="https://www.tuttosport.com/news/motori/news-motori/2019/08/06-59747290/pininfarina_show_a_monterey_con_battista_e_pura_vision/">Pininfarina, a Pebble Beach tra Battista e PURA Vision</a>
      </p>
      <p><i>“<b>Abbiamo il compito di fare innamorare il mondo dell’elettrico</b>, abbinando un design meraviglioso e prestazioni senza precedenti, in una gamma di auto di lusso che prendono il via dalla Battista. </i><i>Rompiamo gli schemi e diamo ai nostri clienti l’esperienza unica di guidare auto elettriche elaborate per la pista e una Formula E Mahindra in Spagna, sul circuito di Calafat.</i><i>La formula Automobili Pininfarina Hyperdrive introduce una nuova dimensione di performance per i collezionisti di hypercar e riconosce l’esigenza di creare esperienze di test nuove e differenti, che permetta agli ospiti di esplorare la tecnologia del futuro</i>”, ha raccontato Jochen Rudat, capo della divisione vendite del marchio.</p>
      <related>
        <a href="https://www.tuttosport.com/archivio/motori/green"/>
        <a href="https://www.tuttosport.com/news/motori/challenge-time/2019/11/19-63529080/l_approccio_multisoluzione_di_mazda_per_l_ecosostenibilita_/?related_news"/>
        <a href="https://www.tuttosport.com/news/motori/green/2019/11/18-63500766/bmw_i4_caratteristiche_e_dettagli_dell_elettrica_in_uscita_nel_2021/?related_news"/>
        <a href="https://www.tuttosport.com/news/motori/green/2019/11/18-63492175/ford_mustang_mach-e_la_prima_elettrica_si_ispira_alla_pony_car/?related_news"/>
        <a href="https://www.tuttosport.com/news/motori/green/2019/11/15-63411533/bmw_i4_ecco_la_berlina_elettrica/?related_news"/>
      </related>
    </article>
  </body>
</html>