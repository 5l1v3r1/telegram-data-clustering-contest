<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/motori/due-ruote/saloni/eicma/2019/11/19-63530533/super-naked_2020_parte_la_grande_sfida/"/>
    <meta property="og:site_name" content="Tuttosport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Super-Naked 2020: parte la grande sfida"/>
    <meta property="og:description" content="Ecco quattro 'svestite' potentissime e leggere pronte a confrontarsi con i bolidi da pista: Aprilia Tuono V4 1100 Factory, Ducati StreetFighter V4, MV Agusta Brutale 1000 RR e KTM 1290 Super Duke R "/>
  </head>
  <body>
    <article>
      <h1>Super-Naked 2020: parte la grande sfida</h1>
      <h2>Ecco quattro 'svestite' potentissime e leggere pronte a confrontarsi con i bolidi da pista: Aprilia Tuono V4 1100 Factory, Ducati StreetFighter V4, MV Agusta Brutale 1000 RR e KTM 1290 Super Duke R </h2>
      <address><time datetime="2019-11-19T00:00:00+00:00">19 Nov 2019</time> by <a rel="author"> Diego D'Andrea</a></address>
      <p>I loro nomi parlano chiaro, <b>Tuono</b>, <b>Brutale</b>, <b>StreetFighter</b>, Super Duke R, meglio conosciuta come “<b>The Beast</b>”. Non esattamente appellativi da sala da tè. Modelli che, al solo sentirli nominare, scatta immediato un ghigno mefistofelico, tra<b> vecchie conoscenze</b> che si sono appena “rimesse in tiro” e <b>novità assolute</b> deflagrate, arroganti, nei sogni degli appassionati in occasione dell’ultimo <a href="https://www.tuttosport.com/motori/due-ruote/saloni/"><b>EICMA</b></a>.</p>
      <p><b>A CONTENDERSI IL TITOLO DI REGINA</b> delle<b> hyper-naked 2020</b> saranno dunque probabilmente loro: <b>Aprilia Tuono V4 1100 Factory</b>, <b>Ducati StreetFighter V4</b>, <b>MV Agusta Brutale 1000 RR</b> e l’unica bicilindrica del gruppo, la <b>KTM 1290 Super Duke R</b>. Moto dall’impostazione meno estrema di una carenata, quindi più adatte alla strada, ammesso di scovare percorsi dove poterne godere a pieno il potenziale; ma allo stesso tempo, mezzi potenti e leggeri, capaci anche di ingarellarsi tra i cordoli con le sportive RR, <b>senza particolari timori reverenziali</b>. Ripassiamone insieme le caratteristiche principali nella carrellata che segue, e se vi va, <b>diteci qual è la vostra preferita nei commenti</b>.</p>
      <related>
        <a href="https://www.tuttosport.com/archivio/motori/due-ruote/saloni/eicma"/>
        <a href="https://www.tuttosport.com/news/motori/due-ruote/saloni/eicma/2019/11/07-63136524/ktm_presenta_390_adventure_e_890_duke_r_a_eicma_2019/?related_news"/>
        <a href="https://www.tuttosport.com/news/motori/due-ruote/saloni/eicma/2019/11/06-63103457/aprilia_rs_660_e_tuono_660_concept_rombano_ad_eicma_19/?related_news"/>
        <a href="https://www.tuttosport.com/news/motori/due-ruote/saloni/eicma/2019/11/06-63089609/yamaha_tutte_le_novita_di_eicma_2019/?related_news"/>
        <a href="https://www.tuttosport.com/news/motori/due-ruote/saloni/eicma/2019/11/06-63089417/yamaha_tutte_le_novita_di_eicma_2019/?related_news"/>
      </related>
    </article>
  </body>
</html>