<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/euroleague-oi-1432-hmeres-toy-panathhnaikoy-kai-to-apolyto-toy-olympiakoy"/>
    <meta property="og:site_name" content="Documento"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Euroleague: Οι 1.432 ημέρες του Παναθηναϊκού και το απόλυτο του Ολυμπιακού"/>
    <meta property="og:description" content="Παναθηναϊκός και Ολυμπιακός ρίχνονται στη ”μάχη” της ”διπλής” εβδομάδας και το Eurohoops θυμίζει τί έχουν κάνει οι δύο ομάδες σε Κάουνας και Μόναχο αντίστοιχα."/>
  </head>
  <body>
    <article>
      <h1>Euroleague: Οι 1.432 ημέρες του Παναθηναϊκού και το απόλυτο του Ολυμπιακού</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Newsroom</a></address>
      <h4>Παναθηναϊκός και Ολυμπιακός ρίχνονται στη ”μάχη” της ”διπλής” εβδομάδας και το Eurohoops θυμίζει τί έχουν κάνει οι δύο ομάδες σε Κάουνας και Μόναχο αντίστοιχα.</h4>
      <p>Τη Τρίτη (19/11), θα δούμε να παίζουν με διαφορά λίγων ωρών <b>Παναθηναϊκό </b>και <b>Ολυμπιακό</b>, κάτι που μόνο σύνηθες φαινόμενο δεν είναι στην Ευρωλίγκα. Παρόλα αυτά, οι απαιτήσεις της ”διπλής” εβδομάδας (9-10 αγωνιστική) -της δεύτερης στη σεζόν- θέλουν τους δύο ”αιωνίους” να αγωνίζονται την ίδια ημέρα.</p>
      <p>Στις 19:30, ο Παναθηναϊκός φιλοξενείται από τη <b>Ζαλγκίρις </b>στο <b>Κάουνας</b>, ενώ δύο ώρες αργότερα (21:30) o Ολυμπιακός αντιμετωπίζει στη <b>Μπάγερν </b>στο <b>Μόναχο</b> και το Eurohoops γυρνάει τον χρόνο πίσω και θυμάται τα πεπραγμένα των δύο ομάδων στις έδρες αυτές.</p>
      <h3>Σχεδόν 4 χρόνια δίχως νίκη</h3>
      <p>Στο πρώτο χρονικά ματς, ο Παναθηναϊκός του <b>4-4 </b>θα αντιμετωπίσει τη Ζαλγκίρις του <b>3-5,</b> με την ομάδα του <b>Σαρούνας Γιασικεβίτσιους</b> να προέρχεται από την ήττα του ΣΕΦ κόντρα στον Ολυμπιακό. Ο Λιθουανός θρύλος θα έχει και πάλι ”όπλο” την μοναδική ατμόσφαιρα της <b>”Zalgirio Arena”</b>, αλλά όχι και τη προϊστορία.</p>
      <p>Σε <b>22 αναμετρήσεις</b>, οι ”πράσινοι” έχουν 16 νίκες (10-1 στο ΟΑΚΑ), με τις αναμετρήσεις στο Κάουνας να είναι οριακά υπέρ τους (5-6). Παρόλα αυτά, ο Παναθηναϊκός μετράει 3 σερί ήττες, με τη τελευταία του νίκη να εντοπίζεται στις <b>17/12/15 με 72-75.</b> Μάλιστα, τη περασμένη σεζόν, η Ζαλγκίρις είχε μετρήσει ”2 στα 2”, με τη πιο πρόσφατη επικράτηση του ”τριφυλλιού” να έρχεται στις <b>25/1/18</b> στο ΟΑΚΑ με <b>94-93</b> με το φοβερό buzzer beater του <b>Νικ Καλάθη</b> στη παράταση!</p>
      <p>Αναλυτικά η προϊστορία των δύο ομάδων (2000-):</p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/19/5dd3f1f3825e6350d857fff4.jpg"/>
      </figure>
      <h3>Λίγα ματς, αλλά… αήττητο</h3>
      <p>Η περίπτωση του <b>Ολυμπιακού </b>(3-5) είναι αρκετά πιο απλή. Και αυτό γιατί οι αναμετρήσεις με τη Μπάγερν (3-5) είναι μόλις τέσσερις, μιας και οι <b>Γερμανοί</b> έχουν βρεθεί απέναντι στους Πειραιώτες μόνο τις σεζόν 2013/14 και 2018/19. Η ελληνική ομάδα έχει το απόλυτο, δηλαδή δύο νίκες στο ΣΕΦ και ισάριθμες στο <b>Μόναχο.</b></p>
      <p>Μάλιστα, η επικράτηση των ”ερυθρολεύκων” στις <b>5/12/13</b>, είναι ένα από τα κορυφαία και πιο <b>θεαματικά ματς </b>των τελευταίων ετών, καθώς είχαν μπει συνολικά <b>208 πόντοι </b>(103-105), χωρίς να υπάρξει παράταση!</p>
      <p>
        <b>Αναλυτικά η προϊστορία των δύο ομάδων (2000-):</b>
      </p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/19/5dd3f213825e6350d857fff5.jpg"/>
      </figure>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>