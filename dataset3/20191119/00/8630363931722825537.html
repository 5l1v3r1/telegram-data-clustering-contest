<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://golossokal.com.ua/lysty/shanovni-meshkanci-lvivskoi-oblasti-2.html"/>
    <meta property="og:site_name" content="Голос Сокальщини - новини Сокаля, Червонограда"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="20 листопада на території Львівщини здійснюватимуть перевірку системи централізованого оповіщення"/>
    <meta property="og:description" content="З метою перевірки готовності територіальної системи централізованого оповіщення 20 листопада 2019 ро..."/>
  </head>
  <body>
    <article>
      <h1>20 листопада на території Львівщини здійснюватимуть перевірку системи централізованого оповіщення</h1>
      <address><time datetime="2019-11-19T00:00:00+00:00">19 Nov 2019</time> by <a rel="author" href="https://golossokal.com.ua/author/zhovkivchka" target="_blank">Андрій Гаврилюк</a></address>
      <p>З метою перевірки готовності територіальної системи централізованого оповіщення 20 листопада 2019 року в період з 14:50 год до 15:00 год департаментом з питань цивільного захисту Львівської облдержадміністрації проводитиметься навчальне оповіщення населення м. Львова та області сигналами цивільного захисту. Будуть увімкнені електро сирени.</p>
      <p>Уривчасте звучання електричних сирен означає “УВАГА ВСІМ!”. Почувши зазначений сигнал негайно увімкніть радіоточки проводового радіомовлення, налаштуйте радіоприймачі в ФМ діапазоні на частоту 103,3 МГц, а телеприймачі перемкніть на канали:<br/>– ефірного телебачення “Перший Західний” (57 канал);<br/>– ефірного телебачення “UA: Львів”,<br/>та прослухайте подальше повідомлення департаменту з питань цивільного захисту облдержадміністрації.</p>
      <p>У зв’язку з тим, що мета увімкнення технічних засобів оповіщення навчальна, практичні заходи відпрацьовувати не потрібно. Просимо зберігати спокій.</p>
      <p>Також, для визначення рівня озвучення електро сиренами території міст обласного значення та районних центрів проводитиметься електронне опитування мешканців області: просимо перейти за посиланням на опитування: https://docs.google.com/…/1FAIpQLSf28ptJ5bJm1s-y-…/viewform… та відповісти на декілька нескладних запитань. За результатами опитування буде опрацьована карта покриття звуковими сигналами цивільного захисту.</p>
      <p>Звертаємо увагу, що доступ за посиланням для опитування буде актуальним у період з 15:00 год. 20 листопада до 24:00 год. 30 листопада поточного року.<br/>Запрошуємо усіх долучитись до перевірки !</p>
      <related>
        <h4>Публікації по темі</h4>
        <a href="https://golossokal.com.ua/lysty/na-novorichno-rizdviani-sviata-priznachili-6-dodatkovih-poizdiv.html"/>
        <a href="https://golossokal.com.ua/lysty/cherez-remontni-roboty-poizd-kovel-chervonohrad-ne-kursuvatyme-shist-dniv.html"/>
        <a href="https://golossokal.com.ua/lysty/sokalski-riatyvalniki-proveli-vidpracuvannia-y-seli-volicia.html"/>
      </related>
    </article>
  </body>
</html>