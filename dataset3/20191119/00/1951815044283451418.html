<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eva.bg/article/38412-Dukhat-na-doma-e-v-detai-lite"/>
    <meta property="og:site_name" content="EVA"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Духът на дома е в детайлите"/>
    <meta property="og:description" content="Лесно ли е да направиш дом? Попитахме интериорния дизайнер Десислава Ананиева"/>
  </head>
  <body>
    <article>
      <h1>Духът на дома е в детайлите</h1>
      <h2>Лесно ли е да направиш дом? Попитахме интериорния дизайнер Десислава Ананиева</h2>
      <address><time datetime="2019-11-19T00:00:00+00:00">19 Nov 2019</time> by <a rel="author" href="https://eva.bg/author/189-eva-bg" target="_blank">eva.bg</a></address>
      <slideshow>
        <figure>
          <img src="https://eva.bg/media_cache/article_popup_gallery/media/pr/she-decor/Ala_smal_apartment_design_style_build_interiora_me_28.jpg"/>
        </figure>
        <figure>
          <img src="https://eva.bg/media_cache/article_popup_gallery/media/pr/she-decor/interior_design_photo_apartment_D_style_build_high_ress_interiorame_8.jpg"/>
        </figure>
        <figure>
          <img src="https://eva.bg/media_cache/article_popup_gallery/media/pr/she-decor/interior_design_photo_apartment_D_style_build_high_ress_interiorame_63_01.jpg"/>
        </figure>
        <figure>
          <img src="https://eva.bg/media_cache/article_popup_gallery/media/pr/she-decor/apartment_design_slav_style_build_interiora_me_high_ress_96.jpg"/>
        </figure>
        <figure>
          <img src="https://eva.bg/media_cache/article_popup_gallery/media/pr/she-decor/interior_design_photo_apartment_D_style_build_high_ress_interiorame_74_1.jpg"/>
        </figure>
        <figure>
          <img src="https://eva.bg/media_cache/article_popup_gallery/media/pr/she-decor/kabel_DSC_3529_99.jpg"/>
        </figure>
      </slideshow>
      <p>Хората, изправени пред прага на новото си жилище или пред необходимостта да направят основен ремонт и да преобразят интериора на обитаваното от тях, често изпадат в паника. Всеки има обща визия и нагласа как би обзавел и декорирал дома си, но както впоследствие се убеждава, да реализираш мечтата си не е по силите на непрофесионалист. Ето защо се обръщаме към хората, които са доказали своята експертиза и са направили щастливи много семейства и индивидуални клиенти.</p>
      <p>Десислава Ананиева е мениджър проекти и интериорен дизайнер. Заедно с Александър Ананиев, технически ръководител, създават компанията <a href="https://stylebuild.net/">Стил Билд Груп</a>, която изготвя индивидуални проекти за дома или офиса, съобразени с конкретните нужди, предпочитания и пространство.</p>
      <figure>
        <img src="https://eva.bg/media/pr/she-decor/kabel_DSC_3529_99.jpg"/>
      </figure>
      <p>
        <b>Десислава Ананиева<br/>Г-жо Ананиева, как възникна идеята да създадете компания, която обединява в едно различни интериорни услуги – от чертежа и визуализацията до изпълнението „до ключ“ за клиента?</b>
      </p>
      <p>С течение на времето и работата ни с клиенти, установихме, че процесът е много добре организиран и клиентите ни са далеч по-спокойни в етапите, където разчитаме на наши екипи. Така че се постарахме да създадем максимално затворен процес на работа, където всичко да се координира и изпълнява от нас и отговорността за това да е съсредоточена в един.</p>
      <p>
        <b>Спестява ли време и средства изборът на услуга „Цялостна реализация до ключ“?</b>
      </p>
      <p>Разбира се. Разчитайки на нас, клиентът получава обобщена цена за всички услуги, която е изключително конкурентна за качеството, което предлагаме. Също така, като наш клиент, получава редица отстъпки от всички партньори, с които работим.</p>
      <p>
        <b>С кого контактува клиентът и може ли да разчита на стриктен график на изпълнението, след като знаем как в общоприетия случай може да се разтегли във времето реализирането на интериорен проект?</b>
      </p>
      <p>Съсредоточили сме контакта на клиента с до двама представители (обикновено дизайнер и технически ръководител), за да избегнем възможността за бягане от отговорност или недоразумения в даден момент. По отношение на графика, който подготвяме за реализацията (още по време на проекта), съчетаваме нашата работа, свързана с ремонтните дейности и мебелите по проект, с дейността на партньори (доставка на врати/паркет/уреди/осветление и др.) и по този начин всичко е предвидено и доставено в точното време, за да следва изцяло предвидените срокове.</p>
      <figure>
        <img src="https://eva.bg/media/pr/she-decor/Ala_smal_apartment_design_style_build_interiora_me_28.jpg"/>
      </figure>
      <p>
        <b>С какви технически екипи работите?</b>
      </p>
      <p>Имаме различни специалисти за всички етапи от работния процес – от дизайнери и проектанти, ОвиК, ВиК и електроинженери , конструктори, мебелисти, монтажници и майстори за всички останали дейности.</p>
      <p>
        <b>Как да подходим, ако имаме намерение да направим основен или частичен ремонт на дома? Вие какво препоръчвате?</b>
      </p>
      <p>Добре е да се консултирате със специалист за етапите, възможностите, сроковете и разбира се, бюджета. Като начална стъпка правим оглед на място на обекта, за да се запознаем с особеностите и да сме максимално точни в проектобюджета.</p>
      <p>
        <b>Как се гарантира качеството на услугите, които предлагате?</b>
      </p>
      <p>На първо място ние работим с едни от най-качествените материали на пазара. Предоставяме на клиента обща гаранция както на труда, така и на материалите на всичко извършено от нас, като за всички елементи с допълнителна или собствена гаранция, отново гаранционното обслужване се организира от нас.</p>
      <p>
        <b>За кои помещения в дома са най-подходящи мебелите по проект и защо?</b>
      </p>
      <p>Кухнята е на първо място, там има много специфики, които трябва да се съобразят с пространството, с което разполагаме и индивидуалните нужди на клиента. Разбира се, гардеробите/гардеробните са също по-практични, когато максимално използват пространствата и са с подходящите функционални разпределения. Напоследък в новите жилища се налага и обособяване на мокро помещение посредством мебели по проект, което спестява много място и е изключително удобно.</p>
      <figure>
        <img src="https://eva.bg/media/pr/she-decor/interior_design_photo_apartment_D_style_build_high_ress_interiorame_74_1.jpg"/>
      </figure>
      <p>
        <b>Допринасят ли за индивидуалната атмосфера на дома малките детайли?</b>
      </p>
      <p>Без тях едва ли можем да наречем едно жилище дом. Всъщност именно детайлите придават духа на едно жилище.</p>
      <p>
        <b>Жилището е най-личното пространство на човека. Какъв подход използвате при общуването с бъдещите клиенти?</b>
      </p>
      <p>С течение на времето опитът ни е научил как да достигаме бързо до усещанията на клиентите ни и да ги предразполагаме да разгърнат тяхната визия. Веднага след това е изключително важно за нас да разберем повече за навиците им: как обичат да прекарват времето вкъщи, често ли се хранят у дома, какво харесват децата им и как прекарват уикендите. Това са изключително важни за нас детайли, защото истината е, че една страхотна визия не би била нищо, ако не е съобразена с всичко това.</p>
      <p>
        <b>Може ли човек да поръча само <a href="http://shedecorcenter.info/">интериорен проект</a>, а за реализацията му да се погрижи сам?</b>
      </p>
      <p>Разбира се, ние предлагаме всички услуги както пакетно, така и поотделно.</p>
      <figure>
        <img src="https://eva.bg/media/pr/she-decor/interior_design_photo_apartment_D_style_build_high_ress_interiorame_63_01.jpg"/>
      </figure>
    </article>
  </body>
</html>