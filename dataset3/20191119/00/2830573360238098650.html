<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/motori/due-ruote/green/2019/11/19-63530117/piaggio_il_robot_gita_su_amazon_in_edizione_limitata/"/>
    <meta property="og:site_name" content="Tuttosport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Piaggio, il robot Gita su Amazon in edizione limitata"/>
    <meta property="og:description" content="Piaggio Fast Forward rende disponibile il robot Gita per un periodo limitato di tempo sulla nota piattaforma web: per ogni esemplare venduto nell’edizione (RED), 50 dollari andranno in beneficenza"/>
  </head>
  <body>
    <article>
      <h1>Piaggio, il robot Gita su Amazon in edizione limitata</h1>
      <h2>Piaggio Fast Forward rende disponibile il robot Gita per un periodo limitato di tempo sulla nota piattaforma web: per ogni esemplare venduto nell’edizione (RED), 50 dollari andranno in beneficenza</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p><b>Piaggio</b> <b>Fast Forward</b>, società robotica del Gruppo Piaggio che punta a rivoluzionare la mobilità attiva leggera, e il suo robot Gita, primo prodotto dell'azienda ad essere commercializzato, tornano a far parlare di sè. Unico nel suo genere, Gita è un robot della tipologia follow me: trasporta gli effetti personali, consentendo all’utilizzatore di interagire con le persone e dedicarsi alle attività che più ama, a testa alta e a mani libere. Gita può trasportare fino a 20 chilogrammi.</p>
      <p>Adesso, <b>dalla partnership di Piaggio Fast Forward con (RED) e ne è nata un</b>’edizione limitata di Gita, che si potrà acquistare durante la quinta edizione annuale di (RED) SHOPATHON, sul portale <b>Amazon.com/RED</b> e per un periodo limitato di tempo.</p>
      <figure>
        <a href="https://www.tuttosport.com/foto/motori/due-ruote/saloni/eicma/2019/11/06-63087528/vespa_a_eicma_2019_gli_scatti/">
          <img src="https://cdn.tuttosport.com/images/2019/11/06/102755213-8fab5608-cfdd-4b4a-88fd-522d46dcc8af.jpg"/>
        </a>
        <figcaption>Vespa a EICMA 2019: gli scatti<br/><a href="https://www.tuttosport.com/foto/motori/due-ruote/saloni/eicma/2019/11/06-63087528/vespa_a_eicma_2019_gli_scatti/">Guarda la gallery</a></figcaption>
      </figure>
      <p>
        <b>
          <a href="https://www.tuttosport.com/news/motori/news-motori/2019/08/06-59747528/museo_piaggio_trionfa_nell_hall_of_fame_di_tripadvisor/">Museo Piaggio trionfa nell'Hall of Fame di TripAdvisor</a>
        </b>
      </p>
      <p><b>LA FINALITA’</b> - <b>(RED)</b> è un’organizzazione no profit che ha l’obbiettivo di accrescere la consapevolezza sull’AIDS e raccogliere fondi per combatterla.</p>
      <p>Per ogni (gita)<sup>RED</sup> venduto, verranno devoluti 50 dollari al Global Fund. I programmi finanziati da (RED) supportano un’ampia gamma di attività e cure salvavita contro l’HIV e AIDS, inclusi test, consulenza, trattamenti e prevenzioni, con l’obbiettivo primario di interrompere la trasmissione del virus dalle madri ai propri figli durante la gravidanza.</p>
      <p><i>“La partnership con (RED) ci consente di offrire un prodotto incredibile che farà sentire gli acquirenti maggiormente soddisfatti grazie anche all’impatto che l’acquisto di (Gita)<sup>RED</sup></i> <i>avrà su moltissime persone affette da HIV/AIDS nell’Africa subsahariana. E di questo ne siamo molto orgogliosi”</i>, ha commentato Greg Lynn, CEO di Piaggio Fast Forward.</p>
      <p><b>LA PARTNERSHIP</b> - La partnership tra il Gruppo Piaggio e (RED) è stata avviata oltre 3 anni fa con prodotti Vespa e con Vespa 946. In questi anni<b>, Piaggio ha devoluto oltre 350.000 dollari al Global Fund per combattere l’AIDS con (RED),</b> garantendo così poco meno di due milioni di giorni di cure salvavita contro l’HIV e ha aiutato a prevenire la trasmissione del virus dalle madri ai propri figli durante la gravidanza. A partire dal 2020 la gamma Vespa includerà un nuovo prodotto, (VESPA)<sup>RED</sup> Primavera, che contribuirà ulteriormente a incrementare le donazioni al Global Fund.</p>
      <related>
        <a href="https://www.tuttosport.com/archivio/motori/due-ruote/green"/>
        <a href="https://www.tuttosport.com/news/motori/due-ruote/green/2019/11/12-63324785/seat_escooter_apre_al_mondo_delle_moto/?related_news"/>
        <a href="https://www.tuttosport.com/news/motori/due-ruote/saloni/eicma/2019/11/12-63316656/eicma_2019_ecco_la_nuova_o_sa_di_cake_elettrica_svedese/?related_news"/>
        <a href="https://www.tuttosport.com/news/motori/due-ruote/saloni/eicma/2019/10/31-62873977/eicma_2019_wow_presenta_gli_scooter_elettrici_tutti_italiani/?related_news"/>
        <a href="https://www.tuttosport.com/news/motori/due-ruote/green/2019/10/25-62636732/harley-davidson_produzione_interrotta_per_live-wire/?related_news"/>
      </related>
    </article>
  </body>
</html>