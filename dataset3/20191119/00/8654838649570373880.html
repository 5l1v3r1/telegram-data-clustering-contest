<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/amazon-prime-video-in-arrivo-download-automatici-possibilita-seguire-attori.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Amazon Prime Video, in arrivo download automatici e possibilità di seguire gli attori?"/>
    <meta property="og:description" content="Amazon starebbe testando alcune nuove funzionalità da introdurre nell'app Prime Video in futuro: ecco tutti i dettagli riportati da xda-developers.. Presto l'app di Amazon Prime Video potrebbe con..."/>
  </head>
  <body>
    <article>
      <h1>Amazon Prime Video, in arrivo download automatici e possibilità di seguire gli attori?</h1>
      <h2>Amazon starebbe testando alcune nuove funzionalità da introdurre nell'app Prime Video in futuro: ecco tutti i dettagli riportati da xda-developers.</h2>
      <address><time datetime="2019-11-19T00:00:00+00:00">19 Nov 2019</time> by <a rel="author" href="https://multiplayer.it/account/utente/1309615/spetz/articoli/" target="_blank">Davide Spotti</a></address>
      <p>Presto l'app di <b>Amazon Prime Video</b> potrebbe consentire il download automatico dei nuovi episodi di una serie che si sta seguendo, analogamente a quanto già avviene su <b>Netflix</b> con la funzione <b>Smart Download</b>, oltre a garantire l'opportunità di seguire gli attori più famosi e di ricevere notifiche con l'arrivo di nuovi contenuti che li vedono presenti nel cast.<br/><br/>È quanto emerge da un APK Teardown - ovvero l'analisi dei file di installazione di un'applicazione Android alla ricerca di indizi e informazioni utili - effettuato da xda-developers. Rimane peraltro tutta da confermare l'eventualità che queste funzioni vengano rilasciate al pubblico in futuro.<br/><br/>I download automatici avranno le stesse caratteristiche già apprezzate su <a href="https://multiplayer.it/notizie/netflix-novita-dicembre-2019-nuovi-film-serie-tv-in-arrivo.html">Netflix</a>, dove avviene in automatico il download degli episodi successivi, così da evitare interruzioni della riproduzione. I vecchi episodi vengono invece cancellati automaticamente dopo la visione.<br/><br/>Solitamente gli Auto Download partono solo quando il dispositivo si collega a una rete <b>Wi-Fi</b>, ma all'occorrenza è possibile effettuare l'operazione anche da rete mobile. Rimaniamo in attesa di conoscere maggiori informazioni da parte di <a href="https://multiplayer.it/notizie/amazon-offerte-e-sconti-videogiochi-e-informatica-19-novembre.html">Amazon</a>.</p>
      <figure>
        <img src="https://multiplayer.net-cdn.it/thumbs/images/2019/11/19/amazon-prime-video_jpg_1400x0_crop_upscale_q85.jpg"/>
      </figure>
      <ul>
        <li>
          <a href="https://www.xda-developers.com/amazon-prime-video-prepares-smart-downloads/">Fonte</a>
        </li>
      </ul>
    </article>
  </body>
</html>