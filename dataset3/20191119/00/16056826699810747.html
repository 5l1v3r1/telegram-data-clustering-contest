<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=199941"/>
    <meta property="og:site_name" content="মানবজমিন"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="লোকসভা থেকে কংগ্রেসের ওয়াকআউট"/>
    <meta property="og:description" content="ভারতের ঐতিহ্যবাহী দল কংগ্রেসের সভানেত্রী সোনিয়া গান্ধী, তার ছেলে রাহুল গান্ধী ও মেয়ে প্রিয়াংকা গান্ধী ভদ্রকে দেয়া স্পেশাল প্রটেকশন গ্রুপের (এসপিজি) নিরাপত্তা প্রত্যাহার করা হয়েছে। এর প্রতিবাদে আজ মঙ্গলবার লোকসভার অধিবেশন থেকে ওয়াকআউট করেছে কংগ্রেস। কি কারণে তাদের এই বিশেষ নিরাপত্তা সুবিধা প্রত্যাহার করা হয়েছে তার জোরালো জবাব চাওয়া হয় প্রধানমন্ত্রী নরেন্দ্র মোদি ও স্বরাষ্ট্রমন্ত্রী অমিত শাহ-এর কাছে। এ খবর দিয়েছে অনলাইন এনডিটিভি। এতে বলা হয়, কংগ্রেস নেতারা যখন লোকসভায় এমন সিদ্ধান্তের প্রতিবাদে জবাব দাবি করছিলেন, স্লোগান দিচ্ছিলেন, তখন অধিবেশন থেকে বেরিয়ে যান স্বরাষ্ট্রমন্ত্রী অমিত শাহ। তার কাছে কংগ্রেস দলীয় সদস্যরা এসপিজি নিরাপত্তা প্রত্যাহারের কারণ সম্পর্কে জানতে চান। বর্তমানে সোনিয়া গান্ধী, রাহুল ও প্রিয়াংকাকে জেড-প্লাস ক্যাটেগরির অধীনে আধাসামরিক বাহিনী সিআরপিএফ নিরাপত্তা দিচ্ছে।"/>
  </head>
  <body>
    <article>
      <h1>লোকসভা থেকে কংগ্রেসের ওয়াকআউট</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">মানবজমিন ডেস্ক</a></address>
      <p>ভারতের ঐতিহ্যবাহী দল কংগ্রেসের সভানেত্রী সোনিয়া গান্ধী, তার ছেলে রাহুল গান্ধী ও মেয়ে প্রিয়াংকা গান্ধী ভদ্রকে দেয়া স্পেশাল প্রটেকশন গ্রুপের (এসপিজি) নিরাপত্তা প্রত্যাহার করা হয়েছে। এর প্রতিবাদে আজ মঙ্গলবার লোকসভার অধিবেশন থেকে ওয়াকআউট করেছে কংগ্রেস। কি কারণে তাদের এই বিশেষ নিরাপত্তা সুবিধা প্রত্যাহার করা হয়েছে তার জোরালো জবাব চাওয়া হয় প্রধানমন্ত্রী নরেন্দ্র মোদি ও স্বরাষ্ট্রমন্ত্রী অমিত শাহ-এর কাছে। এ খবর দিয়েছে অনলাইন এনডিটিভি। এতে বলা হয়, কংগ্রেস নেতারা যখন লোকসভায় এমন সিদ্ধান্তের প্রতিবাদে জবাব দাবি করছিলেন, স্লোগান দিচ্ছিলেন, তখন অধিবেশন থেকে বেরিয়ে যান স্বরাষ্ট্রমন্ত্রী অমিত শাহ। তার কাছে কংগ্রেস দলীয় সদস্যরা এসপিজি নিরাপত্তা প্রত্যাহারের কারণ সম্পর্কে জানতে চান। বর্তমানে সোনিয়া গান্ধী, রাহুল ও প্রিয়াংকাকে জেড-প্লাস ক্যাটেগরির অধীনে আধাসামরিক বাহিনী সিআরপিএফ নিরাপত্তা দিচ্ছে।</p>
      <p>এই বিভাগের সর্বাধিক পঠিত</p>
    </article>
  </body>
</html>