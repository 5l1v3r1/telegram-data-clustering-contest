<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eva.bg/article/38413-Vrachvat-zhenskite-nauchni-Oskari"/>
    <meta property="og:site_name" content="EVA"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Връчват женските научни Оскари"/>
    <meta property="og:description" content="Три талантливи българки учени ще получат признание за своя огромен научен потенциал под формата на стипендия от 5000 евро. Имената на победителките по програмата „За жените в науката“ за 2019 г. ще бъдат обявени на гала церемония в Софийски университет „Св. Климент Охридски“ на 19 ноември със специалното участие на г-жа Илияна Йотова, вицепрезидент на България."/>
  </head>
  <body>
    <article>
      <h1>Връчват женските научни Оскари</h1>
      <address><time datetime="2019-11-19T00:00:00+00:00">19 Nov 2019</time> by <a rel="author" href="https://eva.bg/author/189-eva-bg" target="_blank">eva.bg</a></address>
      <slideshow>
        <figure>
          <img src="https://eva.bg/media_cache/article_popup_gallery/media/Idi%20i%20vij/Sabitia/ceremony2018_01.jpg"/>
        </figure>
        <figure>
          <img src="https://eva.bg/media_cache/article_popup_gallery/media/Idi%20i%20vij/Sabitia/ceremony2018_02.jpg"/>
        </figure>
        <figure>
          <img src="https://eva.bg/media_cache/article_popup_gallery/media/Idi%20i%20vij/Sabitia/ceremony2018_03.jpg"/>
        </figure>
        <figure>
          <img src="https://eva.bg/media_cache/article_popup_gallery/media/Idi%20i%20vij/Sabitia/ceremony2018_04.jpg"/>
        </figure>
      </slideshow>
      <p>Три талантливи българки учени ще получат признание за своя огромен научен потенциал под формата на стипендия от 5000 евро. Имената на победителките по програмата <a href="https://www.zajenitevnaukata.bg/">„За жените в науката“</a> за 2019 г. ще бъдат обявени на гала церемония в Софийски университет „Св. Климент Охридски“ на 19 ноември със специалното участие на г-жа Илияна Йотова, вицепрезидент на България.</p>
      <p>Програмата за провежда за девета поредна година е България, като за тези девет години общият награден фонд, с който са били отличени българки учени, вече надхвърля 100 000 евро.</p>
      <p>Инициативата „За жените в науката“ на L'Oréal и ЮНЕСКО стартира през 1998 г. Това е уникална програма, създадена да отличава и насърчава жените учени по цял свят, които чрез работата си допринасят за развитието и прогреса на науката. Според данни на ЮНЕСКО едва 29% от учените в цял свят са жени.</p>
      <p>От основаването си през 1998 г. „За жените в науката“ е отличила над 3100 жени учени в 117 държави. Днес програмата се състои от Глобални награди „За жените в науката“, Международна програма International Rising Talents и Национални и регионални стипендии.</p>
      <p>Националното издание на програмата „За жените в науката“ стартира в България през 2010 г. Стипендиите са предназначени за млади жени учени и имат за цел да подкрепят тяхната научноизследователска кариера. От 2011 г. до 2013 г. програмата награждава по две жени учени в сферата на естествените науки със стипендии от по 5000 евро.</p>
      <p>От 2014 г. поради големия интерес към конкурса организаторите предоставят още една стипендия и по този начин всяка година вече три българки учени получават средства, за да реализират своите научни проекти и амбиции да променят света.</p>
      <figure>
        <img src="https://eva.bg/media/Idi%20i%20vij/Sabitia/ceremony2018_04.jpg"/>
      </figure>
    </article>
  </body>
</html>