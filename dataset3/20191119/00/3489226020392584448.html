<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/katerinh-shmera-h-khdeia-manas-kai-korhs-troxaio-h-aytoktonia"/>
    <meta property="og:site_name" content="Documento"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Κατερίνη: Σήμερα η κηδεία μάνας και κόρης - Τροχαίο ή αυτοκτονία;"/>
    <meta property="og:description" content="Σήμερα το πρωί αναμένεται να πουν συγγενείς και φίλοι το τελευταίο «αντίο» στη 17χρονη Μαρία-Ιωάννα και στη μητέρα της Σβέτα, οι οποίες βρέθηκαν νεκρές την περασμένη Κυριακή σε χαράδρα 120 μέτρων."/>
  </head>
  <body>
    <article>
      <h1>Κατερίνη: Σήμερα η κηδεία μάνας και κόρης - Τροχαίο ή αυτοκτονία;</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Newsroom</a></address>
      <h4>Σήμερα το πρωί αναμένεται να πουν συγγενείς και φίλοι το τελευταίο «αντίο» στη 17χρονη Μαρία-Ιωάννα και στη μητέρα της Σβέτα, οι οποίες βρέθηκαν νεκρές την περασμένη Κυριακή σε χαράδρα 120 μέτρων.</h4>
      <p>Η κηδεία τους θα γίνει στον Ιερό Ναό Αγίας Άννας Κατερίνης. </p>
      <p>Τραγικές φιγούρες ο πατέρας και σύζυγος και οι δυο κόρες και αδελφές της 17χρονης και της μητέρας της, που δεν μπορούν ακόμα να πιστέψουν τι συνέβη.</p>
      <h3>Ακαριαίος ο θάνατος</h3>
      <p>Την ίδια ώρα, <a href="https://www.documentonews.gr/article/tragwdia-sthn-katerinh-akariaios-o-thanatos-manas-kai-korhs"><b>σύμφωνα με τα αποτελέσματα από την νεκροψία - νεκροτομή </b></a>που διεξήχθη από το Εργαστήριο Ιατροδικαστικής και Τοξικολογίας του Αριστοτελείου Πανεπιστημίου Θεσσαλονίκης (ΑΠΘ), οι σοροί έφεραν κακώσεις σώματος και κεφαλής και ο θάνατός τους φαίνεται να επήλθε ακαριαία.</p>
      <p>Ωστόσο, ακόμα<b> δεν έχει καταλήξει σε ένα συμπέρασμα η αστυνομία για το αν πρόκειται για ατύχημα ή για αυτοκτονία.</b> Μάνα και κόρη έφυγαν από το σπίτι τους στην Κατερίνη ανήμερα των γενεθλίων του κοριτσιού. Εννέα ημέρες η οικογένειά τους ζούσε με την αγωνία μέχρι που οι αρχές τις εντόπισαν σε χαράδρα στην οποία είχαν πέσει με το αυτοκίνητο που οδηγούσε η μητέρα της 17χρονης. Υπενθυμίζεται ότι το ΙΧ εντοπίστηκε από την αστυνομία μέσω drone, σε γκρεμό της Εθνικής Οδού, Κατερίνης – Ελασσόνας.</p>
      <p>Σε δηλώσεις του ο πατέρας φάνηκε πεπεισμένος πως δεν πρόκειται για αυτοκτονία. Όπως είπε η σύζυγός του λάτρευε την κόρη τους και δεν θα της έκανε ποτέ κακό προσθέτοντας ότι<b> τίποτα δεν προμήνυε ότι θα σκεφτόταν την αυτοκτονία </b>καθώς πριν φύγει από το σπίτι την μοιραία ημέρα έκανε ό, τι ακριβώς έκανε κάθε πρωί. Σύμφωνα με τον ίδιο ο δρόμος σε εκείνο το σημείο ήταν πολύ επικίνδυνος και ενδέχεται η σύζυγός του να μην ήταν συγκεντρωμένη στην οδήγηση με αποτέλεσμα το αυτοκίνητο να βγει από το δρόμο. </p>
      <p>Ωστόσο, το σενάριο της αυτοκτονίας ενισχύεται από τα όσα φαίνεται να είχε δηλώσει η μητέρα της 17χρονης λίγες ημέρες πριν την τραγωδία. Συγκεκριμένα, η γιαγιά της 17χρονης αποκάλυψε η 45χρονη Σβέτα της είχε εκφράσει τις προθέσεις της. «Εγώ φεύγω και δεν ξαναγυρίζω. Θα πάω να αυτοκτονήσω, δεν αντέχω. Είπε η γυναίκα δεν αντέχω» ανέφερε η γιαγιά της ανήλικης.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>