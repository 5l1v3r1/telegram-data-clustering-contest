<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/fashion/starlook/2019/11/19/jean-seberg-film-kristen-stewart-stile-parigino-fino-ultimo-respiro"/>
    <meta property="og:site_name" content="VANITY FAIR"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Semplice e chic: lo stile secondo Jean Seberg"/>
    <meta property="og:description" content="In attesa di vedere il film sulla sua storia, facciamo un ripasso dello stile «parisienne», semplice ma ultra chic, di Jean Seberg, icona della Nouvelle Vague e artefice di look senza tempo, attualissimi, tutti da copiare"/>
  </head>
  <body>
    <article>
      <h1>Semplice e chic: lo stile secondo Jean Seberg</h1>
      <address><time datetime="2019-11-19T00:00:00+00:00">19 Nov 2019</time> by <a rel="author" href="https://www.vanityfair.it/author/ebanfi" target="_blank">Elena Banfi</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/18112950/GettyImages-607387618-jean-seberg-950x684.jpg"/>
        </figure>
        <figure>
          <img src="https://images.vanityfair.it/gallery/116733/Big/9c651d9b-a6a2-44a5-a504-1edb4131d562.jpg"/>
          <figcaption>
            <b>Jean Seberg, icona di stile parigino</b>
          </figcaption>
        </figure>
        <figure>
          <img src="https://images.vanityfair.it/gallery/116733/Big/60b51a87-7c0c-4bc7-89b7-5ce70aa2de39.jpg"/>
          <figcaption>
            <b>Jean Seberg, icona di stile parigino</b>
          </figcaption>
        </figure>
        <figure>
          <img src="https://images.vanityfair.it/gallery/116733/Big/0974713d-3132-4e2e-a066-62054a5ba16d.jpg"/>
          <figcaption>
            <b>Jean Seberg, icona di stile parigino</b>
          </figcaption>
        </figure>
        <figure>
          <img src="https://images.vanityfair.it/gallery/116733/Big/c4cacbd8-fd6d-45ad-ac18-a82b99bd173a.jpg"/>
          <figcaption>
            <b>Jean Seberg, icona di stile parigino</b>
          </figcaption>
        </figure>
        <figure>
          <img src="https://images.vanityfair.it/gallery/116733/Big/4033f28b-a210-423a-a56f-f3e893ffd0df.jpg"/>
          <figcaption>
            <b>Jean Seberg, icona di stile parigino</b>
          </figcaption>
        </figure>
        <figure>
          <img src="https://images.vanityfair.it/gallery/116733/Big/8d3f7865-3159-4bc8-8273-7e3b5b16c154.jpg"/>
          <figcaption>
            <b>Jean Seberg, icona di stile parigino</b>
          </figcaption>
        </figure>
        <figure>
          <img src="https://images.vanityfair.it/gallery/116733/Big/560e055e-fc55-419a-9f98-8ae3eb2bc7ed.jpg"/>
          <figcaption>
            <b>Jean Seberg, icona di stile parigino</b>
          </figcaption>
        </figure>
        <figure>
          <img src="https://images.vanityfair.it/gallery/116733/Big/fdbeaea6-5b8e-464c-90e1-b01576bc5862.jpg"/>
          <figcaption>
            <b>Jean Seberg, icona di stile parigino</b>
          </figcaption>
        </figure>
        <figure>
          <img src="https://images.vanityfair.it/gallery/116733/Big/7e5106be-3f4e-469e-b502-907f6ab38ae0.jpg"/>
          <figcaption>
            <b>Jean Seberg, icona di stile parigino</b>
          </figcaption>
        </figure>
        <figure>
          <img src="https://images.vanityfair.it/gallery/116733/Big/52627172-2abe-47ba-bf95-5c00904a95d9.jpg"/>
          <figcaption>
            <b>Jean Seberg, icona di stile parigino</b>
          </figcaption>
        </figure>
        <figure>
          <img src="https://images.vanityfair.it/gallery/116733/Big/d1c8408d-3552-4697-a031-fce50c1b1965.jpg"/>
          <figcaption>
            <b>Jean Seberg, icona di stile parigino</b>
          </figcaption>
        </figure>
        <figure>
          <img src="https://images.vanityfair.it/gallery/116733/Big/b5cb6749-78d1-4e37-ab7c-7242e12dd4f2.jpg"/>
          <figcaption>
            <b>Jean Seberg, icona di stile parigino</b>
          </figcaption>
        </figure>
        <figure>
          <img src="https://images.vanityfair.it/gallery/116733/Big/028fda50-ae75-4a95-9150-06c15219113e.jpg"/>
          <figcaption>
            <b>Jean Seberg, icona di stile parigino</b>
          </figcaption>
        </figure>
        <figure>
          <img src="https://images.vanityfair.it/gallery/116733/Big/81e6ab2d-f5d3-48e3-bad3-27265acf3401.jpg"/>
          <figcaption>
            <b>Jean Seberg, icona di stile parigino</b>
          </figcaption>
        </figure>
        <figure>
          <img src="https://images.vanityfair.it/gallery/116733/Big/28bbac63-e1d5-4598-9a3b-03c38b584dd6.jpg"/>
          <figcaption>
            <b>Jean Seberg, icona di stile parigino</b>
          </figcaption>
        </figure>
        <figure>
          <img src="https://images.vanityfair.it/gallery/116733/Big/66bbc11f-e669-4cbf-9469-3198c8c13cf5.jpg"/>
          <figcaption>
            <b>Jean Seberg, icona di stile parigino</b>
          </figcaption>
        </figure>
        <figure>
          <img src="https://images.vanityfair.it/gallery/116733/Big/9caa4ec0-3321-4fb7-a207-52e3aa3c93b7.jpg"/>
          <figcaption>
            <b>Jean Seberg, icona di stile parigino</b>
          </figcaption>
        </figure>
        <figure>
          <img src="https://images.vanityfair.it/gallery/116733/Big/1f4bbfbd-6385-44c2-9808-5845b87aaf93.jpg"/>
          <figcaption>
            <b>Jean Seberg, icona di stile parigino</b>
          </figcaption>
        </figure>
        <figcaption>Jean Seberg, icona di stile parigino</figcaption>
      </slideshow>
      <p>
        <b>In attesa di vedere il film sulla sua storia, facciamo un ripasso dello stile «parisienne», semplice ma ultra chic, di Jean Seberg, icona della Nouvelle Vague e artefice di look senza tempo, attualissimi, tutti da copiare</b>
      </p>
      <p>Ci sono capi di una semplicità disarmante, ma che sono in grado (carisma personale permettendo) di definire uno stile, di caratterizzarlo a tal punto da renderlo iconico, da eleggerlo a simbolo.<b> Il guardaroba di Jean Seberg, attrice feticcio e icona del periodo più bello del cinema francese, </b>era scandito da quei capi easy, che riflettevano anche la sua<b> personalità naturale,</b> spontanea, sensibile. <b>T-shirt a righe, maglioni over, cappottini monopetto dal taglio cocoon, camicie e cappelli maschili… </b>Lei li indossava ad arte negli anni ’60, ma guardateli: sono <b>attuali più che mai</b>, perché <b>semplicità e raffinatezza generano un binomio potente</b>, capace di rendere la moda intramontabile, senza tempo.</p>
      <figure>
        <img src="https://images.vanityfair.it/wp-content/uploads/2019/11/18112658/GettyImages-1137163673.jpg"/>
        <figcaption>Getty Images.</figcaption>
      </figure>
      <p>Del <b>film</b> <i>Seberg</i>, presentato a Venezia, che racconta <b>la vita di questa attrice di culto</b>, Amazon Studios ha da poco diffuso in rete il primo trailer, che ci ricorda la triste storia di Jean Seberg (interpretata da <b>Kristen Steward</b>), attrice americana trapiantata in Francia, diventata <b>simbolo della Nouvelle Vague parigina</b> e protagonista indimenticabile di film come <i>Bonjour Tristesse</i> di Otto Preminger (1958) e del capolavoro di Jean-Luc Godard <i>Fino all’ultimo respiro</i> (1960).</p>
      <figure>
        <iframe src="https://www.youtube.com/embed/Tck5EBUTeoc" width="640" height="360" data-service="Youtube" scrolling="no"/>
      </figure>
      <p>Impossibile dimenticarla: lei è Patricia, la ragazza che vende l’<i>Herald Tribune</i>, <b>promuovendolo con una T-shirt logata che è entrata nel mito</b>, proprio come lei, e che non a caso è tuttora in vendita sul sito del <i>New York Times</i> (<b>vuoi comprarla? Devi solo sfogliare la gallery qui sotto!</b>).</p>
      <p><b>LA</b> <b>T-SHIRT INTELLETTUALE:</b></p>
      <slideshow>
        <figure>
          <img src="https://images.vanityfair.it/gallery/116710/Big/be07d3ab-62ad-4a38-823e-aade05fdbb03.jpg"/>
          <figcaption><b>La T-shirt intellettuale come Jean Seberg</b><br/>Ve la ricordate? Jean Seberg è la protagonista del capolavoro di Jean-Luc Godard, "Fino all’ultimo respiro" (1960). Interpreta Patricia, la ragazza che vende l’Herald Tribune, promuovendolo con una T-shirt logata che è diventata leggenda, proprio come lei, e che non a caso è tuttora in vendita sul sito del New York Times. Vuoi acquistarla? Ti basta un click!<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116710/Big/3d1f0abf-fa31-4c09-a444-90629d6d6b3f.jpg"/>
          <figcaption><b>New York Herald Tribune</b><br/>T-shirt in jersey di cotone stampata con il nome della celebre testata americana.<br/><b>Costo</b>: 39 $</figcaption>
        </figure>
        <figure>
          <img src="https://images.vanityfair.it/gallery/116710/Big/d5745e59-f8f6-45e8-bbad-144a4da45d19.jpg"/>
          <figcaption><b>Ksenia Schneider @ YOOX</b><br/>Ksenia e Anton Schneider realizzano collezioni sostenibili ed etiche, utilizzando tessuti organici (questa T-shirt è infatti in cotone organico). Ksenia Schnaider ha partecipato a The Next Green Talents 2019.<br/><b>Costo</b>: 142 €</figcaption>
        </figure>
        <figure>
          <img src="https://images.vanityfair.it/gallery/116710/Big/7f36ac01-5b3d-41e5-81d8-8b712a268f1a.jpg"/>
          <figcaption><b>MSGMxZanichelli</b><br/>Questa è solo una delle cinque T-shirt che compongoono la capsule MSGMxZanichelli. Oguna di loro ha “adottato” un termine, selezionato fra le 3.126 parole giudicate “in pericolo” (cioè destinate a essere dimenticate) dall’editore Zanichelli nel nuovo dizionario della lingua italiana Zingarelli 2020.<br/> </figcaption>
        </figure>
        <figcaption>La T-shirt intellettuale come Jean Seberg</figcaption>
      </slideshow>
      <p>Nella stessa pellicola di Godard, Jean Seberg indossa con nonchalance (come le capitava di fare nella vita reale) <b>camicie rubate a lui</b> («lui» era Lazlo, alias Jean-Paul Belmondo, per la cronaca: chi non avrebbe voluto rubargli una camicia?), ponendo le basi per <b>il trend attualissimo di mischiare i guardaroba</b>.</p>
      <p>
        <b>LA CAMICIA MASCHILE:</b>
      </p>
      <slideshow>
        <figure>
          <img src="https://images.vanityfair.it/gallery/116714/Big/67336c82-dc07-4391-89f6-69ee9ea2bf2c.jpg"/>
          <figcaption><b>La camicia maschile come Jean Seberg</b><br/>Nella celebre pellicola "Fino all'ultimo respiro", Jean Seberg indossa con nonchalance (come le capitava di fare nella vita reale) camicie rubate a lui, per lo più azzurre e a righine, colletto rialzato, spesso annodate in vita, ponendo le basi per il trend attualissimo di mischiare i guardaroba. Un pezzo immancabile in ogni guardaroba chic che si rispetti. <cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116714/Big/2481b324-fa87-4fee-aaad-e6ed54142342.jpg"/>
          <figcaption><b>Xacus</b><br/>Camicia di cotone, linea dritta, colletto e polsini a contrasto. </figcaption>
        </figure>
        <figure>
          <img src="https://images.vanityfair.it/gallery/116714/Big/aac92a3a-7ecd-43b9-ae52-0f1f103b20b4.jpg"/>
          <figcaption><b>United Colors of Benetton</b><br/>Camicia lunga e ampia in popeline con maxi tasca stampa logo.<br/><b>Costo</b>: 59,95 €</figcaption>
        </figure>
        <figure>
          <img src="https://images.vanityfair.it/gallery/116714/Big/6fd4b901-b0cc-4528-9b12-05f8adf158b9.jpg"/>
          <figcaption><b>Fabiana Filippi</b><br/>Camicia lunga con abbottonatura nascosta, spacchi laterali e polsini alti.<br/> </figcaption>
        </figure>
        <figcaption>La camicia maschile come Jean Seberg</figcaption>
      </slideshow>
      <p>Il film di <b>Benedict Andrews</b>, intitolato semplicemente <i>Seberg</i>, punta l’obiettivo soprattutto sulla vita privata dell’attrice, perseguitata dall’FBI fino all’esasperazione e alla morte a soli 41 anni, a causa del suo <b>attivismo politico</b> che la vedeva in prima linea nella lotta per i diritti civili degli afroamericani (oltre che compagna di Hakim Jamal, nipote di Malcom X e membro del Black Panther Party)<br/>Noi, però, <b>vogliamo ricordare il suo stile</b>, che non è arrivato fino a noi perché esasperato o fatto di pezzi particolarmente originali: al contrario, era <b>costruito su alcuni capisaldi mai passati di moda</b>, che Jean Seberg interpretava con classe magistrale. Complice anche <b>un taglio di capelli <i>pixie</i> favoloso</b> (avanti anni luce, in un’epoca hippie…).</p>
      <p>Jean indossava  tante <b>marinière</b>, le donavano gli scolli a barca, si lasciava avvolgere da <b>maxi pull a dolcevita</b> lavorati a coste inglesi o da <b>cappottini monopetto</b> mai più lunghi del ginocchio, sempre scuri, dai volumi ampi effetto bozzolo; si buttava addosso le già citate <b>camicie maschili</b> che poi annodava in vita, sostituiva volentieri i classici pantaloni Capri con dei <b>jeans risvoltati sul fondo</b>, si calcava in testa un cappello alla <b>borsalino</b>…</p>
      <p>
        <b>I DOLCEVITA DI LANA GROSSA:</b>
      </p>
      <slideshow>
        <figure>
          <img src="https://images.vanityfair.it/gallery/116719/Big/cb1e5ec8-731e-4580-88cb-2280a5d32214.jpg"/>
          <figcaption><b>I dolcevita di lana come Jean Seberg</b><br/>Sarà il taglio pixie, biondo e cortissimo, sarà il collo esile, sarà quell'aria naturale che contraddistingue Jean Seberg, ma i dolcevita over di lana grossa, preferibilmente lavorata a coste inglesi o a trecce, le donavano moltissimo e, per questo, facevano parte di quei capisaldi easy-chic del suo guardaroba. Qui trovi modelli uguali, per dare un tocco "alla Seberg" al tuo...<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116719/Big/997365de-9070-428a-b93c-2ef9de62053e.jpg"/>
          <figcaption><b>Falconeri</b><br/>Maxi maglia di cashmere a coste inglesi.<br/><b>Costo</b>: 397 €</figcaption>
        </figure>
        <figure>
          <img src="https://images.vanityfair.it/gallery/116719/Big/70d02eb8-0e6a-4e5d-a31b-3addad6b1c8c.jpg"/>
          <figcaption><b>Uniqlo</b><br/>Dolcevita over in misto lana e alpaca.<br/><b>Costo</b>: 39,90 €</figcaption>
        </figure>
        <figure>
          <img src="https://images.vanityfair.it/gallery/116719/Big/2396b8d3-830c-46c0-b1f1-9b68e75b877e.jpg"/>
          <figcaption><b>Gentryportofino su Farfetch</b><br/>Maglione a collo alto in lana e cashmere a coste inglesi, con maniche a tre quarti.<br/><b>Costo</b>: 430 €</figcaption>
        </figure>
        <figcaption>I dolcevita di lana come Jean Seberg</figcaption>
      </slideshow>
      <p>
        <b>IL CAPPOTTINO COCOON:</b>
      </p>
      <slideshow>
        <figure>
          <img src="https://images.vanityfair.it/gallery/116716/Big/6506545d-aca7-4074-9469-52a7841498c6.jpg"/>
          <figcaption><b>Il cappottino cocoon come Jean Seberg</b><br/>Nero o blu scuro, ovviamente: non è contemplato altro colore per il cappottino preferito da Jean Seberg, in stile parigino. Monopetto ampio e confortevole, con taglio cocoon e tasche capienti, non deve oltrepassare il ginocchio ed è perfetto da indossare, a contrasto, su pantaloni cropped e capi fitted. PS È un passepartout: ce l'hai?<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116716/Big/c67b4df0-775b-461d-abe7-3c6f575552bf.jpg"/>
          <figcaption><b>Sealup</b><br/>Cappottino over in panno double di lana, con interno staccabile trapuntato e bottoni originali della Marina Mercantile.<br/><b>Costo</b>: 1.350 €</figcaption>
        </figure>
        <figure>
          <img src="https://images.vanityfair.it/gallery/116716/Big/0e886d20-94ac-4919-bca9-583812c12988.jpg"/>
          <figcaption><b>Zara</b><br/>Cappottino in misto lana con maxi tasche applicate.<br/><b>Costo</b>: 129 €</figcaption>
        </figure>
        <figure>
          <img src="https://images.vanityfair.it/gallery/116716/Big/8cca3aae-8d03-4ec5-8d38-c2a18f41f138.jpg"/>
          <figcaption><b>H&amp;M</b><br/>Cappottino dalla linea a uovo in misto lana bouclé.<br/><b>Costo</b>: 59,99 €</figcaption>
        </figure>
        <figcaption>Il cappottino cocoon come Jean Seberg</figcaption>
      </slideshow>
      <p>
        <b>IL CAPPELLO «ALLA BORSALINO»:</b>
      </p>
      <slideshow>
        <figure>
          <img src="https://images.vanityfair.it/gallery/116717/Big/25e43c60-5c82-49b6-b9cf-0558bee5e6eb.jpg"/>
          <figcaption><b>Il borsalino come Jean Seberg</b><br/>Uno dei copricapi preferiti da Jean Seberg era il cappello borsalino, maschile, indossato come una diva, con occhiali scuri, marinière, gonna a pieghe e spolverino. Irresistibile: come si fa a non volerla imitare?<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116717/Big/7dac706d-bcb2-4bfd-a2b4-3da35be4799e.jpg"/>
          <figcaption><b>Borsalino</b><br/>Cappello Bogart by Borsalino in pregiato feltro spazzolato di lepre e coniglio, con alto nastro di gros grain. <br/><b>Costo</b>: 395 €</figcaption>
        </figure>
        <figure>
          <img src="https://images.vanityfair.it/gallery/116717/Big/071cf8ee-7a34-489d-b080-e4ae27e4d41c.jpg"/>
          <figcaption><b>Doria 1905</b><br/>Cappello droplet a goccia con ala stretta, in feltro di lapin rasato e con nastro di gros grain. <br/><b>Costo</b>: 128 €</figcaption>
        </figure>
        <figure>
          <img src="https://images.vanityfair.it/gallery/116717/Big/6f96c43e-d7eb-4932-b164-385859d23e6b.jpg"/>
          <figcaption><b>Saint Laurent</b><br/>Fedora in raso di seta.<br/><b>Costo</b>: 695 €</figcaption>
        </figure>
        <figcaption>Il borsalino come Jean Seberg</figcaption>
      </slideshow>
      <p>
        <b>LA MARINIÈRE:</b>
      </p>
      <slideshow>
        <figure>
          <img src="https://images.vanityfair.it/gallery/116709/Big/dcc4355c-ed59-49f1-a27d-f904c5738546.jpg"/>
          <figcaption><b>La marinière come Jean Seberg</b><br/>Uno dei capi master del guardaroba di Jean Seberg erano le magliette a righe in bianco e blu, le classiche marinière, fondamentali per costruire un look navy attualissimo e indispensabili per dare un tocco "bretone" allo stile parigino. Quale ti piace? Scegli la tua!<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116709/Big/67bb8a2a-bcbe-4093-86bf-d4982f3aa861.jpg"/>
          <figcaption><b>Suncoo Paris</b><br/>Pull leggero in misto lana e cammello, con bottoni laterali.<br/><b>Costo</b>: 75 €</figcaption>
        </figure>
        <figure>
          <img src="https://images.vanityfair.it/gallery/116709/Big/2eb49eff-8b70-4a2a-90fb-005830d36d63.jpg"/>
          <figcaption><b>Petit Bateau</b><br/>Marinière reversibile in jersey pesante a righe da una parte e in pile ultra soft dall'altra.<br/><b>Costo</b>: 99 €</figcaption>
        </figure>
        <figure>
          <img src="https://images.vanityfair.it/gallery/116709/Big/7c1596cd-2290-4a63-b127-9606c6f4bdc6.jpg"/>
          <figcaption><b>Guess</b><br/>Maglia con scollo a barca, maniche a tre quarti e stampa logo.<br/><b>Costo</b>: 89,90 €</figcaption>
        </figure>
        <figcaption>La marinière come Jean Seberg</figcaption>
      </slideshow>
      <p>
        <b>I JEANS COL RISVOLTO:</b>
      </p>
      <slideshow>
        <figure>
          <img src="https://images.vanityfair.it/gallery/116718/Big/47c1c9d4-9c41-43d1-b0cf-642f1672a8cc.jpg"/>
          <figcaption><b>I jeans col risvolto come Jean Seberg</b><br/>Di certo non erano uno dei capi più indossati dalle donne negli anni '60, ma Jean Seberg portava spesso i jeans. Li alternava ai classici pantaloni Capri (più in voga nell'epoca), li abbinava alle T-shirt marinare o ai maxi dolcevita lavorati e li risvoltava sempre sul fondo, lanciando l'attualissima moda di mescolare i guardaroba maschile e femminile. I modelli da non lasciarti sfuggire per ricreare il suo look... li trovi qui!<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116718/Big/2bc204dd-8a3c-4010-8fdc-afe36a5eb2d2.jpg"/>
          <figcaption><b>Bershka</b><br/>Jeans mom fit con vita alta e cintura.<br/><b>Costo</b>: 39,99 €</figcaption>
        </figure>
        <figure>
          <img src="https://images.vanityfair.it/gallery/116718/Big/fcbf11bb-3ad8-4792-a3b4-eceb0df281ff.jpg"/>
          <figcaption><b>Stella McCartney</b><br/>Boyfriend jeans con risvolto stampa logo.<br/><b>Costo</b>: 370 €</figcaption>
        </figure>
        <figure>
          <img src="https://images.vanityfair.it/gallery/116718/Big/e9902e87-c295-4807-a298-a8fcedbbf53f.jpg"/>
          <figcaption><b>Sportmax Code</b><br/>Jeans boyfriend con risvolto laminato.<br/><b>Costo</b>: 189 €</figcaption>
        </figure>
        <figcaption>I jeans col risvolto come Jean Seberg</figcaption>
      </slideshow>
      <p>Prendere<b> in prestito un po’ del suo charme parigino</b> non è difficile: <b>sfogliando le gallery qui sopra, trovate gli stessi capi evergreen che lei amava quasi 60 anni fa, ma riproposti dai brand di oggi</b>, sempre ammantati di quel fascino che non stanca mai, che li rende eterni. Alla faccia della moda usa e getta.</p>
      <related>
        <h4>LEGGI ANCHE</h4>
        <a href="https://www.vanityfair.it/fashion/trend-fashion/2019/11/17/grace-kelly-alfred-hitchcock-regole-stile-icone-film-donna-che-visse-due-volte"/>
        <a href="https://www.vanityfair.it/fashion/starlook/2019/11/04/julie-andrews-outfit-iconici-film-cult-moda"/>
      </related>
    </article>
  </body>
</html>