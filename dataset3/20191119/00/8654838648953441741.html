<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/tim-esim-si-mostrano-prima-immagine.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="TIM: le eSIM si mostrano in una prima immagine"/>
    <meta property="og:description" content="La tecnologia eSIM sta per arrivare anche presso l'operatore TIM: vediamo una prima immagine delle nuove schede che sostituiranno le SIM tradizionali.. Sembra proprio che nel prossimo periodo le e..."/>
  </head>
  <body>
    <article>
      <h1>TIM: le eSIM si mostrano in una prima immagine</h1>
      <h2>La tecnologia eSIM sta per arrivare anche presso l'operatore TIM: vediamo una prima immagine delle nuove schede che sostituiranno le SIM tradizionali.</h2>
      <address><time datetime="2019-11-19T00:00:00+00:00">19 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Sembra proprio che nel prossimo periodo le <b>eSIM</b> debutteranno sul mercato italiano della telefonia mobile: nuove conferme arrivano giusto in queste ore, relativamente all'operatore storico <b>TIM</b>. Siamo addirittura in possesso di una loro <b>prima immagine</b>. <br/>L'immagine in questione, con relative <b>prime informazioni</b> e anticipazioni, arriva da mondomobileweb: pare che i negozi <a href="https://multiplayer.it/notizie/vodafone-tim-wind-3-ho-mobile-kena-offerte-fino-a-100gb-599-euro-mese.html">TIM</a> su territorio nazionale stiano ricevendo giusto in queste ore la documentazione ufficiale relativa alle <b>eSIM TIM</b>, con istruzioni per aiutare i clienti nell'attivazione di questa nuova tecnologia. Le eSIM, lo ricordiamo, sono SIM virtuali attivabili per il momento solo su alcuni smartphone di fascia alta in grado di supportarle. <br/>Per il momento non siamo ancora in possesso di una data di lancio del nuovo servizio, ma eccovi l'anteprima in fac-simile dell'<b>immagine delle nuove eSIM Card di TIM</b>, decisamente simile a quella delle SIM più tradizionali. Tutto quello che servirà al cliente è il codice QR da scansionare per l'attivazione, mentre sul retro saranno presenti informazioni più classiche: codice seriale ICCID, codice NMU, PIN e PUK. Le eSIM TIM dovrebbero costare 10 euro, come quelle tradizionali.</p>
      <figure>
        <img src="https://multiplayer.net-cdn.it/thumbs/images/2019/11/19/tim-esim-1_jpg_1400x0_q85.jpg"/>
      </figure>
      <ul>
        <li>
          <a href="https://www.mondomobileweb.it/163683-tim-esim-grafica-nuove-card-guida-configurazione-apple-iphone/">Fonte</a>
        </li>
      </ul>
    </article>
  </body>
</html>