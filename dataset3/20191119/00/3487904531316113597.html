<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/roz-skandalo-stin-ert-k-kontogeorgi-katangeli-diapompefsi"/>
    <meta property="og:site_name" content="Metrosport.gr"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="ΡΟΖ ΣΚΑΝΔΑΛΟ ΣΤΗΝ ΕΡΤ: Η κ. Κοντογεώργη καταγγέλει διαπόμπευση"/>
    <meta property="og:description" content="H δημοσιογράφος Κέλλυ Κοντογεώργη απέστειλε επιστολή στην ΕΣΗΕΑ, μέσω της οποίας ζητά την προστασία της και την άμεση λήψη μέτρων"/>
  </head>
  <body>
    <article>
      <h1>ΡΟΖ ΣΚΑΝΔΑΛΟ ΣΤΗΝ ΕΡΤ: Η κ. Κοντογεώργη καταγγέλει διαπόμπευση</h1>
      <h2>H δημοσιογράφος Κέλλυ Κοντογεώργη απέστειλε επιστολή στην ΕΣΗΕΑ, μέσω της οποίας ζητά την προστασία της και την άμεση λήψη μέτρων</h2>
      <address><time datetime="2019-11-19T00:00:00+00:00">19 Nov 2019</time> by <a rel="author">Metrosport.gr Team</a></address>
      <p>Η κα Κοντογεώργη κάνει λόγο για «κακόγουστα σκηνοθετημένη παράσταση» σε βάρος της και απορεί για «την ανθρωποφαγία που κατατρέχει τον κλάδο των δημοσιογράφων».</p>
      <p>Επίσης, απευθυνόμενη προς το Δ.Σ. της ΕΣΗΕΑ ρωτά αν έχουν απάντηση γιατί συμβαίνει αυτό και με ποιο σκοπό και αν έχουν απαντήσεις για τον εξευτελισμό της, που «αγγίζει πρωτόγνωρα επίπεδα αγριότητας».</p>
      <p>Το πλήρες κείμενο της επιστολής της κυρίας Κοντογεώργη προς το Διοικητικό Συμβούλιο της ΕΣΗΕΑ:</p>
      <p>Σοκαρισμένη από την σε βάρος μου κακόγουστα σκηνοθετημένη παράσταση με το κοινότυπο σενάριο, απορημένη και εμβρόντητη από την στάση ορισμένων «συναδέλφων», παρακολουθώ μέρες τώρα την αδικαιολόγητα μανιώδη, προσπάθεια εφημερίδων, καναλιών και site, να ταΐσουν το φιλοθεάμων κοινό τους με μια ροζ ιστορία, τραβηγμένη από τα μαλλιά!</p>
      <p>Τόση σπουδή να αγνοήσουν κάθε έννοια δημοσιογραφικής δεοντολογίας; Να μην αναδείξουν καν την άλλη εκδοχή της ιστορίας; Τόση ανθρωποφαγία κατατρέχει τον κλάδο μας και τόση ευκολία κατακρεούργησης, της ύπαρξης μου. Έχετε απάντηση στο «γιατί» συμβαίνει και με ποιο σκοπό; Έχετε απαντήσεις για τον εξευτελισμό μου, που αγγίζει πρωτόγνωρα επίπεδα αγριότητας; Έχετε παρακολουθήσει ποτέ ξανά στο παρελθόν της πολύχρονης πορεία σας, τέτοια σεξιστική ρητορική μίσους; Τέτοια επιχείρηση στοχευμένης ανακρίβειας; Ευθεία παραβίαση της ιδιωτικότητας, βλάβη της τιμής, κλονισμό της ηρεμίας του επαγγελματικού, οικογενειακού και ιδιωτικού βίου;<br/><br/>Δεν σας φοβίζει ότι αυτή η ιστορία μας αφορά όλους. Δεν σας προβληματίζει ότι μπορεί να συμβεί στον καθένα μας;<br/><br/>Απροστάτευτη απέναντι σε όλα αυτά τα φαινόμενα αγριότητας και βίας στο πρόσωπο μου από εφημερίδες, τηλεοπτικές εκπομπές και site με αποτέλεσμα την αδιόρθωτη διαπόμπευση, τον διασυρμό, την διαστρέβλωση της προσωπικότητας μου, ως επαγγελματία, γυναίκα και μητέρα, παρακαλώ για την προστασία, την άμεση λήψη μέτρων, την στήριξη σας και την καταδίκη με όποιο τρόπο κρίνει το Δ.Σ όλων αυτών των άθλιων τακτικών άσκησης του λειτουργήματος της δημοσιογραφίας. Ζητάω την βοήθεια σας σε μια στιγμή που προέχει η προσωπική και οικογενειακή μου ηρεμία.<br/><br/>Καλούμαι να αντιμετωπίσω ψύχραιμα και νηφάλια την πρωτοφανή απόπειρα δολοφονίας της προσωπικότητας μου. Από τον viral διασυρμό μου πλήττεται ανεπανόρθωτα η οικογενειακή ειρήνη των δυο ανήλικων παιδιών μου, η οικογένειά μου και η 26 χρόνων επαγγελματική μου πορεία.<br/><br/><b>Σας ευχαριστώ</b><br/><b>Μετά τιμής</b><br/><b>Κέλλυ Κοντογεώργη</b></p>
      <p>Η δήλωση του δικηγόρου της Κέλλυς Κοντογεώργη για τη διαρροή της επιστολής</p>
      <p>Δηλωση εκ μερους της εντολεως μου σχετικα με την διαρρεουσα επιστολη</p>
      <p>Η διαρροή της επιστολής της εντολεως μου που απευθυνόταν αυστηρά προς το Δ.Σ της ΕΣΗΕΑ, όπου ζητά προστασία από την ανθρωποφαγία των τελευταίων ημερών ζητωντας από το πλέον αρμόδιο όργανο να ενεργήσει απέναντι σε αυτά τα φαινόμενα, δείχνει τη μεγάλη θεσμική και ηθική κρίση που βρίσκεται η χώρα.</p>
      <p>Η διαρροή αυτή «βόλεψε», μάλιστα, ώστε να συνδεθεί το πρόσωπο της εντολέως μου με όσα αήθη, ψευδή και σεξιστικά έχουν διαδοθεί. Ειναι καιρός τα συντεταγμένα όργανα της πολιτείας να επικαιροποιήσουν και αυστηροποιήσουν τα όρια και τους κανόνες.</p>
      <p>
        <b>Γιώργος Κακουλάκης</b>
      </p>
      <p>
        <b> Δικηγόρος</b>
      </p>
      <p>
        <b>Πηγή: iefimerida.gr, protothema.gr</b>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/erotiko-skandalo-stin-tv-afti-ine-apofasi-gia-tin-parousiastria"/>
        <a href="http://www.metrosport.gr/article/ti-apokaliptoun-ta-sexoualika-onira-afta-ine-ta-pio-dimofili"/>
        <a href="http://www.metrosport.gr/article/ta-kafta-minimata-tis-parousiastrias-tis-ert-ston-kameraman-pic"/>
        <a href="http://www.metrosport.gr/article/erotiko-trigono-to-trito-prosopo-sti-schesi"/>
        <a href="http://www.metrosport.gr/article/ithele-na-me-plirosi-gia-na-ti-deso-sto-krevati-ke-na-ti-vrizo"/>
        <a href="http://www.metrosport.gr/article/oukrani-megkan-fox-apla-ta-spai-pics"/>
      </related>
    </article>
  </body>
</html>