<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-varhelyi-oliver-lesz-az-unio-bovitesert-felelos-biztosa/"/>
    <meta property="og:site_name" content="lokál"/>
    <meta property="article:published_time" content="2019-11-19T00:01:01+00:00"/>
    <meta property="og:title" content="Várhelyi Olivér lesz az unió bővítésért felelős biztosa"/>
    <meta property="og:description" content="Megkapta Várhelyi Olivér, Magyarország uniós biztosjelöltje hétfőn az Európai Parlament (EP) illetékes szakbizottságának jóváhagyását, miután a frakciók koordinátorai kielégítőnek találták az írásbeli pótkérdésekre adott válaszait."/>
  </head>
  <body>
    <article>
      <h1>Várhelyi Olivér lesz az unió bővítésért felelős biztosa</h1>
      <address><time datetime="2019-11-19T00:01:01+00:00">19 Nov 2019, 00:01</time> by <a rel="author">Lokál</a></address>
      <figure>
        <img src="https://www.lokal.hu/wp-content/uploads/2019/09/K_MTI20140523062_v2-1280x896.jpg"/>
      </figure>
      <p>
        <b>Várhelyi Olivér lesz az Európai Bizottság bővítésért és szomszédságpolitikáért felelős biztosa, miután a magyar jelölt írásbeli kérdésekre adott válaszait hétfőn elfogadta az Európai Parlament külügyi bizottsága.</b>
      </p>
      <p>A magyar biztosjelölt múlt csütörtöki meghallgatásán elmondta, az előírásoknak megfelelően függetlenül kívánna dolgozni uniós biztosként, nem fogadna el utasítást egyetlen kormánytól sem. Várhelyi közölte, hogy az együttműködés jelentős erősítésére van szükség a déli partnerállamokkal mások mellett a migráció területén is, ezen belül az illegális bevándorlás megfékezését, az embercsempész-hálózatok felszámolását, a határvédelem támogatását, az illegális bevándorlók visszaküldésének növelését említette.</p>
      <p>A Kormányzati Tájékoztatási Központ közleményében üdvözölte Várhelyi jóváhagyását. Mint írták, a magyar ellenzék áskálódása megbukott, mindent megtettek azért, hogy Magyarországnak ne legyen uniós biztosa, de nem jártak sikerrel.</p>
      <p>
        <b>További cikkek:</b>
      </p>
      <ul>
        <li>
          <a href="https://www.lokal.hu/2019-11-brexit-ellenes-kampany-finanszirozasa-miatt-nyomoznak-soros-gyorgy-ellen/">Brexit-ellenes kampány finanszírozása miatt nyomoznak Soros György ellen</a>
        </li>
        <li>
          <a href="https://www.lokal.hu/2019-11-magyarorszag-szamara-elfogadhatatlan-a-kohezios-penzek-megvagasa/">Magyarország számára elfogadhatatlan a kohéziós pénzek megvágása</a>
        </li>
        <li>
          <a href="https://www.lokal.hu/2019-11-soros-fia-macronnak-adott-utasitasokat/">Soros fia Macronnak adott utasításokat</a>
        </li>
        <li>
          <a href="https://www.lokal.hu/2019-11-intenziven-no-a-migransok-szama-magyarorszag-hatarainal/">Intenzíven nő a migránsok száma Magyarország határainál</a>
        </li>
        <li>
          <a href="https://www.lokal.hu/2019-11-illegalis-bevandorlas-folyamatosan-romlik-a-boszniai-helyzet/">Illegális bevándorlás: folyamatosan romlik a boszniai helyzet</a>
        </li>
      </ul>
    </article>
  </body>
</html>