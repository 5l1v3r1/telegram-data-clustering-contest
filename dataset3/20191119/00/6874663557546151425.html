<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3774004,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="אחרי דברי אליהו, מגדל מבהירה: נמכור סוכנויות ביטוח - אבל לא את מבטח סימון"/>
    <meta property="og:description" content="בעל השליטה בחברת הביטוח, שלמה אליהו, אמר אתמול בכנס לשכת סוכני הביטוח באילת כי הוא מתכנן למכור את סוכנויות הביטוח של מגדל; בחברה הבהירו היום שלא ימכרו את סוכנות הביטוח הגדולה בישראל"/>
  </head>
  <body>
    <article>
      <h1>אחרי דברי אליהו, מגדל מבהירה: נמכור סוכנויות ביטוח - אבל לא את מבטח סימון</h1>
      <h2>בעל השליטה בחברת הביטוח, שלמה אליהו, אמר אתמול בכנס לשכת סוכני הביטוח באילת כי הוא מתכנן למכור את סוכנויות הביטוח של מגדל; בחברה הבהירו היום שלא ימכרו את סוכנות הביטוח הגדולה בישראל</h2>
      <address><time datetime="2019-11-19T00:00:00+00:00">19 Nov 2019</time> by <a rel="author">רחלי בינדמן</a></address>
      <p>חברת הביטוח מגדל נאלצה לפרסם הבוקר (ג') דיווח לבורסה בעקבות חשיפת שלמה אליהו, הבעלים, אתמול בכנס לשכת סוכני הביטוח באילת את <a href="https://www.calcalist.co.il/money/articles/0,7340,L-3773995,00.html">תוכניותיו למכור את 18 סוכנויות הביטוח של החברה</a>.</p>
      <p>לפי הדיווח, מגדל בוחנת מכירת הבעלות בסוכנויות הביטוח שלה, כולן או חלקן. מבטח סימון, סוכנות הביטוח הגדולה בישראל, אינה כלולה בבחינה האמורה. טרם הושלמה הבחינה. אם ולכשיתגבש הנושא הוא יובא לאישור דירקטוריון מגדל ביטוח, וידווח בהתאם.</p>
      <figure>
        <img src="https://images1.calcalist.co.il/PicServer3/2016/12/10/686293/1NL.jpg"/>
        <figcaption>שלמה אליהו <br/>צילום: עמית שעל</figcaption>
      </figure>
      <p>עם זאת, הדיווח לא שולל את מכירת סוכנות הביטוח שגיא יוגב שגם מתמחה בתחום החיסכון ארוך הטווח כך שהמכירה לא מוגבלת אך ורק לסוכנויות ביטוח בתחום הביטוח הכללי.</p>
      <p>אליהו הבהיר כי המהלך נועד להביע נאמנות לסוכנים כך שהחברה תמכור פעילות שבעצם מהווה שיווק פנימי שעל פניו מתחרה בהם.</p>
    </article>
  </body>
</html>