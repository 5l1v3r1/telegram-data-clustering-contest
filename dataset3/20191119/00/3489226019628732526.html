<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/pyra-syriza-kata-mhtsotakh-gia-to-elaxisto-eggyhmeno-eisodhma"/>
    <meta property="og:site_name" content="Documento"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="«Πυρά» ΣΥΡΙΖΑ κατά Μητσοτάκη για το ελάχιστο εγγυημένο εισόδημα"/>
    <meta property="og:description" content="«Θέλει μεγάλο θράσος να λες ότι μέσω του Συντάγματος εξασφαλίζεις συνθήκες αξιοπρεπούς διαβίωσης με το Ελάχιστο Εγγυημένο Εισόδημα όταν ο ίδιος ο Γ. Βρούτσης σήμερα στη Βουλή είπε ότι ο μέσος όρος παροχής ανά νοικοκυριό είναι 213 ευρώ μηνιαίως», αναφέρουν πηγές του ΣΥΡΙΖΑ και ρωτούν: «αυτό το μέλλον αξιοπρεπούς διαβίωσης μας επιφυλάσσει ο Κ. Μητσοτάκης;»"/>
  </head>
  <body>
    <article>
      <h1>«Πυρά» ΣΥΡΙΖΑ κατά Μητσοτάκη για το ελάχιστο εγγυημένο εισόδημα</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Newsroom</a></address>
      <h4>«Θέλει μεγάλο θράσος να λες ότι μέσω του Συντάγματος εξασφαλίζεις συνθήκες αξιοπρεπούς διαβίωσης με το Ελάχιστο Εγγυημένο Εισόδημα όταν ο ίδιος ο Γ. Βρούτσης σήμερα στη Βουλή είπε ότι ο μέσος όρος παροχής ανά νοικοκυριό είναι 213 ευρώ μηνιαίως», αναφέρουν πηγές του ΣΥΡΙΖΑ και ρωτούν: «αυτό το μέλλον αξιοπρεπούς διαβίωσης μας επιφυλάσσει ο Κ. Μητσοτάκης;»</h4>
      <p>
        <i>Αναλυτικά:</i>
      </p>
      <p>-Θέλει μεγάλο θράσος να λες ότι μέσω του Συντάγματος εξασφαλίζεις συνθήκες αξιοπρεπούς διαβίωσης με το Ελάχιστο Εγγυημένο Εισόδημα όταν ο ίδιος ο κ.Βρούτσης σήμερα στη Βουλή είπε ότι ο μέσος όρος παροχής ανά νοικοκυριό είναι 213 ευρώ μηνιαίως. Αυτό το μέλλον αξιοπρεπούς διαβίωσης μας επιφυλάσσει ο κ. Μητσοτάκης;</p>
      <p>- Συνταγματοποιούν τα Μνημόνια και τις συνταγές του ΔΝΤ , που ήθελε κόψιμο των επιδομάτων κατά ένα δις και να τα ενσωματώσουμε στο ΕΕΕ.</p>
      <p>- Το ΕΕΕ ορίζεται αυθαίρετα από κάθε κυβέρνησης ανάλογα με τι ποσό μπορεί να διαθέσει για την ακραία φτώχεια. Γι’ αυτό δε συνταγματοποιήθηκε από καμία χώρα.</p>
      <p>- Η πρόταση της ΝΔ είναι η συνταγματοποίηση του νεοφιλελευθερισμού, δημιουργεί παγίδα φτώχειας και είναι μηχανισμός συμπίεσης του κατώτατου μισθού.</p>
      <p>- Το 2017 όταν εφαρμόστηκε το ΚΕΑ το έπαιρναν 700 χιλιάδες άτομα. Σήμερα, κατά ομολογία του κ. Βρούτση, το παίρνουν 450 χιλιάδες άτομα. Δεν υπάρχει μεγαλύτερη απόδειξη ότι ο ΣΥΡΙΖΑ με το σύνολο των πολίτικων του μείωσε την ακραία φτώχεια.</p>
      <p>- Το ποιος νοιάζεται για τους φτωχούς, το παιδί, τους ανάπηρους, τους χωρίς ιδιόκτητη στέγη, τους ηλικιωμένους το ξέρει ο ελληνικός λαός. Ο ΣΥΡΙΖΑ παρέλαβε την Πρόνοια με 1,4 δις και την παραδώσαμε 3,5 δις σε συνθήκες οικονομικής ασφυξίας.</p>
      <p>- Το προνοιακό κράτος δεν είναι φιλανθρωπικός μηχανισμός αλλά μηχανισμός παρέμβασης του κράτους κατά των κοινωνικών ανισοτήτων προς αποκατάσταση όρων ισοτιμίας των πολιτών. Αυτή είναι η κόκκινη γραμμή μας από τις πολιτικές του νεοφιλελευθερισμού του κ. Μητσοτάκη που θεωρεί τις ανισότητες φυσική κατάσταση.</p>
      <p>- Η πρόταση μας για τη Συνταγματική Αναθεώρηση διακηρύσσει ότι το προνοιακό κράτος για την Αριστερά δεν είναι μόνο προστασία κατά της ακραίας φτώχειας, αλλά προστασία του παιδιού, των αναπήρων, των ηλικιωμένων, όσων δεν έχουν ιδιόκτητη στέγη</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>