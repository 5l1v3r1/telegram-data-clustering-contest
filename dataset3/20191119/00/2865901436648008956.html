<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/tenis/vesti/japanci-rezirali-dramu-francuska-kroz-pakao-do-pobede/342889"/>
    <meta property="og:site_name" content="MozzartSport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Japanci režirali dramu: Francuska kroz pakao do pobede"/>
    <meta property="og:description" content="Za veliku dramu odgovoran je bio Jošito Nišioka, koji je nadigrao Gaela Monfisa u dva seta i doneo Samurajima priliku da prirede preveliko iznenađenje, ali su Trikolori ipak slavili u dublu"/>
  </head>
  <body>
    <article>
      <h1>Japanci režirali dramu: Francuska kroz pakao do pobede</h1>
      <h2>Za veliku dramu odgovoran je bio Jošito Nišioka, koji je nadigrao Gaela Monfisa u dva seta i doneo Samurajima priliku da prirede preveliko iznenađenje, ali su Trikolori ipak slavili u dublu</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>
        <b>Neočekivana drama u prvom meču grupe A Dejvis kupa, u kojem se nalazi i reprezentacija Srbije. Okršaj između Francuske i Japana odlučen je tek u obračunu dublova, koji su Trikolori rešili u svoju korist posle dva sata i 43 minuta igre - 6:7, 6:4, 7:5.</b>
      </p>
      <p>Za veliku dramu odgovoran je bio <b>Jošito</b> <b>Nišioka</b>, koji je nadigrao <b>Gaela</b> <b>Monfisa</b> u dva seta (7:5, 6:2) i doneo Samurajima priliku da prirede preveliko iznenađenje. Japanci su tako u potpunosti neutralisali lagan poraz <b>Jusutakua Učijame</b> od <b>Žoa Vilfreda Conge</b>. Taj meč je trajao svega 58 minuta, a 81. teniser na planeti osvojio je samo tri gema.</p>
      <p>Meč između <b>Monfisa</b> i <b>Nišioke</b> trajao je samo deset minuta duže, ali je drama viđena samo u prvom setu, koji je Japanac rešio u svoju korist rezultatom 7:5, zahvaljujući brejku u 11 gemu. Francuz je potom potpuno ispao iz ritma, što je 73. teniser sveta iskoristio i doneo izjednačenje svojoj selekciji.</p>
      <p>Pobedu Francuzima u obračunu sa Japancima doneli su<b> Pjer Ig Erber</b> i <b>Nikola Mau</b>, koji su u dramatičnoj završnici bili spretniji od <b>Učijame</b> i <b>Meklahlana</b>. Japanski dubl je imao sve u svojim rukama, vodio je sa 1:0 u setovima, a u drugom se džao sve do samog kraja, baš kao i trećem, ali im je tada zadrhtao servis.</p>
      <p>Srbija sutra igra sa umornim, ali vrlo upornim Japancima, dok je za prekosutra zakazan derbi sa Francuzima. Pobednik svake od šest grupa ide direktno u četvrtfinale, kao i dve najbolje drugoplasirane selekcije.</p>
      <p><b>Foto</b>: <i>Reuters</i></p>
    </article>
  </body>
</html>