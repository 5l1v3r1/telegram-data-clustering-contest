<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/sport/calcio/juventus_de_ligt_kluivert_barcellona-4872662.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Kluivert, frecciata a De Ligt: «Si è un po' pentito di aver scelto la Juventus...»"/>
    <meta property="og:description" content="Giochi di calciomercato. Fatti di trattative, sì, ma anche di frecciatine. Come quella di Patrick Kluivert indirizzata a Matthijs de Ligt: «Forse si è un po' pentito di aver..."/>
  </head>
  <body>
    <article>
      <h1>Kluivert, frecciata a De Ligt: «Si è un po' pentito di aver scelto la Juventus...»</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>Giochi di calciomercato. Fatti di trattative, sì, ma anche di frecciatine. Come quella di <b>Patrick Kluivert</b> indirizzata a Matthijs de Ligt: «Forse si è un po' pentito di aver scelto la Juventus». Kluivert è oggi un dirigente del <b>Barcellona </b>e il riferimento è chiaramente legato allo scontro tra il club blaugrana e quello campione d'Italia per acquistare, l'estate scorsa, l'ex difensore dell'Ajax: «Gli ho parlato del club e della città qualche mese fa. Non è stata un'opera di convincimento - ha detto a Mundo Deportivo - quanto una descrizione di quello che rappresenta questo club e di come si vive in città. La scelta - ha detto il responsabile del settore giovanile del Barcellona - è stata alla fine del calciatore e del suo procuratore. E' andata così, nella vita si fanno delle scelte: giuste o sbagliate».</p>
      <footer>Ultimo aggiornamento: 11:36<br/>© RIPRODUZIONE RISERVATA</footer>
    </article>
  </body>
</html>