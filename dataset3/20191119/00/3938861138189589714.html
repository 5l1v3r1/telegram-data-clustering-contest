<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/ukraine-newspaper/_ulamki-vijskovogo-litaka-znajshli-v-gorah/938758"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T00:40:00+00:00"/>
    <meta property="og:title" content="Уламки військового літака знайшли в горах"/>
    <meta property="og:description" content="Біля курорту &quot;Буковель&quot; в Івано-Франківській області знайшли уламки німецького літака &quot;Юнкерс-52&quot;. Упав у Карпатах під час Другої світової війни. Лежав за 6 км від курорту. &amp;mdash;&amp;ensp;З полонини до літака треба йти стрімко вверх, &amp;mdash; каже пошуковець Андрій Риштун, 35 років. &amp;mdash; ..."/>
  </head>
  <body>
    <article>
      <h1>Уламки військового літака знайшли в горах</h1>
      <address><time datetime="2019-11-19T00:40:00+00:00">19 Nov 2019, 00:40</time> by <a rel="author">Оксана КНЯЖИК</a></address>
      <p>Біля курорту "Буковель" в Івано-Франківській області знайшли уламки німецького літака "Юнкерс-52". Упав у Карпатах під час Другої світової війни. Лежав за 6 км від курорту.</p>
      <p>— З полонини до літака треба йти стрімко вверх, — каже пошуковець <b>Андрій Риштун, 35 років.</b> — Його розтягнули не повністю, бо лежав високо в горах. Є крупні деталі — колінвал, двигун. Хоча на місці падіння бачили сліди копачів.</p>
      <p>У Карпатах лежать багато літаків часів Другої світової війни, говорить Андрій Риштун.</p>
      <p>— Після Першої світової Німеччині заборонили ­будувати військові літаки, — говорить Риштун. — Тому німці робили вантажні "Юнкерси-52", на які можна доставити ще два двигуни й кулемети. Після початку Другої світової швидко переобладнали їх на бойові машини. По війні їх ще довго використовували в цивільній авіації різних країн.</p>
    </article>
  </body>
</html>