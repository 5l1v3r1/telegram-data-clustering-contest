<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699118/%D8%B3%D8%A7%D8%B2%D9%85%D8%A7%D9%86-%D8%AD%D9%85%D8%A7%DB%8C%D8%AA-%D9%85%D8%B5%D8%B1%D9%81-%DA%A9%D9%86%D9%86%D8%AF%DA%AF%D8%A7%D9%86-%D9%88-%D8%AA%D9%88%D9%84%DB%8C%D8%AF-%DA%A9%D9%86%D9%86%D8%AF%DA%AF%D8%A7%D9%86-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%DA%A9%D8%A7%D9%84%D8%A7-%D9%88-%D8%AE%D8%AF%D9%85%D8%A7%D8%AA-%D8%AA%D8%A7-%D8%A7%D8%B7%D9%84%D8%A7%D8%B9-%D8%AB%D8%A7%D9%86%D9%88%DB%8C-%D9%85%D9%85%D9%86%D9%88%D8%B9-%D8%A7%D8%B3%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="سازمان حمایت مصرف کنندگان و تولید کنندگان: افزایش قیمت کالا و خدمات تا اطلاع ثانوی ممنوع است"/>
    <meta property="og:description" content="رئیس سازمان حمایت مصرف‌کنندگان و تولیدکنندگان در ابلاغیه‌ای اعلام کرد: هرگونه افزایش قیمت کالا و خدمات تا اطلاع ثانوی ممنوع است."/>
  </head>
  <body>
    <article>
      <h1>سازمان حمایت مصرف کنندگان و تولید کنندگان: افزایش قیمت کالا و خدمات تا اطلاع ثانوی ممنوع است</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/28/1038641_374.jpg"/>
      </figure>
      <p>رئیس سازمان حمایت مصرف‌کنندگان و تولیدکنندگان در ابلاغیه‌ای اعلام کرد: هرگونه افزایش قیمت کالا و خدمات تا اطلاع ثانوی ممنوع است.</p>
      <p>به گزارش وزارت صنعت، ​ معدن و تجارت؛ آقای عباس تابش، به منظور تحقق دستور وزیر صمت مبنی بر اینکه در راستای اصلاح نرخ بنزین، هرگونه افزایش قیمت کالا و خدمات تا اطلاع ثانوی ممنوع است، دستورالعملی برای اجرا به همه انجمن‌ها، اتحادیه‌ها، شرکت‌های تولیدی لاستیک و شرکت‌های پالایش و پخش فراورده‌های نفتی ابلاغ کرد.</p>
      <p>در این ابلاغیه آمده است:​ در راستای ابلاغ مصوبه شورای عالی هماهنگی اقتصادی مبنی بر اصلاح نرخ بنزین و نیز در راستای هم افزایی و استفاده از پتانسیل‌های انجمن‌ها، اتحادیه‌ها و شرکت‌ها درجلوگیری از سوءاستفاده‌های احتمالی و به تبع آن اجحاف در حق مصرف کنندگان ضروری است ضمن رصد و پایش مستمر بازار موضوع در اسرع وقت به تمامی واحد‌های تحت پوشش اطلاع رسانی شود.</p>
      <p>براساس این گزارش؛ با توجه به اهتمام ویژه تمام دستگاه‌ها و سازمان‌های مربوطه در برخورد با تخلفات و درصورت هرگونه افزایش قیمت در شرایط کنونی و یا هرگونه اقدامی که موجب اخلال در بازار شود اقدامات لازم از سوی سازمان حمایت و سازمان‌های صنعت، معدن و تجارت استان معمول و حسب هماهنگی‌های بعمل آمده، با دستگاه‌های متخلف در حداقل زمان ممکن رسیدگی خواهد شد.</p>
    </article>
  </body>
</html>