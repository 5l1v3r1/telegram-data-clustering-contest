<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/ostali-sportovi/vesti/zato-je-najbolja-na-svetu-spektakularno-izdanje-tijane-boskovic-bacilo-terzicev-fener-na-kolena-u-derbiju-lige-sampiona/342892"/>
    <meta property="og:site_name" content="MozzartSport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Zato je najbolja na svetu! Spektakularno izdanje Tijane Bošković bacilo Terzićev Fener na kolena u derbiju Lige šampiona"/>
    <meta property="og:description" content="Fenomenalna utakmica i neverovatno izdanje srpske zvezde u tajbrejku za pobedu Ezačibašija na startu"/>
  </head>
  <body>
    <article>
      <h1>Zato je najbolja na svetu! Spektakularno izdanje Tijane Bošković bacilo Terzićev Fener na kolena u derbiju Lige šampiona</h1>
      <h2>Fenomenalna utakmica i neverovatno izdanje srpske zvezde u tajbrejku za pobedu Ezačibašija na startu</h2>
      <address><time datetime="2019-11-19T00:00:00+00:00">19 Nov 2019</time> by <a rel="author">Aleksandar Gligorić</a></address>
      <p>Počela je Liga šampiona za odbojkašice! Na spektakularan način i velikim turskim derbijem između dva kandidata za evropski tron.</p>
      <p>Odbojkašice Ezačibašija su u prvom kolu grupe A posle skoro dva i po sata titanske borbe u fenomenalnoj utakmici savladale gradskog rivala Fenerbahče 3:2 (25:23, 25:18, 23:25, 22:25, 15:10). Napravio je Ezačibaši ovom pobedom veliki korak ka osvajanju prvog mesta u grupi i poslao jasnu poruku da ove sezone ide po sve trofeje.</p>
      <p>Pre petnaestak dana je Ezačibaši u prvenstvenom derbiju savladao Fener kroz pet setova velike borbe uz maestralnu partiju <b>Tijane Bošković</b> (36 poena), a danas je na sličan način slomio ekipu <b>Zorana</b> <b>Terzića </b>zahvaljujući spektakularnom izdanju najbolje svetske odbojkašice u tajbrejku kada je izgledalo da je Ezačibaši prokockao pobedu.</p>
      <p>Silno pojačani Fenerbahče ovog leta sa <b>Brankicom</b> <b>Mihajlović</b>, <b>Naz Ajdemir</b> i <b>Kelsi Robinson</b> je očigledno postao knadidat za najveće domete, ali još to nije dovoljno da pobedi možda i najvećeg favorita za titulu prvaka Evrope. Ezačibaši blista od početka sezone, ima maksimalnih devet pobeda u truskom prvenstvu, a silovito je krenuo i u Ligi šampiona. Dolasci tehničara <b>Karli</b> <b>Lojd</b> i primača <b>Nataije</b> <b>Pereire</b> su se očigledno pokazali kao puni pogoci Ezačibašija.</p>
      <figure>
        <img src="https://mozzartsport.com/upload/CKEditor/15.11.2019./180441_vs%CC%A7tory.jpg"/>
      </figure>
      <p>Sam početak meča je nagovestio da ćemo opet gledati dramu kao u prvenstvu. Mnogo bolje je Fener ušao u meč i serijom 6:1 sredinom seta poveo sa 11:7. Blistala je iskusna <b>Eda</b> <b>Erdem</b> i Fener je ubrzo povećao prednost na velikih 16:10. Delovalo je da je Fener na pragu osvajanja seta, vodio je i 18:12, ali je tada proradila Ezačibašijeva mašinerija. <b>Karli</b> <b>Lojd</b> je razigrala <b>Tijanu</b> <b>Bošković</b> i <b>Nataliju</b> i Ezačibaši je počeo da topi prednost Fenera koji je ušao u seriju grešaka. Serijom 5:0, Ezačibaši je smanjio na 17:18, a onda i preokrenuo za osvajanje seta.</p>
      <p>Dobro je Fener počeo i drugi set, vodio je 15:12, ali je opet usledio veliki preokret Ezačibašija. Iako <b>Tijanu</b> <b>Bošković</b> nije išlo (samo jedan poen u tom setu), sjajna je bila Brazilka <b>Natalija</b> i sa sedam poena u drugom setu donela veliki preokret (serija 9:0) i velikih 2:0 u setovima.</p>
      <p>Posle dve prokockane šanse, delovalo je da su odbojkašice Fenerbahčea klonule i da će treći set biti lakši deo zadatka za Tigrice. Ezačibaši je od početka seta držao vođstvo i kontrolisao rezultat, a onda su se pri rezultatu 10:10 razigrale <b>Melisa</b> <b>Vargas</b> i <b>Kelsi</b> <b>Robinson</b>. Ovoga puta su izabranice <b>Zorana</b> <b>Terzića</b> preokrenule, došle do pet set lopti i iskoristile tek petu.</p>
      <p>Meč se potpuno rezultatski otvorio i rasplamsao, a četvrti set je otvoren serijom od pet servis bombi <b>Melise</b> <b>Vargas</b> koja je Feneru donela velikih 5:0. Održavao je Fener prednost, a kada je poveo 18:10, izgledalo da je set završen. Ipak, drama je opet krenula. Ezačibaši je prišao na samo poen zaostatka (19:20), ali su as servis <b>Brankice</b> <b>Mihajlović</b> i sjajna <b>Melisa</b> <b>Vargas</b> sprečili novi veliki preokret i uveli meč u tajbrejk.</p>
      <figure>
        <img src="https://mozzartsport.com/upload/CKEditor/15.11.2019./161719__EDO5706.jpg"/>
      </figure>
      <p>Kada se očekivalo da Fenerbahče na krilima psihološke prednosti iz prethodna dva seta potpuno proekrene utakmicu i da dotuče uzdrmani Ezačibaši, na scenu je stupilo srpsko odbojkaško čudo – Tijana Bošković.</p>
      <p>Još jednom je dokazalka zato je najbolja na svetu. Iako ovo nije bio njen najbolji dan u prva četiri seta, pokazala je šta je izdvaja od ostalih – pored ogromnog kvaliteta i neverovatan pobednički mentalitet. Iako u većem delu četvrtog seta nije igrala i osvojila je samo jedan poen za ceo set, u tajbrejku je počela da igra najbolje što ume. Otvorila je set smečevima u svom stilu, iz neverovatnih pozicija izvlačila blok-aute, pogađala linije i osvojila prvih pet od 10 poena Ezačibašija u tajbrejku za vošđstvo 10:7. Kada niko ništa nije mogao da pogodi, <b>Tijana</b> <b>Bošković</b> je bila nepogrešiva i osvajala poene koje drugi ne mogu. Nije popuštala do kraja i upsiala je više poena do kraja tajbrejka od celog Ezačibašijevog tima zajedno (šest uz dve greške protivnika). Osvojila je sedam poena uz neverovatnih 100 odsto procenata u napadu petog seta! Čudesan učinak za ovakav meč i ovaj nivo odbojke...</p>
      <p><b>Tijana</b> je na kraju završila utakmicu sa 20 osvojenih poena (55% idelanog napada) uz samo dve greške iz napada. <b>Natalija Pereira</b> je bila efikasnija sa 26 osvojenih poena, ali je u drugom delu meča i mnogo grešila. Na drugoj strani je <b>Melisa</b> <b>Vargas</b> osvojila 23 poena (takođe mnogo više grešila od <b>Tijane</b>), <b>Kelsi</b> <b>Robinson</b> je osvojila 18, a <b>Eda</b> <b>Erdem</b> 14. <b>Brankica</b> <b>Mihajlović</b> nije imala dan i osvojila je samo osam poena uz slab prijem (25%) i slab napad (21%).</p>
      <p>(FOTO: CEV)</p>
      <p>
        <i>
          <b>GRUPA A</b>
        </i>
      </p>
      <p><b>Utorak</b><br/>Ezačibaši – Fenerbahče 3:2 (25:23, 25:18, 23:25, 22:25, 15:10)</p>
      <p>
        <b>Sreda</b>
        <br/>
        <a href="https://www.mozzartbet.com/sr#/match/4534601">
          <b>18.00: (1,05) Budovlani Lođ </b>
        </a>
        <a href="https://www.mozzartbet.com/sr#/match/4534601">
          <b>– Vijesti (7,70)</b>
        </a>
      </p>
      <figure>
        <img src="https://mozzartsport.com/upload/CKEditor/15.11.2019./ezezeze.jpg"/>
      </figure>
      <p> </p>
      <figure>
        <img src="https://mozzartsport.com/upload/CKEditor/15.11.2019./3.%20Isidora%20Minic%CC%81%20za%20Udruz%CC%8Cenja%20dramskih%20umetnika%20Srbije%201080x1080.jpg"/>
      </figure>
    </article>
  </body>
</html>