<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.anandabazar.com/horoscope/articles/effects-of-planets-on-rashi-for-financial-betterment-dgtl-1.1072186"/>
    <meta property="og:site_name" content="আনন্দবাজার পত্রিকা"/>
    <meta property="article:published_time" content="2019-11-19T00:05:48+00:00"/>
    <meta property="og:title" content="আর্থিক উন্নতি তুঙ্গে রাখতে কোন রাশির ওপর কোন গ্রহের কেমন প্রভাব জরুরী"/>
    <meta property="og:description" content="আর্থিক ক্ষেত্রে পরিপূর্ণ থাকার স্বপ্ন প্রায় সব মানুষই দেখে থাকেন। জীবনে সুখে থাকতে এবং বেশির ভাগ প্রয়োজনের জন্য অর্থ বিশেষ ভাবে জরুরী। আর্থিক দিকে পরিপূর্ণ থাকতে আমরা কত না পরিশ্রম করি। পরিশ্রমের সঙ্গে সঙ্গে জন্মছকে গ্রহের অবস্থান কী রকম আছে তা দেখা অত্যন্ত জরুরী। গ্রহের দশা, গ্রহের প্রভাব, যোগ এই প্রত্যেকটি জিনিসের ওপর নজর দিতে হবে।"/>
  </head>
  <body>
    <article>
      <h1>আর্থিক উন্নতি তুঙ্গে রাখতে কোন রাশির ওপর কোন গ্রহের কেমন প্রভাব জরুরী</h1>
      <address><time datetime="2019-11-19T00:05:48+00:00">19 Nov 2019, 00:05</time> by <a rel="author">নিজস্ব সংবাদদাতা</a></address>
      <figure>
        <img src="https://t.t2online.co.in/unsafe/smart/https://images.anandabazar.com/polopoly_fs/1.1072287.1574075481!/image/image.jpg"/>
      </figure>
      <p>আর্থিক ক্ষেত্রে পরিপূর্ণ থাকার স্বপ্ন প্রায় সব মানুষই দেখে থাকেন। জীবনে সুখে থাকতে এবং বেশির ভাগ প্রয়োজনের জন্য অর্থ বিশেষ ভাবে জরুরী। আর্থিক দিকে পরিপূর্ণ থাকতে আমরা কত না পরিশ্রম করি। পরিশ্রমের সঙ্গে সঙ্গে জন্মছকে গ্রহের অবস্থান কী রকম আছে তা দেখা অত্যন্ত জরুরী। গ্রহের দশা, গ্রহের প্রভাব, যোগ এই প্রত্যেকটি জিনিসের ওপর নজর দিতে হবে।</p>
      <p>আর্থিক উন্নতিতে গ্রহের দশা:</p>
      <p>কারও আর্থিক দিক কেমন হবে, তা অনেক ক্ষেত্রে নির্ভর আর্থিক দশার ওপর। জ্যোতিষবিদরা মনে করেন, কোষ্ঠীতে দ্বিতীয় ও পঞ্চম স্থানে কোন গ্রহের দশা রয়েছে, তার ওপরেই নির্ভর করে সেই মানুষের আর্থিক ভাগ্য।</p>
      <p>
        <b>আরও পড়ুন</b>
        <b>:</b>
        <b>
          <a href="https://www.anandabazar.com/horoscope/articles/solve-financial-problem-with-the-help-of-these-household-things-dgtl-1.1069654">আর্থিক সমস্যায় জেরবার? বাড়ির এই তিনটি জিনিসে মিলবে সমাধান</a>
        </b>
      </p>
      <p>আর্থিক দিকে কোন রাশিতে কোন গ্রহের প্রভাব:</p>
      <p>আর্থিক উন্নতিতে কোন রাশিতে কোন গ্রহের প্রভাব পড়লে অর্থ ভাগ্য তুঙ্গে থাকে দেখে নেওয়া যাক: মেষ–বৃহস্পতি, বৃষ–বুধ, মিথুন–চন্দ্র, কর্কট–রবি, সিংহ–বুধ, কন্যা–শুক্র, তুলা–মঙ্গল, বৃশ্চিক–বৃহস্পতি, ধনু–শনি, মকর–বৃহস্পতি, কুম্ভ–শনি, মীন–মঙ্গল।</p>
      <p>কোষ্ঠীতে গ্রহের অবস্থান অনুযায়ী কোন কোন উপায়ে অর্থ উপার্জন হওয়ার সম্ভাবনা থাকে:</p>
      <p>• কোনও মানুষের যদি দ্বাদশ স্থানে বৃহস্পতি থাকে, তা হলে সেই মানুষের রোজগার নিয়ে কখনও ভাবতে হবে না। তার অর্থ ভাগ্য সবসময়ই তুঙ্গে থাকবে।</p>
      <p>• যদি কোনও মানুষের কোষ্ঠীতে চন্দ্র পঞ্চম স্থানে থাকে তা হলে তার লটারিতে টাকা পাওয়ার সম্ভাবনা প্রবল থাকে। এবং সেই ব্যক্তির অর্থ সমস্যা খুব একটা হয় না বললেই চলে।</p>
      <p>• আবার যদি চন্দ্র সপ্তমে থাকে, তা হলে তার আর্থিক উন্নতি কোনও ভাবেই আটকানো যায় না।</p>
    </article>
  </body>
</html>