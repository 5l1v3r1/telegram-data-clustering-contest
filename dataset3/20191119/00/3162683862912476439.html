<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ecotown.com.ua/news/U-SHvetsiyi-pobuduyut-enerhoefektyvnyy-20-ty-poverkhovyy-kulturnyy-tsentr-z-dereva/"/>
    <meta property="og:site_name" content="Eco Town"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="У Швеції побудують енергоефективний 20-ти поверховий культурний центр з дерева"/>
    <meta property="og:description" content="У місті Шеллефтео, розташованому на півночі Швеції, трохи південніше Полярного кола, мають намір побудувати енергоефективний 20-ти поверховий культурний центр з дерева."/>
  </head>
  <body>
    <article>
      <h1>У Швеції побудують енергоефективний 20-ти поверховий культурний центр з дерева</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Наталя Яковлєва</a></address>
      <p>У місті Шеллефтео, розташованому на півночі Швеції, трохи південніше Полярного кола, мають намір побудувати енергоефективний 20-ти поверховий культурний центр з дерева.</p>
      <p>Проект реалізує енергетична компанія Skellefteå Kraft спільно з ABB (інтелектуальні енергозберігаючі рішення), передає <a href="https://www.elec.ru/news/2019/11/12/abb-postroit-umnuyu-energosistemu-dlya-novogo-kult.html">elec</a>.</p>
      <p>Культурний центр, що отримав назву "Сара", стане найвищою дерев'яною спорудою в усьому світі і новою пам'яткою північної Швеції — популярним культурно-розважальним і діловим комплексом.</p>
      <figure>
        <img src="https://ecotown.com.ua/upload/resize_cache/main/af7/640_9000_1/931813896392512470749137.jpg"/>
      </figure>
      <p>У новій будівлі використовуватимуться найсучасніші енергозберігаючі технології, зокрема, буде встановлена система розподілу електроенергії з функцією візуалізації енергоспоживання у будівлі, що дозволяє відстежити скільки та для яких цілей витрачається електроенергія (наприклад, для опалення, вентиляції або освітлення), а також дає можливість вибрати енергоджерело: теплоцентраль, розподільну мережу, акумуляторну батарею, сонячну панель.</p>
      <p>Завдяки ще одній системі, яка відповідатиме за оптимізацію енергоспоживання будівлі і зниження витрат на закупівлю енергії, будинок перетвориться на ефективний інструмент контролю перевантажень у мережах опалення та електропостачання, що, в свою чергу, зменшить вплив міських комунальних систем на навколишнє середовище і зробить їх більш інтелектуальними.</p>
      <blockquote>"Ми доб'ємося максимально економічного і раціонального енергоспоживання, - зазначає Фредрік Йонссон, керівник відділу інноваційних рішень для бізнесу компанії Skellefteå Kraft. - Щоб частка енергії з відновлюваних джерел досягла 100%, необхідно оптимальним чином інтегрувати внутрішню енергомережу нашої будівлі в міські комунікації на основі інноваційних алгоритмів - і спільними зусиллями ми це зробимо".</blockquote>
      <figure>
        <img src="https://ecotown.com.ua/upload/resize_cache/main/25d/640_9000_1/3153686072109245167576807.jpg"/>
      </figure>
      <p>У культурному центрі, який покликаний стати незаперечним доказом того, що високі технології здатні приносити користь як економіці, так і навколишньому середовищу, розташують готель на 205 номерів і кілька конференц-залів.</p>
      <blockquote>«Культурний центр в Шеллефтео — це проект експериментального будівництва, який продемонструє, на що ми здатні у сфері інтелектуальних систем енергозбереження, - пояснив регіональний директор по маркетингу і продажів підрозділу «Електрообладнання» АВВ в Швеції Матс Петерсон. – Ми зрозуміємо, як зробити розумні будівлі національним стандартом Швеції».</blockquote>
      <p>Передбачається, що будівництво культурного центру завершиться влітку 2021 року.</p>
    </article>
  </body>
</html>