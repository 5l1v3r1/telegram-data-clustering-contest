<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/dejan-stankovic-se-vraca-u-inter/342859"/>
    <meta property="og:site_name" content="MozzartSport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Dejan Stanković se vraća u Inter!"/>
    <meta property="og:description" content="Radiće sa igračima od 15 do 19 godina"/>
  </head>
  <body>
    <article>
      <h1>Dejan Stanković se vraća u Inter!</h1>
      <h2>Radiće sa igračima od 15 do 19 godina</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>Jedan od najznačajnijih igrača u istoriji našeg <b>fudbala Dejan Stanković </b>uskoro bi mogao da se vrati u Inter, piše u današnjem izdanju Korijera delo sport. Čovek koji je u plavo-crnom dresu osvojio Tripletu 2010. godine, poslednjih godina radio je u UEFA, kao deo tima novog predsednika <b>Aleksandra Čeferina.</b> Možda je došlo vreme za lepši i zadržajniji posao.</p>
      <p>Bivši kapiten Crvene zvezde i igrač koji je pisao istoriju Intera trebalo bi da dobije funkciju u omladinskoj školi Intera. On bi trebalo da radi sa najtalentovanijim dečacima u uzrastu od 15 do 19 godina, i priprema ih za prvi tim.</p>
      <p>Korijera takođe navodi da bi Stanković vrlo brzo mogao da se vrati na Meacu, odosno da će početi da radi u narednih par sedmica. Ostalo je samo da mu se tačno izdefiniše uloga, ali prema svim raspoloživim informacijama Stanković će usko sarađivati sa naslednicima, Filipom (2002. godište) i Aleksandrom (2005. godište). Obojica su članovi mlađih kategorija Intera i predviđa im se lepa karijera.</p>
      <p><b>Stankovića</b> u crno-plavom delu Milana obožavaju. Ostavio je veliki trag u Interu, osvojio silne trofeje. Često je i danas prisutan na tribinama Meca, tako da  je odlično upoznat sa dešavanjima u Interu, čiji je bio ambasador i jedan od sekretara.</p>
      <p>Posle završetka igračke karijere Dejan Stanković se oprobao i kao trener. Bio je pomoćnik Andree Stramačonija u Udinezu. Međutim, brzo se „prešaltovao“ na funkcionersku karijeru. Poslednje dve godine radi u UEFA, ali izgleda da će kravatu i sako ponovo zameniti trenerkom.</p>
      <p>Bio je svojevremeno ozbiljan kandidat za novog predsednika FSS. Čak je obilazio regione, ali je brzo odustao.</p>
      <figure>
        <img src="https://mozzartsport.com/upload/CKEditor/01.05.2019/Deki%20novo.jpg"/>
      </figure>
    </article>
  </body>
</html>