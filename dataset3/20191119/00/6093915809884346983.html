<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/lifestyle/item/489152-%CE%BC%CE%AE%CE%BD%CF%85%CF%83%CE%B7-%CF%83%CF%84%CE%B7-madonna-%CE%B3%CE%B9%CE%B1-%CF%84%CE%B7%CE%BD-%CE%BA%CE%B1%CE%B8%CF%85%CF%83%CF%84%CE%AD%CF%81%CE%B7%CF%83%CE%B7-%CF%84%CF%89%CE%BD-%CF%83%CF%85%CE%BD%CE%B1%CF%85%CE%BB%CE%B9%CF%8E%CE%BD-%CF%84%CE%B7%CF%82"/>
    <meta property="og:site_name" content="thestival.gr"/>
    <meta property="article:published_time" content="2019-11-19T00:39:00+00:00"/>
    <meta property="og:title" content="Μήνυση στη Madonna για την καθυστέρηση των συναυλιών της"/>
    <meta property="og:description" content="Ο Nate Hollander είναι ένας από τους θαυμαστές της Madonna και όπως ήταν αναμενόμενο, αγόρασε τρία εισιτήρια, συνολικής αξίας 1.024 Δολαρίων, για τη συναυλία της στο Μαϊάμι, στις 17 Δεκεμβρίου. Ο Nate είχε κανονίσει το πρόγραμμά του, καθώς η συναυλία θα ξεκινούσε στις 8.30 το βράδυ."/>
  </head>
  <body>
    <article>
      <h1>Μήνυση στη Madonna για την καθυστέρηση των συναυλιών της</h1>
      <address><time datetime="2019-11-19T00:39:00+00:00">19 Nov 2019, 00:39</time> by <a rel="author">Thestival team</a></address>
      <p>Ο Nate Hollander είναι ένας από τους θαυμαστές της Madonna και όπως ήταν αναμενόμενο, αγόρασε τρία εισιτήρια, συνολικής αξίας 1.024 Δολαρίων, για τη συναυλία της στο Μαϊάμι, στις 17 Δεκεμβρίου. Ο Nate είχε κανονίσει το πρόγραμμά του, καθώς η συναυλία θα ξεκινούσε στις 8.30 το βράδυ.</p>
      <p>Σύμφωνα με το <i>mad.tv,</i> λίγες μέρες μετά η εταιρεία παραγωγής αλλάζει την ώρα και ενημερώνει τους αγοραστές εισιτηρίων, πως η συναυλία αλλάζει ώρα και θα ξεκινήσει στις 10 και μισή το βράδυ. Ο Hollander προσπάθησε να επιστρέψει τα εισιτήρια και να πάρει τα χρήματά του πίσω, κάτι που δεν έγινε τελικά.</p>
      <p>Έτσι ακολούθησε η μήνυση. Ο θαυμαστής της ισχυρίζεται, πως η Madonna συνηθίζει να αργεί στις συναυλίες της και πως η εταιρεία παραγωγής αλλά και η ίδια δεν σκέφτονται, πως η συγκεκριμένη ημερομηνία πέφτει σε εργάσιμη – την επομένη – μέρα, κάτι που δεν βοηθάει έναν εργαζόμενο ή έναν μαθητή να ξενυχτήσει μέχρι τη 1 το βράδυ, οπότε και αναμένεται να τελειώσει η συναυλία.</p>
      <p>Η δημοσιοποίηση της μήνυσης στα social media έκανε και άλλους θαυμαστές της να εκφράσουν τη δυσαρέσκεια του για την συνήθη πρακτική της να καθυστερεί την έναρξη των συναυλιών της. Στην τελευταία της συναυλία το περασμένο Σάββατο η Μadonna δήλωσε, πως “Μια Βασίλισσα δεν αργεί ποτέ”.</p>
    </article>
  </body>
</html>