<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/brabeysh-ths-biomhxanias-farmakwn-demo-abee-sthn-ekthesh-peloponnhsos-expo-2019"/>
    <meta property="og:site_name" content="Documento"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Βράβευση της Βιομηχανίας Φαρμάκων DEMO ABEE στην έκθεση “Πελοπόννησος Expo 2019”"/>
    <meta property="og:description" content="Ανακοίνωση για σημαντική επένδυση της DEMO στην Τρίπολη."/>
  </head>
  <body>
    <article>
      <h1>Βράβευση της Βιομηχανίας Φαρμάκων DEMO ABEE στην έκθεση “Πελοπόννησος Expo 2019”</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Newsroom</a></address>
      <h4>Ανακοίνωση για σημαντική επένδυση της DEMO στην Τρίπολη.</h4>
      <p><b>Τα Επιμελητήρια Αρκαδίας, Αργολίδας, Αχαΐας, Ηλείας, Κορινθίας, Λακωνίας και Μεσσηνίας συνέταξαν για άλλη μια χρονιά τις δυνάμεις τους προς όφελος των επιχειρήσεων και της ανάπτυξης της Πελοποννήσου. </b><b>H</b><b> </b><b>Πελοπόννησος Expo</b>, που πραγματοποιήθηκε από τις <b>13 ως τις 17 Νοεμβρίου 2019</b> στο κτίριο <b>ΓΕΑ ΑΕ στη Βι.Πε. Τρίπολης</b> είχε ως κύριο στόχο να προβάλει την καινοτομία, την παραγωγικότητα, την εξωστρέφεια και φυσικά τις δράσεις των επιχειρήσεων.</p>
      <p><b>Στη διάρκεια της τελετής εγκαινίων, την Τετάρτη 13/11, πραγματοποιήθηκε τιμητική βράβευση στη φαρμακοβιομηχανία «DEMO ΑΒΕΕ» για τη σημαντική προσφορά της στην ελληνική επιχειρηματικότητα και το σημαντικό κοινωνικό της έργο. </b>Αρχικά, προβλήθηκε ένα βίντεο με την πορεία της φαρμακοβιομηχανίας και έγινε ειδική αναφορά στον κ. Σταύρο Δέμο, πρόεδρο και ιδρυτή της εταιρείας, που είναι Αρκάς. Το βραβείο παρέλαβε η κ. Ιωάννα Δέμου, Μέλος Δ.Σ της DEMO ΑΒΕΕ, από τον Πρόεδρο του Επιμελητηρίου Αρκαδίας κ. Ιωάννη Τρούπη. Η κα Ι. Δέμου αφού ευχαρίστησε τους οργανωτές για τη διάκριση, την αφιέρωσε στους 920 εργαζόμενους που στηρίζουν με πάθος την εταιρεία.</p>
      <p>Στο κλείσιμο της ομιλίας της, η κα Δέμου προέβη σε μία<b> πολύ σημαντική ανακοίνωση: «</b><i>Θα </i><i>ήθελα να σας ανακοινώσω ότι <b>πολύ σύντομα θα ανακοινωθεί επένδυση σημαντικού ύψους στον Νομό Αρκαδίας και γενικότερου ενδιαφέροντος για όλη την Πελοπόννησο</b>. Θα πρέπει να τονίσουμε ότι το ανωτέρω έργο έχει σχεδιαστεί και στηρίζεται στην θέσπιση του αναπτυξιακού clawback όπως αυτό ανακοινώθηκε από τον πρωθυπουργό στην ΔΕΘ. Η Ελλάδα ξαναπατάει στα πόδια της και το έναυσμα μπορεί να δοθεί από τους Έλληνες επιχειρηματίες, που πρώτα απ´ όλα στηρίζουν τον τόπο τους και την καταγωγή τους»</i></p>
      <p>Νωρίτερα και από την αρχή της ομιλίας της η κ. Δέμου είχε αναφέρει « Το υγιές μοντέλο ανάπτυξης της DEMO με βασικούς πυλώνες τις επενδύσεις σε υποδομές, ανθρώπινο δυναμικό εξειδικευμένο σε Έρευνα &amp; Ανάπτυξη, αλλά και η εξαγωγική δραστηριότητά της εταιρείας, μας επιτρέπουν να έχουμε και αυτή τη φορά θετικό πρόσημο στην αναπτυξιακή μας πορεία. Για άλλη μια χρονιά η εταιρεία, κατάφερε να ξεπεράσει τις πολυάριθμες προκλήσεις στον κλάδο της φαρμακοβιομηχανίας και να συμβάλλει ταυτόχρονα στην προσπάθεια ανάκαμψης της εγχώριας οικονομίας. Η DEMO κατέχει την πρώτη θέση στην Ελλάδα στη νοσοκομειακή αγορά ενώ το 81% της παραγωγής μας εξάγεται σε 85 χώρες σε όλο τον κόσμο. Από τα τέλη του 2013, η εταιρεία έχει επεκταθεί στην Γερμανία με τη θυγατρική DEMO Pharmaceutical GmbH με έδρα το Μόναχο, λειτουργεί δύο υποκαταστήματα στην Κίνα, ενώ στους άμεσους στόχους μας είναι η λειτουργία νέων υποκαταστημάτων σε άλλες χώρες του εξωτερικού. Είμαστε επίσημοι προμηθευτής φαρμάκων στα Ηνωμένα Έθνη, τον Παγκόσμιο Οργανισμό Υγείας, τον Ερυθρό Σταυρό, τη Unisef και τους Γιατρούς Χωρίς Σύνορα. Εντός του 2019 ολοκληρώσαμε στο Κρυονέρι την 4η μονάδα παραγωγής, ενώ τα τελευταία 2 χρόνια παραλάβαμε νέα μηχανήματα που αυξάνουν την παραγωγική μας δυνατότητα και μειώνουν τους χρόνους παράδοσης των προϊόντων μας. Στην DEMO πιστεύουμε ότι εάν θέλεις να παραμείνεις δυνατός, υγιής αλλά και να αναπτυχτείς περισσότερο απαιτούνται επενδύσεις που θα φέρουν μεγάλες παραγωγές και μειωμένα κόστη.</p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/19/5dd3fef5825e6360b0473542.jpg"/>
      </figure>
      <p>Η πρόθεση μας να βρισκόμαστε στο πλευρό του ασθενή στην Ελλάδα αλλά και διεθνώς είναι αυτή που καθοδηγεί τις αποφάσεις μας. Η αύξηση της ζήτησης κυρίως των ενέσιμων σκευασμάτων της εταιρείας μας, στο εξωτερικό αλλά και ο σχεδιασμός να αναπτύξουμε τα μερίδια μας σε μεγάλες αγορές όπως Ευρώπη, ΗΠΑ, όπου ο ανταγωνισμός είναι ισχυρός, οδηγεί αυτόματα στον περαιτέρω εκσυγχρονισμό της DEMO με επενδύσεις σε νέα μηχανήματα μεγάλης απόδοσης. Το Διοικητικό Συμβούλιο της εταιρείας μας έχει δεσμευτεί για ανάπτυξη 8 με 10 νέων προϊόντων ετησίως και για περίπου 300 νέες άδειες κάθε χρόνο. Στα άμεσα σχέδια μας είναι να «εισάγουμε» προϊόντα σε επιπλέον 16 χώρες του εξωτερικού εδραιώνοντας το brand της DEMO σε 96 χώρες συνολικά. Η αύξηση της παραγωγικής μας δυνατότητας για να μπούμε σε νέες και ανταγωνιστικές αγορές, όπως π.χ στη μεγάλη και ενδιαφέρουσα αγορά των Η.Π.Α και τα νέα υψηλής τεχνολογίας προϊόντα είναι τα στοιχήματα για τα επόμενα χρόνια στην εταιρία μας.</p>
      <p>Η επιτυχημένη επιχειρηματική πορεία της εταιρείας ξεχώρισε και αναγνωρίστηκε την τελευταία τριετία με <b><u>18 σημαντικές διακρίσεις</u></b>, χρυσά βραβεία και επαίνους για την επιχειρηματική της πορεία και προοπτική.</p>
      <p>Η ομιλία της κ. Δέμου έκλεισε με την ανακοίνωση της επένδυσης στη Τρίπολη.   <br/><a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a></p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>