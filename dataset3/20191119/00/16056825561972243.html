<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=199938"/>
    <meta property="og:site_name" content="মানবজমিন"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="শুক্রবার ঢাকা আসছেন বান কি মুন"/>
    <meta property="og:description" content="সংক্ষিপ্ত সফরে শুক্রবার ঢাকা আসছেন জাতিসংঘের সাবেক মহাসচিব বান কি মুন। জাতিসংঘে দায়িত্ব পালন শেষে এটা হবে এ বছর তার দ্বিতীয়বার বাংলাদেশ সফর। এবার তিনি আসছেন ব্র্যাক ইউনিভার্সিটির ১৩তম সমাবর্তনে যোগ দিতে। এই সমাবর্তন শনিবার বিকেলে হবে আর্মি স্টেডিয়ামে। একজন কর্মকর্তাকে উদ্ধৃত করে এ খবর দিয়েছে বার্তা সংস্থা ইউএনবি। এতে বলা হয়েছে, ওই সমাবর্তন অনুষ্ঠানে যোগ দেয়ার কথা রয়েছে প্রেসিডেন্ট আবদুল হামিদেরও। খবরে আরো বলা হয়েছে, শুক্রবার সকাল ৭টায় হযরত শাহজালাল আন্তর্জাতিক বিমানবন্দরে অবতরণ করবেন বান কি মুন। শনিবার তার সম্মানে মধ্যাহ্নভোজের আয়োজন করেছে ব্র্যাক ইউনিভার্সিটি। এতে যোগ দেবেন তিনি। এদিন বাংলাদেশ সময় সকাল ১১টায় পররাষ্ট্রমন্ত্রী ড. একে আবদুল মোমেনের সঙ্গে বৈঠক করবেন জাতিসংঘের এই সাবেক মহাসচিব। তিনি বাংলাদেশের একজন ভাল বন্ধু হিসেবেও পরিচিত। শনিবার সন্ধ্যা সাড়ে ছয়টায় তার ঢাকা ত্যাগ করার কথা রয়েছে। এর আগে গত জুলাইয়ে তিনি রাজধানী ঢাকায় অনুষ্ঠিত ‘ঢাকা মিটিং অব দ্য গ্লোবাল কমিশন অন অ্যাডাপটেশন’-এ যোগ দিয়েছিলেন।"/>
  </head>
  <body>
    <article>
      <h1>শুক্রবার ঢাকা আসছেন বান কি মুন</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">মানবজমিন ডেস্ক</a></address>
      <p>সংক্ষিপ্ত সফরে শুক্রবার ঢাকা আসছেন জাতিসংঘের সাবেক মহাসচিব বান কি মুন। জাতিসংঘে দায়িত্ব পালন শেষে এটা হবে এ বছর তার দ্বিতীয়বার বাংলাদেশ সফর। এবার তিনি আসছেন ব্র্যাক ইউনিভার্সিটির ১৩তম সমাবর্তনে যোগ দিতে। এই সমাবর্তন শনিবার বিকেলে হবে আর্মি স্টেডিয়ামে। একজন কর্মকর্তাকে উদ্ধৃত করে এ খবর দিয়েছে বার্তা সংস্থা ইউএনবি। এতে বলা হয়েছে, ওই সমাবর্তন অনুষ্ঠানে যোগ দেয়ার কথা রয়েছে প্রেসিডেন্ট আবদুল হামিদেরও। খবরে আরো বলা হয়েছে, শুক্রবার সকাল ৭টায় হযরত শাহজালাল আন্তর্জাতিক বিমানবন্দরে অবতরণ করবেন বান কি মুন। শনিবার তার সম্মানে মধ্যাহ্নভোজের আয়োজন করেছে ব্র্যাক ইউনিভার্সিটি।</p>
      <p>এতে যোগ দেবেন তিনি। এদিন বাংলাদেশ সময় সকাল ১১টায় পররাষ্ট্রমন্ত্রী ড. একে আবদুল মোমেনের সঙ্গে বৈঠক করবেন জাতিসংঘের এই সাবেক মহাসচিব। তিনি বাংলাদেশের একজন ভাল বন্ধু হিসেবেও পরিচিত। শনিবার সন্ধ্যা সাড়ে ছয়টায় তার ঢাকা ত্যাগ করার কথা রয়েছে। এর আগে গত জুলাইয়ে তিনি রাজধানী ঢাকায় অনুষ্ঠিত ‘ঢাকা মিটিং অব দ্য গ্লোবাল কমিশন অন অ্যাডাপটেশন’-এ যোগ দিয়েছিলেন।</p>
      <p>এই বিভাগের সর্বাধিক পঠিত</p>
    </article>
  </body>
</html>