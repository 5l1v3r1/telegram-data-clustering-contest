<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/ta-eyxostolidia-toy-opap-xarizoyn-th-mageia-twn-xristoygennwn-se-paidia-poy-exoyn-anagkh"/>
    <meta property="og:site_name" content="Documento"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Τα Ευχοστολίδια του ΟΠΑΠ χαρίζουν τη μαγεία των Χριστουγέννων σε παιδιά που έχουν ανάγκη"/>
    <meta property="og:description" content="Όλοι μαζί πραγματοποιούμε εφέτος ακόμη περισσότερες ευχές παιδιών από «Το Χαμόγελο του Παιδιού», την Ένωση «Μαζί για το Παιδί», τα Παιδικά Χωριά SOS και το Ίδρυμα Γεωργίου και Αικατερίνης Χατζηκώνστα"/>
  </head>
  <body>
    <article>
      <h1>Τα Ευχοστολίδια του ΟΠΑΠ χαρίζουν τη μαγεία των Χριστουγέννων σε παιδιά που έχουν ανάγκη</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Newsroom</a></address>
      <h4>Όλοι μαζί πραγματοποιούμε εφέτος ακόμη περισσότερες ευχές παιδιών από «Το Χαμόγελο του Παιδιού», την Ένωση «Μαζί για το Παιδί», τα Παιδικά Χωριά SOS και το Ίδρυμα Γεωργίου και Αικατερίνης Χατζηκώνστα</h4>
      <p>Το πνεύμα των Χριστουγέννων εφέτος έρχεται νωρίτερα μέσα από την πρωτοβουλία <b>Ευχοστολίδια</b>, με στόχο όλοι μαζί να προσφέρουμε σε χιλιάδες παιδιά που έχουν ανάγκη και να εκπληρώσουμε τις ευχές τους έως το τέλος του έτους. Ο ΟΠΑΠ, στο πλαίσιο της μεγάλης γιορτής προσφοράς και αγάπης που πραγματοποιεί για έκτη συνεχή χρονιά, μας καλεί όλους να επιλέξουμε τα <b>Ευχοστολίδια </b>για<b> </b>να κάνουμε πραγματικότητα τις ζωγραφιές–χριστουγεννιάτικες ευχές των παιδιών από τον Οργανισμό «Το Χαμόγελο του Παιδιού», την Ένωση «Μαζί για το Παιδί», τα Παιδικά Χωριά SOS και το Ίδρυμα Γεωργίου και Αικατερίνης Χατζηκώνστα.</p>
      <p>Από σήμερα κιόλας, όλοι έχουμε τη δυνατότητα να εκπληρώσουμε παιδικές χριστουγεννιάτικες ευχές, μέσω υπολογιστή, tablet ή κινητού τηλεφώνου, από όπου και αν βρισκόμαστε. Μέσα από την ιστοσελίδα <a href="http://www.omadaprosforas.gr/">www.omadaprosforas.g</a>r ή κατεβάζοντας δωρεάν την εφαρμογή «Ομάδα Προσφοράς ΟΠΑΠ», μπορούμε να επιλέξουμε τα δικά μας <b>Ευχοστολίδια</b> ακολουθώντας τα εξής απλά βήματα:</p>
      <p>· Επιλέγουμε την παιδική ζωγραφιά-ευχή που θέλουμε να πραγματοποιήσουμε</p>
      <p>· Αγοράζουμε το δώρο που πιστεύουμε ότι πραγματοποιεί την παιδική ευχή</p>
      <p>· Στέλνουμε τη δική μας ευχή στο παιδί που θα λάβει το δώρο</p>
      <p><b>Για την πραγματοποίηση της ευχής και την αγορά του δώρου</b><b>, </b>μεταφ<b>ερόμαστε στην ιστο</b>σελίδα του καταστήματος Public<b>, όπου μπορού</b>με να βρούμε<b> προεπιλεγμένες επιλογές που ανταποκρίνονται στις ευχές των παιδιών. Επιπλέον, έχου</b><b>με</b><b> τη δυνατότητα να </b>λάβουμε την αυθεντική ζωγραφιά κάθε ευχής που πραγματοποιούμε, για να θυμόμαστε πάντα τη σημαντική μας προσφορά.</p>
      <p>
        <b>Η «Ομάδα Προσφοράς ΟΠΑΠ» συλλέγει πόντους για έργα υ</b>
        <b>ποδομής</b>
      </p>
      <p>Την ίδια ώρα, όσοι συμμετέχουμε δωρεάν στις χριστουγεννιάτικες δοκιμασίες της εφαρμογής «Ομάδα Προσφοράς» συγκεντρώνουμε πόντους, οι οποίοι θα μετατραπούν από τον ΟΠΑΠ σε έργα υποδομής στις εγκαταστάσεις των ιδρυμάτων και σωματείων που συμμετέχουν στο πρόγραμμα, με στόχο τη βελτίωση της ποιότητας ζωής των παιδιών και τη δημιουργία ενός ευχάριστου περιβάλλοντος.</p>
      <p>Από το 2014, με την υποστήριξη όλων μας, η πρωτοβουλία Εταιρικής Υπευθυνότητας <b>Ευχοστολίδια </b>έχει πραγματοποιήσει <b>22.038 παιδικές ευχές. </b>Επιπλέον, ο ΟΠΑΠ έχει υλοποιήσει 30 έργα υποδομής στους φορείς που συμμετείχαν τα προηγούμενα χρόνια στο πρόγραμμα, βελτιώνοντας ουσιαστικά την ποιότητα ζωής των παιδιών.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>