<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/spettacoli/musica/paul_mccartney_napoli_piazza_plebiscito-4872906.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Paul McCartney torna in Italia: a giugno due concerti a Napoli e Lucca"/>
    <meta property="og:description" content="Al termine di mesi di speculazioni, Paul McCartney annuncia oggi 2 concerti in Italia per il 2020, a sette anni di distanza dal suo ultimo concerto nel nostro paese. Il tour lo porterà a..."/>
  </head>
  <body>
    <article>
      <h1>Paul McCartney torna in Italia: a giugno due concerti a Napoli e Lucca</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>Al termine di mesi di speculazioni, Paul McCartney annuncia oggi 2 concerti in Italia per il 2020, a sette anni di distanza dal suo ultimo concerto nel nostro paese. Il tour lo porterà a esibirsi a Lucca per la prima volta e tornare a Napoli dopo 29 anni. «Non posso credere che siano passati sette anni dal nostro ultimo concerto in Italia. Ci siamo divertiti tantissimo in quell'ultimo viaggio quindi siamo certi che queste saranno due serate memorabili per noi e non vediamo l'ora di tornare. Un ulteriore bonus per me è il fatto che questa sarà la mia prima volta di sempre a Lucca. Tieniti pronta a scatenarti, Italia!».</p>
      <p>LEGGI ANCHE...&gt; <b><a href="https://spettacoliecultura.ilmessaggero.it/musica/paul_mccartney_ringo_starr_grow_old_with_me-4734371.html">Paul McCartney e Ringo Starr insieme per “Grow Old with Me”</a></b> </p>
      <p>Paul si è già esibito in 39 spettacoli straordinari in 12 paesi diversi da quando ha annunciato il suo tour mondiale Freshen Up, la cui ultima tranche si è conclusa con un concerto sold-out al Los Angeles Dodger Stadium a luglio. Le 5 stelle ricevute nelle recensioni della critica musicale e lo stesso totale entusiasmo ricevuto da parte dei suoi fan, un pubblico di ogni età e background, dimostra come la carriera di Paul sia senza eguali, un fenomeno sia come performer che come songwriter e con un appeal globale.</p>
      <p>«Paul ti aspettavamo da tanto. Siamo orgogliosi che tu abbia scelto Napoli come prima tappa del tuo tour 2020 a piazza del Plebiscito. Welcome back!» Lo scrive su Twitter il sindaco di Napoli, Luigi De Magistris, commentando la notizia del concerto che il 10 giugno prossimo Paul McCartney terrà a Piazza Plebiscito, a 29 anni dall'ultimo concerto a Napoli dell'ex dei Beatles. Napoli sarà la prima delle due tappe italiane del tour di McCarnety: la seconda sarà a Lucca il 13 giugno. <br/> </p>
      <footer>Ultimo aggiornamento: 14:43<br/>© RIPRODUZIONE RISERVATA</footer>
    </article>
  </body>
</html>