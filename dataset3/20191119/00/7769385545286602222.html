<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prabhanews.com/2019/11/%e0%b0%ae%e0%b0%82%e0%b0%a1%e0%b0%b2-%e0%b0%95%e0%b1%87%e0%b0%82%e0%b0%a6%e0%b1%8d%e0%b0%b0%e0%b0%82%e0%b0%b2%e0%b1%8b-%e0%b0%aa%e0%b0%a6%e0%b1%8b%e0%b0%a4%e0%b0%b0%e0%b0%97%e0%b0%a4%e0%b0%bf/"/>
    <meta property="og:site_name" content="ఆంధ్రప్రభా"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="మండల కేంద్రంలో పదోతరగతి పరీక్ష కేంద్రాన్ని ఏర్పాటు చేయాలి"/>
    <meta property="og:description" content="చింతలమానేపల్లి,   మండల కేంద్రంలోని పదోతరగతి విద్యార్థులకు పరీక్ష కేంద్రాన్ని ఏర్పాటు చేయాలని టీఎస్‌ పీఆర్‌టియూ జిల్లా అధ్యక్షుడు ఏటుకూరి శ్రీనివాస్‌ డిమాండ్‌ చేశారు. మంగళవారం సభ్యత్వ నమోదు కార్యక్రమంలో భాగంగా మండలంలోని చింతలమానేపల్లి, రవీంద్రనగర్‌,బాబాపూర్‌, నందికొండ, రన్‌వెల్లి, గంగాపూర్‌, తదితర పాఠశాలలను సందర్శించి కొత్తగా నియమితులైన ఉపాధ్యాయులతో టీఆర్‌ఎస్‌ పీఆర్‌టియూలో సభ్యత్వ నమోదు చేసుకుంటు సమస్యలను అడిగి తెలుసుకున్నారు. మండల కేంద్రం నుండి ప్రస్తుతం సిర్పూర్‌(టి)లో ఉన్న పరీక్ష కేంద్రానికి విద్యార్థులు వెళ్లడానికి ఇబ్బందులకు గురవుతున్నారు. బస్సు సౌకర్యాలు అందుబాటులో లేకపోవడంతో పై#్రవేటు వాహనాలను ఆశ్రయించాల్సి వస్తుందన్నారు. విద్యార్థులు సరైన సమయంలో పరీక్ష కేంద్రానికి చేరలేకపోతున్నారని వాపోయారు. పరీక్ష కేంద్రాన్ని ఏర్పాటు చేయడానికి మండల కేంద్రంలో అన్ని సౌకర్యాలు కల్గి ఉన్నాయని, అధికారులు విద్యార్థులు భవిష్యత్‌ను దృష్టిలో ఉంచుకుని తక్షణమే పరీక్ష కేంద్రాన్ని మండల కేంద్రంలో ఏర్పాటు చేయాలని డిమాండ్‌ చేశారు.ఈ కార్యక్రమంలో రాష్ట్ర అసోసియేట్‌ అధ్యక్షుడు రాటెంకి దేవాజి, గణపురం సంపత్‌, రాజేంద్రప్రసాద్‌, కుర్మదాస్‌…"/>
  </head>
  <body>
    <article>
      <h1>మండల కేంద్రంలో పదోతరగతి పరీక్ష కేంద్రాన్ని ఏర్పాటు చేయాలి</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>చింతలమానేపల్లి,   మండల కేంద్రంలోని పదోతరగతి విద్యార్థులకు పరీక్ష కేంద్రాన్ని ఏర్పాటు చేయాలని టీఎస్‌ పీఆర్‌టియూ జిల్లా అధ్యక్షుడు ఏటుకూరి శ్రీనివాస్‌ డిమాండ్‌ చేశారు. మంగళవారం సభ్యత్వ నమోదు కార్యక్రమంలో భాగంగా మండలంలోని చింతలమానేపల్లి, రవీంద్రనగర్‌,బాబాపూర్‌, నందికొండ, రన్‌వెల్లి, గంగాపూర్‌, తదితర పాఠశాలలను సందర్శించి కొత్తగా నియమితులైన ఉపాధ్యాయులతో టీఆర్‌ఎస్‌ పీఆర్‌టియూలో సభ్యత్వ నమోదు చేసుకుంటు సమస్యలను అడిగి తెలుసుకున్నారు. మండల కేంద్రం నుండి ప్రస్తుతం సిర్పూర్‌(టి)లో ఉన్న పరీక్ష కేంద్రానికి విద్యార్థులు వెళ్లడానికి ఇబ్బందులకు గురవుతున్నారు. బస్సు సౌకర్యాలు అందుబాటులో లేకపోవడంతో పై#్రవేటు వాహనాలను ఆశ్రయించాల్సి వస్తుందన్నారు. విద్యార్థులు సరైన సమయంలో పరీక్ష కేంద్రానికి చేరలేకపోతున్నారని వాపోయారు. పరీక్ష కేంద్రాన్ని ఏర్పాటు చేయడానికి మండల కేంద్రంలో అన్ని సౌకర్యాలు కల్గి ఉన్నాయని, అధికారులు విద్యార్థులు భవిష్యత్‌ను దృష్టిలో ఉంచుకుని తక్షణమే పరీక్ష కేంద్రాన్ని మండల కేంద్రంలో ఏర్పాటు చేయాలని డిమాండ్‌ చేశారు.ఈ కార్యక్రమంలో రాష్ట్ర అసోసియేట్‌ అధ్యక్షుడు రాటెంకి దేవాజి, గణపురం సంపత్‌, రాజేంద్రప్రసాద్‌, కుర్మదాస్‌, రవి, ఆత్మారాం, తదితరులు పాల్గొన్నారు.</p>
    </article>
  </body>
</html>