<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/kako-izgleda-kada-se-ozbiljno-remontuje-reprezentacija-mancinijeva-italija-sa-24-debitanta-rusi-rekorde/342850"/>
    <meta property="og:site_name" content="MozzartSport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Kako izgleda kada se ozbiljno remontuje reprezentacija? Manćinijeva Italija sa 24 debitanta ruši rekorde"/>
    <meta property="og:description" content="Niko nikad kao sadašnji selektor Azura"/>
  </head>
  <body>
    <article>
      <h1>Kako izgleda kada se ozbiljno remontuje reprezentacija? Manćinijeva Italija sa 24 debitanta ruši rekorde</h1>
      <h2>Niko nikad kao sadašnji selektor Azura</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>Deset pobeda u deset utakmica. Pobeda od neverovatnih 9:1 za kraj. Ukupno 37 datih golova i samo četiri primljena.</p>
      <p>Italija je u velikom stilu protutnjala kroz kvalifikacija za Evropskog prvenstvo. Istina, rivali i nisu bili baš neki krem evropskog fudbala. Finska, Bosna i Hercegovina, Grčka, Jermenija i Lihtenštajn su svakako bili autsajderi u grupi sa Azurima, ali niko nije kogao da očekuje baš ovakvu dominaciju Italije.</p>
      <p><b>Roberto Manćini</b> je pre nešto manje od dve godine preuzeo selektorsku funkciju posle brodoloma u kvalifikacijama za Mundijal u Rusiji i smene <b>Đampjera Venture</b>. Napravio je ozbiljne rezove, uveo gomilu novih igrača i račlunajući i onu pobedu u prijateljskom meču nad Amerikancima došao do bilansa od 11 pobeda u prvih 11 utakmica. To nikada nijedan selektor u istoriji italijanskog fudbala nije uspeo.</p>
      <p>Koliki je podvig napravio <b>Manćini</b>, govori i to što je u tih 10 kvalifikacionih mečeva lansirao čak 24 debitanta u reprezentaciji. Napravio je široku bazu, zaoštrio konkurenciju i biće na slatkim mukama pred početak EP:<br/><b>"Srećni smo što smo dobili svih 10 mečeva u grupi. Nije to lak posao. Ovo je dobar temelj na kojem dalje treba da gradimo. Desilo se nešto posebno. Pobedili smo sve utakmice sa ekipom koja i nije imala neko samopouzdanje kada sam je preuzeo. Mislim da su nam mladi igrači dali nešto novo i da se publika vezala za njih jer su to sve mladi momci iz različitih klubova, sa različitim iskustvima”, </b>rekao je Manćini posle pobede mad Jermenijom od 9:1.  </p>
      <p>Italijanski selektor smatra da može još bolje i želi da testira svoj tim protiv nekih od najjačih ekipa u Evropi.<br/><b>“Od sutra kreće druga priča. Želimo da nastavimo napredak kroz prijateljske mečeve u martu. Bilo bi lepo kada bi imali dve utakmice protiv jakih rivala. Nemačka, Španija, Francuska, Engleska… To su timovi koji su jači od nas. Francuska je svetski prvak, ali je i mlada ekipa. Španija je isto malda. Belgija je proizvela gomilu sjajnih igrača poslednjih godina. Ali isto tako mislim da bi mnogi želeli da izbegnu Italiju zbog naše prošlosti”.</b></p>
      <p>Mladići poput <b>Donarume, Romanjolija, Tonalija, Zaniola, Sensija, Barele, Kjeze</b> su sadašnjost ali i budućnost italijanskog tima. Uz još nekolicinu iskusnih igrača poput <b>Bonućija</b>, <b>Žoržinja</b>, <b>Insinjea</b>, <b>Imobilea</b>, <b>Belotija</b> ili <b>Veratija</b>, Azuri imaju kostur tima koji obećava.</p>
      <p>(FOTO: reuters)</p>
      <p>(FOTO: reuters)</p>
    </article>
  </body>
</html>