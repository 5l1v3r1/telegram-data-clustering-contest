<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/motori/due-ruote/saloni/eicma/2019/11/19-63532231/eicma_2019_un_trionfo_anche_sul_web/"/>
    <meta property="og:site_name" content="Tuttosport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="EICMA 2019, un trionfo anche sul web"/>
    <meta property="og:description" content="Oltre 11.000 foto, 48 ore di filmati e quasi due milioni di utenti raggiunti sui profili social: questi, i grandi numeri fatti registrare dall'edizione 2019 del Salone internazionale dedicato al mondo delle due ruote"/>
  </head>
  <body>
    <article>
      <h1>EICMA 2019, un trionfo anche sul web</h1>
      <h2>Oltre 11.000 foto, 48 ore di filmati e quasi due milioni di utenti raggiunti sui profili social: questi, i grandi numeri fatti registrare dall'edizione 2019 del Salone internazionale dedicato al mondo delle due ruote</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>Del grande afflusso di visitatori, quasi 800.000, ve ne aveamo <b><a href="https://www.inmoto.it/news/news/saloni/eicma/2019/11/11-2483348/eicma_2019_record_di_presenze_e_novita_per_tutti/">già parlato</a></b>. Questi, invece, sono i <b>numeri eccezionali</b> che la 77° edizione di <b>EICMA</b> ha fatto registrare. Dati certi, che rendono l'Esposizione Internazionale del Ciclo e Motociclo un grande trionfo anche sul web.</p>
      <p><b>I NUMERI SUL WEB</b> - Durante la sei giorni di EICMA i contenuti prodotti dall’ufficio stampa e dalla newsroom hanno animato il sito della manifestazione <a href="http://eicma.it/">eicma.it</a> e i profili Facebook, Instagram e YouTube ufficiali, accendendo l’interesse digitale di appassionati e visitatori. Un lavoro costruito, tra gli altri contributi, <b>con oltre 11mila foto, 48 ore di filmati girati percorrendo quasi 260 km all’interno del quartiere espositivo </b>e prodotti in sei stazioni di editing, 10 comunicati stampa istituzionali e <b>più di 280 news pubblicate in lingua italiana e inglese </b>sul sito eicma.it. Ed è proprio la nuova pagina web, on line da quattro mesi, a segnare il primo dato positivo, attirando l’attenzione di <b>1,2 milioni di visitatori nella sola settimana dell’esposizione (+ 25% sul 2018), con una permanenza media di oltre 2 minuti e mezzo.</b></p>
      <figure>
        <a href="https://www.tuttosport.com/foto/motori/due-ruote/saloni/eicma/2018/11/09-49791019/le_sexy_ragazze_di_eicma_le_foto-1/">
          <img src="https://cdn.tuttosport.com/images/2018/11/09/132011926-37e8f2bb-a17e-48cb-b32d-31bad05daa53.jpg"/>
        </a>
        <figcaption>Le sexy ragazze di EICMA: le FOTO-1<br/><a href="https://www.tuttosport.com/foto/motori/due-ruote/saloni/eicma/2018/11/09-49791019/le_sexy_ragazze_di_eicma_le_foto-1/">Guarda la gallery</a></figcaption>
      </figure>
      <p><b>2 MILIONI SUI SOCIAL </b>- Significativi anche i numeri dell’attività sulla piattaforma social di EICMA: <b>1,8 milioni di utenti raggiunti e oltre 6,6 milioni impression</b> sono i dati che riguardano il profilo Facebook, mentre <b>882mila sono le impression su YouTube con 60mila spettatori unici</b>. Grande successo anche per il profilo Instagram, i cui contenuti hanno superato 4 milioni di impression (+37,5% rispetto alla scorsa edizione), raggiungendo 780mila utenti. Segno più infine anche per la nuova App di EICMA, che ha totalizzato oltre 38mila download, quasi doppiando il risultato dell’anno scorso.</p>
      <p><i>“Una crescita che va di pari passo al successo del nostro evento espositivo e che rappresenta <b>un risultato importante raggiunto attraverso un programma di investimenti e azioni per accrescere la visibilità della nostra presenza digitale</b> e soprattutto il valore della manifestazione”,</i> ha sottolineato il Presidente di EICMA Andrea Dell’Orto. “<i>Investire in qualità sul web, lungo tutto l’arco dell’anno, permette di <b>distinguersi, fidelizzare gli appassionati,</b> che sono sempre più esigenti, interattivi e informati e rappresenta infine un valore aggiunto anche per le imprese che scelgono ogni anno la nostra vetrina internazionale”.</i></p>
      <p>La prossima edizione DI EICMA è fissata dal 5 all’8 novembre 2020. Con le giornate del 3 e 4 novembre riservate a stampa e operatori. Da segnare in rosso sul calendario!</p>
      <related>
        <a href="https://www.tuttosport.com/archivio/motori/due-ruote/saloni/eicma"/>
        <a href="https://www.tuttosport.com/news/motori/due-ruote/saloni/eicma/2019/11/18-63493635/eicma_2019_ecco_le_soluzioni_innovative_bosch/?related_news"/>
        <a href="https://www.tuttosport.com/news/motori/due-ruote/saloni/eicma/2019/11/18-63492404/tra_883_e_harley-davidson_parla_max_pezzali/?related_news"/>
        <a href="https://www.tuttosport.com/news/motori/due-ruote/saloni/eicma/2019/11/15-63411232/energica_a_eicma_2019_la_nuova_gamma_e_la_power_unit/?related_news"/>
        <a href="https://www.tuttosport.com/news/motori/due-ruote/saloni/eicma/2019/11/15-63403313/eicma_2019_niu_porta_tutte_le_sue_novita_elettriche/?related_news"/>
      </related>
    </article>
  </body>
</html>