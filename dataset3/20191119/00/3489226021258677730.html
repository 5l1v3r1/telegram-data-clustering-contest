<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/adiallaktos-o-erntogan-gia-toys-s-400-den-tha-kanoyme-pisw"/>
    <meta property="og:site_name" content="Documento"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Αδιάλλακτος ο Ερντογάν για τους S-400: Δεν θα κάνουμε πίσω"/>
    <meta property="og:description" content="Η Τουρκία δεν θα εγκαταλείψει το ρωσικό αντιπυραυλικό σύστημα S-400 παρά τις αντιδράσεις των ΗΠΑ, ξεκαθάρισε ο Τούρκος πρόεδρος, Ρετζέπ Ταγίπ Ερντογάν."/>
  </head>
  <body>
    <article>
      <h1>Αδιάλλακτος ο Ερντογάν για τους S-400: Δεν θα κάνουμε πίσω</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Newsroom</a></address>
      <h4>Η Τουρκία δεν θα εγκαταλείψει το ρωσικό αντιπυραυλικό σύστημα S-400 παρά τις αντιδράσεις των ΗΠΑ, ξεκαθάρισε ο Τούρκος πρόεδρος, Ρετζέπ Ταγίπ Ερντογάν.</h4>
      <p>«Είπα στον κ. Τραμπ πώς η Τουρκία εξαναγκάστηκε να αγοράσει το αμυντικό σύστημα πυραύλων S-400 από τη Ρωσία και εκείνος αναγνώρισε τη θέση μας», είπε ο επικεφαλής του τουρκικού κράτους, ο οποίος μίλησε, με την ιδιότητα του προέδρου του κόμματος στην κοινοβουλευτική ομάδα του Κόμματος Δικαιοσύνης και Ανάπτυξης (AKP) την Τρίτη.</p>
      <p>Ο Ερντογάν συνέχισε σημειώνοντας ότι είπε στον Αμερικανό ομόλογό του πως αν οι ΗΠΑ διατηρήσουν αυτή την «αδιάλλακτη στάση τους» στο θέμα των F-35,<b> η Τουρκία θα αναζητήσει εναλλακτικές για να ικανοποιήσει τις μεσοπρόθεσμες αμυντικές της ανάγκες.</b></p>
      <p>Παράλληλα, ο Τούρκος πρόεδρος επισήμανε ότι γνωρίζει πως η στήριξη των ΗΠΑ προς την κουρδική πολιτοφυλακή Μονάδες Προστασίας του Λαού (YPG) δεν θα τερματιστεί αμέσως, ενώ πρόσθεσε ότι <b>η μάχη της Άγκυρας εναντίον των Κούρδων θα συνεχιστεί.</b></p>
      <p>Η Τουρκία θεωρεί τη YPG τρομοκρατική οργάνωση και έχει εξαπολύσει τρεις επιχειρήσεις στη βόρεια Συρία εναντίον της κουρδικής πολιτοφυλακής. Εξάλλου έχει εξοργιστεί από τη στάση της Ουάσινγκτον, που εξακολουθεί να τη στηρίζει.</p>
      <p>Ο Ερντογάν υπογράμμισε ότι η χώρα του θα συνεχίσει να μάχεται εναντίον της YPG μέχρι να εξαλειφθούν οι απειλές εναντίον της Τουρκίας και έχει σκοτωθεί και ο τελευταίος Κούρδος αντάρτης.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>