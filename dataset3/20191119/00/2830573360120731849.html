<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/torino/2019/11/19-63531406/torino_sollievo_per_baselli_ma_allarme_lyanco/"/>
    <meta property="og:site_name" content="Tuttosport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Torino, sollievo per Baselli. Ma è allarme Lyanco"/>
    <meta property="og:description" content="Il centrocampista si è allenato con i compagni davanti ai tifosi. Preoccupano ginocchio e caviglia destra del difensore brasiliano, colpito duro dall’argentino Capaldo: oggi rientra al Fila, ansia per gli esami"/>
  </head>
  <body>
    <article>
      <h1>Torino, sollievo per Baselli. Ma è allarme Lyanco</h1>
      <h2>Il centrocampista si è allenato con i compagni davanti ai tifosi. Preoccupano ginocchio e caviglia destra del difensore brasiliano, colpito duro dall’argentino Capaldo: oggi rientra al Fila, ansia per gli esami</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p><b>TORINO -</b> Risiede nel taglio degli occhi di <b>Daniele Baselli</b>, la notizia più lieta ad accogliere <b><a href="https://www.tuttosport.com/foto/calcio/serie-a/torino/2019/11/18-63503565/il_torino_torna_ad_allenarsi_mazzarri_punta_su_verdi/">Walter Mazzarri</a> </b>nella settimana che porterà al severo impegno contro l'Inter di sabato sera. Solo quel dettaglio del centrocampista di Manerbio, d'altronde, si è potuto scorgere ieri sul terreno di gioco secondario del Filadelfia dove il<b> Toro</b> ha svolto una seduta d'allenamento pomeridiana a porte aperte. Cappellino di lana abbassato sulla fronte e scaldacollo il più su possibile, per proteggersi da un freddo pungente. Ma tant'è: sotto diversi strati di indumenti c'era proprio il numero 8 granata. E questa, per il tecnico di San Vincenzo, è già di per sé un'ottima novella. Soprattutto perché <b>Baselli</b> – se si eccettua un quarto d'ora di lavoro atletico a parte – ha svolto l'intera sessione insieme ai compagni di squadra, partitella finale compresa. [...]</p>
      <figure>
        <a href="https://www.tuttosport.com/foto/calcio/serie-a/torino/2019/11/18-63503565/il_torino_torna_ad_allenarsi_mazzarri_punta_su_verdi/">
          <img src="https://cdn.tuttosport.com/images/2019/11/18/185348173-590f3018-6f4a-4d7c-9c16-992000034a96.jpg"/>
        </a>
        <figcaption>Il Torino torna ad allenarsi: Mazzarri punta su Verdi<br/><a href="https://www.tuttosport.com/foto/calcio/serie-a/torino/2019/11/18-63503565/il_torino_torna_ad_allenarsi_mazzarri_punta_su_verdi/">Guarda la gallery</a></figcaption>
      </figure>
      <h3>Toro, allarme Lyanco: oggi gli esami al Filadelfia</h3>
      <p>Chi non c’era ieri e non ci sarà nemmeno con l’Inter, al contrario, è invece <b>Lyanco</b>, atteso quest’oggi al Filadelfia di rientro dal Torneo di Tenerife disputato con il Brasile Under 23. Non per prendere parte all’allenamento, però, bensì per sottoporsi ad accertamenti in seguito all’infortunio patito nel corso della finale della manifestazione contro i pari età dell’Argentina. Un classico senza tempo del calcio mondiale nel quale difficilmente i protagonisti tirano indietro la gamba. E infatti, alla mezz’ora del primo tempo, l’albiceleste Capaldo ha compiuto un durissimo intervento sulla caviglia del centrale granata, il cui ginocchio destro – rimasto piantato nel terreno – ha patito una torsione se non innaturale quantomeno preoccupante.</p>
      <p>
        <a href="https://www.tuttosport.com/edicola.html">Leggi l'articolo completo sull'edizione odierna di TuttoSport</a>
      </p>
      <figure>
        <video src="http://media.tuttosport.com/ts/2019/11/13/cms_20191113_videonewssocialbonifazimp41573649260.mp4"/>
        <figcaption>Torino, Bonifazi choc: out fin quasi a Natale</figcaption>
      </figure>
      <related>
        <a href="https://www.tuttosport.com/news/calcio/serie-a/torino/2019/11/18-63490168/torino_berenguer_il_jolly_di_mazzarri_bomber_di_scorta_e_talismano/"/>
        <a href="https://www.tuttosport.com/news/calcio/serie-a/torino/2019/11/18-63503338/torino_accertamenti_in_vista_per_lyanco/"/>
        <a href="https://www.tuttosport.com/archivio/calcio/serie-a/torino"/>
        <a href="https://www.tuttosport.com/news/calcio/serie-a/torino/2019/11/18-63510899/torino_cairo_super_champions_sarebbe_un_affronto_/?related_news"/>
        <a href="https://www.tuttosport.com/news/calcio/serie-a/torino/2019/11/18-63503338/torino_accertamenti_in_vista_per_lyanco/?related_news"/>
        <a href="https://www.tuttosport.com/news/calcio/serie-a/torino/2019/11/18-63490168/torino_berenguer_il_jolly_di_mazzarri_bomber_di_scorta_e_talismano/?related_news"/>
        <a href="https://www.tuttosport.com/news/calcio/calciomercato/2019/11/17-63459266/torino_caccia_al_colpo_tutti_i_nomi_per_gennaio/?related_news"/>
      </related>
    </article>
  </body>
</html>