<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/sampdoria-ranieri-al-vertice-con-gli-arbitri-in-attesa-di-riabbracciare-i-nazionali-213416.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Sampdoria, Ranieri al vertice con gli arbitri in attesa di riabbracciare i nazionali"/>
    <meta property="og:description" content="GENOVA - È stato Claudio Ranieri in persona a rappresentare la Sampdoria nell’incontro dei club di serie A con gli arbitri per parlare dei temi legati soprattutto all’utilizzo del VAR. L’allenatore blucerchiato ha portato in dote la sua esperienza, anche internazionale."/>
  </head>
  <body>
    <article>
      <h6 class="kicker">La società abbassa i prezzi dei biglietti per le partite con Udinese e Parma</h6>
      <h1>Sampdoria, Ranieri al vertice con gli arbitri in attesa di riabbracciare i nazionali</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <figure>
        <img src="https://www.primocanale.it/immagininews/thumbs/213416-420x236.jpg"/>
      </figure>
      <p><b>GENOVA - </b>È stato <b>Claudio Ranieri</b> in persona a rappresentare la <b>Sampdoria</b> nell’incontro dei club di serie A con gli arbitri<b> </b>per parlare dei temi legati soprattutto all’utilizzo del <b>VAR</b>. L’allenatore blucerchiato ha portato in dote la sua esperienza, anche internazionale.</p>
      <p>Intanto, però, nel quartier generale di Bogliasco il tecnico attende il ritorno dei nazionali. Omar Colley, impegnato con il Gambia nelle qualificazioni alla prossima Coppa delle Nazioni Africane, è reduce da un pareggio per 2-2 con il Congo. Per la <b>Norvegia</b> di Morten <b>Thorsby</b> (in panchina per tutto l’incontro) ha ottenuto una vittoria per 2-1 su <b>Malta</b>. Addirittura tribuna per Albin Ekdal, sofferente di ipoglicemia secondo il ct della Svezia, nel facile successo per 3-0 sulle Isole<b> Fær Øer.</b> Titolare, invece, Jakub Jankto nell’indolore k.o. della Repubblica Ceca, già qualificata ad Euro 2020, con la Bulgaria.</p>
      <p>Per quanto riguarda <b>Bereszinsky</b>, in seguito all’infortunio al menisco del ginocchio destro si è sottoposto ad accertamenti a Roma per stabilire se sia necessario l’intervento in artroscopia oppure sufficiente una terapia conservativa: in ogni caso l’assenza dai campi sarà di circa due mesi, dunque Ranieri dovrà arretrare di nuovo De Paoli sulla linea dei terzini già a cominciare dalla sfida con l’Udinese, per la quale, insieme a quella con il Parma dell’8 dicembre, la società ha deciso di <b>abbassare i prezzi dei biglietti </b>per favorire l’afflusso del pubblico. </p>
    </article>
  </body>
</html>