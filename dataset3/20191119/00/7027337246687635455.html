<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699142/%D8%B9%D8%A8%D9%88%D8%B1-%D9%86%D8%A7%D9%88-%D9%87%D9%88%D8%A7%D9%BE%DB%8C%D9%85%D8%A7%D8%A8%D8%B1-%D8%A2%D8%A8%D8%B1%D8%A7%D9%87%D8%A7%D9%85-%D9%84%DB%8C%D9%86%DA%A9%D9%84%D9%86-%D8%A7%D8%B2-%D8%AA%D9%86%DA%AF%D9%87-%D9%87%D8%B1%D9%85%D8%B2"/>
    <meta property="og:site_name" content="عصر ايران"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="عبور ناو هواپیمابر «آبراهام لینکلن» از تنگه هرمز"/>
    <meta property="og:description" content="نیروی دریایی آمریکا اعلام کرد ناوگروه تحت رهبری ناو هواپیمابر «آبراهام لینکلن» بر اساس برنامه از پیش‌تعیین‌شده، امروز از تنگه هرمز عبور کرده است."/>
  </head>
  <body>
    <article>
      <h1>عبور ناو هواپیمابر «آبراهام لینکلن» از تنگه هرمز</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/28/1038679_482.jpg"/>
      </figure>
      <p>نیروی دریایی آمریکا اعلام کرد ناوگروه تحت رهبری ناو هواپیمابر «آبراهام لینکلن» بر اساس برنامه از پیش‌تعیین‌شده، امروز از تنگه هرمز عبور کرده است.</p>
      <p>به گزارش خبرگزاری فارس، ناوگروه تحت رهبری ناو هواپیمابر «آبراهام لینکلن» آمریکا امروز از آب‌های تنگه هرمز عبور کرده است.</p>
      <p>یک سخنگوی نیروی دریایی آمریکا با تأیید این خبر، گفته است که این اقدام بر اساس برنامه از پیش‌تعیین‌شده انجام گرفته است.</p>
      <p>رسانه‌های انگلیسی نوشته‌اند که ناوشکن «اچ‌ام‌اس دیفندر» این کشور یکی از کشتی‌های ناوگروه تحت رهبری آبراهام لینکلن بوده است.</p>
      <p>چند ماه پیش فرمانده نیروی دریایی آمریکا در منطقه گفته بود که این کشور قصد دارد یک ناو را از تنگه هرمز عبور دهد.</p>
      <p>در ماه‌های اخیر با بالا گرفتن تنش‌ها در منطقه، آمریکا ناوهای هواپیمابر خود را از سواحل ایران دور کرده بود. در این مدت این اولین عبور یک ناو هواپیمابر آمریکایی از این تنگه راهبردی است. بیش از یک پنجم نفت جهان، برای انتقال به مقصد از این تنگه عبور می‌کند.</p>
    </article>
  </body>
</html>