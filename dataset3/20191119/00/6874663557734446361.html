<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3774047,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="לפני הפרידה מבורסת ת&quot;א - נסיגה בהכנסות הרבעוניות של רדהיל"/>
    <meta property="og:description" content="חברת הביומד רשמה ברבעון הכנסות של 1.4 מיליון דולר, בהשוואה ל-2.2 מיליון דולר ברבעון המקביל - ההפסד עמד על 9.8 מיליון דולר, צמצום של 200 אלף דולר במינוס הרבעוני"/>
  </head>
  <body>
    <article>
      <h1>לפני הפרידה מבורסת ת"א - נסיגה בהכנסות הרבעוניות של רדהיל</h1>
      <h2>חברת הביומד רשמה ברבעון הכנסות של 1.4 מיליון דולר, בהשוואה ל-2.2 מיליון דולר ברבעון המקביל - ההפסד עמד על 9.8 מיליון דולר, צמצום של 200 אלף דולר במינוס הרבעוני</h2>
      <address><time datetime="2019-11-19T00:00:00+00:00">19 Nov 2019</time> by <a rel="author">צלי גרינברג</a></address>
      <p><a href="https://www.calcalist.co.il/stocks/home/0,7340,L-3959-1122381,00.html?quote=%D7%A8%D7%93%D7%94%D7%99%D7%9C">רדהיל ביופארמה</a>מסכמת רבעון - 4 ימים לאחר שהודיעה על המחיקה הצפויה של מניותיה מהבורסה בת"א תוך 3 חודשים - לאחר מכן תמשיך להיסחר בנאסד"ק בלבלד.</p>
      <p>הכנסות החברה ברבעון עמדו על 1.4 מיליון דולר, מול 2.2 מיליון דולר ברבעון המקביל ונמוך מציפיות האנליסטים שעמדו על 1.77 מיליון דולר. רדהיל רשמה ברבעון המדווח הפסד תפעולי של 9.8 מיליון דולר, בדומה לרבעון המקביל, אז עמד ההפסד על 9.7 מיליון דולר. </p>
      <p>בשורה התחתונה רשמה חברת הפארמה הפסד נקי של 9.8 מיליון דולר או של 3 סנט למניה, מול הפסד של 10 מיליון דולר או 4 סנט למניה ברבעון המקביל.</p>
      <p>רדהיל מפתחת תרופות למחלות דרכי העיכול ושווי השוק שלה בנאסד"ק עומד על 213.9 מיליון דולר. החברה הציגה מאזן נטול-חוב עם כ-59 מיליון דולר נכון ל-22 באוקטובר 2019 לאחר ההשקעה של שקיבלה מהחברה האירית Cosmo Pharmaceuticals.</p>
      <p>מיכה בן חורין, סמנכ"ל הכספים של רדהיל, מסר במסגרת הדיווח, כי "החודש האחרון היה חודש מעבר עבור החברה עם קבלת אישור FDA עבור Talicia - תרופה לטיפול בחיידק עמיד במערכת העיכול - ושיתוף הפעולה האסטרטגי עם חברת התרופות Cosmo Pharmaceuticals, אשר כלל השקעה של 36 מיליון דולר בחברה וקבלת זכויות בלעדיות למסחור בארה"ב של תרופת Aemcolo - תרופה אנטיביוטית שפיתחה קוסמו לטיפול בשלשול הנגרם למטיילים".</p>
      <figure>
        <img src="https://images1.calcalist.co.il/PicServer3/2019/09/09/933341/5L.jpg"/>
        <figcaption>אילוטסטרציה <br/>צילום: PIXABAY</figcaption>
      </figure>
    </article>
  </body>
</html>