<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/eyp-atilan-park-halindeki-minibus-yandi-12631616-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-19T00:04:57+00:00"/>
    <meta property="og:title" content="EYP atılan park halindeki minibüs yandı"/>
    <meta property="og:description" content="Gaziosmanpaşa'da el yapımı patlayıcı (EYP) atılan minibüste çıkan yangın polis ekiplerince söndürüldü."/>
  </head>
  <body>
    <article>
      <h1>EYP atılan park halindeki minibüs yandı</h1>
      <address>
        <time datetime="2019-11-19T00:04:57+00:00">19 Nov 2019, 00:04</time>
      </address>
      <p><a href="https://www.haberler.com/gaziosmanpasa/"><b>Gaziosmanpaşa</b></a>'da el yapımı patlayıcı (EYP) atılan minibüste çıkan yangın <a href="https://www.haberler.com/polis/"><b>polis</b></a> ekiplerince söndürüldü.</p>
      <p>Alınan bilgiye göre, Karayolları Mahallesi 610. sokakta park halindeki minibüsün altına bırakılan EYP büyük bir gürültüyle patladı.</p>
      <p>İhbar üzerine olay yerine gelen ve çevrede güvenlik önlemi alan polis ekipleri, araçtaki alevleri yangın tüpleriyle söndürdü.</p>
      <p>Ekiplerin olay yerinde yaptığı incelemede, patlamaya "torpil" diye tabir edilen patlayacının çakmak gazı tüpüne iliştirilmesiyle oluşturulan EYP'nin neden olduğu anlaşıldı.</p>
      <p>Polis ekipleri, olayı gerçekleştiren şüpheli ya da şüphelileri yakalamak için bölgede çalışma başlattı.</p>
      <figure>
        <img src="https://foto.haberler.com/haber/2019/11/19/eyp-atilan-park-halindeki-minibus-yandi-12631616_o.jpg"/>
      </figure>
      <p>Kaynak: AA<br/>Haber Videosu: <a href="https://www.haberler.com/video/eyp-atilan-park-halindeki-minibus-yandi-12631616-videosu/">EYP atılan park halindeki minibüs yandı</a></p>
    </article>
  </body>
</html>