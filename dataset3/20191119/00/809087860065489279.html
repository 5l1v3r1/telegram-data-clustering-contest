<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.filmweb.pl/news/Idris+Elba+w+netfliksowym+westernie+z+wy%C5%82%C4%85cznie+czarnosk%C3%B3r%C4%85+obsad%C4%85-135539"/>
    <meta property="og:site_name" content="Filmweb"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Idris Elba w netfliksowym westernie z wyłącznie czarnoskórą obsadą"/>
    <meta property="og:description" content="Główną rolę gra Jonathan Majors."/>
  </head>
  <body>
    <article>
      <h1>Idris Elba w netfliksowym westernie z wyłącznie czarnoskórą obsadą</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Marcin Pietrzyk</a></address>
      <p><a href="https://www.filmweb.pl/person/Idris+Elba-111310">Idris Elba</a> (<b>"<a href="https://www.filmweb.pl/film/Szybcy+i+w%C5%9Bciekli%3A+Hobbs+i+Shaw-2019-807141">Szybcy i wściekli: Hobbs i Shaw</a>"</b>) dołączył do obsady westernu<b> "The Harder They Fall"</b>. Wcześniej angaż otrzymał <a href="https://www.filmweb.pl/person/Jonathan+Majors-1250143">Jonathan Majors</a>.</p>
      <p>Film opowiada historię wyjętego spod prawa Nata Love'a (<a href="https://www.filmweb.pl/person/Jonathan+Majors-1250143">Majors</a>), który dowiaduje się, że mężczyzna (<a href="https://www.filmweb.pl/person/Idris+Elba-111310">Elba</a>), który dwie dekady wcześniej zabił jego rodziców, ma właśnie opuścić więzienie. Zbiera więc swój dawny gang i rusza, by pomścić rodziców. <br/><br/>Obraz wyreżyseruje <a href="https://www.filmweb.pl/person/Jeymes+Samuel-1790748">Jeymes Samuel</a>, który lepiej znany jest jako muzyk The Bullitts. Jednym z producentów będzie <a href="https://www.filmweb.pl/person/Jay+Z-70721">Jay-Z</a>, który z <a href="https://www.filmweb.pl/person/Jeymes+Samuel-1790748">Samuelem</a> pracował wcześniej przy soundtracku do <b>"<a href="https://www.filmweb.pl/film/Wielki+Gatsby-2013-506934">Wielkiego Gatsby'ego</a>"</b>. <br/><br/>Całość powstaje dla platformy Netflix.</p>
    </article>
  </body>
</html>