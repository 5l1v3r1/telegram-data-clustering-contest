<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/India/2019/11/19032032/Justice-R-Banumathi-becomes-a-member-of-Supreme-Court.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="சுப்ரீம் கோர்ட்டு கொலீஜியத்தில் நீதிபதி ஆர்.பானுமதி உறுப்பினரானார் - தமிழகத்தை சேர்ந்தவர்"/>
    <meta property="og:description" content="சுப்ரீம் கோர்ட்டு கொலீஜியத்தில் நீதிபதி ஆர்.பானுமதி உறுப்பினரானார். இவர் தமிழகத்தை சேர்ந்தவர் ஆவர்."/>
  </head>
  <body>
    <article>
      <h1>சுப்ரீம் கோர்ட்டு கொலீஜியத்தில் நீதிபதி ஆர்.பானுமதி உறுப்பினரானார் - தமிழகத்தை சேர்ந்தவர்</h1>
      <h2>சுப்ரீம் கோர்ட்டு கொலீஜியத்தில் நீதிபதி ஆர்.பானுமதி உறுப்பினரானார். இவர் தமிழகத்தை சேர்ந்தவர் ஆவர்.</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>புதுடெல்லி, <br/><br/>சுப்ரீம் கோர்ட்டு மற்றும் ஐகோர்ட்டு நீதிபதிகளை நியமிப்பதற்கான பரிந்துரைகளை வழங்க 5 மூத்த நீதிபதிகளை கொண்ட கொலீஜியம் அமைக்கப்பட்டுள்ளது. சுப்ரீம் கோர்ட்டு தலைமை நீதிபதியாக இருந்த ரஞ்சன் கோகாய் ஓய்வுபெற்றதால், நீதிபதி ஆர்.பானுமதி 5-வது மூத்த நீதிபதியானார். அதனைத் தொடர்ந்து சுப்ரீம் கோர்ட்டு கொலீஜியத்தில் அவர் தாமாகவே உறுப்பினராக சேர்க்கப்படுகிறார்.</p>
      <p>இப்போது புதிய தலைமை நீதிபதி எஸ்.ஏ.போப்டே, என்.வி.ரமணா, அருண் மிஸ்ரா, பாலிநாரிமன், பானுமதி ஆகியோர் இந்த கொலீஜியத்தில் உறுப்பினர்களாக உள்ளனர். சுப்ரீம் கோர்ட்டு கொலீஜியத்தில் உறுப்பினராகும் 2-வது பெண் நீதிபதி பானுமதி. ருமாபால் என்ற பெண் நீதிபதி உறுப்பினராக நியமிக்கப்பட்டு 2006-ம் ஆண்டு ஓய்வுபெற்றார். 13 ஆண்டுகளுக்கு பின்னர் இப்போது நீதிபதி பானுமதி கொலீஜியம் உறுப்பினராகி உள்ளது குறிப்பிடத்தக்கது.<br/><br/>தமிழகத்தை சேர்ந்த நீதிபதி ஆர்.பானுமதி 1981-ம் ஆண்டு வக்கீலாக பதிவு செய்தார். 1988-ம் ஆண்டு தமிழகத்தில் மாவட்ட மற்றும் செசன்சு கோர்ட்டு நீதிபதியாக நியமிக்கப்பட்டார். 2003-ம் ஆண்டு சென்னை ஐகோர்ட்டு தலைமை நீதிபதி ஆனார். 2013-ம் ஆண்டு ஜார்கண்ட் ஐகோர்ட்டு தலைமை நீதிபதியாகவும், 2014-ம் ஆண்டு ஆகஸ்டு 13-ந் தேதி சுப்ரீம் கோர்ட்டு நீதிபதியாகவும் நியமிக்கப்பட்டார்.</p>
    </article>
  </body>
</html>