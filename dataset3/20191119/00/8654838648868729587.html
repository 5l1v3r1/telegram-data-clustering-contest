<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/red-dead-online-nuova-taglia-leggendaria-attiva-yukon-cacciatore-di-grizzly.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Red Dead Online, nuova taglia leggendaria attiva: Yukon, il cacciatore di grizzly"/>
    <meta property="og:description" content="Rockstar Games ha annunciato l'arrivo di una nuova taglia leggendaria di Red Dead Online: ecco tutti i dettagli.. Rockstar Games ha annunciato l'attivazione di una nuova taglia leggendaria in Red ..."/>
  </head>
  <body>
    <article>
      <h1>Red Dead Online, nuova taglia leggendaria attiva: Yukon, il cacciatore di grizzly</h1>
      <h2>Rockstar Games ha annunciato l'arrivo di una nuova taglia leggendaria di Red Dead Online: ecco tutti i dettagli.</h2>
      <address><time datetime="2019-11-19T00:00:00+00:00">19 Nov 2019</time> by <a rel="author" href="https://multiplayer.it/account/utente/1309615/spetz/articoli/" target="_blank">Davide Spotti</a></address>
      <p><b>Rockstar Games</b> ha annunciato l'attivazione di una nuova <b>taglia leggendaria</b> in <b>Red Dead Online</b>. "Youkon" Nikoli Borodin è un trapper e cacciatore russo con svariati mandati d'arresto nel suo periodo trascorso in Alaska.<br/><br/>È attualmente ricercato per assassinio plurimo, oltre che per la scomparsa di uno sceriffo federale degli Stati Uniti inviato per catturarlo e consegnarlo alla giustizia. Si dice che Borodin tenga con sé dei grizzly in cattività e che sia fortemente territoriale, pericoloso e irascibile come loro. "Yukon" Nik e la sua banda sono stati avvistati l'ultima volta nell'area a sud di Strawberry, nei pressi di Fort Riggs. Scopriamo maggiori dettagli:<br/><br/><i>Oltre a una consistente ricompensa monetaria, i giocatori che cattureranno e consegneranno il ricercato della Taglia leggendaria di questa settimana riceveranno 3 Oli di serpente speciali e 10 pezzi di Carne di selvaggina di grossa taglia entro 24 ore dal completamento della missione.<br/><br/>Questa settimana Wheeler, Rawson &amp; Co. ha aggiunto al catalogo, permanentemente, una miriade di nuovi capi d'abbigliamento, tra cui il Berretto Chumley, la Camicia Salcedo, le Bretelle Crutchfield, un bel paio di scarpe eleganti e il Poncho Cardenas. Le donne smaniose di ampliare il guardaroba possono acquistare la Giacca Ballard, gli Stivali Aguirre e la Camicetta Goodale, mentre i gentiluomini possono acquistare l'elegante Soprabito Fulbright. È possibile completare il look approfittando dell'offerta sui nuovi colori della Bandana e della Bandana rifinita.<br/><br/>I Collezionisti che vogliono rimpinguare il portafoglio possono completare la Collezione Arciere consegnando a Madame Nazar (o spedendogliele dal più vicino ufficio postale) la Punta di freccia in selce, la Punta di freccia grezza e la Punta di freccia in agata, assicurandosi un bel gruzzoletto. I giocatori in cerca di una nuova sfida, invece, possono fermarsi: la serie con mira manuale in evidenza di questa settimana mette due compagini l'una contro l'altra in un'accesa Sparatoria a squadre.<br/><br/>I Commercianti farebbero bene a sfruttare le nuove offerte a tempo limitato, tra cui un bonus del 50% nelle missioni Consegna merci utilizzando i carri piccoli o medi, oltre a sconti del 25% sul Carro da caccia e sui carri delle consegne e del 50% sugli ordini di scorte per i Rifornimenti per Commercianti. Inoltre, tutti i giocatori possono decorare i loro accampamenti sfruttando il 40% di sconto su tutti gli articoli della Bottega itinerante.<br/><br/>I membri di PlayStation Plus che giocheranno a <a href="https://multiplayer.it/giochi/red-dead-online-per-pc.html">Red Dead Online</a> entro il 25 novembre riceveranno gratuitamente le seguenti carte dei tarocchi: il Fante di Denari, il Cavaliere di Denari, la Regina di Denari e il Re di Denari.<br/><br/>I giocatori di Red Dead Online che hanno collegato il loro account del <b>Social Club</b> a quello di <a href="https://multiplayer.it/notizie/twitch-prime-offre-cinque-giochi-gratis-a-novembre-2019.html">Twitch Prime</a> possono ancora riscattare la Licenza da Cacciatore di taglie gratuitamente, oltre a un ulteriore 10% di sconto su tutti gli sconti sopracitati. Per assicurarti l'accesso ai bonus futuri, visita Twitch Prime e registrati.<br/><br/>Segui il Newswire per tenerti aggiornato sulle notizie di Red Dead Online delle prossime settimane e vai sulla pagina degli eventi del Social Club per scoprire tutti gli eventi speciali, i bonus e gli sconti in corso.</i></p>
      <figure>
        <img src="https://multiplayer.net-cdn.it/thumbs/images/2019/11/19/image002-4_jpg_1400x0_crop_upscale_q85.jpg"/>
      </figure>
    </article>
  </body>
</html>