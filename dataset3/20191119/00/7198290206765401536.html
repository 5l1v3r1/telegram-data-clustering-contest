<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.monitor.si/novica/americani-odlozili-prepoved-sodelovanja-s-huaweijem/194259/?utm_source=feed&amp;utm_medium=rss"/>
    <meta property="og:site_name" content="Monitor"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Američani odložili prepoved sodelovanja s Huaweijem"/>
    <meta property="og:description" content="Ameriška administracija že pol leta prepoveduje ameriškim podjetjem sodelovanje s Huaweijem, ves ta čas pa ponujajo izjemo v obliki »začasnega splošnega..."/>
  </head>
  <body>
    <article>
      <h1>Američani odložili prepoved sodelovanja s Huaweijem</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>
        <b>Ameriška administracija že pol leta prepoveduje ameriškim podjetjem sodelovanje s Huaweijem, ves ta čas pa ponujajo izjemo v obliki »začasnega splošnega izvoznega dovoljenja« - ta je po novem podaljšan še za tri mesece.</b>
      </p>
      <figure>
        <img src="https://www.monitor.si/media/monitor/slike/novice/2019/junij/__1200/huawei_trump.jpg"/>
      </figure>
      <p>Gre za to, da kar nekaj ponudnikov telefonskih in podatkovnih storitev v ZDA uporablja Huaweijevo opremo. Ti bi, če bi omenjena prepoved stopila v popolno veljavo, imeli težave pri servisiranju in nadgradnji te opreme. Z omenjeno izjemo pa je omogočeno, da ta podjetja še naprej dobijo podporo s strani Huaweija, čeprav ameriška vlada še vedno grozi, da bo treba vso to opremo zamenjati.</p>
      <p>Ta odložitev sicer ne bo vplivala na pametne telefone, denimo na model Mate 30 Pro, ki ga lahko naročimo preko spleta in uporablja sistem Android, a nima naloženih Googlovih aplikacij, vključno z Google Play Store. Podjetje se v medijih trudi s svojim sporočilom, da je Amerika bolj odvisna od njih kot oni od Amerike.</p>
      <ul>
        <li>
          <a href="https://www.monitor.si/novica/zda-internetni-operaterji-bodo-morda-morali-v-celoti-zamenjati-opremo-huawei-in-zte/193923/">ZDA: internetni operaterji bodo morda morali v celoti zamenjati opremo Huawei in ZTE</a>
        </li>
        <li>
          <a href="https://www.monitor.si/novica/zda-pripravlja-licence-za-sodelovanje-s-huaweijem/193950/">ZDA pripravlja licence za sodelovanje s Huaweijem</a>
        </li>
      </ul>
    </article>
  </body>
</html>