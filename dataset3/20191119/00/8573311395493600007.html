<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/benessere/what-women-want/2019/11/19/fare-di-voi-una-priorita-non-e-egoista"/>
    <meta property="og:site_name" content="VANITY FAIR"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Fare di voi stesse una priorità non è egoista"/>
    <meta property="og:description" content="Anzi, è sano. Ed essenziale. Non sentitevi in colpa se avete la necessità di mettere dei paletti: una donna felice è anche una dipendente, una compagna, una moglie o una madre migliore. Non scordatelo mai"/>
  </head>
  <body>
    <article>
      <h1>Fare di voi stesse una priorità non è egoista</h1>
      <address><time datetime="2019-11-19T00:00:00+00:00">19 Nov 2019</time> by <a rel="author" href="https://www.vanityfair.it/author/ffavotto" target="_blank">Francesca Favotto</a></address>
      <slideshow>
        <figure>
          <img src="https://images.vanityfair.it/wp-content/uploads/2018/11/23135221/land53-950x684.jpg"/>
        </figure>
        <figure>
          <img src="https://images.vanityfair.it/gallery/113743/Big/d282dcc5-89d3-4e78-949e-a4639b8c05b6.jpg"/>
          <figcaption><b>Nessuno è immune all'attrazione di un narcisista</b><br/>Potete essere delle donne forti, potete anche aver studiato psicologia... Nessuno resiste al fascino di un narcisista. Sanno essere persone molto attraenti... almeno all'inizio. Non fatevi ingannare. </figcaption>
        </figure>
        <figure>
          <img src="https://images.vanityfair.it/gallery/113743/Big/87858db8-b1a1-49bf-861e-5a564aeaa14e.jpg"/>
          <figcaption><b>I narcisisti sono attratti da partner intelligenti, educati, forti e sensibili</b><br/>A loro piace l'inseguimento, il gioco e vincere contro ogni previsione. Non sarebbe divertente dominare prede già mezze morte. Tendono a gravitare verso donne potenti e sicure di sé. Il loro piacere viene dalla sfida.</figcaption>
        </figure>
        <figure>
          <img src="https://images.vanityfair.it/gallery/113743/Big/148b7d2b-4475-41b4-a042-98777c967b87.jpg"/>
          <figcaption><b>Vi sono dei segnali di pericolo, ma voi scegliete di ignorarli</b><br/>Di solito, nel periodo passato insieme, il narcisista lascia degli indizi del suo modo di essere. Per esempio, i vostri appuntamenti sono basati sul suo calendario e sui suoi desideri, mai sui vostri; non vi ha mai presentato ai suoi amici o peggio, vi ha detto che non ne aveva, isolandovi a poco a poco dai vostri; vi ha detto che il vostro legame sarebbe stato per sempre, nonostante tutto. Una cosa che può suonare molto romantica, ma anche molto inquietante, se l'amore si esaurisce. </figcaption>
        </figure>
        <figure>
          <img src="https://images.vanityfair.it/gallery/113743/Big/a9b827a4-a2f5-41e1-86fd-c91f548bbd94.jpg"/>
          <figcaption><b>Non è mai stato apertamente cattivo o sprezzante</b><br/>I narcisisti di solito non lo sono fino a quando non sanno di avervi in pugno. Non vi ha mai detto che vi sbagliavate, oppure che foste brutte o stupide. Al contrario, in realtà: vi diceva spesso che eravate carine e intelligenti. Anche se spesso metteva in dubbio le vostre opinioni, vi incolpava di essere la causa del suo essere triste, stanco o infelice. L'abuso fisico è facile da riconoscere, l'abuso emotivo può essere molto più difficile da riconoscere, soprattutto se siete persone sensibili e premurose: in tal caso, potreste anche provare a giustificare un comportamento inaccettabile. Se siete ferite da quello che ha detto, chiedetevi: “Quale sarebbe l'equivalente se usasse le sue mani invece delle sue parole?”. Se sembra violenza, andatevene!</figcaption>
        </figure>
        <figure>
          <img src="https://images.vanityfair.it/gallery/113743/Big/27849d95-69aa-4a92-ba17-a477314445fa.jpg"/>
          <figcaption><b>Gli amici vedono ciò che non riuscite a vedere</b><br/>Seppur lui provi ad allontanarvi dalle vostre amicizie, voi siete riuscite a tenere le più strette. Le quali ovviamente vi hanno messo in guardia, suggerendovi più volte di andarvene. All'inizio non capivate perché, ma ora il quadro sembra più chiaro. Perciò se i vostri cari vi dicono di prestare attenzione, prestate attenzione! Vogliono il meglio per voi, sempre. </figcaption>
        </figure>
        <figure>
          <img src="https://images.vanityfair.it/gallery/113743/Big/c0f42154-b002-4090-bc00-9f2a1c52f534.jpg"/>
          <figcaption><b>Il vostro corpo vi dice sempre la verità</b><br/>I dolori, la tosse, il mal di schiena, la fatica sono tutti segni che qualcosa non va. Mettetevi in ascolto, non arrivate al punto di stare davvero male, di far urlare il vostro corpo. Se avete una relazione e vi ammalate o siete troppo spossate, senza una ragione apparente, potrebbe voler dire che la vostra psiche e il vostro cuore stanno soffrendo. Ascoltate! </figcaption>
        </figure>
        <figure>
          <img src="https://images.vanityfair.it/gallery/113743/Big/d2d070bb-4dd6-4bc5-baf3-8fb8e3462ec2.jpg"/>
          <figcaption><b>Un partner narcisista può effettivamente essere la vostra anima gemella: </b><br/>Tra di voi all'inizio c'è stata questa incredibile attrazione, che può esistere solo tra anime gemelle. Ciò però non si traduce in dover stare sempre insieme, ma nell'imparare gli uni dagli altri, crescere insieme. Con lui invece era il contrario, e questo soffocava la vostra autostima. </figcaption>
        </figure>
        <figure>
          <img src="https://images.vanityfair.it/gallery/113743/Big/e450774e-d4a4-4d49-a128-d5a8aee2c650.jpg"/>
          <figcaption><b>Non potete cambiarlo</b><br/>Un narcisista si ama troppo ed è convinto di aver sempre ragione, per poter pensare di cambiare. Lui non vuole ascoltare le vostre ragioni, semplicemente perché ne ha già di proprie. Non sprecate energie nel pensare di poterlo fare. </figcaption>
        </figure>
        <figure>
          <img src="https://images.vanityfair.it/gallery/113743/Big/835cd930-ea3c-4245-a0fd-737bd7877cb6.jpg"/>
          <figcaption><b>Attenzione ai sensi di colpa</b><br/>Vi ha detto che forse se vi foste comportate diversamente, aveste detto qualcosa di più intelligente, foste state più belle o distanti, vi avrebbe amato. Questo tipo di uomo vi porta a mettere in discussione, a rivangare nel vostro passato, dandovi la colpa di relazioni precedenti se non sapete amare lui nel modo giusto. Ma questo non è vero. Tutto questo non conta perché l'unica persona che è in grado di amare è se stesso.</figcaption>
        </figure>
        <figure>
          <img src="https://images.vanityfair.it/gallery/113743/Big/ef16ad85-ca16-44e7-acb7-8b314af88219.jpg"/>
          <figcaption><b>Se il suo cuore è chiuso, non è vostro dovere aprirlo</b><br/>Com'è il suo cuore: è aperto, amorevole o connesso? O è una scatola di metallo in cui nessuno può entrare? Un narcisista non è capace di vera compassione, cura o amore. Sarà gentile, gentile e generoso solo se gli serve. Se siete una persona sensibile e premurosa, ci sono buone probabilità che vogliate aiutarlo ad aprire il suo cuore. Ma questo non è vostro dovere. Non aprirà il suo cuore per voi. Nessuno può far cambiare qualcuno se non lo desidera. E lui non vuole. Ai suoi occhi, è perfetto così com'è.</figcaption>
        </figure>
        <figure>
          <img src="https://images.vanityfair.it/gallery/113743/Big/1233ecb5-f523-4442-8c20-ca8911a8a24a.jpg"/>
          <figcaption><b>L'unica via d'uscita è l'amore di sé</b><br/> L'unica via per uscire da una relazione del genere è essere più forti del dubbio che lui instilla nella vostra mente. Quindi, autostima e amor proprio. Sentirsi forti, sicure, amabili per come si è e non per come lui ci vuole o ci disegna. </figcaption>
        </figure>
        <figcaption>11 cose che si imparano amando un narcisista</figcaption>
      </slideshow>
      <p>
        <b>Anzi, è sano. Ed essenziale. Non sentitevi in colpa se avete la necessità di mettere dei paletti: una donna felice è anche una dipendente, una compagna, una moglie o una madre migliore. Non scordatelo mai</b>
      </p>
      <p>Noi donne abbiamo questa tendenza. <b>Al servizio, al sacrificio, al dono senza riserve.</b> “Domani alle 8 in ufficio”, “Ok capo”. “Mammaaa, non son capace di allacciarmi le scarpe”, “Arrivo amore”. “Mi vai a comprare il panno per pulire i vetri della mia auto”, “Ma certo”. E magari, non sapete a chi far portare i bambini a scuola, oppure dovete consegnare un lavoro urgente. <b>Ma pare che i bisogni degli altri vengano sempre prima dei nostri.</b></p>
      <p>Ma no. <b>È ora di cominciare a dire di no.</b> <b>Di fare di noi stesse la nostra prima e <a href="https://thoughtcatalog.com/kirsten-corley/2017/12/making-yourself-a-priority-isnt-selfish/">unica priorità.</a></b> All’inizio sarà scomodo, soprattutto quando non vi siete mai rese una priorità prima, quando siete il tipo di persona che mette le esigenze di tutti gli altri prima delle proprie, quando la felicità è definita da ciò che fate per gli altri e l’avete fatto così a lungo, che vi dimenticate di fare le cose per voi stesse.</p>
      <p>Ma se ora, guardandovi allo specchio, un po’ di fastidio lo avvertite, se vi sentite infelici o insoddisfatte e realizzate che non potete incolpare nessuno, se non voi stesse, allora forse è arrivato il momento di fare inversione a U e cambiare direzione.</p>
      <p>Concentrandovi costantemente sui bisogni degli altri, avete trascurato i vostri, e banalmente, non avete mai preso le misure o lo slancio per arrivare là dove vi eravate prefissate prima di essere una dipendente, una compagna, una moglie o una madre.</p>
      <p>Ma ora state guardando alla vostra vita con occhi diversi e cosa fondamentale, ve ne state assumendo la responsabilità. Certo, vi sentite frastornate e confuse perché <b>state finalmente comprendendo che rendere felici gli altri non vi ha reso felici finora</b>. Questa per voi era una certezza, un pilastro e ora tutto il castello di carte costruito sta crollando. Dovete capire cosa fare e come, ma non avete risposte.</p>
      <p>Bene, non abbiamo la formula magica per le mani, ma <b>qualche consiglio</b> accumulato con l’esperienza ci sentiamo di darvelo. Sappiate solo che <b><a href="https://www.vanityfair.it/benessere/what-women-want/2019/09/15/lezioni-autostima-film">una donna felice</a> è anche una dipendente, una compagna, una moglie o una madre migliore. E che la strada per la felicità è impervia, ma non impossibile da percorrere: mettetevi in cammino, ora.</b></p>
      <p><b>Sedetevi e cercate di capire cosa volete</b>, mentre cercate di valutare ed eliminare le cose che non volete. Per esempio, rimuovete certe persone dalla vostra vita: anche se le amate e vi preoccupate per loro, a volte mettere un po’ di distanza tra voi è meglio, ne va del vostro benessere.</p>
      <p><b>I vostri problemi vi immobilizzano:</b> sapete che le cose che volete cambiare nuocciono al vostro essere. Volete trovare una soluzione, ma non sapete come fare. Ebbene sì: state facendo qualcosa che non volete, perché questa scelta vi metterà su un percorso arduo e insidioso, ma alla fine vi riempirà di orgoglio, perché significa che non vi state più accontentando.</p>
      <p>Per sbloccarvi, innanzitutto chiedetevi: lo state facendo perché lo volete davvero o perché sentite di doverlo fare e così di non deludere gli altri?</p>
      <p>Non sentitevi in colpa ad ammettere che <b>avete bisogno di una pausa o siete solo stanche</b> e dovete rilassarvi per una buona volta. Se per una volta saltate la lezione di yoga o la palestra, non succede nulla. Se per una volta, non avete voglia di sentire le continue lamentele della vostra migliore amica, non succede niente. Se per una volta, chiamate vostra madre e le chiedete di guardare vostro figlio, perché le poppate e le notti in bianco a vegliarlo vi stanno esaurendo, non succede niente. Se per una volta, non avete voglia di fare sesso con vostro marito, dopo una giornata infernale, non succede niente.</p>
      <p>Volete finalmente assumervi la <b>piena responsabilità di ciò che provate per voi stesse</b>, quindi non permettere agli altri di definire il vostro valore personale. Tradotto: state ponendo fine a quelle relazioni che persistono e hanno situazioni in sospeso perché non potete continuare a dare possibilità a persone che non le meritano. Per esempio, basta rispondere a qualcuno del passato che ritorna. Perché? Perché non si preoccupa che quello che sta facendo potrebbe ferirvi e perché non avrebbe dovuto andarsene, in primo luogo.</p>
      <p><b>Smettetela di voler andare a fondo nelle cose</b>: molte persone danno per scontato il rapporto, che voi ci siate sempre e per sempre, quindi non si impegnano tanto quanto voi per farlo funzionare. Basta cercare gli altri per prime, anche con un semplice messaggio: per una volta, non potrebbero essere gli altri a cercare voi? <b>E <a href="https://www.vanityfair.it/benessere/what-women-want/2019/10/26/come-imparare-stare-bene-da-sole">non abbiate paura di rimanere sole</a>:</b> davvero, meglio rimanere sole che circondate di parassiti.</p>
      <p><b>State lasciando andare quella persona, anche se vi interessa per davvero:</b> bene, era ora. Sembra brutale, ma è così. Avete capito finalmente che non potete trasformarla nella persona che volete che sia, quindi volete conservare energie e tempo per cause più nobili. Certo, questo comporta dolore: permettetevi di crollare, piangere e cadere completamente a pezzi perché va bene non avere le risposte, va bene essere incerte, essere ferite e non sapere come uscirne.<b> Lasciate uscire tutte le emozioni che avete represso</b>: vi sentirete più forti e non deboli, come avreste immaginato.</p>
      <p>A volte<b> ci vuole forza per ottenere la vita che avete sempre desiderato, ma non mollate</b>: avete realizzato che la vita che state conducendo in questo momento non è quella che vi rende felici, quindi qualcosa deve cambiare. Perciò, state facendo un passo verso uno stile di vita completamente diverso a cui voi o gli altri eravate abituati.</p>
      <p>Anche se ci saranno domande sul perché lo state facendo e le persone dubiteranno di voi e disapproveranno, voi sapete che lo state facendo per voi. Non dovete dare spiegazioni. E soprattutto, vi avvertiamo: il vostro nuovo atteggiamento nei confronti della vita <b>allontanerà qualcuno</b>, il quale vi vorrebbe indietro nella vecchia versione. Pazienza, forse queste persone vi amavano proprio per come sapevate adattarvi ai loro bisogni. Ma ora dovete adattarvi ai vostri e chi saprà accettare questo, saranno le relazioni vere, quelle di cui non dovete fare a meno.</p>
      <p><b>Non è egoista voler essere felici</b> e voler avere una vita di cui essere davvero entusiaste: è essenziale. State imparando a lasciar andare qualcosa o qualcuno perché lo avete ormai superato e anche se i bei ricordi risiedevano lì, non potete continuare a guardare indietro. State valutando la vostra vita e le vostre scelte, definendola esattamente per quello che è. Gli errori, i fallimenti, le cose di cui vi vergognate.</p>
      <p>Ma la vera novità è che invece di autocommiserarvi, state imparando qualcosa. Crescete, vi perdonate, tanto quanto perdonavate agli altri le loro mancanze. Infine, vi state rendendo conto che non potete forzare le cose, che si tratti di relazioni o di uno stile di vita. Ci state mettendo il massimo sforzo, ma accettare che alcune cose non vanno come volete, vi fa sentire più libere e leggere.</p>
      <p>Quindi, una volta che vi rendete conto di non essere dove vorreste essere, <b>trovate il coraggio di cambiare rotta</b>, perché le persone non sono destinate a stare nello stesso posto facendo la stessa cosa per sempre, soprattutto se non le rende felici.</p>
      <p>Quando una pianta non prospera e cresce nel modo in cui dovrebbe, non incolpate la pianta, ma semplicemente la spostate per trovarle un ambiente sano e adatto a lei, giusto? Ecco l’<b>approccio da adottare anche per la nostra vita.</b></p>
      <related>
        <h4>LEGGI ANCHE</h4>
        <a href="https://www.vanityfair.it/benessere/what-women-want/2019/10/07/quello-che-gesti-e-la-postura-dicono-di-noi"/>
        <a href="https://www.vanityfair.it/benessere/what-women-want/2019/09/19/le-domande-da-non-fare-se-stesse-2"/>
      </related>
    </article>
  </body>
</html>