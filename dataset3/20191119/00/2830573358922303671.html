<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/basket/eurolega/2019/11/19-63561283/eurolega_scola_e_rodriguez_trascinano_l_olimpia_milano_maccabi_ko/"/>
    <meta property="og:site_name" content="Tuttosport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Eurolega, Scola e Rodriguez trascinano l'Olimpia Milano: Maccabi ko"/>
    <meta property="og:description" content="Il quintetto di Ettore Messina supera la formazione di Tel Aviv col punteggio di 92-88 e raggiunge l'Anadolu in testa. All'intervallo, ritirata la maglia numero 11 di Dino Meneghin"/>
  </head>
  <body>
    <article>
      <h1>Eurolega, Scola e Rodriguez trascinano l'Olimpia Milano: Maccabi ko</h1>
      <h2>Il quintetto di Ettore Messina supera la formazione di Tel Aviv col punteggio di 92-88 e raggiunge l'Anadolu in testa. All'intervallo, ritirata la maglia numero 11 di Dino Meneghin</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p><b>MILANO</b> - L'<b>Olimpia Milano</b> supera 92-88 il <b>Maccabi Tel Aviv </b>e raggiunge l'<b>Anadolu Efes </b>in vetta alla classifica di <b>Eurolega </b>dopo nove giornate, in attesa delle gare (in programma domani) del <b>Barcellona </b>e del <b>CSKA Mosca</b>. La squadra di <b>Messina</b>, che riprende la sua corsa interrotta nell'ultimo turno dalla sconfitta in casa del <b>Khimki</b>, trascinata dai 20 punti di <b>Scola </b>e dai 18 di <b>Rodriguez</b>, conquista il settimo successo europeo stagionale dopo aver chiuso il primo tempo sul 21-21, a +5 (47-42) il secondo e a +7 la terza frazione (71-64).</p>
      <h3>Ritirata la maglia numero 11 di Meneghin</h3>
      <p>Nell'intervallo, l'<b>Olimpia</b> ha ritirato la maglia numero 11 di <b>Dino Meneghin</b>, che con l'ex 'scarpette rosse' ha vinto cinque Scudetti, due Coppe dei Campioni, una Coppa Intercontinentale, una Coppa Korac, due Coppe Italia. Meneghin, 69 anni, ha trascorso tutta la sua carriera con il numero 11, che lo identifica. Nel 2003, l'ex centro azzurro è diventato membro della Hall of Fame di Springfield, la culla del basket. Meneghin, papà di <b>Andrea</b>, a sua volte ex cestista, è stato anche alla guida della Federazione Italiana Pallacanestro dal 2008 al 2013. Al Forum per l'occasione anche <b>Giorgio Armani</b>, il presidente della Federbasket <b>Gianni Petrucci</b>, quindi gli ex allenatori <b>Dan Peterson</b> e <b>Sandro Gamba</b>.</p>
      <related>
        <a href="https://www.tuttosport.com/news/basket/eurolega/2019/11/14-63386612/milano_cade_a_mosca_in_eurolega_khimki_si_impone_87-79/"/>
        <a href="https://www.tuttosport.com/news/basket/eurolega/2019/11/07-63170916/eurolega_l_olimpia_milano_infila_la_sesta_vittoria_consecutiva/"/>
        <a href="https://www.tuttosport.com/archivio/basket/eurolega"/>
        <a href="https://www.tuttosport.com/news/basket/eurolega/2019/11/14-63386612/milano_cade_a_mosca_in_eurolega_khimki_si_impone_87-79/?related_news"/>
        <a href="https://www.tuttosport.com/news/basket/eurolega/2019/10/29-62795739/eurolega_olimpia_milano_corsara_a_berlino_81-78_all_alba/?related_news"/>
        <a href="https://www.tuttosport.com/news/basket/eurolega/2019/10/17-62348251/eurolega_olimpia_milano_corsara_ad_atene/?related_news"/>
        <a href="https://www.tuttosport.com/news/basket/eurolega/2019/10/11-62167072/eurolega_l_olimpia_milano_batte_lo_zalgiris_kaunas_85-81/?related_news"/>
      </related>
    </article>
  </body>
</html>