<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698984/%DA%AF%D8%B2%D8%A7%D8%B1%D8%B4-%D8%AC%D9%87%D8%AA%E2%80%8C%D8%AF%D8%A7%D8%B1-%D8%A8%DB%8C%E2%80%8C%D8%A8%DB%8C%E2%80%8C%D8%B3%DB%8C-%D9%85%D9%82%D8%A7%D8%A8%D9%84-%D8%B3%D9%81%D8%A7%D8%B1%D8%AA-%D8%A7%DB%8C%D8%B1%D8%A7%D9%86-%D8%AF%D8%B1-%D9%84%D9%86%D8%AF%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="گزارش جهت‌دار بی‌بی‌سی مقابل سفارت ایران در لندن"/>
    <meta property="og:description" content="گزارشگر بی‌بی‌سی فارسی امروز در میان تعدادی از حامیان گروه تروریستی منافقین و پهلوی که بعلت عصبانیت وسرخوردگی از بی‌توجهی مردم ایران به دعوت آنها به خشونت، جلوی سفارت کشورمان در لندن تجمع کرده بودند حضور یافت و با زن سپهبد رحیمی که به‌جرم کشتار مردم بی‌گناه ایران محاکمه و اعدام شد، مصاحبه کرد."/>
  </head>
  <body>
    <article>
      <h1>گزارش جهت‌دار بی‌بی‌سی مقابل سفارت ایران در لندن</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/28/1038399_191.jpg"/>
      </figure>
      <p>گزارشگر بی‌بی‌سی فارسی امروز در میان تعدادی از حامیان گروه تروریستی منافقین و پهلوی که بعلت عصبانیت وسرخوردگی از بی‌توجهی مردم ایران به دعوت آنها به خشونت، جلوی سفارت کشورمان در لندن تجمع کرده بودند حضور یافت و با زن سپهبد رحیمی که به‌جرم کشتار مردم بی‌گناه ایران محاکمه و اعدام شد، مصاحبه کرد.</p>
      <p>به گزارش ایرنا ظهر دیروز (دوشنبه) تعداد اندکی از گروه‌های سلطنت طلب و منافقین به‌طور همزمان مقابل سفارت کشورمان در لندن دست به تظاهرات زدند.</p>
      <p>سطلنت طلبان که از قبل حاضر شده بودند با دست داشتن پارچه نوشته‌هایی، شعارهایی را در حمایت از رژیم پهلوی سر می‌دادند، اما با حضور اعضای گروهک منافقین، از آنها فاصله گرفتند.</p>
      <p>اعضای گروهک منافقین هم با نصب پلاکاردها و شعارنوشته‌هایی حمایت خود را از مریم و مسعود رجوی سرکرده‌های این گروهک تروریستی اعلام کردند. ماجرا زمانی جالب شد که هم زمان با خواندن بیانیه گروهک منافقین، سلطنت طلب‌ها فریادهای خود را بلندتر کرده تا مانع شنیده بیانیه گروه مقابل شود.در این میان، شبکه بی‌بی‌سی فارسی که سابقه تهیه اخبار جهت‌دار از مقابل سفارت کشورمان را دارد، به ویژه سنگ تمامی که در ماجرای تحصن همسر نازنین زاغری شهروند انگلیسی – ایرانی که به جرم جاسوسی در ایران زندانی است به خرج داد، دیروز نقش فعالی را ایفا کرد.</p>
      <p>«حمید بعیدی نژاد» سفیر ایران در انگلیسعصر دوشنبه از گزارش جهت‌دار بی‌بی‌سی درباره تجمع گروه‌های مخالف نظام مقابل سفارت کشورمان در لندن، انتقاد کرد.</p>
      <p>این تحولات در حالی صورت می گیرد که بر اساس مصوبه دولت قیمت بنزین از ساعت ۲۴ روز ۲۳ آبان ماه افزایش یافت. در این میان برخی گروه‌های اغتشاشگر از اعتراض مردم به تصمیم دولت سوء استفاده کرده و در چند روز گذشته دست به خرابکاری زده اند.</p>
      <p>«علی ربیعی» سخنگوی دولت با بیان اینکه حساب معترضین از اغتشاشگران جداست، تصریح کرد: اغتشاشگران می‌خواهند فضایی درست کنند که صدای به حق معترضین دلسوز هم شنیده نشود.</p>
      <p>یکشنبه گذشته هم حدود ۲۰ نفر برای حمایت از گروه جدایی طلب الاهوازی با برافراشتن پرچمهای عراق در برابرسفارت کشورمان در لندن تجمع کردند.</p>
      <p>بعیدی نژاد در این رابطه در توییتر نوشت:‌ حمایت اتباع دیگر کشورهاازگروه تروریستی الاهوازی بخوبی نشان می‌دهد که حامیان تجزیه اهواز که در خارج از مرزهای ایران قرار دارند مجبور به برداشتن نقاب از چهره خودشده اند.</p>
    </article>
  </body>
</html>