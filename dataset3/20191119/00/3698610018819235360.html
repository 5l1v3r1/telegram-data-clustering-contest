<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/kdk-rozglyane-spravu-pro-rasizm-v-matchi-shahtar-dinamo-21-listopada-zmi-330092_.html"/>
    <meta property="og:site_name" content="DT.ua"/>
    <meta property="article:published_time" content="2019-11-19T00:07:00+00:00"/>
    <meta property="og:title" content="КДК розгляне справу про расизм в матчі &quot;Шахтар&quot; - &quot;Динамо&quot; 21 листопада - ЗМІ"/>
    <meta property="og:description" content="Кияни можуть отримати жорстке покарання."/>
  </head>
  <body>
    <article>
      <h1>КДК розгляне справу про расизм в матчі "Шахтар" - "Динамо" 21 листопада - ЗМІ</h1>
      <h2>Кияни можуть отримати жорстке покарання.</h2>
      <address>
        <time datetime="2019-11-19T00:07:00+00:00">19 Nov 2019, 00:07</time>
      </address>
      <p>Контрольно-дисциплінарний комітет УАФ розгляне справу про прояв расизму в матчі 14-го туру УПЛ "Шахтар" –<b> <a href="https://zn.ua/SPORT/legioner-dinamo-provedet-peregovory-s-benfikoy-smi-336473_.html">"Динамо"</a></b> (1:0) 21 листопада, повідомляє Sport Arena.</p>
      <p>Рапорти про матч від головного арбітра матчу Миколи Балакіна, делегата Олександра Тюріна й офіцера безпеки Олега Базая вже знаходяться в розпорядженні КДК. Буде прийнято до уваги відео з відкритих джерел, а також запросять відеоматеріали у господарів зустрічі.</p>
      <p>Комітет оцінить дії фанатів "Динамо" на наявність расизму, а також розгляне покарання для Тайсона, який показав середній палець уболівальникам "Динамо" і отримав пряму червону.</p>
      <p>Киянам загрожує максимальне покарання, передбачене в таких випадках - штраф у 250-500 тисяч гривень і матч при порожніх трибунах.</p>
      <p>Раніше повідомлялося про те, що<b> <a href="https://dt.ua/SPORT/legioner-dinamo-provede-peregovori-z-benfikoyu-zmi-330068_.html">легіонер "Динамо" проведе переговори з "Бенфікою"</a></b>.</p>
      <footer>За матеріалами: <a href="https://dt.ua/go/aHR0cDovL3Nwb3J0YXJlbmEuY29tLw==">Sport Arena</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>