<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/vlada/134786-volodimir-shirma-2020-rk-na-zhitomirschin-ce-rk-muzeyu-kosmonavtiki-m-sp-korolova.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Володимир Ширма: 2020 рік на Житомирщині – це рік Музею космонавтики ім. С.П. Корольова"/>
    <meta property="og:description" content="За керівництва голови обласної ради Володимира Ширми 19 листопада створено та затверджено склад організаційного комітету з підготовки та проведення заходів з нагоди 50-річчя від дня створення Музею космонавтики ім. С.П. Корольова.До складу оргкомітету, зокрема, увійшли перший заступник голови облдержадміністрації Володимир Федоренко, депутатка обласної ради, голова постійної комісії з гуманітарних питань Олена Галагуза, директор Музею космонавтики Ірина Дячук, ректор Житомирського національного агроекологічного університету Олег Скидан, директор департаменту фінансів облдержадміністрації Леонід Мініч та ін.В ході засідання Володимир Ширма відмітив, що за останні роки інтерес до музею зростає. «У поточному році депутати обласної ради прийняли три рішення, які безпосередньо стосуються нашого комунального закладу. Це і оголошення 2020 року у Житомирській області роком Музею космонавтики ім. С.П. Корольова, і звернення до Президента України щодо надання статусу «національний» комунальному закладу «Музей космонавтики…"/>
  </head>
  <body>
    <article>
      <h1>Володимир Ширма: 2020 рік на Житомирщині – це рік Музею космонавтики ім. С.П. Корольова</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <figure>
        <img src="http://ruporzt.com.ua/uploads/posts/2019-11/1574178207_1.jpg"/>
      </figure>
      <p>За керівництва голови обласної ради Володимира Ширми 19 листопада створено та затверджено склад організаційного комітету з підготовки та проведення заходів з нагоди 50-річчя від дня створення Музею космонавтики ім. С.П. Корольова.<br/><br/>До складу оргкомітету, зокрема, увійшли перший заступник голови облдержадміністрації Володимир Федоренко, депутатка обласної ради, голова постійної комісії з гуманітарних питань Олена Галагуза, директор Музею космонавтики Ірина Дячук, ректор Житомирського національного агроекологічного університету Олег Скидан, директор департаменту фінансів облдержадміністрації Леонід Мініч та ін.<br/><br/>В ході засідання Володимир Ширма відмітив, що за останні роки інтерес до музею зростає. «У поточному році депутати обласної ради прийняли три рішення, які безпосередньо стосуються нашого комунального закладу. Це і оголошення 2020 року у Житомирській області роком Музею космонавтики ім. С.П. Корольова, і звернення до Президента України щодо надання статусу «національний» комунальному закладу «Музей космонавтики ім. С.П. Корольова» Житомирської обласної ради та створення регіонального інноваційно-космічного кластера «Полісся», - поінформував голова обласної ради.<br/>Отож, на першому організаційному засіданні комітету був затверджений склад комітету, прийнято за основу план заходів з відзначення в області року Музею космонавтики ім. С.П. Корольова.<br/><br/>В області будуть проводитись відкриті уроки, лекції, виховні години, інші заходи з нагои відзначення року Музею космонавтики, заплановано фестиваль дитячої художньої творчості «Мрії про космос». В Музеї космонавтики запланована вже традиційна «Ніч в музеї» спільно з обласним краєзнавчим музеєм.<br/><br/>Нагадаємо, що своє 50-річчя Музей космонавтики відзначатиме 1 серпня 2020року.</p>
    </article>
  </body>
</html>