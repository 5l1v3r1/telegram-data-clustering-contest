<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/lathh-poy-kanete-sto-gymnasthrio-kai-menete-stasimoi"/>
    <meta property="og:site_name" content="Documento"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Λάθη που κάνετε στο γυμναστήριο και μένετε στάσιμοι"/>
    <meta property="og:description" content="Υπάρχουν άνθρωποι που ενώ περνούν αρκετές ώρες στο γυμναστήριο, δεν καταφέρνουν να έχουν τα επιθυμητά αποτελέσματα."/>
  </head>
  <body>
    <article>
      <h1>Λάθη που κάνετε στο γυμναστήριο και μένετε στάσιμοι</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Newsroom</a></address>
      <h4>Υπάρχουν άνθρωποι που ενώ περνούν αρκετές ώρες στο γυμναστήριο, δεν καταφέρνουν να έχουν τα επιθυμητά αποτελέσματα.</h4>
      <p>Δύο πράγματα μπορεί να συμβαίνουν: Είτε δεν πάνε στο γυμναστήριο και έχουν γκόμενα(ο), είτε πάνε και κάνουν λάθη που τους στοιχίζουν.</p>
      <p>Ακόμα και οι πιο έμπειροι, φτάνουν σε ένα σημείο που «κολλάνε» και γι’ αυτόν τον λόγο οφείλουν να συνεργάζονται με τον γυμναστή τους, ο οποίος είναι σίγουρο ότι ξέρει καλύτερα.</p>
      <p>Ας δούμε όμως μερικά από τα βασικά λάθη που γίνονται:</p>
      <h3>Επιμονή στο ίδιο πρόγραμμα</h3>
      <p>Έχετε βρει ένα πρόγραμμα που δεν το βαριέστε και το επαναλαμβάνετε συνεχώς. Λάθος. Οι γυμναστές συνιστούν να αλλάζετε το πρόγραμμα κάθε 4 έως 6 εβδομάδες, αλλιώς βρίσκεστε σε μια ρουτίνα που σταματά την παραγωγή αποτελέσματος, καθώς το σώμα χτυπά ταβάνι. Εκτός από την αλλαγή στο πρόγραμμα, μπορείτε να προσθέσετε ένα άλλο άθλημα.</p>
      <h3>Αντιγράφετε τους… προχωρημένους</h3>
      <p>Δεν πρέπει ποτέ να κοιτάτε τι κάνουν οι άλλοι. Βρισκόμαστε σε διαφορετικό επίπεδο και αυτό πρέπει να το ξέρετε. Κάντε το πρόγραμμά σας χωρίς να φεύγετε, διαφορετικά κινδυνεύετε ακόμα και με τραυματισμό.</p>
      <h3>Καθημερινή άσκηση</h3>
      <p>Δεν χρειάζεται να πηγαίνετε κάθε μέρα στο γυμναστήριο. Οι μυς σας χρειάζονται ξεκούραση για να αποκατασταθούν και να μη ρουτινιάζουν.</p>
      <h3>Μιλάτε πολύ</h3>
      <p>Το γυμναστήριο είναι ένας χώρος που γίνονται και πολλές γνωριμίες, αλλά δεν είναι αυτός ο βασικός σκοπός. όταν μιλάτε πολύ αφενός χάνετε χρόνο και αφετέρου δεν εκτελείτε σωστά το πρόγραμμά σας. Μην γίνεται <a href="https://runnfun.gr/dodeka-enoxlitikes-synithies-tou-tourista-sto-gymnastirio/">ο τουρίστας</a>!</p>
      <h3>Δεν έχετε στόχο</h3>
      <p>Πρέπει να βάζετε στόχους, να τους πετυχαίνετε και να βάζετε καινούριους. Αν δεν το κάνετε αυτό στην ουσία γυμνάζεστε χωρίς σκοπό και δεν ξέρετε αν και που μπορείτε να φτάσετε.</p>
      <h3>Μοναξιές</h3>
      <p>Το ιδανικό είναι να έχετε παρέα στο γυμναστήριο. Δεν πρόκειται να βαρεθείτε, παρακινείτε ο ένας τον άλλο και βάζετε κοινούς στόχους. Δημιουργείται έτσι ένας άτυπος ανταγωνισμός που στο τέλος της ημέρας κάνει καλό σε όλους.</p>
      <h3>Δεν κάνετε διαλείμματα</h3>
      <p>Η υπερβολική τήρηση ενός προγράμματος γυμναστικής, όλη τη χρονιά, πιθανόν θα σας οδηγήσει σε <a href="https://runnfun.gr/oi-10-endeixeis-pou-sas-lene-oti-xreiaseste-xekourasi/">εξάντληση</a>. Αν διαπιστώσετε ότι δεν έχετε πια αποτέλεσμα, κάντε ένα διάλειμμα για 15 μέρες. Έτσι θα ανακάμψει το σώμα και το μυαλό σας, γιατί η πλήξη είναι ο μεγαλύτερος εχθρός.</p>
      <h3>Απογοητεύεστε</h3>
      <p>Πολλές φορές η προπόνηση δεν μας… βγαίνει. Δεν πρέπει να απογοητεύεστε, δεν είναι όλες οι μέρες ίδιες. Ανασκουμπωθείτε και προετοιμαστείτε για την επόμενη φορά.</p>
      <h3>Μπερδεύετε το μυαλό με το σώμα</h3>
      <p>Αν και το μυαλό μπορεί να κουραστεί από τη δουλειά μπροστά στον ηλεκτρονικό υπολογιστή, το σώμα είναι έτοιμο για άσκηση. Πηγαίνοντας στο γυμναστήριο θα δείτε τα επίπεδα ενέργειάς σας να ανεβαίνουν και στη συνέχεια να μειώνεται το στρες. Μη το χάνετε…</p>
      <h3>Γυμνάζεστε κρυωμένος</h3>
      <p>Δεν πρέπει να το κάνετε για πολλούς λόγους. Κατ’ αρχήν θα εξασθενήσει κι άλλο το ανοσοποιητικό σας και θα χειροτερέψετε, ενώ αν έχετε κάποια ίωση θα την μεταδώσετε και στους υπόλοιπους. Επίσης Οι ιογενείς λοιμώξεις δημιουργούν <a href="https://runnfun.gr/basikes-tsymvoules-gia-na-trexete-me-asfaleia/">φλεγμονές που μπορεί να είναι επικίνδυνες</a>. Μείνετε σπίτι μέχρι να ανακάμψετε και να επανέλθετε δριμύτερος.</p>
      <h3>Δεν κάνετε ζέσταμα</h3>
      <p>Μην παραλείπετε το ζέσταμα. Προσπαθήστε να ταιριάξετε το <a href="https://runnfun.gr/giati-otan-kanoume-gymnastiki-pianomaste-tin-epomenh-mera/">ζέσταμα</a> με την κατάλληλη γυμναστική για κάθε μυ. Η κωπηλασία είναι καλή για το πάνω μέρος του σώματος.</p>
      <h3>Δεν χρονομετράτε</h3>
      <p>Ανάμεσα στις ασκήσεις μπορεί να περιφέρεστε, να συζητάτε αρκετή ώρα και να αργείτε να συνεχίσετε. Αυτό πιθανό να σαμποτάρει την άσκησή σας. Αν η ανάπαυση είναι μικρής διάρκειας, οι μυς δεν προλαβαίνουν να ανακάμψουν, ενώ αν είναι μεγάλης, δεν θα ωφεληθείτε.</p>
      <p>Πηγή: <a href="https://runnfun.gr/lathi-poy-kanete-sto-gymnastirio-kai-menete-stasimoi/">Runnfun</a></p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>