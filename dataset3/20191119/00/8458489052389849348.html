<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fdrive.cz/clanky/elon-musk-gratuluje-fordu-k-vypusteni-mustangu-mach-e-je-z-nej-nadseny-4579"/>
    <meta property="og:site_name" content="fDrive.cz"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Elon Musk gratuluje Fordu k vypuštění Mustangu Mach-E. Je z něj nadšený"/>
    <meta property="og:description" content="Ford na sebe strhl spoustu pozornosti po včerejším vypuštění Mustangu Mach-E I přesto, že se jedná o konkurenci Tesly, Elon Musk značce pogratuloval Vítá Ford do světa elektromobility a doufá, že povzbudí i další výrobce k přechodu na elektřinu"/>
  </head>
  <body>
    <article>
      <h1>Elon Musk gratuluje Fordu k vypuštění Mustangu Mach-E. Je z něj nadšený</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Petr Zakrzewski</a></address>
      <ul>
        <li>
          <b>Ford na sebe strhl spoustu pozornosti po včerejším vypuštění Mustangu Mach-E</b>
        </li>
        <li>
          <b>I přesto, že se jedná o konkurenci Tesly, Elon Musk značce pogratuloval</b>
        </li>
        <li>
          <b>Vítá Ford do světa elektromobility a doufá, že povzbudí i další výrobce k přechodu na elektřinu</b>
        </li>
      </ul>
      <p>Je veřejně známo, že Ford chce <a href="https://fdrive.cz/clanky/mustang-mach-e-bude-bodovat-nejenom-cenou-4575">Mustangem Mach-E</a> vytvořit konkurenci hlavně pro Teslu, ale i další výrobce elektromobilů. Jedná se o jejich první vstup do tohoto světa a vůz se dočkal pozornosti. Jedná z reakcí přišla i od samotného šéfa Tesly, Elona Muska. Ten se k Fordu zachoval překvapivě vřele a pogratuloval mu.</p>
      <figure>
        <iframe data-src="https://twitter.com/elonmusk/status/1196295253268946945?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Na komentáře dění ve světě elektromobility od Elona Muska jsme si už zvykli. Nebojí se vyjádřit svůj názor a někdy dojde i na ostrou kritiku. Vzpomeňme si třeba na nedávné vypuštění <a href="https://fdrive.cz/katalog/porsche-taycan">Porsche Taycan</a> a celou kauzu, která kvůli tomu vznikla. Tento boj samozřejmě trvá dodnes a obě automobilky se stále přetahují o vítězství na Nürburgringu.</p>
      <p>Ať už to však Elon s Porsche myslí jakkoliv, tak u Fordu došlo k úplně jiné situaci. Když včera automobilka vypouštěla svůj nový elektromobil <a href="https://fdrive.cz/clanky/mustang-mach-e-bude-bodovat-nejenom-cenou-4575">Mustang Mach-E</a>, v rámci toho zveřejnila i tweet, kde vyzdvihovala specifikace vozu. Elon Musk na to reagoval slovy: <i>„Gratulace k Machu E! Udržitelná/elektrická auta jsou budoucnost! Jsem nadšený z tohoto oznámení od Fordu, protože to povzbudí další automobilky k přechodu na elektřinu.“</i></p>
      <p>Vidět Elona komentovat něco pozitivně, kromě svých vlastních firem a iniciativ, je opravdu výjimečné. Očividně si je vědom toho, že konkurence je v jistých odvětvích zdravá a je potřeba k dalšímu rozvoji. Jestli je fér, že Ford povzbudil a do Porsche se předtím pořádně pustil, nechám na vašem vlastním uvážení. Už teď je však jasné, že i Ford vytvoří zajímavou alternativu k <a href="https://fdrive.cz/katalog/tesla-model-3">Tesle Model 3</a> či budoucímu <a href="https://fdrive.cz/clanky/tesla-model-y-nakonec-dorazi-uz-v-polovine-roku-2020-4482">Modelu Y</a>. <a href="https://fdrive.cz/clanky/mustang-mach-e-bude-bodovat-nejenom-cenou-4575">Mach-E</a> bude spadat i do podobné cenové kategorie. Základní varianta bude stát lehce přes milion korun.</p>
      <related>
        <a href="https://fdrive.cz/clanky/mustang-mach-e-bude-bodovat-nejenom-cenou-4575"/>
        <a href="https://fdrive.cz/clanky/ze-maji-elektromobily-ujety-design-do-goodwoodu-miri-ford-mustang-electric-3903"/>
        <a href="https://fdrive.cz/clanky/historie-automobilky-tesla-2-dil-velka-cisla-4094"/>
        <a href="https://fdrive.cz/clanky/na-netflix-a-youtube-se-budete-moci-koukat-i-ve-vozech-tesla-4081"/>
        <a href="https://fdrive.cz/clanky/elon-musk-prozradil-jaka-auta-osobne-vyuziva-prekvapeni-necekejte-4039"/>
        <a href="https://fdrive.cz/clanky/musk-na-setkani-akcionaru-tesly-upresnil-termin-prichodu-novych-modelu-na-trh-3857"/>
      </related>
    </article>
  </body>
</html>