<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/f7c2j8"/>
    <meta property="og:site_name" content="News7 Tamil"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="இன்று டாக்டர் பட்டம் பெறுகிறார் நடிகர் கமல்ஹாசன்!"/>
    <meta property="og:description" content="இன்று டாக்டர் பட்டம் பெறுகிறார் நடிகர் கமல்ஹாசன்!"/>
  </head>
  <body>
    <article>
      <h1>இன்று டாக்டர் பட்டம் பெறுகிறார் நடிகர் கமல்ஹாசன்!</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">krishna</a></address>
      <p>
        <b>மக்கள் நீதி மய்யம் தலைவரும், நடிகருமான கமல்ஹாசனுக்கு ஒடிசா பல்கலைக்கழகம் இன்று கௌரவ டாக்டர் பட்டம் வழங்கவுள்ளது.</b>
      </p>
      <p>ஒடிசா மாநிலத்தில் உள்ள செஞ்சுரியன் தொழில்நுட்ப மேலாண்மை பல்கலைக்கழகம் கௌரவ டாக்டர் பட்டத்தை, நடிகர் கமல்ஹாசனுக்கு வழங்குவதாக அறிவித்துள்ளது. இந்த கெளரவ டாக்டர் பட்டத்தை, கமல்ஹாசன் பல்லாண்டு காலமாக சினிமா, கலாசாரம் மற்றும் கலை ஆகியவற்றில் பங்களிப்பு செய்துவருவதை பாராட்டி வழங்குவதாக விளக்கம் அளித்துள்ளது.</p>
      <p>செஞ்சுரியன் தொழில்நுட்ப மற்றும் மேலாண்மை பல்கலைக்கழகத்தில் இன்று நடைபெறும் பட்டமளிப்பு விழாவில் ஒடிசா முதலமைச்சர் நவீன் பட்நாயக், கமல்ஹாசனுக்கு கெளரவ டாக்டர் பட்டத்தை வழங்குகிறார். இதனிடையே, நேற்று புவனேஸ்வர் சென்ற கமல்ஹாசன், அம்மாநில முதல்வர் நவீன் பட்நாயக்கை சந்தித்துப் பேசினார்.</p>
    </article>
  </body>
</html>