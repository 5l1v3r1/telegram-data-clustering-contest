<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/1y8q4w"/>
    <meta property="og:site_name" content="News7 Tamil"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="சர்க்கரை பெறும் குடும்ப அட்டைதாரர்கள் கவனத்திற்கு!"/>
    <meta property="og:description" content="சர்க்கரை பெறும் குடும்ப அட்டைதாரர்கள் கவனத்திற்கு!"/>
  </head>
  <body>
    <article>
      <h1>சர்க்கரை பெறும் குடும்ப அட்டைதாரர்கள் கவனத்திற்கு!</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">wasim</a></address>
      <p>
        <b>சர்க்கரை பெறும் குடும்ப அட்டைதாரர்கள் அரிசி பெறும் வகையில் தங்களின் குடும்ப அட்டையை மாற்றிக்கொள்ளலாம் என உணவு மற்றும் நுகர்பொருள் வழங்கல் துறை அமைச்சர் காமராஜ் தெரிவித்துள்ளார்.</b>
      </p>
      <p>இது தொடர்பாக அவர் வெளியிட்டுள்ள அறிக்கையில், சர்க்கரை குடும்ப அட்டைதாரர்கள், அரிசி குடும்ப அட்டையாக மாற்ற விரும்புவோர் அதற்கான விண்ணப்பங்களுடன், தங்களின் குடும்ப அட்டையின் நகலினை இணைத்து சமர்பிக்க அறிவுறுத்தப்பட்டுள்ளது. இதனை, www. tnpds . gov . in என்ற இணைய முகவரிக்குள் சென்று பதிவு செய்யலாம். அல்லது, சம்மந்தப்பட்ட வட்ட வழங்கல் அலுவலர்கள் மற்றும் உதவி ஆணையர்களிடமும் வரும் 26 ஆம் தேதிக்குள் சமர்பிக்கலாம் என தெரிவிக்கப்பட்டுள்ளது.</p>
      <p>அதனடிப்படையில், சர்க்கரை குடும்ப அட்டைகள் தகுதியின் அடிப்படையில் அரிசி குடும்ப அட்டைகளாக மாறுதல் செய்ய உரிய நடவடிக்கை எடுக்கப்படும் என அமைச்சர் காமராஜ் தெரிவித்துள்ளார்.<br/> </p>
    </article>
  </body>
</html>