<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/juventus/2019/11/19-63521675/juve-united_vendi_2_prendi_1_su_pogba_cresce_il_pressing_di_paratici_e_cuadrado_/"/>
    <meta property="og:site_name" content="Tuttosport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Juve-United, vendi 2 prendi 1. Su Pogba cresce il pressing di Paratici (e Cuadrado)"/>
    <meta property="og:description" content="Oltre a Mandzukic può andare a Manchester Emre Can: “Sono infelice”"/>
  </head>
  <body>
    <article>
      <h1>Juve-United, vendi 2 prendi 1. Su Pogba cresce il pressing di Paratici (e Cuadrado)</h1>
      <h2>Oltre a Mandzukic può andare a Manchester Emre Can: “Sono infelice”</h2>
      <address><time datetime="2019-11-19T00:00:00+00:00">19 Nov 2019</time> by <a rel="author">Fabio Riva</a></address>
      <p><b>TORINO -</b> Un pressing, come dire, tentacolare... Nei confronti del Polpo <b>Paul Pogba</b>. Da parte della <a href="https://www.tuttosport.com/calcio/serie-a/juventus/">Juventus</a> tutta: dirigenti, ex compagni, tifosi. Ciascuno prova a metterci del proprio come e quando può nell’intento di riportare il forte francese a Torino. Ben sapendo, le parti in causa, che dal punto di vista economico l’operazione si annuncia ardua assai, anche e soprattutto in virtù della strenua concorrenza del Real Madrid. Altresì non ignorando che il cuore di Pogba è ancora almeno in parte bianconero. Quel Pogba, per intenderci, che rimetendo piede all’Allianz Stadium s’era lasciato andare ad un po’ di ammiccamenti nei confronti dei tifosi («Prima o poi tornerò...»); quel Pogba che non ha mancato di prodursi in un inatteso blitz torinese pur di presenziare alla festa organizzata da <b>Andrea Barzagli</b> per il suo addio al calcio giocato, quel Pogba che riceve con gusto like e dimostrazioni d’affetto varie via social dagli attuali giocatori della Juventus: <b>Matthijs De Ligt</b> (con cui condivide il procuratore, <b>Mino Raiola</b>), <b>Dybala</b> e <b>Cuadrado</b> (con cui condivide passioni, amicizia, ricordi).</p>
      <figure>
        <video src="http://media.tuttosport.com/ts/2019/11/18/cms_20191118_20191118201854049tuttosportlogordsleft480mp41574107487.mp4"/>
        <figcaption>I 100 secondi di Guido Vaciago: "Emre Can contro i giovani calciatori”</figcaption>
      </figure>
      <related>
        <a href="https://www.tuttosport.com/news/calcio/serie-a/juventus/2019/11/18-63493660/juve_emre_can_futuro_possono_succedere_tante_cose_/?a=2"/>
        <a href="https://www.tuttosport.com/news/calcio/serie-a/juventus/calciomercato/2019/11/18-63488321/juve_cuadrado_incontra_pogba_la_foto_che_fa_sognare_i_tifosi/?a=2"/>
        <a href="https://www.tuttosport.com/archivio/calcio/serie-a/juventus"/>
        <a href="https://www.tuttosport.com/news/calcio/calciomercato/2019/11/19-63529262/a_bola_juve_il_benfica_torna_su_perin_possibile_trasferimento_gia_a_gennaio_/?related_news"/>
        <a href="https://www.tuttosport.com/news/calcio/calciomercato/2019/11/18-63492830/mundo_deportivo_juve_attenta_il_barcellona_piomba_su_willian_/?related_news"/>
        <a href="https://www.tuttosport.com/news/calcio/serie-a/juventus/2019/11/18-63491528/juve_alex_sandro_ko_ecco_quando_potrebbe_tornare/?related_news"/>
        <a href="https://www.tuttosport.com/news/calcio/calciomercato/2019/11/18-63487924/pogba_rincorsa_juve_presto_scatter_loperazione_polpo/?related_news"/>
      </related>
    </article>
  </body>
</html>