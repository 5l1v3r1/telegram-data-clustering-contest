<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699032/%D8%AC%D9%84%D8%B3%D9%87-%D9%81%D9%88%D9%82%E2%80%8C%D8%A7%D9%84%D8%B9%D8%A7%D8%AF%D9%87-%D8%B4%D9%88%D8%B1%D8%A7%DB%8C-%D8%B9%D8%A7%D9%84%DB%8C-%D8%A7%DA%A9%D8%B1%D8%A7%D9%86-%D8%A8%D8%B1%D8%A7%DB%8C-%D9%81%DB%8C%D9%84%D9%85%E2%80%8C%D9%87%D8%A7%DB%8C-%D8%AF%D8%B1-%D8%AD%D8%A7%D9%84-%D8%A7%DA%A9%D8%B1%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="جلسه فوق‌العاده شورای عالی اکران برای فیلم‌های در حال اکران"/>
    <meta property="og:description" content="سخنگوی شورای عالی اکران از تصمیم این شورا برای حمایت از فیلم‌های سینمایی در حال اکران با توجه به شرایط فعلی جامعه خبر داد."/>
  </head>
  <body>
    <article>
      <h1>جلسه فوق‌العاده شورای عالی اکران برای فیلم‌های در حال اکران</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/28/1038470_962.jpg"/>
      </figure>
      <p>سخنگوی شورای عالی اکران از تصمیم این شورا برای حمایت از فیلم‌های سینمایی در حال اکران با توجه به شرایط فعلی جامعه خبر داد.</p>
      <p>علی سرتیپی با اعلام این که سه‌شنبه، ۲۸ آبان‌ماه شورای عالی اکران یک جلسه فوق‌العاده تشکیل داد در گفت‌وگو با ایسنا بیان کرد: در این جلسه تصمیم گرفته شد فیلم هایی که در حال حاضر روی پرده هستند با توجه به شرایطی که در این چند روز در کشور پیش آمده یک هفته به اکران آن‌ها در کل سینماهای کل کشور اضافه شود. در این راستا شورای صنفی نمایش باید برای جلوگیری از بروز هر مشکلی برای فیلم‌هایی که در نوبت اکران هستند، هماهنگی‌های لازم را انجام دهد.</p>
      <p>او اضافه کرد: همچنین در این شورا مصوب شد ساعت شروع سانس‌های فوق‌العاده در سینماها تغییر کند چرا که قبلاً شروع سانس‌های فوق‌العاده از ساعت ۲۲ به بعد بود ولی قرار شد از اول آذرماه تا پایان سال این ساعت به 21 به بعد تغییر کند.</p>
      <p>سرتیپی همچنین گفت: مصوبه دیگر شورای عالی اکران هم این بود که از این پس پردیس‌هایی که بیشتر از هفت سالن سینمایی دارند می‌توانند با هماهنگی پخش‌کننده یک سالن خود را به نمایش فیلم‌هایی که دو هفته از اکران آن‌ها گذشته در هر سانسی که می‌خواهند، اختصاص بدهند.</p>
    </article>
  </body>
</html>