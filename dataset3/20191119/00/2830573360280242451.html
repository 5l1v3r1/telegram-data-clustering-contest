<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/formula-1/2019/11/19-63532662/sainz_in_brasile_la_mia_gara_piu_bella_di_sempre_/"/>
    <meta property="og:site_name" content="Tuttosport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Sainz: &quot;In Brasile la mia gara più bella di sempre&quot;"/>
    <meta property="og:description" content="Il pilota della McLaren commenta il terzo posto di domenica, arrivato dopo una storica rimonta dall'ultimo posto"/>
  </head>
  <body>
    <article>
      <h1>Sainz: "In Brasile la mia gara più bella di sempre"</h1>
      <h2>Il pilota della McLaren commenta il terzo posto di domenica, arrivato dopo una storica rimonta dall'ultimo posto</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p><b>ROMA</b> - Domenica ha corso la gara che qualsiasi pilota vorrebbe correre almeno una volta nella vita. Il primo piazzamento da podio in carriera di Carlos Sainz, arrivato nel Gp del Brasile, è stato l'apice di una giornata adrenalinica per il pilota della McLaren: partito in ultima posizione ha rimontato fino alla quarta, ma è poi gli è stato dato il terzo per via della penalità di cinque secondi inflitta a Hamilton. Infine,anche lui è finito sotto investigazione per il DRS, ma dopo un paio d'ore di tensione il suo risultato è stato confermato e ha potuto finalmente festeggiare, seppure senza essere di fatto salito sul podio. "<i>Non ho parole per descrivere quello che ho provato</i> - ha dichiarato Sainz - <i>ho dovuto aspettare un po' prima di saperlo, ma la buona notizia è arrivata. Non poteva esserci momento e modo migliore: in rimonta e dopo un anno di crescita che ci ha ripagato di periodi difficilissimi"</i>.</p>
      <figure>
        <video src="http://media.tuttosport.com/videos/2019/11/17/cms_20191117_f1-corrmp41574017198.mp4"/>
        <figcaption>F1, Verstappen conquista il Brasile. Ferrari, che disastro!</figcaption>
      </figure>
      <h3>Partenza a razzo</h3>
      <p>Poi Sainz ha commentato la sua gara, nella quale è scattato dall'ultima posizione: "<i>Pensavo di poter arrivare al massimo nono o decimo se avessi fatto una corsa perfetta, ma la macchina è andata molto più forte che in prova</i> - ha proseguito Sainz - <i>nei primi dieci giri sono riuscito a superare cinque o sei macchine, correndo anche qualche rischio. Poi, dopo gli ingressi della safety car ho avuto difficoltà a far andare di nuovo le gomme in temperatura, ma sono riuscito a resistere agli attacchi</i>".</p>
      <related>
        <a href="https://www.tuttosport.com/news/formula-1/ferrari/2019/11/18-63492166/binotto_lavoreremo_insieme_per_il_bene_della_scuderia_/"/>
        <a href="https://www.tuttosport.com/news/formula-1/ferrari/2019/11/18-63489754/vettel_e_leclerc_guardano_avanti_supereremo_anche_questo_episodio_/"/>
        <a href="https://www.tuttosport.com/archivio/formula-1"/>
        <a href="https://www.tuttosport.com/news/formula-1/ferrari/2019/11/18-63492166/binotto_lavoreremo_insieme_per_il_bene_della_scuderia_/?related_news"/>
        <a href="https://www.tuttosport.com/news/formula-1/ferrari/2019/11/18-63489754/vettel_e_leclerc_guardano_avanti_supereremo_anche_questo_episodio_/?related_news"/>
        <a href="https://www.tuttosport.com/news/formula-1/2019/11/17-63482233/gp_brasile_penalizzazione_per_hamilton_sainz_sul_podio/?related_news"/>
        <a href="https://www.tuttosport.com/news/formula-1/2019/11/16-63434461/f1_diretta_qualifiche_gp_brasile_ore_19/?related_news"/>
      </related>
    </article>
  </body>
</html>