<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kontrakty.ua/article/146258"/>
    <meta property="og:site_name" content="Контракты.UA"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="«Це фактично війна»: що відбувається у Гонконзі"/>
    <meta property="og:description" content="Після пекла у Політехнічному університеті, вже за годину після відступу поліції у 6 ранку відбувся черговий наступ. На ранок уряд застосував усе: адміністративний ресурс, нові загони поліції, зброю та навіть китайську армію."/>
  </head>
  <body>
    <article>
      <h1>«Це фактично війна»: що відбувається у Гонконзі</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>Після пекла у Політехнічному університеті, вже за годину після відступу поліції у 6 ранку відбувся черговий наступ. На ранок уряд застосував усе: адміністративний ресурс, нові загони поліції, зброю та навіть китайську армію.</p>
      <p>Тепер по порядку.<br/>Близько 7 ранку з’явився біглий ректор Політеху. Він заявив, що в всьому винні студенти, але він – класний, і тому домовився з поліцією, щоб усі студенти вийшли, потім їх доставлять у поліцію і там будуть розбиратися, хто вчинив державні злочини. Тварь. <br/>Деякі активісти, які були поруч з університетом, повірили в те, що поліція не буде їх бити та пішли на поступку. Їх закидали газом, забили та доставили у буцегарні. <br/>У самому політесі досі – близько 600 осіб, 70% з них – студенти, у тому числі – іноземні. Капітулювати вони не збираються. «Це наш університет і наш дім». <br/>Лідери студврядування зробили заяву до світу: врятуйте PolyU та Гонконг. Демократичні партії вже назвали ситуацію гуманітарною кризою та вимагають від уряду відпустити всіх затриманих. <br/>Поліція звіріє. Є відео, де при побитті та затриманні студентів вони кричать «Ми зараз повторимо «Тяньаньмень» або «Кричи, бо тепер ми будемо тебе гвалутвати». <br/>Паралельно на вулицях міста з’явилася китайська армія, вже зі зброєю. Вони ховаються по різних локаціях, і начебто вийшли підтримувати безпеку. Але факт – в них вже є зброя, і коли її застосують – невідомо. Активісти змогли зробити лиш декілька кадрів.</p>
      <figure>
        <img src="http://kontrakty.ua/images/stories/74617573_3189347441106898_8124494019834150912_n.jpg"/>
      </figure>
      <p>Сутички проходять по всьому місту, активісти блокують центральні дороги. <br/>Поліція б’є журналістів, у тому числі іноземних. Наказ – припиняти висвітлення кризи. <br/>Лікарів-волонтерів продовжують затримувати. Поліція привозить власних лікарів, аби ті не давали померти тим, кого везуть у камери. Правда, до Політеху вдалося дістатися Червоному хресту: його побоялися бити або затримувати.</p>
      <figure>
        <img src="http://kontrakty.ua/images/stories/75462505_2546739765596086_2670431551631654912_n.jpg"/>
      </figure>
      <p>Каска гонконгського протестувальника. Напис: «Не реанімувати якщо важко поранений і не реагую на подразники; заповіт, написаний від руки, в кишені»</p>
      <p>Батьки дітей, які зараз у політесі, виступають з заявами про те, що їхні діти можуть бути вбиті у будь-яку хвилину.<br/>Світ продовжує мовчати, українські ЗМІ пишуть гівнозводку, яка здебільшого не відображає реальності (за винятком декількох медіа, що все ж таки показують правду, хоч цього і не достатньо). <br/>Гроші Пекіну смердять усюди. Бридко.</p>
      <p><b>«Беркут» наносить повторний удар: день звіра у Гонконзі </b><br/>Протести не вщухають вже другу добу. Постріли лунають по всьому місту, і, здається, поліції стало ще більше. Атаки на активістів стали брутальнішими: менше токсичного газу, більше звірячості.</p>
      <figure>
        <img src="http://kontrakty.ua/images/stories/74833418_3190908214284154_4394060463625732096_n.jpg"/>
      </figure>
      <p>У політесі досі залишаються люди. Однак, велика кількість вже або заарештована, або ув’язнена. <br/>Під ніч біля університету з’явилася група директорів шкіл, які прийшли вивести неповнолітніх з університету. Їх було понад 30. Кожному з них шиють щось на кшталт злочинів проти державності. Коли поліція повідомляла кожному з дітей про rioting та майбутні строки, деякі директори шкіл бридко посміхалися – передають гонконгські медіа. <br/>Ненавиджу. <br/>Атаки на активістів на сусідніх вулицях стали схожі на сафарі. Поліція знаходить жертву та починає забивати до непритомності. <br/>Людей забирають у відділки чи не викрадаючи у лікарів. Є факти затримання цілої групи постраждалих від дій поліції активістів.<br/>По вулицях розставляють гільзи та залишки від газових зарядів. Як доказ злочинів поліції. <br/>Продовжуються й атаки на медиків-волонтерів. <br/>Депутати-демократи намагаюся врятувати кожну людину, яку можуть, але зазвичай марно - до них ставлення, як до непотребу. <br/>Адже є вождь Сі. Господар світу та головний спонсор Путіна.<br/><a href="http://kontrakty.ua/photo/8655/2">Фоторепортаж</a><br/><i><b>Автор:<a href="https://www.facebook.com/kharytonovarthur?__tn__=%2CdK-R-R&amp;eid=ARB0UrHWc69ZraVFvLZ6CZ9Yeh0RfEt2kDOdIvi_b2AzwghRs7RHRaS3OYZUkNiMKgck-SyN3-75YAqj&amp;fref=mentions"> Артур Харитонов</a>, громадський активіст, координатор Free Hong Kong Center</b></i></p>
      <p> </p>
      <related>
        <a href="http://kontrakty.ua/article/146150"/>
        <a href="http://kontrakty.ua/article/146124"/>
        <a href="http://kontrakty.ua/article/144989"/>
      </related>
    </article>
  </body>
</html>