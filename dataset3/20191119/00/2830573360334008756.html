<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/basket/eurocup/2019/11/19-63553431/eurocup_brescia_ko_col_cedevita_olimpija_moss_e_horton_non_bastano/"/>
    <meta property="og:site_name" content="Tuttosport"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Eurocup: Brescia ko col Cedevita Olimpija. Moss e Horton non bastano"/>
    <meta property="og:description" content="La Germani cade 73-62 a Lubiana e rimanda il discorso qualificazione. Il crollo della seconda frazione vanifica l'ottimo primo quarto e la reazione d'orgoglio nel terzo"/>
  </head>
  <body>
    <article>
      <h1>Eurocup: Brescia ko col Cedevita Olimpija. Moss e Horton non bastano</h1>
      <h2>La Germani cade 73-62 a Lubiana e rimanda il discorso qualificazione. Il crollo della seconda frazione vanifica l'ottimo primo quarto e la reazione d'orgoglio nel terzo</h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p><b>LUBIANA (Slovenia) </b>- La <b>Cedevita Olimpija </b>batte <b>Brescia </b>73-62 e rientra in corsa per la qualificazione, discorso rimandato invece per la Leonessa, giunta al quarto ko in otto giornate di <b>Eurocup</b>. Dopo aver chiuso la prima frazione di gara in vantaggio (20-19), trascinata dalle triple di Vitali e Lansdowne, la Germani subisce la veemente reazione del team di Lubiana<b> </b>(19-6), andando così al riposo sotto 38-26. Cambio di marcia nel terzo tempo, con un break di 9-0 ed un gap accorciato fino al -2 (44-42), ma è un fuoco di paglia: al 30', il punteggio recita 51-43 per i padroni di casa. Nell'ultimo quarto, la società nata in estate dalla fusione tra i croati del Cedevita e gli sloveni del Petrol Olimpija torna a scappare via ed allunga a +13. L'orgoglio dei ragazzi di Vincenzo Esposito, su tutti Moss (top scorer con 13 punti, al pari di Horton), riporta i lombardi a -5, reazione che non sorprende il quintetto slavo, che conquista così il terzo successo europeo stagionale 73-62.</p>
      <related>
        <a href="https://www.tuttosport.com/news/basket/eurocup/2019/11/13-63355969/virtus_bologna_alle_top_16_grazie_al_successo_sul_maccabi_rishon_lezion/"/>
        <a href="https://www.tuttosport.com/news/basket/eurocup/2019/11/12-63335164/eurocup_sconfitta_casalinga_per_trento_con_buducnost/"/>
        <a href="https://www.tuttosport.com/archivio/basket/eurocup"/>
        <a href="https://www.tuttosport.com/news/basket/eurocup/2019/11/06-63112474/cade_brescia_in_eurocup_l_unics_kazan_vince_77-63/?related_news"/>
        <a href="https://www.tuttosport.com/news/basket/eurocup/2019/10/29-62789507/eurocup_venezia_sbanca_vilnius_81-72/?related_news"/>
        <a href="https://www.tuttosport.com/news/basket/eurocup/2019/10/16-62325980/eurocup_vincono_anche_trento_e_brescia_oldenburg_e_olimpija_ko/?related_news"/>
        <a href="https://www.tuttosport.com/news/basket/eurocup/2019/10/15-62299323/eurocup_virtus_bologna_a_valanga_su_andorra_bene_la_reyer_venezia/?related_news"/>
      </related>
    </article>
  </body>
</html>