<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698995/%D9%BE%D8%A7%D9%85%D9%BE%D8%A6%D9%88-%D8%A2%D9%85%D8%B1%DB%8C%DA%A9%D8%A7-%D8%AF%DB%8C%DA%AF%D8%B1-%D8%B4%D9%87%D8%B1%DA%A9%E2%80%8C%D8%B3%D8%A7%D8%B2%DB%8C%E2%80%8C%D9%87%D8%A7-%D8%AF%D8%B1-%DA%A9%D8%B1%D8%A7%D9%86%D9%87-%D8%A8%D8%A7%D8%AE%D8%AA%D8%B1%DB%8C-%D8%B1%D8%A7-%D8%A8%D8%B1%D8%AE%D9%84%D8%A7%D9%81-%D9%82%D8%A7%D9%86%D9%88%D9%86-%D8%A8%DB%8C%D9%86%E2%80%8C%D8%A7%D9%84%D9%85%D9%84%D9%84-%D9%86%D9%85%DB%8C%E2%80%8C%D8%AF%D8%A7%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="پامپئو: آمریکا دیگر شهرک‌سازی‌ها در کرانه باختری را برخلاف قانون بین‌الملل نمی‌داند"/>
    <meta property="og:description" content=" "/>
  </head>
  <body>
    <article>
      <h1>پامپئو: آمریکا دیگر شهرک‌سازی‌ها در کرانه باختری را برخلاف قانون بین‌الملل نمی‌داند</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">عصر ايران</a></address>
      <p> </p>
      <p>در ادامه سیاست‌های حمایتگرانه آمریکا در قبال رژیم صهیونیستی که اجازه قدرت‌نمایی بیشتری به این رژیم در برابر فلسطینی‌ها می‌دهد، وزیر خارجه آمریکا اعلام کرد، کشورش دیگر شهرک‌سازی اسرائیلی در کرانه باختری را برخلاف قانون بین‌الملل نمی‌داند.</p>
      <p>به گزارش ایسنا، به نوشته روزنامه فرامنطقه‌ای القدس العربی، در این اظهارات کاملا کنار گذاشتن موضع دولت باراک اوباما، رئیس‌جمهوری سابق آمریکا در قبال مساله شهرک‌سازی‌های اسرائیل مشهود است.</p>
      <p>مایک پامپئو، وزیر خارجه آمریکا در عین حال تاکید کرد، موضع نهایی در قبال کرانه باختری باید از طریق مذاکرات اسرائیلی و فلسطینی مشخص شود.  </p>
      <p>رئیس دستگاه دیپلماسی آمریکا مدعی شد، آنچه آمریکا انجام داده تنها بازنگری در بحثی قانونی و حقوقی است. واشنگتن قصد ارسال هیچ پیامی پیرامون موضوع شهرک‌سازی‌ها ندارد.</p>
      <p>وزیر خارجه آمریکا با بیان اینکه دولت‌های قبلی آمریکا شهرک‌سازی‌های رژیم صهیونیستی را غیرقانونی می‌دانستند اما این دولت دیگر شهرک‌سازی‌ها را مغایر با قانون بین‌الملل نمی‌داند و مخالفتی با آن ندارد، افزود: اسرائیل همواره بر قانونی و مشروع بودن شهرک‌سازی‌ها تاکید کرده و ما تشویق می‌کنیم مساله فلسطین از طریق مذاکرات حل و فصل شود.</p>
      <p>وی در کنفرانسی خبری در مقر وزارت خارجه کشورش این گونه به مواضع جانبدارانه کشورش از صهیونیست‌ها ادامه داد که بیانیه‌های رسمی آمریکا درقبال فعالیت‌های شهرک‌سازی در کرانه باختری طی سال‌های گذشته متغیر بوده است.</p>
    </article>
  </body>
</html>