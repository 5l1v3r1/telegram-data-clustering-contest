<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.beartai.com/news/itnews/380203"/>
    <meta property="og:site_name" content="beartai"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Huawei เตรียมเผยแผนและทิศทางของ HarmonyOS ในวันที่ 20 พฤศจิกายนนี้"/>
    <meta property="og:description" content="เนื่องจากมาตรการของสหรัฐที่ทำให้ Huawei ไม่ได้ใช้งาน Google Services ส่งผลให้บริษัทต้องเร่งพัฒนา HarmonyOS สำหรับสมาร์ตโฟนให้ออกมาให้เร็วขึ้น ล่าสุด Huawei แง้มเพิ่มเติมว่าจะเผยรายละเอียดและทิศทางของ HarmonyOS ในวันที่ 20 พฤศจิกายนที่จะถึงนี้"/>
  </head>
  <body>
    <article>
      <h1>Huawei เตรียมเผยแผนและทิศทางของ HarmonyOS ในวันที่ 20 พฤศจิกายนนี้</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Natnaree TK</a></address>
      <p>เนื่องจากมาตรการของสหรัฐที่ทำให้ Huawei ไม่ได้ใช้งาน Google Services ส่งผลให้บริษัทต้องเร่งพัฒนา HarmonyOS สำหรับสมาร์ตโฟนให้ออกมาให้เร็วขึ้น ล่าสุด Huawei แง้มเพิ่มเติมว่าจะเผยรายละเอียดและทิศทางของ HarmonyOS ในวันที่ 20 พฤศจิกายนที่จะถึงนี้</p>
      <p>Liang Hua ประธานของ Huawei ระบุว่าบริษัทกำลังพยายามอย่างมากในการออกแบบผลิตภัณฑ์ใหม่หลังการมาของ 5G ซึ่งมีความต้องการในตลาดที่สูงมาก ต่อไป 5G จะยังเป็นโครงสร้างพื้นฐานที่จะช่วยพัฒนา AI, สามารถขยายบทบาทของเศรษฐกิจดิจิทัลอย่างแท้จริงและส่งเสริมการพัฒนาของมนุษยชาติทั้งหมดอีกด้วย</p>
      <p>ก่อนหน้านี้ Vincent Pang ผู้อำนวยการอาวุโสของ Huawei ได้ให้สัมภาษณ์กับสื่อต่างประเทศว่าบริษัทได้ตัดสินใจที่เน้นพัฒนา HarmonyOS สำหรับสมาร์ตโฟน โดยจะเปิดตัวและใช้งานจริงในอีก 6-9 เดือน</p>
      <p>นอกจากประกาศเรื่องทิศทางของ HarmonyOS ในวันที่ 20 พฤศจิกายนที่จะถึงนี้แล้ว Huawei ยังร่วมมือกับ Guangzhou Automobile Group ในการพัฒนาระบบขับเคลื่อนอัตโนมัติที่ชื่อว่า ADiGO ซึ่งระบบดังกล่าวมีทั้งหมด 4 ส่วน ประกอบด้วย ระบบขับเคลื่อนอัจฉริยะ, IoT, ระบบข้อมูลขนาดใหญ่ และระบบสั่งการด้วยเสียงซึ่งทั้งหมดนี้จะช่วยให้การขับเคลื่อนของรถยนตร์อัตโนมัติเป็นไปได้อย่างปลอดภัยมากยิ่งขึ้น</p>
      <p>อ้างอิง <a href="https://www.gizchina.com/2019/11/18/huawei-will-reveal-overall-strategy-related-to-harmony-os-on-november-20/">Gizchina</a></p>
      <p>พิสูจน์อักษร : สุชยา เกษจำรัส</p>
    </article>
  </body>
</html>