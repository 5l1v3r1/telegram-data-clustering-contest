<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/v-kabmini-pripuskayut-shcho-rosiya-mozhe-prokachuvati-gaz-cherez-ukrajinu-bez-kontraktu-640811.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T00:28:41+00:00"/>
    <meta property="og:title" content="В Кабміні припускають, що Росія може прокачувати газ через Україну без контракту"/>
    <meta property="og:description" content="Україна разом з європейськими парнерами обговорювала можливі сценарії транзиту газу Росією без контракту"/>
  </head>
  <body>
    <article>
      <h1>В Кабміні припускають, що Росія може прокачувати газ через Україну без контракту</h1>
      <address>
        <time datetime="2019-11-19T00:28:41+00:00">19 Nov 2019, 00:28</time>
      </address>
      <h4>Україна разом з європейськими парнерами обговорювала можливі сценарії транзиту газу Росією без контракту</h4>
      <p>В уряді не виключають, що Росія продовжить транспортування газу без укладення контракту з Україною.</p>
      <p>Про це повідомив міністр енергетики та захисту довкілля Олексій Оржель в ефірі «Свободи слова» на ICTV.</p>
      <p>За його словами, якщо Росія буде продовжувати прокачувати газ без контракту, Україна буде фіксувати це «з юридичної точки зору».</p>
      <p>«Я думаю, що будемо певним чином вести відповідну юридичну практику», - заявив Оржель.</p>
      <p>Міністр зазначив, що українська сторона разом з європейськими партнерами обговорювала можливі сценарії транзиту газу без контракту.</p>
      <p>«Ми пропрацьовуємо цей сценарій. Більше того, ми з європейцями його пропрацьовуємо. Формально, якщо газ буде йти (через українську ГТС - ред.) - це буде контрабанда. Тобто в нас немає відносин і формально через нашу територію провозять певну товарну продукцію. Разом з тим, ми намагаємось показати, що ми максимально готові до підписання договорів. Ми є максимально конструктивні. Якщо, наприклад, «Газпром» каже: « А який же буде тариф?», то ми взагалі даємо матрицю тарифів, в залежності від обсягів і строків, в які вони хочуть прокачати», - сказав Оржель.</p>
    </article>
  </body>
</html>