<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-two-teacher-arrested-in-student-suicide-case-2857269.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-19T00:08:52+00:00"/>
    <meta property="og:title" content="छात्रा को खुदकुशी के लिए उकसाने पर दो शिक्षिका गिरफ्तार"/>
    <meta property="og:description" content="इंद्रपुरी स्थित एक निजी स्कूल की 7वीं की छात्रा ने बीते साल 1 दिसंबर को आत्महत्या कर ली थी। छात्रा ने अपनी क्लास टीचर आरती और बॉयो टीचर रितिका पर अपने सुसाइड नोट में गंभीर आरोप लगाए थे। इस मामले में..."/>
  </head>
  <body>
    <article>
      <h1>छात्रा को खुदकुशी के लिए उकसाने पर दो शिक्षिका गिरफ्तार</h1>
      <address><time datetime="2019-11-19T00:08:52+00:00">19 Nov 2019, 00:08</time> by <a rel="author">नई दिल्ली, राजन शर्मा</a></address>
      <p>इंद्रपुरी स्थित एक निजी स्कूल की 7वीं की छात्रा ने बीते साल 1 दिसंबर को आत्महत्या कर ली थी। छात्रा ने अपनी क्लास टीचर आरती और बॉयो टीचर रितिका पर अपने सुसाइड नोट में गंभीर आरोप लगाए थे।<br/>इस मामले में पुलिस ने रविवार शाम दोनों शिक्षिकाओं को गिरफ्तार कर लिया। दोनों को सोमवार को कोर्ट में पेश किया गया, जहां से उन्हें जेल भेज दिया गया। </p>
      <p>छात्रा की मां ने बताया कि पिछले साल 30 नवंबर को बेटी स्कूल से रोते हुए घर आई थी। पूछने पर उसने बताया कि स्कूल में बॉयो टीचर ने उसे डांटा है और क्लास टीचर के सामने उसकी बेइज्जती की है। इस कारण अब वह कभी स्कूल नहीं जाएगी। 1 दिसंबर की सुबह वह स्कूल न जाने की जिद्द करने लगी तो वह उसे घर पर ही छोड़कर कोर्ट चली गईं। शाम करीब 4 बजे जब वह घर लौटीं तो उन्होंने बेटी को उसके कमरे में पंखे से लटके हुए पाया। पुलिस को छात्रा के कमरे से सुसाइड नोट मिला।</p>
      <p>सुसाइड नोट में छात्रा ने स्कूल में बॉयो टीचर द्वारा डांटने और परेशानछात्रा को खुदकुशी, खुदकुशी, दो टीचर गिरफ्तार, दिल्ली इंद्रपुरी न्यूज, निजी स्कूल करने की बात लिखी थी। साथ ही अपनी मौत की सूचना स्कूल में देने को कहा था। हालांकि, मां की शिकायत के बाद भी इन्द्रपुरी थाने में रिपोर्ट दर्ज नहीं की। इसके बाद पीड़ित मां दिल्ली उच्च न्यायालय पहुंचीं। कोर्ट ने पुलिस उपायुक्त को सुसाइड नोट के आधार पर रिपोर्ट दर्ज करने का आदेश दिया। </p>
      <p>इसके बाद इन्द्रपुरी थाना पुलिस ने आईपीसी एक्ट की धारा 305 के तहत केस दर्ज कर लिया, लेकिन पुलिस ने जांच नहीं की। इस पर मां ने दोबारा कोर्ट का रुख किया और जांच अपराध शाखा से करवाने की मांग की। इसके बाद जांच दिल्ली पुलिस की अपराध शाखा को सौंप दी गई। अपराध शाखा ने मामले की जांच मार्च 2019 में शुरू की। जांच के बाद 17 नवंबर को गिरफ्तारी हुई।</p>
    </article>
  </body>
</html>