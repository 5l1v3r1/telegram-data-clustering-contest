<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/peripoy-450-prosfyges-kai-metanastes-eftasan-sto-boreio-aigaio-mesa-se-13-wres"/>
    <meta property="og:site_name" content="Documento"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Περίπου 450 πρόσφυγες και μετανάστες έφτασαν στο Βόρειο Αιγαίο μέσα σε 13 ώρες"/>
    <meta property="og:description" content="Συνολικά 449 πρόσφυγες και μετανάστες έχουν φτάσει από τα μεσάνυχτα της Δευτέρας προς Τρίτη 19 Νοεμβρίου μέχρι τη 1.00 το μεσημέρι στα νησιά του βόρειου Αιγαίου."/>
  </head>
  <body>
    <article>
      <h1>Περίπου 450 πρόσφυγες και μετανάστες έφτασαν στο Βόρειο Αιγαίο μέσα σε 13 ώρες</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Newsroom</a></address>
      <h4>Συνολικά 449 πρόσφυγες και μετανάστες έχουν φτάσει από τα μεσάνυχτα της Δευτέρας προς Τρίτη 19 Νοεμβρίου μέχρι τη 1.00 το μεσημέρι στα νησιά του βόρειου Αιγαίου.</h4>
      <p>
        <b>Από αυτούς 269 έφτασαν στη Λέσβο, 130 στη Χίο και 50 στη Σάμο.</b>
      </p>
      <p>Συνολικά τις τελευταίες πέντε μέρες, από την περασμένη Παρασκευή 15 Νοεμβρίου μέχρι και σήμερα το μεσημέρι, στα ίδια νησιά έφθασαν 1.988 πρόσφυγες και μετανάστες. Οι <b>1.060 πέρασαν στη Λέσβο, οι 554 στη Χίο και οι 374 στη Σάμο.</b></p>
      <p>Σύμφωνα με τα στοιχεία της Γενικής Αστυνομικής Διεύθυνσης Βορείου Αιγαίου, μόνο στους καταυλισμούς των Κέντρων Υποδοχής και Ταυτοποίησης (ΚΥΤ) των τριών νησιών διαμένουν σήμερα 27.486 αιτούντες άσυλο. Από αυτούς οι 15.404 διαμένουν στον καταυλισμό της Μόριας, οι 5.209 στη ΒΙΑΛ της Χίου και οι 6.873 στο Βαθύ της Σάμου.</p>
      <p>Ας σημειωθεί ότι, σύμφωνα με πηγές της Γενικής Αστυνομικής Διεύθυνσης Βορείου Αιγαίου, ένας σημαντικός αριθμός φιλοξενουμένων, γύρω στους 3.000, διαμένει και σε δομές εκτός καταυλισμών ΚΥΤ και στα τρία νησιά.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>