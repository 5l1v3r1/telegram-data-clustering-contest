<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/christophe-dridi-seful-dacia-anunta-cum-va-arata-viitorul-brandului-auto-romanesc-vom-avea-in-gama-modele-hibride-si-electrice-18593765"/>
    <meta property="og:site_name" content="BusinessMagazin"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Christophe Dridi, şeful Dacia, anunţă cum va arăta viitorul brandului auto românesc: Vom avea în gamă modele hibride şi electrice"/>
    <meta property="og:description" content="Dacia va implementa alături de Re­nault „electrificarea“ gamei în pe­rioa­da următoare şi pentru prima dată un director al mărcii vorbeşte şi de versiuni hibride, nu doar de ma­şini electrice."/>
  </head>
  <body>
    <article>
      <h1>Christophe Dridi, şeful Dacia, anunţă cum va arăta viitorul brandului auto românesc: Vom avea în gamă modele hibride şi electrice</h1>
      <address><time datetime="2019-11-19T00:00:00+00:00">19 Nov 2019</time> by <a rel="author" href="https://www.businessmagazin.ro/autor/bogdan-alecu" target="_blank">Bogdan Alecu</a></address>
      <h3>Christophe Dridi, şeful Dacia, anunţă cum va arăta viitorul brandului auto românesc: Vom avea în gamă modele hibride şi electrice</h3>
      <p>Dacia va implementa alături de Re­nault „electrificarea“ gamei în pe­rioa­da următoare şi pentru prima dată un director al mărcii vorbeşte şi de versiuni hibride, nu doar de ma­şini electrice.</p>
      <p>Dacia va implementa alături de Re­nault „electrificarea“ gamei în pe­rioa­da următoare şi pentru prima dată un director al mărcii vorbeşte şi de versiuni hibride, nu doar de ma­şini electrice.</p>
      <p>„La Dacia vom avea hibride şi vom avea ma­şini electrice cu sigu­ran­ţă. Întrebarea este când, nu dacă. Acum în aceasta fază, chiar dacă am şti data, tot nu am pu­tea comu­nica aceas­tă in­for­maţie. Avem hibride la Re­nault. Clio V proas­păt lan­sat va avea o versiune hi­bri­dă. Atunci când plat­formele sunt si­milare sau co­mune, este uşor să co­piezi tehnologie de la un model la al­tul“, a declarat Chris­tophe Dridi, pre­şe­dintele şi direc­torul general al Automobile Dacia. Dacă în urmă cu 15 ani când Renault a lansat Logan modelele Dacia primeau motorizări „amortizate“, în prezent maşinile pro­duse sub brandul românesc sunt echipate cu cele mai noi propulsoare, inclusiv cu motorul de 1,33 litri dez­voltat de Renault alături de Mer­cedes-Benz, sau noul 1,0 TCe dezvoltat alături de Nissan.</p>
      <p>Dacia va accelera pro­cesul de imple­men­tare a moto­ri­zărilor de nouă gene­ra­ţie, în condiţiile în care la nivel de grup, con­structorii auto vor fi obligaţi să se înca­dre­ze într-o medie a emi­siilor de 95 de grame de dioxid de carbon per kilo­metru din 2021. Spre comparaţie, în prezent media europeană este de circa 120g/CO2 per km.</p>
      <p>Pentru a respecta limita de dioxid de carbon, Renault a lansat în acest an cea de-a cincea generaţie a modelului de clasă mică Clio într-o versiune hibridă, în timp ce noul Captur, SUV-ul mic al mărcii şi Megane, modelul compact, vor veni în versiuni plug-in hybrid - hibride care pot fi alimentate cu energie electrică şi de la priză.</p>
    </article>
  </body>
</html>