<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=199804"/>
    <meta property="og:site_name" content="মানবজমিন"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="লালমোহনে ঘূর্ণিঝড় বুলবুলে ১৮৭ হেক্টর জমির ফসলের ক্ষতি"/>
    <meta property="og:description" content="সম্প্রতি বয়ে যাওয়া ঘূর্ণিঝড় বুলবুলে ভোলার লালমোহনে প্রায় ১৮৭ হেক্টর জমির ফসলের ক্ষতি হয়েছে। যার বাজার মূল্য প্রায় দুই কোটি ৪২ লাখ টাকা। উপজেলা কৃষি অফিস সূত্রে জানা যায়, ঘূর্ণিঝড় বুলবুলে ১২০ হেক্টর জমির ধান, ৬০ হেক্টর জমির সবজি, ৫ হেক্টর জমির খেশারি ও ২ হেক্টর জমির পানের বরজের ক্ষতি হয়। যার উৎপাদন লক্ষ্যমাত্রা ছিল ১ হাজার ৫ শত ৬৯ মেট্রিক টন। লালমোহন উপজেলার রমাগঞ্জ ইউনিয়নের কৃষক আবদুুর রহিম, নূর মোহাম্মদ ও আকতার হোসেন জানান, গত বছরের তুলনায় এ বছর একটু বেশি করে ধান চাষ করেছি। ধানের ফলনও ভালো ছিলো তবে কিছুদিন আগের বন্যায় ক্ষেতের অধিকাংশ ফসল নষ্ট হয়ে গেছে। যা পুষিয়ে উঠতে অনেক কষ্ট হবে। এমন অবস্থায় সরকার যদি কোনো সহযোগিতা করে তাহলে কিছুটা হলেও ক্ষতি পুষিয়ে ওঠা যাবে। উপজেলা কৃষি কর্মকর্তা এএফএম শাহাবুদ্দিন বলেন, ঘূর্ণিঝড় বুলবুলে ক্ষতিগ্রস্ত কৃষকদের তালিকা করে, এদের পুনর্বাসনের জন্য সহায়তা চেয়ে আবেদন করা হয়েছে। আশা করছি খুব শিগগিরই এদের জন্য সরকারিভাবে বরাদ্দ আসবে।"/>
  </head>
  <body>
    <article>
      <h1>লালমোহনে ঘূর্ণিঝড় বুলবুলে ১৮৭ হেক্টর জমির ফসলের ক্ষতি</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">লালমোহন (ভোলা) প্রতিনিধি</a></address>
      <p>সম্প্রতি বয়ে যাওয়া ঘূর্ণিঝড় বুলবুলে ভোলার লালমোহনে প্রায় ১৮৭ হেক্টর জমির ফসলের ক্ষতি হয়েছে। যার বাজার মূল্য প্রায় দুই কোটি ৪২ লাখ টাকা। উপজেলা কৃষি অফিস সূত্রে জানা যায়, ঘূর্ণিঝড় বুলবুলে ১২০ হেক্টর জমির ধান, ৬০ হেক্টর জমির সবজি, ৫ হেক্টর জমির খেশারি ও ২ হেক্টর জমির পানের বরজের ক্ষতি হয়। যার উৎপাদন লক্ষ্যমাত্রা ছিল ১ হাজার ৫ শত ৬৯ মেট্রিক টন। লালমোহন উপজেলার রমাগঞ্জ ইউনিয়নের কৃষক আবদুুর রহিম, নূর মোহাম্মদ ও আকতার হোসেন জানান, গত বছরের তুলনায় এ বছর একটু বেশি করে ধান চাষ করেছি। ধানের ফলনও ভালো ছিলো তবে কিছুদিন আগের বন্যায় ক্ষেতের অধিকাংশ ফসল নষ্ট হয়ে গেছে। যা পুষিয়ে উঠতে অনেক কষ্ট হবে। এমন অবস্থায় সরকার যদি কোনো সহযোগিতা করে তাহলে কিছুটা হলেও ক্ষতি পুষিয়ে ওঠা যাবে।</p>
      <p>উপজেলা কৃষি কর্মকর্তা এএফএম শাহাবুদ্দিন বলেন, ঘূর্ণিঝড় বুলবুলে ক্ষতিগ্রস্ত কৃষকদের তালিকা করে, এদের পুনর্বাসনের জন্য সহায়তা চেয়ে আবেদন করা হয়েছে। আশা করছি খুব শিগগিরই এদের জন্য সরকারিভাবে বরাদ্দ আসবে।</p>
      <p>এই বিভাগের সর্বাধিক পঠিত</p>
    </article>
  </body>
</html>