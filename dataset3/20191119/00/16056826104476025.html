<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=199836"/>
    <meta property="og:site_name" content="মানবজমিন"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="লক্ষ্মীপুরের শ্রেষ্ঠ চেয়ারম্যান জাহিদ"/>
    <meta property="og:description" content=" লক্ষ্মীপুর জেলার ৫৮টি ইউনিয়ন পরিষদ চেয়ারম্যানদের মধ্যে পরপর ২ বার জেলার শ্রেষ্ঠ চেয়ারম্যান নির্বাচিত হয়েছেন রামগঞ্জ উপজেলার ৩নং ভাদুর ইউনিয়ন পরিষদের চেয়ারম্যান জাহিদ হোসেন ভূইয়া। বিগত ২ বছরে উপজেলা প্রশাসনসহ স্থানীয় ও জাতীয় পর্যায়ের মানবাধিকার, সাংস্কৃতিক, সামাজিক সংগঠন ও বিভিন্ন সরকারি-বেসরকারি সংস্থার পক্ষ থেকে তিনটি স্বর্ণপদকসহ ৪৩টি সম্মাননা পদক পেয়েছেন। ইউনিয়ন পরিষদ কর্তৃক সমাজসেবা, নাগরিক অধিকার নিশ্চিতকরণ, গ্রাম আদালতে দ্রুত ও যথাযথ বিবাদ-মীমাংসাসহ পরিষদের অন্যান্য সেবায় বিশেষ অবদান রাখায় আর্ন্তজাতিক মাতৃভাষা গোল্ড এ্যাওয়ার্ড, মাদার তেরেসা স্বর্ণপদক, নেলসন মেন্ডেলা গোল্ড মেডেল, স্বাধীনতা সম্মাননা পদক, মানবাধিকার শান্তিপদক, হিউম্যান রইটস এন্ড পিস এ্যাওয়ার্ড, মহাত্মা গান্ধী এ্যাওয়ার্ড, লোকাল সোস্যাল ডেভেপমেন্ট এ্যাওয়ার্ডসহ ৪৩টি সম্মাননা পদক প্রদান করা হয়।২০১৬ সালে ৪ঠা জুন রামগঞ্জ উপজেলার ভাদুর ইউনিয়ন পরিষদ নির্বাচনে চেয়ারম্যান নির্বাচিত হন তিনি। এরপর পরিষদের সকল সদস্যদের নিয়ে বিভিন্ন ওয়ার্ড ভিত্তিক সমস্যা চিহ্নিত করে সমাধানের উদ্যোগ গ্রহণ এবং ইউনিয়ন পরিষদ কর্তৃক জন্মনিবন্ধন, চেয়ারম্যান সার্টিফিকেট, ওয়ারিশ…"/>
  </head>
  <body>
    <article>
      <h1>লক্ষ্মীপুরের শ্রেষ্ঠ চেয়ারম্যান জাহিদ</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">রামগঞ্জ (লক্ষ্মীপুর) প্রতিনিধি</a></address>
      <p> লক্ষ্মীপুর জেলার ৫৮টি ইউনিয়ন পরিষদ চেয়ারম্যানদের মধ্যে পরপর ২ বার জেলার শ্রেষ্ঠ চেয়ারম্যান নির্বাচিত হয়েছেন রামগঞ্জ উপজেলার ৩নং ভাদুর ইউনিয়ন পরিষদের চেয়ারম্যান জাহিদ হোসেন ভূইয়া। বিগত ২ বছরে উপজেলা প্রশাসনসহ স্থানীয় ও জাতীয় পর্যায়ের মানবাধিকার, সাংস্কৃতিক, সামাজিক সংগঠন ও বিভিন্ন সরকারি-বেসরকারি সংস্থার পক্ষ থেকে তিনটি স্বর্ণপদকসহ ৪৩টি সম্মাননা পদক পেয়েছেন। ইউনিয়ন পরিষদ কর্তৃক সমাজসেবা, নাগরিক অধিকার নিশ্চিতকরণ, গ্রাম আদালতে দ্রুত ও যথাযথ বিবাদ-মীমাংসাসহ পরিষদের অন্যান্য সেবায় বিশেষ অবদান রাখায় আর্ন্তজাতিক মাতৃভাষা গোল্ড এ্যাওয়ার্ড, মাদার তেরেসা স্বর্ণপদক, নেলসন মেন্ডেলা গোল্ড মেডেল, স্বাধীনতা সম্মাননা পদক, মানবাধিকার শান্তিপদক, হিউম্যান রইটস এন্ড পিস এ্যাওয়ার্ড, মহাত্মা গান্ধী এ্যাওয়ার্ড, লোকাল সোস্যাল ডেভেপমেন্ট এ্যাওয়ার্ডসহ ৪৩টি সম্মাননা পদক প্রদান করা হয়।</p>
      <p>২০১৬ সালে ৪ঠা জুন রামগঞ্জ উপজেলার ভাদুর ইউনিয়ন পরিষদ নির্বাচনে চেয়ারম্যান নির্বাচিত হন তিনি। এরপর পরিষদের সকল সদস্যদের নিয়ে বিভিন্ন ওয়ার্ড ভিত্তিক সমস্যা চিহ্নিত করে সমাধানের উদ্যোগ গ্রহণ এবং ইউনিয়ন পরিষদ কর্তৃক জন্মনিবন্ধন, চেয়ারম্যান সার্টিফিকেট, ওয়ারিশ সনদসহ সকল সেবা দ্রুততার সহিত দেয়ার ব্যবস্থা গ্রহণ করেন। ইউনিয়ন বাসিন্দা রামগঞ্জ রেসিডেন্সিয়াল স্কুল এন্ড কলেজের অধ্যক্ষ আনোয়ার হোসেন পাটোয়ারী, অবসরপ্রাপ্ত সেনা সার্জেন্ট বাচ্ছু আঠিয়া, ব্যবসায়ী ফারুক হোসেন পাটোয়ারী, সমেষপুর প্রাথমিক বিদ্যালয় শিক্ষক সফিউল আজম, ফারুক হোসেনসহ বেশ কয়েকজন চেয়ারম্যানের কার্যক্রমে সন্তুষ্টি প্রকাশ করে জানান, যে কোন সমস্যায় লোকজন ইউনিয়ন পরিষদে গেলে চেয়ারম্যান আন্তরিকতার সঙ্গে দ্রুত সমাধান করে দেন। এলাকার রাস্তাঘাট, পুল, কালভার্ট, স্কুল, মাদ্রাসার অনেক উন্নয়ন হয়েছে। পরিষদের সদস্য আঃ আজিজ, জাহাঙ্গীর আলম ভাবলু, সালাউদ্দিন সুমন, দুলাল পাটোয়ারী, জামাল হোসেন জানান, চেয়ারম্যান শুরু থেকে পরিষদের যে কোন উন্নয়ন কাজ, বয়স্কভাতা, বিধবা ভাতা, প্রতিবন্ধী ভাতা, মাতৃত্বকালীন ভাতাসহ সরকারি যে কোন কর্মসূচিতে ও গ্রাম আদালতে অভিযোগ সমাধানে সকল সদস্যদের সাথে সমন্বয় করে সমাধান করে থাকেন। জাহিদ হোসেন ভূইয়া বলেন, আমার বাবাও অত্র ইউনিয়নের একজন চেয়ারম্যান হিসেবে জনগণের সেবা করে গেছেন।</p>
      <p>আমিও বাবার মতো জনগণের সেবা করে যেতে চাই। কতটুকু সফল হতে পেরেছি সেটা জনগণ বিচার করবে। জেলার শ্রেষ্ঠ চেয়ারম্যান ও যেসব সম্মাননা পেয়েছি এগুলো ইউনিয়নবাসীর অর্জন। তারা আমাকে ভোট দিয়ে নির্বাচিত করে এবং সহযোগিতা না করলে আমার দ্বারা এ সম্মাননা অর্জন করা সম্ভব হতো না।</p>
      <p> </p>
      <p>এই বিভাগের সর্বাধিক পঠিত</p>
    </article>
  </body>
</html>