<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699126/%D8%A7%D8%B7%D9%84%D8%A7%D8%B9%DB%8C%D9%87-%D8%B3%D8%AA%D8%A7%D8%AF-%D8%AD%D9%85%D8%A7%DB%8C%D8%AA-%D9%85%D8%B9%DB%8C%D8%B4%D8%AA%DB%8C-%D9%BE%D8%B1%D8%AF%D8%A7%D8%AE%D8%AA-%DA%A9%D9%85%DA%A9-%D8%AD%D9%85%D8%A7%DB%8C%D8%AA-%D9%85%D8%B9%DB%8C%D8%B4%D8%AA%DB%8C-%D8%AA%D8%A7-%D9%BE%D8%A7%DB%8C%D8%A7%D9%86-%D8%B1%D9%88%D8%B2-%D8%B4%D9%86%D8%A8%D9%87-2-%D8%A2%D8%B0%D8%B1"/>
    <meta property="og:site_name" content="عصر ايران"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="اطلاعیه ستاد حمایت معیشتی: پرداخت کمک حمایت معیشتی تا پایان روز شنبه 2 آذر"/>
    <meta property="og:description" content="​کمک حمایت معیشتی دولت پس از بررسی‌های انجام شده به حدود ۶۰ میلیون نفر پرداخت می‌شود. پرداخت به این تعداد که بالغ بر ۷۰ درصد جمعیت کشور را دربر می گیرد تا پایان روز شنبه ۲ آذر ۱۳۹۸ به مشمولین ادامه خواهد داشت."/>
  </head>
  <body>
    <article>
      <h1>اطلاعیه ستاد حمایت معیشتی: پرداخت کمک حمایت معیشتی تا پایان روز شنبه 2 آذر</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/28/1038663_658.jpg"/>
      </figure>
      <p>​کمک حمایت معیشتی دولت پس از بررسی‌های انجام شده به حدود ۶۰ میلیون نفر پرداخت می‌شود. پرداخت به این تعداد که بالغ بر ۷۰ درصد جمعیت کشور را دربر می گیرد تا پایان روز شنبه ۲ آذر ۱۳۹۸ به مشمولین ادامه خواهد داشت.</p>
      <p>به گزارش ایلنا، پرداخت کمک حمایت معیشتی دولت به مشمولین تا پایان روز شنبه ۲ آذر ۱۳۹۸ انجام می‌شود. پس از تاریخ مذکور، کسانی که مشمول این طرح نشده‌اند، می‌توانند مراتب استحقاق خود را با ارسال شماره ملی سرپرست خانواراز طریق شماره‌گیری #۶۳۶۹* اعلام نمایند. تاکید می‌شود که شماره تلفن همراه، می‌بایست به نام سرپرست خانوار باشد.</p>
      <p>پس از رسیدگی و بررسی استطاعت مالی افراد متقاضی، اقدام لازم برای واریز وجه مذکور صورت خواهد گرفت.</p>
      <p>در صورتی‌که استحقاق متقاضیان تایید شود، مبلغ کمک حمایت معیشتی از ابتدای اجرای طرح به حساب آنان واریز خواهد شد.</p>
      <p>یادآوری می شود، افراد از هرگونه مراجعه حضوری و تماس تلفنی به کلیه وزارتخانه‌ها، دستگاه‌ها و سازمان‌ها در استان‌ها و شهرستان‌ها از جمله این وزارتخانه و سازمان هدفمندی یارانه‌ها خودداری نمایند.</p>
      <p>اطلاع‌رسانی لازم، در اطلاعیه های بعدی ستاد حمایت معیشتی یا توسط سخنگوی این ستاد و از طریق رسانه ملی، خبرگزاری‌ها و مطبوعات متعاقبا صورت خواهد گرفت.</p>
    </article>
  </body>
</html>