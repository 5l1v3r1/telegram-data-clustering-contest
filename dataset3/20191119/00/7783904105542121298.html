<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nagpurtoday.in/maha-metro-telengana-nagpur-news-majhi-metro/11192025"/>
    <meta property="og:site_name" content="Nagpur Today"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="महा मेट्रो के कार्यो से तेलंगाना का शिष्टमंडल प्रभावित"/>
    <meta property="og:description" content="प्रबंध निदेशक से तेलंगाना मेट्रो को सहयोग की अपेक्षा नागपूर: तेलंगाना सरकार के १२ सदस्सीय शिष्टमंडलने मंगलवार को प्रधान सचिव श्री. अरविंद कुमार और हैदराबाद के महापौर डॉ. बोंटू राममोहन के नेतृत्व मे महा मेट्रो की नागपूर मेट्रो रेल परियोजना का निरीक्षण दौरा किया. महा मेट्रो के प्रबंध निदेशक डॉ. बृजेश दीक्षित से हुई चर्चा […]"/>
  </head>
  <body>
    <article>
      <h1>महा मेट्रो के कार्यो से तेलंगाना का शिष्टमंडल प्रभावित</h1>
      <address><time datetime="2019-11-19T00:00:00+00:00">19 Nov 2019</time> by <a rel="author">Nagpur Today, Nagpur News</a></address>
      <p>प्रबंध निदेशक से तेलंगाना मेट्रो को सहयोग की अपेक्षा</p>
      <figure>
        <img src="https://www.nagpurtoday.in/wp-content/uploads/2019/11/IMG-20191119-WA0020-1.jpg"/>
      </figure>
      <p>नागपूर: तेलंगाना सरकार के १२ सदस्सीय शिष्टमंडलने मंगलवार को प्रधान सचिव श्री. अरविंद कुमार और हैदराबाद के महापौर डॉ. बोंटू राममोहन के नेतृत्व मे महा मेट्रो की नागपूर मेट्रो रेल परियोजना का निरीक्षण दौरा किया.</p>
      <p>महा मेट्रो के प्रबंध निदेशक डॉ. बृजेश दीक्षित से हुई चर्चा के दौरान शिष्टमंडलने महा मेट्रो के कार्यो की सराहाना करते हुए तेलंगाना राज्य मे जारी मेट्रो के कार्यो को सहयोग करने की अपेक्षा व्यक्त की.</p>
      <p>मेट्रो हौऊस मे हुई बैठक के दौरान डॉ. बृजेश दीक्षित ने महा मेट्रो के कार्यो की जानकारी देते हुए बताया की गुणवत्तापूर्ण कार्य करने के साथ ही सभी संभावित स्तर पर परियोजना की लागत मे कटोती सुनिश्चित की गयी है.</p>
      <p>वर्धा मार्गपर मेट्रो लाईन के साथ ही डबल डेकर का निर्माण किया जा रहा है. इसी तरह गड्डीगोदाम मे कामठी मार्गपर ४ स्तरीय परिवहन सुविधा प्रस्तावित की गयी है.</p>
      <p>‘राईट ऑफ वे’ प्रणाली महा मेट्रो के लिए कारगर साबित हो रही है. प्रबंध निदेशक ने बताया की महा मेट्रो की परियोजना मे फ्लाय ऐश का उपयोग किया गया है. पर्यावरण की सुरक्षा के लिए हमारी प्रतिबद्धता है. उन्होने बताया की विभिन्न पहलूओ पर विचार विमर्श कर कार्य करने से परियोजना की लागत मे कमी आयी है.</p>
      <p>६डी बीम जैसी आधुनिक तकनिकी से विभिन्न स्तरो पर बचत की गयी है. महा मेट्रो की फिडर सर्व्हिस, ब्रॉडगेज मेट्रो परियोजना की जानकारी मिलनेपर शिष्टमंडलने तेलंगाना राज्य मे चल रही मेट्रो परियोजना मे महा मेट्रो से सहयोग करने की अपील की.</p>
      <p>चर्चा के दौरान प्रबंध निदेशक ने मेट्रो नियो की जानकारी देते हुए कहा की नाशिक मे मेट्रो नियो परियोजना लागू की जा रही है. यह प्रकल्प देश मे पहला प्रकल्प होगा इसे पूर्ण करने की जिम्मेदारी महा मेट्रो को सौपी गयी है.</p>
      <p>यात्री परिवहन के लिए मेट्रो नियो प्रकल्प काफी सुविधा जनक है. दिनभर के दौरे के दौरान शिष्टमंडलने वर्धा मार्ग स्थित डबल डेकर, कामठी मार्ग स्थित प्रस्तावित चार स्तरीय परिवहन सेवा और कास्टिंग यार्ड का निरीक्षण कर कार्यो का अवलोकन किया.</p>
      <p>प्रेझेन्टेशन के दौरान संचालक (प्रकल्प) श्री. महेश कुमार, कार्यकारी संचालक (प्रशासन) श्री. अनिल कोकाटे, कार्यकारी संचालक (रीच -१) श्री. देवेंद्र रामटेकर, महा व्यवस्थापक (डिझाईन) श्री. एम पी रामनवस और अन्य अधिकारी उपस्थित थे तथा शिष्टमंडल मे तेलंगाना के मुख्य अभियंता श्री. श्रीधर व श्री. मोहम्मद झियाउद्दीन, ओएसडी (गृहनिर्माण) श्री. के सुरेश कुमार, अधीक्षक अभियंता श्री. दथूपंथु व श्री. एस वेंकटरामा साथ ही अन्य अधिकारी उपस्थित थे.</p>
    </article>
  </body>
</html>