<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prabhanews.com/2019/11/%e0%b0%ac%e0%b0%b9%e0%b0%bf%e0%b0%b0%e0%b0%82%e0%b0%97-%e0%b0%aa%e0%b1%8d%e0%b0%b0%e0%b0%a6%e0%b1%87%e0%b0%b6%e0%b0%be%e0%b0%b2%e0%b0%b2%e0%b1%8b-%e0%b0%ae%e0%b0%b2%e0%b0%b5%e0%b0%bf%e0%b0%b8%e0%b0%b0/"/>
    <meta property="og:site_name" content="ఆంధ్రప్రభా"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="బహిరంగ ప్రదేశాలలో మలవిసర్జన చేస్తే జరిమానా వాత.."/>
    <meta property="og:description" content="పెంచికల్‌ పేట్‌,  : బహిరంగ ప్రదేశాలలో మల విసర్జన చేయరాదని ఎంపీడీఓ శ్రీనివాస్‌ అన్నారు. మంగళవారం మండల కేంద్రంలో సర్పంచ్‌ గణపురం కావ్య ఆధ్వర్యంలో ప్రపంచ మరుగుదొడ్ల దినోత్సవాన్ని పురస్కరించుకుని విద్యార్థులతో ర్యాలీ నిర్వహించారు. వివిద పాఠశాలల విద్యార్థులు ర్యాలీలో పాల్గొని మరుగుదొడ్ల ఆవిశ్యకత గురించి నినాదాలు చేస్తూ ర్యాలీ నిర్వహించారు. దీంతో పాటు మండలంలోని అన్ని గ్రామాలలో విద్యార్థులతో ర్యాలీలు నిర్వహించారు. మండల కేంద్రంలో నిర్వహించిన ర్యాలీకి ముఖ్యఅతిథిగా ఎంపీడీఓ శ్రీనివాస్‌ పాల్గొని మరుగుదొడ్లు నిర్మించుకుని వాడకలోకి తీసుకురావాలని , బహిరంగ ప్రదేశాలలో బహిర్భూమి చేయడంతో పర్యావరణ వినాశనానికి కారణమవుతున్నారని, అంతే కాకుండా అనారోగ్యాలకు కారణమని దీంతో రోగాలు వ్యాప్తి చెందుతున్నాయన్నారు. చేడ్వాయి గ్రామంలో నూతనంగా నిర్మించిన మరుగుదొడ్లను కార్యదర్శి శాంతయ్య ప్రారంభించారు. మరుగుదొడ్లను వాడకపోయినట్లయితే రూ. 500 జరిమానా విధిస్తామని ఆయన అన్నారు. అనంతరం గ్రామంలో చెత్త తరలించేందుకు ట్రాక్టర్‌ లేకపోవడంతో ఎడ్లబండి సహాయంతో చెత్తను డంపింగ్‌యార్డుకు తరలించారు. ఈ కార్యక్రమాలలో సర్పంచ్‌లు చౌదరి సుజాత, ఉపాసి సంజీవ్‌, మేకల కమల, మధునయ్య…"/>
  </head>
  <body>
    <article>
      <h1>బహిరంగ ప్రదేశాలలో మలవిసర్జన చేస్తే జరిమానా వాత..</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>పెంచికల్‌ పేట్‌,  : బహిరంగ ప్రదేశాలలో మల విసర్జన చేయరాదని ఎంపీడీఓ శ్రీనివాస్‌ అన్నారు. మంగళవారం మండల కేంద్రంలో సర్పంచ్‌ గణపురం కావ్య ఆధ్వర్యంలో ప్రపంచ మరుగుదొడ్ల దినోత్సవాన్ని పురస్కరించుకుని విద్యార్థులతో ర్యాలీ నిర్వహించారు. వివిద పాఠశాలల విద్యార్థులు ర్యాలీలో పాల్గొని మరుగుదొడ్ల ఆవిశ్యకత గురించి నినాదాలు చేస్తూ ర్యాలీ నిర్వహించారు. దీంతో పాటు మండలంలోని అన్ని గ్రామాలలో విద్యార్థులతో ర్యాలీలు నిర్వహించారు. మండల కేంద్రంలో నిర్వహించిన ర్యాలీకి ముఖ్యఅతిథిగా ఎంపీడీఓ శ్రీనివాస్‌ పాల్గొని మరుగుదొడ్లు నిర్మించుకుని వాడకలోకి తీసుకురావాలని , బహిరంగ ప్రదేశాలలో బహిర్భూమి చేయడంతో పర్యావరణ వినాశనానికి కారణమవుతున్నారని, అంతే కాకుండా అనారోగ్యాలకు కారణమని దీంతో రోగాలు వ్యాప్తి చెందుతున్నాయన్నారు. చేడ్వాయి గ్రామంలో నూతనంగా నిర్మించిన మరుగుదొడ్లను కార్యదర్శి శాంతయ్య ప్రారంభించారు. మరుగుదొడ్లను వాడకపోయినట్లయితే రూ. 500 జరిమానా విధిస్తామని ఆయన అన్నారు. అనంతరం గ్రామంలో చెత్త తరలించేందుకు ట్రాక్టర్‌ లేకపోవడంతో ఎడ్లబండి సహాయంతో చెత్తను డంపింగ్‌యార్డుకు తరలించారు. ఈ కార్యక్రమాలలో సర్పంచ్‌లు చౌదరి సుజాత, ఉపాసి సంజీవ్‌, మేకల కమల, మధునయ్య, ఆయా గ్రామాల కార్యదర్శులు, ఉపాధ్యాయులు, విద్యార్థులు, తదితరులు పాల్గొన్నారు.</p>
    </article>
  </body>
</html>