<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082717737/%D8%A2%D8%B0%D8%B1-%D9%85%D9%86%D8%B5%D9%88%D8%B1%DB%8C-%D9%85%D8%B3%D8%A6%D9%88%D9%84%DB%8C%D9%86-%D8%A8%D9%87-%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D9%85%D8%B1%D8%AF%D9%85-%D9%BE%D8%A7%D8%B3%D8%AE-%D9%82%D8%A7%D9%86%D8%B9-%DA%A9%D9%86%D9%86%D8%AF%D9%87-%D8%A8%D8%AF%D9%87%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-19T00:45:00+00:00"/>
    <meta property="og:title" content="آذر منصوری: مسئولین به اعتراضات مردم پاسخ قانع کننده بدهند"/>
    <meta property="og:description" content="یک فعال سیاسی بر ضرورت گفت‌وگو و تعامل دو سویه میالن حاکمیت و ملت برای جلوگیری از سوء استفاده دشمنان تاکید کرد."/>
  </head>
  <body>
    <article>
      <h1>آذر منصوری: مسئولین به اعتراضات مردم پاسخ قانع کننده بدهند</h1>
      <address><time datetime="2019-11-19T00:45:00+00:00">19 Nov 2019, 00:45</time> by <a rel="author">صدف صمیمی</a></address>
      <p>یک فعال سیاسی بر ضرورت گفت‌وگو و تعامل دو سویه میالن حاکمیت و ملت برای جلوگیری از سوء استفاده دشمنان تاکید کرد.</p>
      <p>آذر منصوری در گفت‌وگو با ایسنا، در ارتباط با ضرورت تعامل میان مسئولین و مردم در زمان اجرایی شدن طرح اصلاح قیمت بنزین اظهار کرد: می‌شد در یک شیب ملایم‌تر و همراه با تحقق نظام جامع رفاه اجتماعی، قیمت بنزین را واقعی کرد. اعتراض حق مردم است و باید صدای اعتراضشان شنیده شود و مسئولین وظیفه دارند تا به اعتراضات آنها پاسخ قانع کننده بدهند. اگر با توضیحات مسئولین مردم قانع نشدند تصمیم‌گیری‌ها و رویه‌ها باید با رای و نظر ملت و با نظرات کارشناسی اصلاح شود.</p>
      <p>وی با بیان اینکه "مردم در جستجوی کرامت هستند و وظیفه حکومت اسلامی حفظ این کرامت است"  خاطرنشان کرد: طبیعی است به محض اینکه اعتراضی در این‌ کشور شکل می گیرد مخالفین ایران روی موج آن سوار می شوند و به آن بال وپر می دهند تا بهره برداری های خود را بکنند. راهش این است که قبل از اتخاذ تصمیمات بزرگ که برای مردم و حکومت حکم جراحی را دارد، مقدمات آن از طریق ارتباط دو سویه مسئولین و افکار عمومی فراهم شود. راه حل آن‌گفت‌وگو با مردم و نظر خواهی از آنان و به رسمیت شناختن خواست اکثریت ملت است.</p>
      <p>این عضو شورایعالی سیاستگذاری اصلاح‌طلبان در پایان گفت: بعد از آرام شدن فضا باید نشست  و در این خصوص آسیب شناسی کرد تا بین اجزا حکومت و مردم تفاهم و توافقی بر سر حل این مسائل شکل گیرد.</p>
      <p>انتهای پیام</p>
    </article>
  </body>
</html>