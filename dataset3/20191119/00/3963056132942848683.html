<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/mondo/francia_donna_incinta_uccisa_branco_cani_news-4873092.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Donna incinta uccisa in Francia da un branco di cani mentre passeggiava con il suo"/>
    <meta property="og:description" content="Era con il suo cane nella foresta di Retz, nel nord della Francia, quando è stata circondata da un branco di cani che l'hanno attaccata e uccisa. Prima di essere assalita, aveva..."/>
  </head>
  <body>
    <article>
      <h1>Donna incinta uccisa in Francia da un branco di cani mentre passeggiava con il suo</h1>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>Era con il suo cane nella foresta di Retz, nel nord della <a href="http://www.ilmessaggero.it/t/francia/">Francia</a>, quando è stata circondata da un branco di cani che l'hanno attaccata e uccisa. Prima di essere assalita, aveva telefonato al compagno per «segnalargli la presenza di cani minacciosi». E' morta così, a 150 chilometri dal confine con il Belgio, una donna incinta di 29 anni. <b>I <a href="http://www.ilmessaggero.it/t/cani/">cani </a>che l'hanno aggredita potrebbero essere gli stessi che stavano partecipando a una battuta di caccia al cervo</b> nella stessa zona. Lo hanno reso noto fonti giudiziarie.</p>
      <p><a href="https://www.ilmessaggero.it/animali/cane_cade_vasca_salvato_pompieri_iportemia_terracina_oggi_ultime_notizie-4715508.html">Cane cade nella vasca piena d'acqua, salvato dopo tre giorni dai pompieri: era in iportemia</a><br/> </p>
      <figure>
        <iframe data-src="https://twitter.com/F3Picardie/status/1196753939875729408?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>La morte della donna è stata provocata da «un'emorragia conseguenza di diversi morsi di cani alle braccia e alle gambe, ma anche alla testa», ha spiegato il procuratore di Soissons, Frédéric Trinh. Sono stati effettuati «prelievi su 93 cani», ha precisato, quelli appartenenti alla vittima, che ne aveva 5 in totale, più molti altri che stavano partecipando alla caccia al cervo nei paraggi. L'obiettivo è «soprattutto di identificare il cane o i cani che hanno morso». Alcuni fra gli animali aggressori hanno morso provocando la morte della donna, altri hanno continuato anche dopo il decesso.</p>
      <footer>Ultimo aggiornamento: 17:58<br/>© RIPRODUZIONE RISERVATA</footer>
    </article>
  </body>
</html>