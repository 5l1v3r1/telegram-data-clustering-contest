<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.quotidianosanita.it/lavoro-e-professioni/articolo.php?articolo_id=78936"/>
    <meta property="og:site_name" content="quotidianosanità.it"/>
    <meta property="article:published_time" content="2019-11-19T00:00:00+00:00"/>
    <meta property="og:title" content="Insediato il Consiglio direttivo della Società Italiana di Farmacia Clinica e Terapia"/>
    <meta property="og:description" content="- Si è insediato il 16 novembre 2019, con la prima riunione formale, il nuovo Consiglio direttivo della Società Italiana di Farmacia Clinica e Terapia (SIFaCT), che sarà in carica per il prossimo biennio. Al Presidente entrato in carica, Angelo Palozzo (IOV Padova) e al past-president Mauro De Rosa, si affiancano il presidente eletto Francesca Venturini (Azienda Ospedaliera di Padova),  e i consiglieri Daniele Mengato (Ospedale di Bolzano), Carla Masini (IRST Meldola), Annarita Gasbarro (Policlinico di Bari), Riccardo Provasi (Azienda Sanitaria Universitaria Integrata,Trieste), Gisella Carrucciu (Azienda Ospedaliera Brotzu, Cagliari) e Francesco Rimoli (USL 4 Toscana, Ospedale di Prato).   Il Consiglio Direttivo è stato rinnovato nel corso del 7^ Congresso Nazionale SIFaCT, svoltosi a Bologna dal 24 al 26 Ottobre 2019, dal titolo “Farmacia clinica 3.0: ritorno al futuro”.   “E’ dalle risultanze di questo evento che il nuovo direttivo inizierà a lavorare – si legge in una nota -, in continuità con il programma…"/>
  </head>
  <body>
    <article>
      <h1>Insediato il Consiglio direttivo della Società Italiana di Farmacia Clinica e Terapia</h1>
      <h2>
        <i>Alla presidenza Angelo Palozzo. Il Consiglio Direttivo è stato rinnovato nel corso del 7º Congresso Nazionale SIFaCT, svoltosi a Bologna dal 24 al 26 Ottobre 2019, dal titolo “Farmacia clinica 3.0: ritorno al futuro”.</i>
      </h2>
      <address>
        <time datetime="2019-11-19T00:00:00+00:00">19 Nov 2019</time>
      </address>
      <p>
        <pic src="http://www.quotidianosanita.it/lavoro-e-professioni/../../img_prima/front616074.jpg" width="150" height="150"/>
      </p>
      <p>- Si è insediato il 16 novembre 2019, con la prima riunione formale, il nuovo Consiglio direttivo della Società Italiana di Farmacia Clinica e Terapia (SIFaCT), che sarà in carica per il prossimo biennio. Al Presidente entrato in carica, <b>Angelo Palozzo</b> (IOV Padova) e al past-president <b>Mauro De Rosa</b>, si affiancano il presidente eletto <b>Francesca Venturini</b> (Azienda Ospedaliera di Padova),  e i consiglieri <b>Daniele Mengato</b> (Ospedale di Bolzano), <b>Carla Masini</b> (IRST Meldola), <b>Annarita Gasbarro</b> (Policlinico di Bari), <b>Riccardo Provasi</b> (Azienda Sanitaria Universitaria Integrata,Trieste), <b>Gisella Carrucciu</b> (Azienda Ospedaliera Brotzu, Cagliari) e <b>Francesco Rimoli</b> (USL 4 Toscana, Ospedale di Prato).<br/> <br/>Il Consiglio Direttivo è stato rinnovato nel corso del 7^ Congresso Nazionale SIFaCT, svoltosi a Bologna dal 24 al 26 Ottobre 2019, dal titolo “Farmacia clinica 3.0: ritorno al futuro”.<br/> <br/>“E’ dalle risultanze di questo evento che il nuovo direttivo inizierà a lavorare – si legge in una nota -, in continuità con il programma svolto finora dalla società scientifica, nell’ottica di sviluppare il modello di farmacista clinico adattato alla realtà italiana. In questa direzione si sono sviluppate, ed in parte completate, diverse linee di ricerca. Per importanza spiccano il progetto AVVICINARE sulla produzione di evidenze da dati non originali, e lo studio multicentrico prospettico QOSMOS sulla qualità della vita dei pazienti con sclerosi multipla. Durante il congresso sono emersi con forza i concetti di ricerca con dati originali in rete e di una formazione strutturata per il farmacista clinico. Fra gli argomenti trattati nel campo della farmacia clinica sono stati identificati come prioritari i progetti in ambito geriatrico e per i pazienti con HIV. L’oncologia, da sempre presente nei programmi SIFaCT, avrà degli specifici focus in oncoematologica e nella gestione delle terapie avanzate”.</p>
      <figure>
        <img src="http://www.quotidianosanita.it/allegati/create_pdf.php?all=7644688.jpg"/>
      </figure>
      <p> <br/>In alto da sinistra <b>Francesca Venturini </b>(presidente eletto e presidente congresso nazionale 2019), <b>Riccardo Provasi,</b> <b>Anna Rita Gasbarro,</b> <b>Daniele Mengato</b> e. nella fila in basso da sinistra <b>Francesco Provasi</b>, <b>Gisella Carrucciu,</b> A<b>ngelo Palozzo</b> ( presidente in carica ) e <b>Carla Masini</b>.</p>
      <p>
        <i>Allegati:<br/></i>
        <pic src="http://www.quotidianosanita.it/lavoro-e-professioni/../impaginazione_n/quadratino.png" width="10" height="10"/>
        <a href="http://www.quotidianosanita.it/lavoro-e-professioni/../allegati/create_pdf.php?all=7644688.jpg"> Foto</a>
      </p>
    </article>
  </body>
</html>