<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640702/%D8%A8%D8%B1%D9%81-%D9%88-%D8%B3%DB%8C%D9%84%D8%A7%D8%A8%E2%80%8C-%D9%82%D8%B1%D8%A8%D8%A7%D9%86%DB%8C-%DA%AF%D8%B1%D9%81%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T12:56:00+00:00"/>
    <meta property="og:title" content="برف و سیلاب‌ قربانی گرفت"/>
    <meta property="og:description" content="در اثر بارش سنگین برف، طغیان رودخانه‌ها و دریاچه‌ها و وقوع سیلاب‌ در اتریش تاکنون یک نفر کشته و دو نفر دیگر زخمی شدند."/>
  </head>
  <body>
    <article>
      <h1>
        <a href="https://www.bultannews.com/fa/news/640702/%D8%A8%D8%B1%D9%81-%D9%88-%D8%B3%DB%8C%D9%84%D8%A7%D8%A8%E2%80%8C-%D9%82%D8%B1%D8%A8%D8%A7%D9%86%DB%8C-%DA%AF%D8%B1%D9%81%D8%AA">برف و سیلاب‌ قربانی گرفت</a>
      </h1>
      <h2>در اثر بارش سنگین برف، طغیان رودخانه‌ها و دریاچه‌ها و وقوع سیلاب‌ در اتریش تاکنون یک نفر کشته و دو نفر دیگر زخمی شدند.</h2>
      <address><time datetime="2019-11-19T12:56:00+00:00">19 Nov 2019, 12:56</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، یک مرد ۸۰ ساله به دلیل دفن شدن خانه‌اش در زیر آوارهای گِلرودها در ناحیه "بد کلاینکرشایم" واقع در جنوب اتریش کشته شده است.</p>
      <p>وقوع گِلرود هم‌چنین در ناحیه "بد گزته‌آین" واقع در جنوب شهر "زالتسبورگ" اتریش منجر به تخریب دو خانه و دفن دو زن زیر آوارها شد. آتش‌نشانان یکی از آن‌ها را به سرعت و دیگری را پس از چند ساعت نجات دادند. هر دوی این زن‌ها مجروح و به بیمارستان منتقل شدند.</p>
      <p>در "گورکتال" واقع در منطقه "کِرنتِن" نیز حدود ۷۰ آتش‌نشان به دلیل طغیان رودخانه "گورک" مجبور به تخلیه ساکنان ۱۵ ساختمان شدند.</p>
      <p>به دنبال بارش سنگین برف در اتریش چندین خط قطار با اختلال مواجه شده و حدود ۱۷۰۰ خانه نیز برای چندین ساعت با قطعی برق روبه‌رو شدند.</p>
      <p>هم‌چنین راه‌های ارتباطی چندین روستا در جنوب اتریش به دلیل بارش شدید برف مسدود شده است.</p>
      <p>بنا بر گزارش آسوشیتدپرس، مدارس اتریش فعلاََ تعطیل شده و بالگردها کوه‌های مجاور مناطق مسکونی را به دلیل وقوع بهمن‌های احتمالی مورد بررسی قرار داده‌اند.</p>
    </article>
  </body>
</html>