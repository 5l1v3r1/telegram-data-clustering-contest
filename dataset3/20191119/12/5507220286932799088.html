<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187080/"/>
    <meta property="og:site_name" content="Janam TV"/>
    <meta property="article:published_time" content="2019-11-19T12:53:41+00:00"/>
    <meta property="og:title" content="അടുത്ത അഞ്ച് ദിവസത്തേക്ക് സംസ്ഥാനത്ത് കനത്ത മഴ ; കാലാവസ്ഥാ വിഭാഗത്തിന്റെ മുന്നറിയിപ്പ്"/>
    <meta property="og:description" content="കൊച്ചി : അടുത്ത അഞ്ച് ദിവസത്തേക്ക് കേരളത്തിലും തമിഴ് നാട്ടിലും കനത്ത ഇടിയോടു കൂടിയ മഴ പെയ്യുമെന്ന് കാലാവസ്ഥാ വിഭാഗത്തിന്റെ മുന്നറിയിപ്പ് . ഇന്ത്യയിലെ"/>
  </head>
  <body>
    <article>
      <h1>അടുത്ത അഞ്ച് ദിവസത്തേക്ക് സംസ്ഥാനത്ത് കനത്ത മഴ ; കാലാവസ്ഥാ വിഭാഗത്തിന്റെ മുന്നറിയിപ്പ്</h1>
      <address><time datetime="2019-11-19T12:53:41+00:00">19 Nov 2019, 12:53</time> by <a rel="author">Janam TV Web Desk</a></address>
      <p>കൊച്ചി : അടുത്ത അഞ്ച് ദിവസത്തേക്ക് കേരളത്തിലും തമിഴ് നാട്ടിലും കനത്ത ഇടിയോടു കൂടിയ മഴ പെയ്യുമെന്ന് കാലാവസ്ഥാ വിഭാഗത്തിന്റെ മുന്നറിയിപ്പ് . ഇന്ത്യയിലെ വടക്കു കിഴക്കൻ മേഖലകളിൽ രൂപപ്പെട്ട അന്തരീക്ഷച്ചുഴിയാണ് കേരളത്തിലെയും തമിഴ്നാട്ടിലെയും മഴയ്ക്കു ശക്തികൂട്ടുന്നത് .കർണാടകയിലും ആന്ധ്രാപ്രദേശിലും മഴ ശക്തി പ്രാപിക്കും.</p>
      <p>കേരളത്തിൽ വടക്കു കിഴക്കൻ മൺസൂൺ ശക്തി പ്രാപിച്ചു. ഇന്ന് തെക്കൻ ജില്ലകളിൽ നല്ല മഴയാണ് ലഭിച്ചത് .തമിഴ്നാട് തീരത്തെത്തിയ മഴ കേരളത്തിന്റെ പല ഭാഗത്തും സാന്നിദ്ധ്യമറിയിക്കുമെന്നും കാലാവസ്ഥ നിരീക്ഷകർ അറിയിച്ചു .</p>
      <p>വരും ദിവസങ്ങളിൽ തമിഴ്നാട്ടിൽ ഇടിയോടു കൂടിയ മഴയ്ക്കും , കേരളത്തിലെ പലയിടങ്ങളിലും കനത്ത മഴയ്ക്കും സാദ്ധ്യതയുണ്ട് . അരുണാചൽ പ്രദേശിലും സിക്കിമിലും ഒറ്റപ്പെട്ട സ്ഥലങ്ങളിൽ കനത്ത മഞ്ഞു വീഴ്ചയ്ക്കും ഇടിയോടു കൂടിയ മഴയ്ക്കും സാധ്യതയുണ്ടെന്ന് കാലാവസ്ഥാ വിഭാഗം വ്യക്തമാക്കി.</p>
    </article>
  </body>
</html>