<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_1143404501_Frenski_hirurg_e_obvinen_v_iznasilvane_na_nad_250_detsa"/>
    <meta property="og:site_name" content="webcafé"/>
    <meta property="article:published_time" content="2019-11-19T12:42:00+00:00"/>
    <meta property="og:title" content="Френски хирург е обвинен в изнасилване на над 250 деца"/>
    <meta property="og:description" content="68-годишен пенсиониран френски хирург е обвинен за изнасилване и сексуално посегателство над множество непълнолетни. Разследването срещу него до момента показва, че той може има около 250 потенциални жертви, съобщава АФП."/>
  </head>
  <body>
    <article>
      <h1>Френски хирург е обвинен в изнасилване на над 250 деца</h1>
      <address><time datetime="2019-11-19T12:42:00+00:00">19 Nov 2019, 12:42</time> by <a rel="author" href="https://www.webcafe.bg/author/id_1_Webcafe" target="_blank">Webcafe</a></address>
      <figure>
        <img src="https://images.webcafe.bg/2012/09/22/ffds/618x346.jpg"/>
        <figcaption>Ако фактите се потвърдят това ще бъде най-мащабния педофилски скандал във Франция.<cite>Снимка: © SXC.hu</cite></figcaption>
      </figure>
      <p>68-годишен пенсиониран френски хирург е обвинен за изнасилване и сексуално посегателство над множество непълнолетни. Разследването срещу него до момента показва, че той може има около 250 потенциални жертви, съобщава АФП.</p>
      <p>
        <b>Ако фактите се потвърдят това ще бъде най-мащабния педофилски скандал във Франция.</b>
      </p>
      <p>Лекарят Джоел Льо Скуарнек е арестуван през май 2017 с повдигнато обвинение за сексуално посегатество над четири непълнолетни момичета, в периода между 1989 г. и 2017 г. когато той е работил в болници в Бретан, Турен, Шарант и Йонзак.</p>
      <p>Той е задържан преди две години след жалба за изнасилване, подадена от родителите на момиче, живеещи близо до дома на лекаря в Йонзак. Това дава началото на разследването.</p>
      <p>Срещу лекаря са подадени общо над 184 жалби от момичета, (181 от тях непълнолетни), които твърдят, че той е упражнил сексуално посегателство върху тях. Това обяви в понеделник прокурора в града Ла Рошел Лоран Зухович.</p>
      <p>
        <b>Случаят е отстъпен в полза на прокуратурата в града Лориан, която пази в тайна повечето от детайлите по разследването, докато то все още тече.</b>
      </p>
      <p>Според разследването 100 случаи на сексуално посегателство са отбелязани само в департамента Морбиан и 23 в региона Финистер.</p>
      <p>209 от всички 250 предполагаеми жертви са били привикани на разпит, като много от тях съобщават конкретни спомени за случаите.</p>
      <p>По време на втората съдебна процедура Джоел ще бъде съден за изнасилвания над непълнолетни лица под 16 години.</p>
      <p>Хирургът е записвал имената и телефонните номера на младите момичета в лични тефтери, показва разследването. Той описвал сексуалните актове и своите фантазии с момичетата с рисунки от края на 80-те години.</p>
      <p>
        <b>По време на претърсване в дома му разследващите са открили и детска порнография, кукли и перуки.</b>
      </p>
      <p>В момента разследването трябва да установи дали сексуалните посегателства са се случили в действителност или това са фантазии на лекаря, съобщава френското издание "Ouest France".</p>
      <p>Втората съдебна процедура ще се проведе от 13 до 17 март 2020 год. Тогава ще се установи и присъдата на 68-годишния лекар. До момента той се намира в затвора.</p>
      <related>
        <h4>Още по темата</h4>
        <a href="https://www.webcafe.bg/webcafe/svyat/id_1613238841"/>
      </related>
    </article>
  </body>
</html>