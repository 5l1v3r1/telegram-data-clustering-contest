<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/ukradl-21-wkretarek-i-sprzedal-je-w-lombardach-kolejnej-nie-zdazyl-ukrasc/"/>
    <meta property="og:site_name" content="lublin112.pl"/>
    <meta property="article:published_time" content="2019-11-19T12:10:00+00:00"/>
    <meta property="og:title" content="Ukradł 21 wkrętarek i sprzedał je w lombardach. Kolejnej nie zdążył ukraść"/>
    <meta property="og:description" content="Policjanci z Lublina zatrzymali sprawcę kradzieży elektronarzędzi. Mężczyzna swój czyn tłumaczył trudną sytuacją finansową."/>
  </head>
  <body>
    <article>
      <h1>Ukradł 21 wkrętarek i sprzedał je w lombardach. Kolejnej nie zdążył ukraść</h1>
      <address>
        <time datetime="2019-11-19T12:10:00+00:00">19 Nov 2019, 12:10</time>
      </address>
      <p>
        <b>Policjanci z Lublina zatrzymali sprawcę kradzieży elektronarzędzi. Mężczyzna swój czyn tłumaczył trudną sytuacją finansową.</b>
      </p>
      <p>Policjanci z V komisariatu przyjęli zgłoszenie o kradzieży elektronarzędzi w jednym z marketów na terenie Lublina. Mundurowi ustalili, że sprawcą może być jeden z pracowników.</p>
      <p>Mężczyzna został zatrzymany przy współpracy z pracownikami ochrony obiektu. 33-latek wpadł na gorącym uczynku. Mieszkaniec Lublina na swoim koncie ma kradzież 21 wkrętarek akumulatorowych o łącznej wartości 12 tys. złotych.</p>
      <p>33-latek z Lublina usłyszał łącznie 17 zarzutów, do których popełnienia się przyznał. Wyjaśnił, że kradł z powodu trudnej sytuacji finansowej. Skradzione wkrętarki mężczyzna sprzedawał w lombardach. Mundurowi odzyskali część skradzionego mienia. 33-latkowi grozi kara 5 lat pozbawienia wolności.</p>
      <p>(fot. pixabay.com)</p>
    </article>
  </body>
</html>