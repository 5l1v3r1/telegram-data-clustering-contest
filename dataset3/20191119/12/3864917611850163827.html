<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-regions/2821177-prokuratura-nazvala-jmovirnu-pricinu-pozezi-u-vijskovij-castini-na-lvivsini.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T12:22:00+00:00"/>
    <meta property="og:title" content="Прокуратура назвала ймовірну причину пожежі у військовій частині на Львівщині"/>
    <meta property="og:description" content="Військова прокуратура Львівського гарнізону назвала ймовірною причиною пожежі у військовій частині, внаслідок якої загинув офіцер та ще один отримав численні опіки, коротке замикання."/>
  </head>
  <body>
    <article>
      <h1>Прокуратура назвала ймовірну причину пожежі у військовій частині на Львівщині</h1>
      <h2>Військова прокуратура Львівського гарнізону назвала ймовірною причиною пожежі у військовій частині, внаслідок якої загинув офіцер та ще один отримав численні опіки, коротке замикання.</h2>
      <address>
        <time datetime="2019-11-19T12:22:00+00:00">19 Nov 2019, 12:22</time>
      </address>
      <p>Про це повідомила прес-служба <a href="https://vpzhr.gp.gov.ua/ua/news.html?_m=publications&amp;_c=view&amp;_t=rec&amp;id=261309#">військової прокуратури </a>Західного регіону.</p>
      <p>"Військовою прокуратурою Львівського гарнізону зареєстровано кримінальне провадження за ч. 3 ст. 425 КК України у зв’язку з виникненням пожежі в одній з військових частин, що дислокується в Яворівському районі Львівської області. Ймовірною причиною займання є коротке замикання проводів електропостачання. Остаточна причина загоряння та збитки будуть встановлені в ході досудового розслідування",- йдеться у повідомленні.</p>
      <figure>
        <img src="https://static.ukrinform.com/photos/2019_11/1574169578-456.jpg"/>
      </figure>
      <blockquote>
        <b>Читайте також: </b>
        <a href="https://www.ukrinform.ua/rubric-regions/2820808-na-lvivsini-vnaslidok-pozezi-u-vijskovij-castini-zaginuv-oficer.html">На Львівщині внаслідок пожежі у військовій частині загинув офіцер</a>
      </blockquote>
      <p>За даними слідства, загоряння виникло вночі 19 листопада 2019 року в приміщенні штабу. Унаслідок <a href="https://www.ukrinform.ua/tag-pozeza">пожежі</a> загинув т.в.о. командира військової частини та ще один офіцер отримав опіки різних ступенів тяжкості. Майор госпіталізований та перебуває в реанімаційному відділенні.</p>
      <p>На місці події працюють представники військової прокуратури Львівського гарнізону та Територіального управління ДБР, розташованого в м. Львові.</p>
      <p>Фото: військова прокуратура</p>
    </article>
  </body>
</html>