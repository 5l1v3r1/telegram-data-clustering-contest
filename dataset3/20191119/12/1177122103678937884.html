<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/de-ce-zgomotul-de-la-birou-ii-deranjeaza-pe-unii-oameni-mai-mult-decat-pe-alii-148670.html"/>
    <meta property="og:site_name" content="Timpul.md"/>
    <meta property="article:published_time" content="2019-11-19T12:11:00+00:00"/>
    <meta property="og:title" content="De ce zgomotul de la birou îi deranjează pe unii oameni mai mult decât pe alții"/>
    <meta property="og:description" content="Nimănui nu-i place zgomotul de fundal de birou sau click-ul enervant al pixurilor/tastelor, dar pentru unii oameni, aceste zgomote nu sunt doar o problemă, ci sunt un adevărat atac fonic. De ce?..."/>
  </head>
  <body>
    <article>
      <h1>De ce zgomotul de la birou îi deranjează pe unii oameni mai mult decât pe alții</h1>
      <address>
        <time datetime="2019-11-19T12:11:00+00:00">19 Nov 2019, 12:11</time>
      </address>
      <p>Nimănui nu-i place zgomotul de fundal de birou sau click-ul enervant al pixurilor/tastelor, dar pentru unii oameni, aceste zgomote nu sunt doar o problemă, ci sunt un adevărat atac fonic. De ce?</p>
      <p>Conform unui sondaj realizat încă din 2015 cu privire la cele mai enervante zgomote de birou de Avanta Serviced Office Group, conversațiile altora au fost apreciate ca fiind cele mai enervante, urmate îndeaproape de tuse, strănut și trasul nasului, vocile puternice din telefonul cuiva, sunetele de telefoane sau de taste. De ce ne este atât de greu să suportăm aceste zgomote zilnice dintr-un birou?</p>
      <p>Zgomotul ne afectează diferit<br/>În primul rând, există o cantitate extraordinară de variabilitate a zgomotelor pe care indivizi diferiți le pot tolera. Există oameni care efectiv se bucură de atmosfera unui birou zgomotos. În mod bizar, videoclipul Office Sound 2 Hours – care implică exact ceea ce sugerează titlul, și anume două ore de zgomot de fundal dintr-un birou – are în prezent aproximativ 1.864.570 de vizualizări pe YouTube.</p>
      <p>Lucratul cu muzică pe fundal este, de asemenea, extrem de frecvent; Un studiu realizat în 2011 asupra a aproape 300 de angajați dintr-un birou a arătat că, în medie, angajații au petrecut aproape o treime din săptămâna de lucru ascultând diverse genuri. Unii au spus că îi ajută să se concentreze. Altora le-a plăcut din cauza că a oferit o distragere binevenită în timp ce lucrau. Unele companii chiar sfidează preferințele individuale și transmit muzică în boxele birourilor, în încercarea de a îmbunătăți productivitatea angajaților lor.</p>
      <p>Misofonia este o tulburare misterioasă, recent recunoscută, și care înseamnă că anumite sunete cotidiene pot declanșa anxietate, furie sau chiar panică extremă. Zgomotele care o declanșează variază de la cele la care ne putem raporta cu toții, cum ar fi râsetele colegilor veseli sau zgomotul pe care-l fac unii oameni după ce beau ceva sau unele sunt exagerate și sunt din gama de sunete pe care le produc oamenii atunci când înghit sau respiră.</p>
      <p>Acum explicația, de ce nu suntem toți afectați de zgomot în același mod? În 2011, cercetătorii de la University College London și Universitatea din Londra au decis să afle. Ei au solicitat unui număr de 118 elevi de gimnaziu să completeze un chestionar, care a dezvăluit cât de extrovertiți sau introvertiți au fost fiecare. Apoi, elevii au fost supuși unei serii de provocări cognitive. Conform unei teorii proeminente, extrovertiții sunt în mod inerent „substimulați”, astfel încât aceștia tind să caute situații care să crească nivelul lor de adrenalină, precum medii zgomotoase. Între timp, introvertiții au problema opusă. Având în vedere acest lucru, este logic că angajații mai introvertiți sunt mai afectați de zgomotul de fond, deoarece orice lucru care le crește nivelul de adrenalină, cum ar fi muzica sau conversațiile colegilor, ar putea fi copleșitor.</p>
      <figure>
        <iframe src="https://www.youtube.com/embed/D7ZZp8XuUTE" width="560" height="315" data-service="Youtube" scrolling="no"/>
      </figure>
    </article>
  </body>
</html>