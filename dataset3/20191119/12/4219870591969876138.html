<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/planeta.300.html:831113-Americki-sajber-strucnjaci-u-Crnoj-Gori-rade-na-ruskoj-pretnji"/>
    <meta property="og:site_name" content="Вечерње новости"/>
    <meta property="article:published_time" content="2019-11-19T12:33:00+00:00"/>
    <meta property="og:title" content="Američki sajber stručnjaci u Crnoj Gori, rade na ruskoj pretnji"/>
    <meta property="og:description" content="Elitni tim američkih vojnih sajber stručnjaka nalazi se u Podgorici kako bi isplanirao strategiju u borbi protiv potencijalnih ruskih i drugih sajber napada"/>
  </head>
  <body>
    <article>
      <h1>Američki sajber stručnjaci u Crnoj Gori, rade na ruskoj pretnji</h1>
      <address><time datetime="2019-11-19T12:33:00+00:00">19 Nov 2019, 12:33</time> by <a rel="author">Tanjug</a></address>
      <p>
        <b>Elitni tim američkih vojnih sajber stručnjaka nalazi se u Podgorici kako bi isplanirao strategiju u borbi protiv potencijalnih ruskih i drugih sajber napada</b>
      </p>
      <p>Elitni tim američkih vojnih sajber stručnjaka nalazi se u Podgorici kako bi isplanirao strategiju u borbi protiv potencijalnih ruskih i drugih sajber napada, a pre izbora koji će se u Crnoj Gori održati 2020. godine.</p>
      <p>Američka vojska je svoje stručnjake poslala u Crnu Goru, a nakon što su tu državu napali hakeri povezani sa Rusijom i nakon pokušaja državniog udara za vreme izbora 2016. godine, piše AP.</p>
      <p>Crnogorski ministar odbrane Predrag Bošković izjavio je da je zaštita od sajber napada i dezinformacija ključna u zaštiti Balkana od povratka u haos ratnih godina 90-ih, u kojima je desetine hiljada ljudi poginulo zbog raspada bivše Jugoslavije.</p>
      <related>
        <a href="http://www.novosti.rs/vesti/planeta.300.html:825995-Podgorica-od-Amerike-kupuje-67-oklopnjaka"/>
      </related>
      <p>"Videli smo da su se američki izbori (2016) takođe suočili sa određenim hibridnim i sajber napadima. Amerikanci mogu nešto da nauče od nas o potencijalnim pretnjama po njihov sistem i mreže budući da je Crna Gora pravi primer sveobuhvatnog napada pre izbora", rekao je Bošković u intervjuu.</p>
      <p>Jedan od zlonamernih softverskih napada pogodio je crnogorsko Ministarstvo odbrane i to preko običnog mejla i tada je izgledalo da je napad iz zemlje članice NATO, a u stvari je bio hakerski napad.</p>
      <p>"Kada je zaposleni kliknuo na atačment u mejlu, svi kompjuteri u mreži bili su pogođeni i hakeri su mogli da čitaju sve podatke koji su se nalazili u mreži", rekao je Bošković.</p>
      <p>Američka komanda za borbu protiv sajber napada (USCYBERCOM) u saopštenju je istakla projateljstvo sa Crnom Gorom, sa kojom već drugi put sarađuje.</p>
      <p>"Operacije tima su deo napora da se trajno angažuju protivnici u sajber-prostoru, radeći na zaštiti kritične infrastrukture zajedno sa vrednim partnerima i saveznicima. Ove odbrambene operacije takođe stvaraju uvid u protivničke sajber pretnje predstojećim američkim i crnogorskim izborima 2020“, navodi se u saopštenju.</p>
      <p>Kako ocenjuje američka agencija, Crna Gora, koja se nalazi na Balkanu, je strateška oblast u kojoj Rusija pokušava da obnovi svoj istorijski uticaj i dokazala je da je ključni zapadni saveznik u nestabilnom regionu koji je prošao kroz razorni rat tokom 90-ih godina.</p>
      <p>Ruska taktika da potkopa evrointegracije Balkana podrazumeva i anti-zapadnu propagandu napravljenu da omalovažava imidž evropskih demokratija, piše AP i dodaje da su rusje saveznice na Balkanu - Srbija i republika Srpska odlučile da se ne pridruže NATO i da bojkotuju sankcije zapada uvedene Rusiji.</p>
      <p>"Pro-ruska propaganda u ovim zemljama prikazuje Zapad kao neprijatelja Srba", piše američka agencija.</p>
      <related>
        <h4>Srodne vesti</h4>
        <a href="http://www.novosti.rs/vesti/planeta.299.html:830528-Americki-strucnjaci-cuvaju-sajber-prostor-Crne-Gore"/>
        <a href="http://www.novosti.rs/vesti/planeta.300.html:828791-Nemacki-mediji-o-naoruzavanju-Crne-Gore-Nabavljaju-helikoptere-oklopnjake-i-cekaju-radar-velikog-dometa"/>
        <a href="http://www.novosti.rs/vesti/planeta.300.html:827102-NATO-saveznici-i-partneri-Obelezeno-140-godina-saradnje-Crne-Gore-i-Turske"/>
        <a href="http://www.novosti.rs/vesti/planeta.300.html:824253-Stejt-department-poslao-Podgorici-opominjuce-preporuke"/>
        <a href="http://www.novosti.rs/vesti/planeta.300.html:818943-NATO-VEZBA-U-CG-Zajednicki-izazov-u-planinama"/>
      </related>
    </article>
  </body>
</html>