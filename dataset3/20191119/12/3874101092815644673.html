<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/half-life-alyx-valve-yeni-half-life-hazirlaniyor_85109.html"/>
    <meta property="og:site_name" content="CHIP Online"/>
    <meta property="article:published_time" content="2019-11-19T12:00:00+00:00"/>
    <meta property="og:title" content="Half-Life: Alyx: Valve, Yeni Half-Life'a Hazırlanıyor!"/>
    <meta property="og:description" content="Valve, yeni bir Half-Life oyununun geliştirilmekte olduğunu resmi olarak onayladı!"/>
  </head>
  <body>
    <article>
      <h1>Half-Life: Alyx: Valve, Yeni Half-Life'a Hazırlanıyor!</h1>
      <h2>Valve, yeni bir Half-Life oyununun geliştirilmekte olduğunu resmi olarak onayladı!</h2>
      <address><time datetime="2019-11-19T12:00:00+00:00">19 Nov 2019, 12:00</time> by <a rel="author">CHIP Online</a></address>
      <p>Bir süredir fısıltılar duyuluyordu ve görünene göre söylentiler gerçek oluyor: Oyun geliştiricisi Valve, <b>Half-Life: Alyx</b> yayımına hazırlanıyor. Resmi Valve Twitter hesabından yapılan duyuruda firma, yeni yayımı "<b>üst seviye VR oyunu</b>" olarak tanımladı.</p>
      <p>Henüz oyun hakkında pek fazla bilgi bulunmuyor ancak Valve, Half-Life: Alyx hakkında daha fazla detayı Perşembe günü, 21 Kasım'da açıklayacak.</p>
      <p>Half-Life serisine aşina olan kişiler, Alyx adını oyunun evreninden tanıyabilir. Alyx Vance, ilk olarak Half-Life 2'de görülen genç ve öne çıkan bir kadın karakterdi ve oyunun ana karakteri <b>Gordon Freeman</b>'in yakın arkadaşı olmasının yanı sıra Combine'a karşı insan direnişinin önemli isimlerindendi.</p>
      <p>Yeni bir Half-Life oyunu söylentileri, Valve yöneticilerin arasında geçtiği iddia edilen bir görüşmenin internete sızması ile başlamıştı. Sızan bu görüşmede Half-Life: Alyx'in 2020 Mart ayında çıkacağı belirtiliyordu. Aynı sızıntı içerisinde VR oyununun 12 Aralık tarihinde açıklanacağı da söyleniyordu ancak yeni Valve tweet'ine bakılırsa, oyun beklenenden çok daha erken duyuruldu.</p>
      <p>Valve'ın "üst seviye" VR oyununu duyurması, firmanın kendi VR başlığı <b>Valve Index</b> yayımını takip ediyor. Index ilk olarak duyurulduğunda Valve, yıl sona ermeden bir üst seviye VR oyunu yayımlayacağının sözünü vermişti ve görüne göre Half-Life: Alyx tam olarak bu oyun olabilir. Daha fazla bilgi için ise Perşembe'yi beklememiz gerekecek.</p>
    </article>
  </body>
</html>