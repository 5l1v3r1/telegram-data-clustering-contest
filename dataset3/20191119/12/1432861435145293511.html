<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/bgfootballother/venci-stefanov-smqta-che-i-berbatov-ne-e-podhodqsht-za-bfs-obqsni-zashto-1407641.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-19T12:44:00+00:00"/>
    <meta property="og:title" content="Венци Стефанов смята, че и Бербатов не е подходящ за БФС, обясни защо"/>
    <meta property="og:description" content="Босът на Славия - Венцеслав Стефанов, коментира събитията в българския футбол и по конкретно тези в БФС Той категорично обяви, че Михаил Касабов временно изпълнява длъжност шеф на централата ни, независимо от твърденията на Йордан Лечков, че той е наследникът на Борислав Михайлов"/>
  </head>
  <body>
    <article>
      <h1>Венци Стефанов смята, че и Бербатов не е подходящ за БФС, обясни защо</h1>
      <address><time datetime="2019-11-19T12:44:00+00:00">19 Nov 2019, 12:44</time> by <a rel="author">Sportlive.bg</a></address>
      <p>Босът на Славия - Венцеслав Стефанов, коментира събитията в българския футбол и по конкретно тези в <a href="https://www.sportlive.bg/tags/4805"><b>БФС</b></a>. Той категорично обяви, че Михаил Касабов временно изпълнява длъжност шеф на централата ни, независимо от твърденията на <a href="https://www.sportlive.bg/bgfootball/bgfootballother/Jordan-Lechkov-obqvi-che-toj-oglavqva-Bylgarskiq-futbolen-syyuz-1406517.html"><b>Йордан Лечков, че той е наследникът на Борислав Михайлов</b></a>.</p>
      <p>"Избран е Михаил Касабов. Всички взехме решението, включително и той (Лечков). Ако той не се е подписал, това говориж лошо за него. Единодушно е. Той не казва истината. Тогава се кандидатираше за кмет на Сливен и не можеше да бъде на двете места. Затова си подаде оставката. Всички решихме. В момента подписва Касабов, защото той е вписан като вицепрезидент. Лечков оспорва това в съда. Лечков е определен за отговорник на националния отбор. Вижте къде е националният отбор", заяви Стефанов пред bTV.</p>
      <p>Той коментира и потенциалните кандидати за постоянен мандат, като категорично заяви, че не би подкрепил Любослав Пенев. Според президентът на "белите" и Димитър Бербатов не би се справил с тази задача. "Слушам хиляди, има си едни редовни, които от много години искат да станат шефове на БФС. Няма да се учудя, ако Йоло Денев и той се кандидатира. Емил Костадинов е кротък човек, би ставал за такъв, но той не обича да се навежда.</p>
      <p>Любо Пенев е добро момче, играе хубав тенис, разбира от футбол, но тук има голямо чувство за отговорност. Митко много отгоре гледа на всичко, той е голямата работа. Тук трябва човек, който обича футбола, обича децата. Това нещо иска един човек, доказан, че може да създава. Защо уважавам Борислав Михайлов? С авторитета си, с визията си, с контактите си направи България от много малко популярна във футбола, с много кадри в УЕФА". <b><i>Някои издания подозират претенциите на Лечков като опит да забави конгреса. <a href="https://www.sportlive.bg/bgfootball/bgfootballother/Lechkov-e-podpisal-naznachenieto-na-Kasabov-zapodozrqha-go-che-bavi-kongresa-1406107.html">Вижте подробности в този материал</a>.</i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/bgfootballother/Qsen-e-veche-i-chasyt-na-sledvashtiq-Izpylkom-na-BFS-1407415.html"/>
        <a href="https://www.sportlive.bg/bgfootball/national-team/Lechkov-izumi-s-izkazvane-Mihajlov-oshte-e-prezident-na-BFS-ne-znaeh-che-Ivelin-se-otkazva-1407154.html"/>
        <a href="https://www.sportlive.bg/bgfootball/bgfootballother/Kralev-Ne-trqbva-da-dopuskame-poveche-takyv-sram-1407153.html"/>
        <a href="https://www.sportlive.bg/bgfootball/national-team/Kasabov-Pishe-si-koj-e-prezident-na-BFS-na-28-i-reshavame-za-Kongres-1407152.html"/>
      </related>
    </article>
  </body>
</html>