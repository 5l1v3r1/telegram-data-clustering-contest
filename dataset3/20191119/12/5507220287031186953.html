<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187081/"/>
    <meta property="og:site_name" content="Janam TV"/>
    <meta property="article:published_time" content="2019-11-19T12:55:11+00:00"/>
    <meta property="og:title" content="ആയുഷ്മാൻ ഭാരതിനു പിന്നാലെ പുതിയ ആരോഗ്യ പദ്ധതിയുമായി മോദി സർക്കാർ ; നേട്ടം രാജ്യത്തെ 50 ശതമാനം പേർക്ക്"/>
    <meta property="og:description" content="ന്യൂഡൽഹി ; പ്രധാനമന്ത്രി നരേന്ദ്ര മോദിയുടെ സ്വപ്ന പദ്ധതിയായ ആയുഷ്മാൻ ഭാരതിനു പിന്നാലെ രാജ്യത്തെ അമ്പത് ശതമാനം പേരെ ലക്ഷ്യമിട്ട് പുതിയ ആരോഗ്യ പദ്ധതിയുമായി"/>
  </head>
  <body>
    <article>
      <h1>ആയുഷ്മാൻ ഭാരതിനു പിന്നാലെ പുതിയ ആരോഗ്യ പദ്ധതിയുമായി മോദി സർക്കാർ ; നേട്ടം രാജ്യത്തെ 50 ശതമാനം പേർക്ക്</h1>
      <address><time datetime="2019-11-19T12:55:11+00:00">19 Nov 2019, 12:55</time> by <a rel="author">Janam TV Web Desk</a></address>
      <p>ന്യൂഡൽഹി ; പ്രധാനമന്ത്രി നരേന്ദ്ര മോദിയുടെ സ്വപ്ന പദ്ധതിയായ ആയുഷ്മാൻ ഭാരതിനു പിന്നാലെ രാജ്യത്തെ അമ്പത് ശതമാനം പേരെ ലക്ഷ്യമിട്ട് പുതിയ ആരോഗ്യ പദ്ധതിയുമായി കേന്ദ്ര സർക്കാർ .</p>
      <p>2018 ൽ ആരംഭിച്ച സർക്കാർ ‘ആയുഷ്മാൻ ഭാരതിന്’ സമാനമായിരിക്കും ഈ പദ്ധതി.’പുതിയ ഇന്ത്യയ്ക്കുള്ള ആരോഗ്യ സംവിധാനം’ എന്ന് വിശേഷിപ്പിച്ച പദ്ധതിയ്ക്കായി നീതി ആയോഗ് ഇതിനകം തന്നെ റിപ്പോർട്ട് തയ്യാറാക്കിയിട്ടുണ്ട്.</p>
      <p>ആരോഗ്യ പരിരക്ഷാ പദ്ധതികളൊന്നുമില്ലാത്ത രാജ്യത്തെ മധ്യവർഗത്തിന് പ്രയോജനം നൽകുന്നതാണ് പുതിയ പദ്ധതിയെന്നാണ് നീതി ആയോഗ് റിപ്പോർട്ടിൽ സൂചിപ്പിക്കുന്നത് .രാജ്യത്തെ മധ്യവർഗത്തിന്റെ 50 ശതമാനത്തെ ഈ പദ്ധതിയിൽ ഉൾപ്പെടുത്താനാണ് സർക്കാർ ലക്ഷ്യമിടുന്നത്. മാത്രമല്ല, പദ്ധതി വിജയകരമായി നടപ്പിലാക്കുകയാണെങ്കിൽ, 200-300 രൂപ പ്രീമിയം അടച്ചുകൊണ്ട് മധ്യവർഗത്തിന് മികച്ച മെഡിക്കൽ സേവനങ്ങൾ ലഭിക്കും.</p>
      <p>ഈ വിഭാഗത്തിൽ‌പ്പെട്ടവർക്ക് ആരോഗ്യ പരിപാലനച്ചെലവുകൾ‌ കുറയ്ക്കാൻ കഴിയുന്ന പദ്ധതിയാണിതെന്നും ആയോഗ്‌ റിപ്പോർട്ടിൽ‌ പറയുന്നു.</p>
    </article>
  </body>
</html>