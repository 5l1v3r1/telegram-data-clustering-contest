<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/medjunarodni-fudbal/sautgejt-napusta-englesku-pre-kraja-ugovora-393160.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-19T12:55:00+00:00"/>
    <meta property="og:title" content="Sautgejt napušta Englesku pre kraja ugovora?"/>
    <meta property="og:description" content="Siguran plasman na EURO naredne godine gurnut u drugi plan iznenađujućom izjavom predvodnika &quot;Gordog Albiona&quot;."/>
  </head>
  <body>
    <article>
      <h1>Sautgejt napušta Englesku pre kraja ugovora?</h1>
      <h2>Siguran plasman na EURO naredne godine gurnut u drugi plan iznenađujućom izjavom predvodnika "Gordog Albiona".</h2>
      <address><time datetime="2019-11-19T12:55:00+00:00">19 Nov 2019, 12:55</time> by <a rel="author">Beta</a></address>
      <p>Engleska se plasirala na Evropsko prvenstvo 2020. godine a pobedama protiv Crne Gore i Kosova* obezbedila je prvo mesto u grupi i mesto među nosiocima. <br/><br/>"<i>To će u velikoj meri zavisiti kako će proći naredno leto. Kada imate lošu nedelju, ljudi mogu da se odljube od vas i onda nema podrške da ostanete, a to može da utiče na ekipu. Realističan sam po pitanju kako mogu stvari da se okrenu, ali uvek smo planirali kratkoročno, na srednji rok i drugoročno u poslednjih osam godina</i>", rekao je Sautgejt, preneo je Skaj. <br/><br/>Sautgejt će narednog meseca u Kataru pratiti svetsko klupsko prvenstvo na kome će nastupiti Liverpul i obići potencijalna mesta na kojima bi engleski kamp mogao da boravi na Mundijalu 2022. godine, ali je rekao da nema garancija da će biti na klupi za taj turnir. <br/><br/>"<i>Kada sam počinjao posao i gledao ostale Saveze, skoro da nas je bilo sramota da odemo da pogledamo gde bismo trebali da se pripremamo. A Nemačka je uvek bila tamo i već obezbedila najbolji hotel. Mislim da bismo trebali da budemo hrabriji i da kažemo nije loša sreća otići i uraditi to</i>", naveo je on.<br/><br/>Sautgejt je rekao da svi moraju da imaju veru u ono što rade i da na pravi način obave pripreme.<br/><br/>U štabu Engleske planiraju da ekipa provede neko vreme u inostranstvu pre početka Evropskog prvenstva u junu. Sautgejt smatra da svi moraju da prihvate velika očekivanja, posle plasmana u polufinale Svetskog prvenstva i dobrih kvalifikacija za Evropsko prvenstvo. <br/><br/>"Moramo da odemo na turnir sa mnogo samopouzdanja, ali znamo i da ima stvari u našoj igri koje moramo da popravimo. Mnoge velike ekipe će tako razmišljati, svi imaju jasne prednosti i stvari koje bi mogli da istaknu i iskoriste", naveo je Sautgejt.<br/><br/>Njegov ugovor sa Fudbalskim savezom Engleske ističe posle Mundijala u Kataru 2022. godine.</p>
      <p>Izvor: Beta</p>
    </article>
  </body>
</html>