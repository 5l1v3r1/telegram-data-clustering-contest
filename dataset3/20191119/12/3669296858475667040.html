<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/spor/futbol/galatasarayda-lemina-da-sakatlandi"/>
    <meta property="og:site_name" content="CNN Türk"/>
    <meta property="article:published_time" content="2019-11-19T12:56:49+00:00"/>
    <meta property="og:title" content="Galatasaray'da Lemina da sakatlandı!"/>
    <meta property="og:description" content="Üst üste sakatlık haberleriyle sarsılan..."/>
  </head>
  <body>
    <article>
      <h1>Galatasaray'da Lemina da sakatlandı!</h1>
      <h2>Üst üste sakatlık haberleriyle sarsılan Galatasaray'da bu kez Mario Lemina'nın sağ diz iç yan bağlarında zorlanma tespit edildi.</h2>
      <address>
        <time datetime="2019-11-19T12:56:49+00:00">19 Nov 2019, 12:56</time>
      </address>
      <p><a href="https://www.cnnturk.com/haberleri/galatasaray">Galatasaray</a> , 2019-2020 Süper Lig Cemil Usta Sezonu 12. haftasında Başakşehir FK ile oynayacağı maçın hazırlıklarına bugün yaptığı antrenmanla devam etti.</p>
      <p>Florya Metin Oktay Tesisleri’nde gerçekleştirilen antrenmana dinamik ısınmayla başlandı. Daha sonraki bölümde koordinasyon, çabukluk, yön değiştirme, sürat ve rampada kuvvet çalışması yapıldı.</p>
      <p>İdmanın devam eden kısmında ilk olarak 5x5x5 pas ve destek oyunları, ardından 10’a beş sınırlı alanda dayanıklılığa yönelik pas oyunları ve 5x5x5 dar alanda dayanıklılığa yönelik hedefli oyun oynandı.<br/> <br/>Antrenman, yenilenme koşusu ve soğuma hareketlerinin ardından tamamlandı.</p>
      <p><b><a href="https://www.cnnturk.com/haberleri/lemina">Lemina</a> da sakatlandı</b><br/><br/>Milli takım kamplarında yaşadıkları sakatlıkların ardından <a href="https://www.cnnturk.com/haberleri/istanbul">İstanbul</a>’a dönen Fernando Muslera bel ağrısı, Ryan Babel sol dizindeki efüzyon (sıvı birikimi) ve Mario Lemina ise sağ diz iç yan bağındaki zorlanma nedeniyle günü tedaviyle geçirdi.</p>
      <p><b>Luyindama belirsiz!</b><br/><br/>Demokratik Kongo Cumhuriyeti’nin Gambiya ile oynadığı maçta sakatlanarak oyuna devam edemeyen Christian Luyindama’nın <a href="https://www.cnnturk.com/haberleri/saglik">sağlık</a> durumu hakkındaki açıklama, oyuncu İstanbul’a döndükten sonra gerçekleştirilecek tetkiklerin ardından yapılacak.</p>
      <p>Takımdan ayrı özel program uygulanan oyunculardan Şener Özbayraklı salonda, Younes Belhanda ise sahada çalışma yaptı.</p>
      <p>Tedavisinin planlanan programı dâhilinde <a href="https://www.cnnturk.com/haberleri/ispanya">İspanya</a>’ya giden Radamel Falcao, buradaki tedavi süreci sonrası İstanbul’a dönerek tedavisinin sonraki bölümünü gerçekleştirecek.</p>
      <p>Florin Andone, günü özel bir tedavi programı dâhilinde geçirdi.</p>
      <p><a href="https://www.cnnturk.com/haberleri/turkiye">Türkiye</a> Milli Takımı kampından dönen Ömer Bayram, günü takımdan ayrı yenilenme çalışması yaparak tamamladı.</p>
      <p>Cezayir Milli Takımı ile dün akşam Botsvana’ya karşı forma giyen Sofiane Feghouli, idmanda yer almadı.</p>
      <p>Galatasaray <a href="https://www.cnnturk.com/haberleri/futbol">Futbol</a> Takımı, Başakşehir FK karşılaşmasının hazırlıklarına yarın sabah saat 11.00’de Florya Metin Oktay Tesisleri’nde yapacağı antrenmanla devam edecek.</p>
      <related>
        <h4>ilgili haberler</h4>
        <a href="https://www.cnnturk.com/spor/futbol/ertugrul-saglam-samsunsporu-6-sampiyon-yapmak-icin-geldim"/>
        <a href="https://www.cnnturk.com/spor/futbol/ispanyada-luis-enrique-tartismalarla-geri-dondu"/>
        <a href="https://www.cnnturk.com/spor/futbol/kulupler-birligi-vakfi-dunya-ligler-forumunun-uyesi-oldu"/>
      </related>
    </article>
  </body>
</html>