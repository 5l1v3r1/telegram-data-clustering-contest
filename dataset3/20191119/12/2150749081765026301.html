<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://prm.ua/ofis-prezidenta-faktichno-vidstoroniv-mzs-vid-zovnishnoyi-politiki-yelisyeyev/"/>
    <meta property="og:site_name" content="Прямий"/>
    <meta property="article:published_time" content="2019-11-19T12:29:00+00:00"/>
    <meta property="og:title" content="Офіс президента фактично відсторонив МЗС від зовнішньої політики – Єлісєєв"/>
    <meta property="og:description" content="Міністерство закордонних справ України фактично відсторонено Офісом президент від вирішення зовнішньополітичних питань, а українських дипломатів ділять на"/>
  </head>
  <body>
    <article>
      <h1>Офіс президента фактично відсторонив МЗС від зовнішньої політики – Єлісєєв</h1>
      <address>
        <time datetime="2019-11-19T12:29:00+00:00">19 Nov 2019, 12:29</time>
      </address>
      <p>
        <b>Міністерство закордонних справ України фактично відсторонено Офісом президент від вирішення зовнішньополітичних питань, а українських дипломатів ділять на "своїх" та "чужих", які були призначені за часів п’ятого президента Петра Порошенка.</b>
      </p>
      <p>Про це у інтерв’ю <a href="https://glavcom.ua/interviews/kostyantin-jelisjejev-pogodzhennya-formuli-shtaynmajera-pershiy-krok-do-rosiyskogo-scenariyu-na-donbasi-640869.html">"Главкому"</a> розповів ексзаступник голови Адміністрації президента Костянтин Єлісєєв.</p>
      <p>"Я не став би говорити про якісь суперечності між МЗС і чи Офісом президента. На жаль, сьогодні МЗС фактично відсторонили від вирішення нагальних зовнішньополітичних питань. Приклад тому - ситуація довкола україно-американських відносин. МЗС перетворилася на того, хто виконує роль поштаря, який просто передає документи від Офісу президента іноземним партнерам. Сьогодні МЗС, по суті, виконує другорядну роль", - зазначив чиновник.</p>
      <p>За його словами, ключовою проблемою у стосунках МЗС і офісу президента є недовіра.</p>
      <p>"Нині в МЗС ділять усіх людей на "своїх" та "чужих". Але ж в МЗС немає ані своїх, ані чужих! Там є професіонали і патріоти, які хочуть працювати на державу. Вони працюють не заради якихось політичних партій або примх", - заявив Єлісєєв.</p>
      <p>Він додав, що сьогодні багато хто в МЗС перебуває у підвішеному стані, адже не знають, що з ними буде завтра.</p>
      <p>"Починається "полювання на відьом". Багато послів відчувають, що їх звільнять лише за те, що вони були призначені за часів Порошенка", - повідомив Єлісєєв.</p>
      <p>Зазначимо, на думку російського політолога Андрія Піонтковського, <a href="https://prm.ua/tri-nayblizhchi-radniki-zelenskogo-nevpinno-pratsyuyut-na-kreml-piontkovskiy/">найближче оточення президента України Володимира Зеленського працює на Кремль</a>.</p>
      <p>Нагадаємо, 8 длистопада український дипломат, екс-посол України в Євросоюзі і колишній заступник глави адміністрації п'ятого президента Петра Порошенка <a href="https://prm.ua/kostyantin-yelisyeyev-zvilnivsya-z-mzs/">Костянтин Єлісєєв подав заяву про звільнення з Міністерства закордонних справ</a>.</p>
      <related>
        <h4>Схожі новини</h4>
        <a href="https://prm.ua/cherez-skandal-z-zelenskim-ukrayinski-diplomati-stali-toksichnimi-u-vashingtoni-yelisyeyev/"/>
        <a href="https://prm.ua/ukrayina-vimagatime-kompensatsiyu-vid-rosiyi-za-zahoplennya-korabliv/"/>
        <a href="https://prm.ua/v-ukrayini-ye-dvi-alternativi-minskim-domovlenostyam-pristayko/"/>
      </related>
    </article>
  </body>
</html>