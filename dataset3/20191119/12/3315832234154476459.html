<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/3ca4e42ba042a885/guvernul-anunta-agenda-vizitei-lui-chicu-la-moscova-se-va-intalni-inclusiv-cu-medvedev.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-19T12:25:05+00:00"/>
    <meta property="og:title" content="Guvernul anunță agenda vizitei lui Chicu la Moscova; Se va întâlni inclusiv cu Medvedev"/>
    <meta property="og:description" content="O delegație din Republica Moldova, condusă de prim-ministrul Ion Chicu, va efectua mâine, 20 noiembrie, o vizită de lucru în Federația Rusă, anunță Guvernul."/>
  </head>
  <body>
    <article>
      <h1>Guvernul anunță agenda vizitei lui Chicu la Moscova; Se va întâlni inclusiv cu Medvedev</h1>
      <address><time datetime="2019-11-19T12:25:05+00:00">19 Nov 2019, 12:25</time> by <a rel="author">Jurnal.md</a></address>
      <p>
        <b>O delegație din Republica Moldova, condusă de prim-ministrul Ion Chicu, va efectua mâine, 20 noiembrie, o vizită de lucru în Federația Rusă, anunță Guvernul.</b>
      </p>
      <p>La Moscova, premierul Chicu se va întâlni cu prim-ministrul rus, Dmitrii Medvedev.</p>
      <p>„Oficialii vor aborda o serie de subiecte de importanță națională, precum livrarea gazelor rusești, exportul produselor agricole moldovenești pe piața rusă, dar și se va examina posibilitatea de majorare a numărului de autorizații pentru transportatorii din Republica Moldova”, preciează un comunicat de presă al Guvernului.</p>
      <p>Totodată, subiectul livrării gazelor va fi discutat în cadrul întrevederii dintre Ion Chicu și președintele Consiliului de administrare al „Gazprom”, Alexei Miller.</p>
      <p>Din componența delegației vor face parte Ministrul Afacerilor Externe și Integrării Europene, Aureliu Ciocoi; Ministrul Economiei și Infrastructurii, Anatol Usatâi; Ministrul Agriculturii, Dezvoltării Regionale și Mediului, Ion Perju; Guvernatorul UTA Găgăuzia, Irina Vlah; dar și preşedinte al Consiliului de Administraţie al SA „Moldovagaz”, Vadim Ceban.</p>
    </article>
  </body>
</html>