<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://signal.bg/%d0%b7%d0%b2%d0%b5%d0%b7%d0%b4%d0%bd%d0%b8-%d0%b0%d0%ba%d1%82%d1%8c%d0%be%d1%80%d0%b8-%d1%81%d0%bf%d0%b5%d1%86%d0%b8%d0%b0%d0%bb%d0%bd%d0%b8-%d0%b3%d0%be%d1%81%d1%82%d0%b8-%d0%bd%d0%b0-%d0%b4%d0%b6/"/>
    <meta property="og:site_name" content="SIGNAL.BG"/>
    <meta property="article:published_time" content="2019-11-19T12:15:02+00:00"/>
    <meta property="og:title" content="Звездни актьори специални гости на Джена в Лондон"/>
    <meta property="og:description" content="В Лондон Джена сложи началото на поредицата от концерти у нас и зад граница, с които телевизия “Планета” отбелязва своето пълнолетие - 18 години."/>
  </head>
  <body>
    <article>
      <h1>Звездни актьори специални гости на Джена в Лондон</h1>
      <address><time datetime="2019-11-19T12:15:02+00:00">19 Nov 2019, 12:15</time> by <a rel="author">Signal.bg</a></address>
      <p>В Лондон Джена сложи началото на поредицата от концерти у нас и зад граница, с които телевизия “Планета” отбелязва своето пълнолетие – 18 години. Празнична и много емоционална беше и срещата в Selby Centrе, където певицата представи любимите песни на българите във Великобритания.</p>
      <p>Да видят и чуят певицата бяха дошли наши сънародници не само от Лондон, но и от Нотингам, Бирмингам, Манчестър и други градове.</p>
      <figure>
        <img src="https://signal.bg/wp-content/uploads/2019/11/Djena2.jpg"/>
      </figure>
      <p>Звездата на „Пайнер“ направи празника наистина български и запомнящ се. В своя репертоар тя включи, както най-големите си хитове от попфолка, така и обичани от българите хубави народни песни. Огромно хоро с българския трибагреник се виеше в залата, а публиката пееше заедно с нея.</p>
      <p>“Вижте го, жени”, “Хулиган, “Горкото момиче”, “Яко ми е” предизвикаха еуфория в гостите, които повече от три часа не спряха да аплодират певицата. Специални гости на концерта на Джена бяха популярните актьори Йоана Буковска, Ивайло Захариев и Любомир Ковачев.</p>
      <figure>
        <img src="https://signal.bg/wp-content/uploads/2019/11/Djena-3.jpg"/>
      </figure>
      <p>Въпреки краткото време, което Джена и нейният съпруг Атанас Стоев имаха в Британската столица, заедно с екипа на телевизия “Планета” успяха да се докоснат до атмосферата на Лондон преди Коледа, съобщават от музикалния канал.</p>
      <p>Мегаполисът вече е украсен и многобройни приказни светлини огряват централните улици. Витрините на магазините примамват с коледните си украси, а в хората се усеща вълнението от предстоящите празници. Музикалното семейство също се потопи в тази атмосфера и побърза да зарадва своя син Наки с интересна играчка от най-големия магазин за деца Хамлис (Hamleys) на Риджънт Стрийт.</p>
    </article>
  </body>
</html>