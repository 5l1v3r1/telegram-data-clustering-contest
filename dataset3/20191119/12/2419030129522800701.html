<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/algemeen/20191119/insulineverdachte-heb-er-niets-mee-te-maken/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-19T12:34:32+00:00"/>
    <meta property="og:title" content="Insulineverdachte: heb er niets mee te maken"/>
    <meta property="og:description" content="ROTTERDAM (ANP) - De man die verdacht wordt van vier moorden met insuline en meerdere pogingen daartoe, heeft na anderhalve dag in de rechtbank iets anders gezegd dan dat hij zich beroept op zijn zwijgrecht. Toen twee slachtoffers uit een Rotterdams verzorgingstehuis werden besproken, zei Rahiied A. hoorbaar in de microfoon: &quot;Ik heb er niets mee te maken.&quot; Daar voegde hij aan toe: &quot;Op advies van mijn advocaten beroep ik me verder op mijn zwijgrecht.&quot;"/>
  </head>
  <body>
    <article>
      <h1>Insulineverdachte: heb er niets mee te maken</h1>
      <address><time datetime="2019-11-19T12:34:32+00:00">19 Nov 2019, 12:34</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>De man die verdacht wordt van vier moorden met insuline en meerdere pogingen daartoe, heeft na anderhalve dag in de rechtbank iets anders gezegd dan dat hij zich beroept op zijn zwijgrecht. Toen twee slachtoffers uit een Rotterdams verzorgingstehuis werden besproken, zei Rahiied A. hoorbaar in de microfoon: “Ik heb er niets mee te maken.” Daar voegde hij aan toe: “Op advies van mijn advocaten beroep ik me verder op mijn zwijgrecht.”</b>
      </p>
      <p>Een van de slachtoffers, een demente vrouw, overleefde destijds het inspuiten met insuline. Recentelijk is ze alsnog overleden. De andere vrouw, ook een demente patiënte, raakte onwel en overleed kort daarna.</p>
      <p>De 23-jarige leerlingverpleger A. heeft tot nu toe vrijwel niets gezegd en als hij iets zei, was dat nauwelijks hoorbaar. Dit tot grote frustratie van de families en nabestaanden van de slachtoffers die ook dinsdag – tijdens de tweede zititngsdag – in de rechtbank in Rotterdam aanwezig zijn.</p>
      <p>Af en toe knikt A. of schudt hij zijn hoofd. Hij schuiftelt heen en weer op zijn stoel en knijpt onafgebroken in een stressballetje. Maandag, tijdens de eerste zittingsdag, had hij een playmobilpoppetje voor zich neergelegd, deze heeft hij dinsdag nog niet tevoorschijn gehaald.</p>
    </article>
  </body>
</html>