<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://internapoli.it/trovato-morto-collaboratore-di-giustizia-era-un-infiltrato-dei-carabinieri-del-ros/"/>
    <meta property="og:site_name" content="InterNapoli.it"/>
    <meta property="article:published_time" content="2019-11-19T12:21:29+00:00"/>
    <meta property="og:title" content="Trovato morto collaboratore di giustizia, era un infiltrato dei carabinieri del Ros"/>
    <meta property="og:description" content="Trovato morto collaboratore di giustizia, era un infiltrato dei carabinieri del Ros"/>
  </head>
  <body>
    <article>
      <h1>Trovato morto collaboratore di giustizia, era un infiltrato dei carabinieri del Ros</h1>
      <address><time datetime="2019-11-19T12:21:29+00:00">19 Nov 2019, 12:21</time> by <a rel="author" href="https://internapoli.it/author/sdidonato/" target="_blank">Saverio Di Donato</a></address>
      <p>È stato trovato morto lunedì pomeriggio nella sua casa in provincia di Vibo Valentia <b>Bruno Fuduli</b>, 57 anni, ex <b>collaboratore</b> di <b>giustizia</b> ed ex infiltrato dei carabinieri dei <b>Ros</b> di Catanzaro. Secondo le agenzie stampa si tratterebbe di<b> suicidio</b>. Dopo la sua collaborazione con le forze dell’ordine era entrato nel <b>programma</b> di <b>protezione</b> per poi uscirne di sua spontanea volontà perché, come aveva detto in più occasioni, si sentiva <b>abbandonato</b> dallo Stato. Il suo corpo senza vita è stato trovato, come riporta il <i>Corriere della Calabria</i> e <i>La Repubblica</i>, da un suo amico.</p>
      <p>Fuduli contribuì da infiltrato alla lotta contro il <b>narcotraffico</b> internazionale: nel <b>2004</b> grazie alla sua collaborazione la <b>Dda</b> di <b>Catanzaro</b> mise a segno l’operazione “Decollo”, l’inchiesta che portò a centinaia di arresti tra <b>Colombia</b>, <b>Venezuela</b>, <b>Australia</b> e diverse regioni d’Italia. L’ex collaboratore di giustizia, tuttavia, finì sul banco degli imputati dopo l’operazione “Overing”. La sua fabbrica di marmi per anni, secondo come riportato da <i>La Repubblica</i>, era stato il punto di incontro dei narcotrafficanti più importanti della Colombia: i blocchi di marmo fatti sbarcare nel porto di <b>Gioia Tauro</b> nascondevano tonnellate di <b>cocaina</b>. Nonostante una richiesta di condanna di 15 anni, lo scorso anno il processo si concluse con l’<b>assoluzione</b></p>
      <related>
        <h4>ARTICOLI CORRELATI</h4>
        <a href="https://internapoli.it/operazione-della-finanza-in-calabria-sequestrati-arsenale-ordigni-esplosivi-materiale-esplodente-e-soldi/"/>
        <a href="https://internapoli.it/operazione-antidroga-lamezia-terme/"/>
        <a href="https://internapoli.it/furti-appartamento-napoli-melito/"/>
        <a href="https://internapoli.it/ragazzo-disabile-catanzaro/"/>
        <a href="https://internapoli.it/incidente-mortale-calabria/"/>
        <a href="https://internapoli.it/pazienti-picchiati-e-insultati-scandalo-nella-casa-di-riposo-16-dipendenti-nei-guai/"/>
        <a href="https://internapoli.it/spaccio-scuola-catanzaro/"/>
        <a href="https://internapoli.it/terremoto-calabria-3/"/>
        <a href="https://internapoli.it/tromba-daria-su-treno-in-corsa-finestrini-in-frantumi-ci-sono-feriti/"/>
        <a href="https://internapoli.it/maltempo-sud-stefania-signore/"/>
        <a href="https://internapoli.it/omicidio-armi-estorsione-e-ricettazione-colpo-al-clan-11-arresti/"/>
        <a href="https://internapoli.it/catanzaro-palla-mare-ragazzi-morti/"/>
      </related>
    </article>
  </body>
</html>