<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/profilul-noului-ministru-al-finanelor-potrivit-lui-chiril-mopan-a-protejat-afacerile-de-familie-i-a-prietenilor-148671.html"/>
    <meta property="og:site_name" content="Timpul.md"/>
    <meta property="article:published_time" content="2019-11-19T12:47:00+00:00"/>
    <meta property="og:title" content="Profilul noului ministru al Finanțelor, potrivit lui Chiril Moțpan: „A protejat afacerile de familie și a prietenilor”"/>
    <meta property="og:description" content="Președintele Comisiei securitate națională, apărare și ordine publică, Chiril Moțpan, a susținut un briefing în cadrul căruia a enumerat mai multe lucruri din biografia noului..."/>
  </head>
  <body>
    <article>
      <h1>Profilul noului ministru al Finanțelor, potrivit lui Chiril Moțpan: „A protejat afacerile de familie și a prietenilor”</h1>
      <address>
        <time datetime="2019-11-19T12:47:00+00:00">19 Nov 2019, 12:47</time>
      </address>
      <p>Președintele Comisiei securitate națională, apărare și ordine publică, Chiril Moțpan, a susținut un briefing în cadrul căruia a enumerat mai multe lucruri din biografia noului ministru al Finanțelor în cabinetul de miniștri al lui Ion Chicu. Potrivit deputatului, Pușcuța ar fi protejat mai mulți agenți economici și a numit în funcții de înalt rang doi fini de ai lui.<br/>„Serghei Pușcuța este fostul director FISC și bun prieten cu președintele Igor Dodon, unii zic că ar fi cumetri. Potrivit informațiilor de care dispun în calitate de șef FISC a promovat în funcții importante mai multe persoane loiale, inclusiv doi fini de cununie la Direcția control fiscal nr 2 din cadrul Direcției generale de administrare a contribuabililor mari. Al doilea fin la Direcția control fiscal operativ nr 3 din cadrul Direcției generale de administrare fiscală”, a spus Chiril Moțpan.</p>
      <p>„De asemenea, domnul ministru are în proprietate 500 de hectare de teren. Între anii 2015-2018, Pușcuța a achiziționat 460 de hectare de teren agricol din raionul Drochia. Aceste terenuri sunt date în arendă, iar veniturile sunt colosale.</p>
      <p>La salariul de bugetar are proprietăți a căror sumă se ridică la un milion de euro.</p>
      <p>Timp în care activa în calitate de director al FISC acesta ar fi comis următoarele ilegalități:</p>
      <p>#1 Crearea de scheme de evaziune fiscală;</p>
      <p>#2 Determinarea unor agenți economici să recurgă la acte de mituire</p>
      <p>#3 Trenarea validării tranzacțiilor;</p>
      <p>#4 Protejarea unor interese economice pentru unii agenți economici, controale superficiale și regim fiscal îngăduitor pentru alții;</p>
      <p>#5 Aplicarea unor sancțiuni simbolice și protejarea afacerilor rudelor și prietenilor;</p>
      <p>#6 Ilegalități în organizarea și desfășurarea licitațiilor;</p>
      <p>#7 Mușamalizarea cazurilor agenților economici protejați.”</p>
      <p>„Există zeci de firme în toată țara care beneficiază de un tratament preferențial, iar acest tratament prejudiciază bugetul de stat cu miliarde de lei.</p>
      <p>Toate aceste documente au fost transmise deja în Procuratură, dar înainte de a fi numit în funcția de ministru al Finanțelor aceste informații au ajuns și mâinile unui om (Zinaida Grecianîi) care nu a atras atenția”, a declarat deputatul.</p>
      <p>„Vom analiza și CV-urile celorlați miniștri, dar ne va lua mult timp, pentru că instituțiile de stat nu doresc să furnizeze informații de interes public”, a conchis Moțpan.</p>
      <p>
        <a href="https://diez.md/2019/11/19/video-profilul-noului-ministru-al-finantelor-potrivit-lui-chiril-motpan-protejat-afacerile-de-familie-si-prietenilor/">https://diez.md/</a>
      </p>
    </article>
  </body>
</html>