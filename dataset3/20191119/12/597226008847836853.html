<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10082026-meshkanc-krazvskogo-gurtozhitku-u-kremenchu-dos-bez-opalennya.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-19T12:02:00+00:00"/>
    <meta property="og:title" content="Мешканці КрАЗівського гуртожитку у Кременчуці досі без опалення"/>
    <meta property="og:description" content=" Люди скаржаться, що у квартирах по 12 градусів Жителі гуртожитку ПрАТ «АвтоКрАЗ», що на вулиці Вадима Пугачова, 14 А, досі без тепла: опалення не підключають за борги підприємства. По це розповіла"/>
  </head>
  <body>
    <article>
      <h1>Мешканці КрАЗівського гуртожитку у Кременчуці досі без опалення</h1>
      <address><time datetime="2019-11-19T12:02:00+00:00">19 Nov 2019, 12:02</time> by <a rel="author">Татьяна Донченко</a></address>
      <figure>
        <img src="https://www.telegraf.in.ua/uploads/posts/2019-11/1574153294_kraz-obschezhitie.jpg"/>
      </figure>
      <p>
        <b>Люди скаржаться, що у квартирах по 12 градусів</b>
      </p>
      <p>Жителі гуртожитку ПрАТ «АвтоКрАЗ», що на вулиці Вадима Пугачова, 14 А, досі без тепла: опалення не підключають за борги підприємства. По це розповіла одна із мешканок гуртожитку.</p>
      <blockquote>- Ми стабільно платимо, не боржники. Але у квартирах в нас зараз 12 градусів — і то підігріваємо обігрівачами. Нам завжди вмикали опалення із запізненням, але хоча б 4-5 листопада. Як жити далі? Діти мерзнуть, а вже ж зима на носу! - обурюється наша співрозмовниця.</blockquote>
      <p>Нагадаємо, мешканці гуртожитку не мають окремих угод з надавачами комунальних послуг: вони платять за них заводу. При цьому, як кажуть КрАЗівці, підприємство стабільно вираховує цю плату із зарплати, алеп саме — у боржниках. Нагадаємо, 8 листопада мешканці гуртожитку залишилися без електроенергії, щоправда, її постачання відновили того ж дня. Але з опаленням керівництво підприємства досі питання не вирішило.</p>
      <blockquote>
        <a href="https://www.telegraf.in.ua/kremenchug/10081815-meshkanc-krazvskogo-gurtozhitku-v-kremenchuc-zalishilisya-bez-tepla-svtla.html">Мешканці КрАЗівського гуртожитку в Кременчуці залишилися без тепла і світла</a>
      </blockquote>
      <p>Як розповів «Телеграфу» Андрій Щербань, керівник ТОВ «Кременчуцька ТЕЦ», керівництво ПрАТ «АвтоКрАЗ» записалося на прийом з приводу боргів за тепло.</p>
      <blockquote>- Буде передплата відповідно до договірних відносин — буде подане тепло. Усе в рамках договору, - коментує ситуацію Андрій Щербань. - Я розумію, питання соціальне, але без грошових коштів ніхто кредитувати енергоресурсами не буде.</blockquote>
      <p>Автор: <a href="https://www.telegraf.in.ua/user/%D2%E0%F2%FC%FF%ED%E0+%C4%EE%ED%F7%E5%ED%EA%EE/">Татьяна Донченко</a> Источник фото: Гугл-мапи</p>
    </article>
  </body>
</html>