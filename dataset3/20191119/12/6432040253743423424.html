<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/618329,Policyjna-grupa-SPEED-nie-odpuszcza-kierowcom-lamiacym-przepisy.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-19T12:44:16+00:00"/>
    <meta property="og:title" content="Policyjna grupa SPEED nie odpuszcza kierowcom łamiącym przepisy"/>
    <meta property="og:description" content="4293 wykroczeń, 2772 przekroczeń prędkości, 90 zatrzymanych uprawnień do kierowania, 219 zatrzymanych dowodów rejestracyjnych. To efekty pracy policjantów ze specjalnej grupy SPEED od początku jej powstania."/>
  </head>
  <body>
    <article>
      <h1>Policyjna grupa SPEED nie odpuszcza kierowcom łamiącym przepisy</h1>
      <address>
        <time datetime="2019-11-19T12:44:16+00:00">19 Nov 2019, 12:44</time>
      </address>
      <p>
        <b>4293 wykroczeń, 2772 przekroczeń prędkości, 90 zatrzymanych uprawnień do kierowania, 219 zatrzymanych dowodów rejestracyjnych. To efekty pracy policjantów ze specjalnej grupy SPEED od początku jej powstania.</b>
      </p>
      <p>19 lipca tego roku roku na Warmii i Mazurach powstała grupa SPEED. Grupa ta ma na celu przeciwdziałać niebezpiecznym zachowaniom na drodze, a tym samym zapewnić bezpieczeństwo wszystkim uczestnikom ruchu drogowego. Doświadczeni policjanci grupy SPEED mają zwracać uwagę na karygodne zachowania na drodze i być wszędzie tam, gdzie dochodzi do nielegalnych wyścigów oraz notorycznego przekraczania prędkości.<br/><br/>Jak dobrze wiemy - prędkość - to najczęściej wymieniana przyczyna wypadków drogowych. Wynika to nie tylko z policyjnych statystyk, ale i z obserwacji użytkowników dróg.<br/><br/>Policjanci zespołu „SPEED” działają na terenie całego garnizonu warmińsko-mazurskiego, wykorzystując przede wszystkim radiowozy nieoznakowane. Jednak „piraci drogowi” mogą również zostać namierzeni poprzez pomiary statyczne za pomocą mierników prędkości z wizualizacją.<br/><br/>W skład zespołu wchodzą policjanci z komórek właściwych do spraw ruchu drogowego z jednostek terenowych policji garnizonu warmińsko-mazurskiego oraz policjanci z Wydziału Ruchu Drogowego Komendy Wojewódzkiej Policji w Olsztynie, posiadających przeszkolenie specjalistyczne w zakresie stosowania przyrządów kontrolno - pomiarowych i mających odpowiednie przygotowanie zawodowe oraz doświadczenie.<br/><br/><b>Od początku utworzenia grupy do 31.10 2019 roku policjanci przeprowadzili 4833 kontroli pojazdów, stwierdzili 4293 wykroczenia, z czego ujawniono przekroczeń prędkości ogółem - 2772, 90 w obszarze zabudowanym z prędkością powyżej 50 km/h. Łącznie zatrzymano uprawnień do kierowania - 90 (79 za prędkość „50+”). Zatrzymano 219 dowodów rejestracyjnych (53 za stan techniczny). Funkcjonariusze ujawnili 35 przestępstw drogowych (z czego 19 to nietrzeźwi kierujący).</b><br/><br/>KWP Olsztyn/kw</p>
    </article>
  </body>
</html>