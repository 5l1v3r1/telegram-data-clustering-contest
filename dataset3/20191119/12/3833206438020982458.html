<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Vechniyat-kandidat-za-prezident-Luna-Imam-si-veche-istinski-muzh-Ochakvaite-neshto-nevizhdano-915037"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-19T12:53:00+00:00"/>
    <meta property="og:title" content="Вечният кандидат за президент Луна: Имам си вече истински мъж! Очаквайте нещо невиждано"/>
    <meta property="og:description" content="&quot;Имам си вече един истински мъж.&quot; Това заяви фолкпевицата и вечен кандидат за президент Луна. През п..."/>
  </head>
  <body>
    <article>
      <h1>Вечният кандидат за президент Луна: Имам си вече истински мъж! Очаквайте нещо невиждано</h1>
      <address>
        <time datetime="2019-11-19T12:53:00+00:00">19 Nov 2019, 12:53</time>
      </address>
      <p>"Имам си вече един истински мъж." Това заяви фолкпевицата и вечен кандидат за президент Луна. През последните дни в личния й живот бушуват бури и вихрушки, като тя напусна бившия си приятел Горан, обвинявайки го в употреба на наркотици. Към настоящия момент Луна недвусмислено намеква, че има нова изгора, с която съвсем скоро официално ще се разкрият.</p>
      <p>"Чувствам се божествено, както винаги! По-красива и влюбена съм от всякога! Искам да благодаря на всички мои фенове за многобройните подаръци, стотици обаждания и нестихващ интерес към мен! Благодаря за неизчерпаемата обич, която ми дарявате всеки Божи ден! Очаквайте съвсем скоро най-новия ми проект за вас, който се прави за пръв път в България и е нещо невиждано досега", заяви в типичния си стил изпълнителката.</p>
      <p>Тя добави, че в нейната кола има място само за истински мъже и вече един такъв е до нея. Русата фолкпевица добави още гордо, че тя не е жена за един мъж. Мъжът, който доскоро беше официална половинка на Луна - Горан, е взел свръхдоза и бил на косъм от смъртта. Това обяви наскоро пред "<a href="https://www.bgdnes.bg/">България Днес</a>" емблематичната фолкфурия. Потърсена за коментар относно спекулациите за раздяла, Луна нито потвърди, нито отрече. "Любовта не оценява, тя проверява и тогава лъсват всички истини. Мога да понеса всичко в името на любовта само Горан да влезе в правия път", каза тя. Пред вестника Луна сподели, че докато са на почивка в Австралия, Горан за малко не предава Богу дух, след като взима свръхдоза.</p>
      <p>По нейни думи младежът е в наркокомуна в Испания, където за него се полагат специални грижи. "Това е манастир в малко село с огромен капацитет за лечението на крайно пристрастени! Комуните там са под егидата на краля и са предоставени всички необходимости за добър краен резултат. Там Горан ще упражнява физически труд, земеделска работа, под строго наблюдение. Ще го посещавам периодично и ще платя всичките нужни разходи до пълното му изчистване от наркотиците", обясни певицата с амбиции за президент. Дали сега, когато има нов мъж до себе си, нещата са се променили, не става ясно.</p>
    </article>
  </body>
</html>