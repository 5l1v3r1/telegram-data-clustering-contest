<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/politiki/125578/mitsotakis-o-antikapnistikos-nomos-einai-mia-panethniki-prospatheia-gia-ti"/>
    <meta property="og:site_name" content="Insider"/>
    <meta property="article:published_time" content="2019-11-19T12:00:00+00:00"/>
    <meta property="og:title" content="Μητσοτάκης για Αντικαπνιστικό: Δεν υπάρχει πια καμία δικαιολογία (vid)"/>
    <meta property="og:description" content="Η απαγόρευση του καπνίσματος αποτελεί μία τολμηρή πρωτοβουλία για την προστασία της Δημόσιας Υγείας, δήλωσε χαρακτηριστικά ο Κυριάκος Μητσοτάκης."/>
  </head>
  <body>
    <article>
      <h1>Μητσοτάκης για Αντικαπνιστικό: Δεν υπάρχει πια καμία δικαιολογία (vid)</h1>
      <h2>Η απαγόρευση του καπνίσματος αποτελεί μία τολμηρή πρωτοβουλία για την προστασία της Δημόσιας Υγείας, δήλωσε χαρακτηριστικά ο Κυριάκος Μητσοτάκης.</h2>
      <address>
        <time datetime="2019-11-19T12:00:00+00:00">19 Nov 2019, 12:00</time>
      </address>
      <p>Καμία δικαιολογία δεν υπάρχει πια, για να μην εφαρμόσει η Ελλάδα τον Αντικαπνιστικό νόμο, τόνισε ο <b>Κυριάκος Μητσοτάκης </b>στο χαιρετισμό του στην εκδήλωση επίσημης ενημέρωσης του<b> Εθνικού Σχεδίου Δράσης κατά του Καπνίσματος </b>από το Υπουργείο Υγείας.</p>
      <p>«Η απαγόρευση του καπνίσματος αποτελεί μία τολμηρή πρωτοβουλία για την προστασία της Δημόσιας Υγείας. Μία εμβληματική κίνηση εκσυγχρονισμού και εξευγενισμού της καθημερινότητάς μας. Αλλά και μία άσκηση αλληλοσεβασμού που τελικά ενδυναμώνει την κοινωνική συνοχή», δήλωσε χαρακτηριστικά ο πρωθυπουργός και επεσήμανε πως και άλλες χώρες το κατάφεραν και μπορεί να το πράξει και η χώρα μας.</p>
      <p><b>«Δεν υπάρχει πια καμία δικαιολογία του τύπου, 'αυτά δεν γίνονται στην Ελλάδα'»</b>, συμπλήρωσε χαρακτηριστικά.</p>
      <p>«Ένδεκα νομοθετήματα, Προεδρικά Διατάγματα και υπουργικές αποφάσεις μέσα σε 10 χρόνια, με μηδενικά αποτελέσματα. Αυτός είναι ο θλιβερός απολογισμός της απαγόρευσης καπνίσματος σε κλειστούς χώρους, που υποτίθεται ότι θεσμοθετήθηκε το 2009» είπε ο Κυριάκος Μητσοτάκης σημειώνοντας πως «οι κυβερνήσεις δεν τόλμησαν, η Διοίκηση αδράνησε και η κοινωνία ανέχτηκε. Σαν το κάπνισμα να μην αφορά την Υγεία και τον Πολιτισμό μας. Και σαν να αποτελεί μία ανώδυνη λεπτομέρεια».</p>
      <p>Με υπογραφή «Συμμαχία για μια καλύτερη ζωή χωρίς καπνό» και με σύνθημα «Η υγεία μας ενώνει», ξεκινάμε σήμερα μία πανεθνική προσπάθεια: ένα Εθνικό Σχέδιο Δράσης κατά του Καπνίσματος, τόνισε ο Έλληνας πρωθυπουργός.</p>
      <p>
        <b>Δείτε την ομιλία του:</b>
      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fkyriakosmitsotakis%2Fvideos%2F460086291284654%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/politiki/125555/epanakatethese-tin-erotisi-toy-ston-mitsotaki-gia-ton-poiniko-kodika-o"/>
        <a href="https://www.insider.gr/eidiseis/politiki/125551/mitsotakis-i-ellada-tha-einai-mia-alli-hora-se-dyo-hronia-apo-simera"/>
        <a href="https://www.insider.gr/eidiseis/politiki/125537/mitsotakis-se-perifereiarhes-deixte-allileggyi-sta-nisia"/>
      </related>
    </article>
  </body>
</html>