<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/molinari-assolto-in-cassazione-rimborsopoli-piemonte-vs-lega-appello-bis-per-cota/1950953/"/>
    <meta property="og:site_name" content="IlSussidiario"/>
    <meta property="article:published_time" content="2019-11-19T12:25:43+00:00"/>
    <meta property="og:title" content="Molinari assolto in Cassazione/ “Rimborsopoli Piemonte” vs Lega: Appello Bis per Cota"/>
    <meta property="og:description" content="Riccardo Molinari assolto in Cassazione, Roberto Cota nuovo appello (annullata prima sentenza): Rimborsopoli Piemonte &quot;contro&quot; Lega e Cdx"/>
  </head>
  <body>
    <article>
      <h1>Molinari assolto in Cassazione/ “Rimborsopoli Piemonte” vs Lega: Appello Bis per Cota</h1>
      <h2>Riccardo Molinari assolto in Cassazione, Roberto Cota nuovo appello (annullata prima sentenza): Rimborsopoli Piemonte “contro” Lega e Cdx</h2>
      <address><time datetime="2019-11-19T12:25:43+00:00">19 Nov 2019, 12:25</time> by <a rel="author" href="https://www.ilsussidiario.net/autori/niccolo-magnani/" target="_blank">Niccolò Magnani</a></address>
      <p><a href="https://www.ilsussidiario.net/news/politica/siri-di-maio-si-deve-dimettere-m5s-vs-lega-questione-morale-e-lapsus-su-salvini/1877620/"><b>Riccardo Molinari</b> </a>– attuale Capogruppo Lega alla Camera – e <a href="https://www.ilsussidiario.net/intervistati/roberto-cota/"><b>Roberto Cota</b></a>, ex Presidente della Regione Piemonte, sono stati il primo assolto e il secondo assegnato a nuovo processo d’Appello dalla Cassazione per il caso “<b>Rimborsopoli</b>” in <b>Piemonte</b>. Da anni per i due politici della Lega erano pendenti le situazioni dopo la <a href="https://www.ilsussidiario.net/news/politica/2018/7/24/rimborspoli-condannati-cota-e-molinari-piemonte-fondi-a-consiglieri-regionali-sentenza-choc-per-la-lega/831877/"><b>condanna in Appello per l’ex Governatore e altri ex consiglieri regionali</b></a>, tra cui appunto l’attuale capogruppo Lega a Montecitorio. La sentenza è giunta ieri in tarda serata, con la Cassazione che ha di fatto <b>annullato la sentenza di Appello di 1 anno e 7 mesi per Cota</b> e 11 mesi per Molinari: l’ex Presidente leghista era stato accusato di peculato per il rimborso di spese inerenti ad attività politica prima e durante la presidente della Regione Piemonte, mentre anche Molinari era rimasto coinvolto nell’inchiesta sui fondi destinati al “funzionamento” dei gruppi consiliari del Centrodestra tra il 2010 e il 2014. Le accuse per i vari consiglieri coinvolti andavano dal <b>peculato all’illecito finanziamento ai partiti</b>: va detto che la stessa posizione di Molinari era già in Appello stata considerata più ‘leggera’, visto che gli veniva contestato un peculato di meno di 1.200 euro.</p>
      <h4>ASSOLTI MOLINARI E COTA, RENZI “SONO INNOCENTI, NOI SEMPRE GARANTISTI”</h4>
      <p>Invece con la sentenza definitiva della Cassazione i giudici hanno stabilito che il “<b>fatto non sussiste”</b> e perciò <b>Molinari ne esce completamente pulito e indenne</b> dall’ultimo passaggio giudiziario della lunga inchiesta “Rimborsopoli” che travolse la politica in Piemonte ormai 5 anni fa. Di contro i giudici della Suprema Corte di Cassaione hanno disposto <b>nuovo giudizio di secondo grado (Appello bis)</b> per l’ex Governatore Cota, per il parlamentare di FdI <b>Augusta Montaruli</b> e del parlamentare della Lega <b>Paolo Tiramani</b> per «<i>vizio di motivazione</i>». Nella medesima sentenza i giudici hanno annunciato un nuovo giudizio di secondo grado, per la rideterminazione della pena principale o di quella accessoria, è stato disposto nei confronti di altri 20 imputati. I fondi utilizzati da alcuni consiglieri piemontesi erano stati ritenuti «<i>poco ortodossi»</i> dalla precedente sentenza di Appello: ora però Molinari viene del tutto assolto, mentre per gli altri tre si terrà un nuovo Appello rendendo il caso “Rimborsopoli” ancora lungi dall’essere concluso definitivamente.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/ultime-notizie-ultimora-oggi-hong-kong-occupato-il-policlinico-19-novembre/1950794/"/>
        <a href="https://www.ilsussidiario.net/news/cesare-battisti-cassazione-conferma-ergastolo-no-commutazione-pena-a-30-anni/1950963/"/>
        <a href="https://www.ilsussidiario.net/news/tir-a-fuoco-in-galleria-su-autostrada-a10-32-persone-intossicate-salvo-conducente/1950941/"/>
        <a href="https://www.ilsussidiario.net/news/museo-del-prado-bicentenario-dellarte-progetto-cambiato-e-galleria-mondiale/1950939/"/>
        <a href="https://www.ilsussidiario.net/news/ex-ilva-giudice-mittal-non-spenga-altoforni-sindacati-al-colle-governo-piano-b/1950577/"/>
        <a href="https://www.ilsussidiario.net/news/allerta-meteo-genova-maltempo-in-liguria-pioggia-intensa-e-nevicate-sopra-gli-800-m/1950843/"/>
      </related>
    </article>
  </body>
</html>