<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dynamomania.com/news/501557-krepkie-hozyajstvenniki-epohi-yanukovicha-ultras-tavrii-sdelali-zayavlenie-po-povodu-situacii-v-klube"/>
    <meta property="og:site_name" content="Dynamomania.com"/>
    <meta property="article:published_time" content="2019-11-19T12:37:00+00:00"/>
    <meta property="og:title" content="&quot;Крепкие хозяйственники&quot; эпохи Януковича&quot;. Ультрас &quot;Таврии&quot; сделали заявление по поводу ситуации в клубе"/>
    <meta property="og:description" content="Ультрас сімферопольської &quot;Таврії&quot; зробили заяву щодо ситуації, яка склалася навколо подальшого існування клубу. Приводом стало те, що команда не зְ’явилася на черговий календарний матч чемпіонату України проти краматорського &quot;Авангарду-2&quot; через відсутність коштів."/>
  </head>
  <body>
    <article>
      <h1>"Крепкие хозяйственники" эпохи Януковича". Ультрас "Таврии" сделали заявление по поводу ситуации в клубе</h1>
      <address>
        <time datetime="2019-11-19T12:37:00+00:00">19 Nov 2019, 12:37</time>
      </address>
      <p>Ультрас сімферопольської "Таврії" зробили заяву щодо ситуації, яка склалася навколо подальшого існування клубу. Приводом стало те, що команда не зְ’явилася на черговий календарний матч чемпіонату України проти краматорського "Авангарду-2" через відсутність коштів.</p>
      <p>"Невігластво, жлобство і прихильність до старих традицій управління приводять до невдачі і провалу. Сьогодні дворічні страждання Першого Чемпіона України мали логічне завершення у вигляді невиїзду команди на останню гру до Краматорська. Вперше за 60-річну історію "Таврія" Сімферополь не виїхала на офіційний матч. Вперше! Навіть під час анексії Криму клуб дограв свої матчі незважаючи на всі складнощі. Дізнавшись про загрозу виїзду, ми висловили готовність організувати виїзд власним коштом, але було запізно.</p>
      <p>Офіційна причина – нестача фінансів. Насправді, основною причиною є присутність у керма клубу одіозної постаті Володимира Коновалова і його оточення (Суховій Ю.), а також повна пасивність протягом останніх 2х років почесного президента клубу Сергія Куніцина. Місцеві регіональні феодали, "крєпкіє хазаяйствєннікі" епохи Януковича, які не мають жодного уявлення, як керувати професійним футбольним клубом, намагались стати частиною футбольної еліти країни, перебравши на себе долю третього найтитулованішого клубу країни.</p>
      <p>А ще робивши спроби маніпулювати містом походження "Таврії", приписуючи до нього приставку "Берислав". Швидко стало зрозуміло, що фінансових можливостей у Коновалова немає. Після доволі успішного сезону 2017-2018 команду покинули майже всі провідні гравці. Багато разів головний тренер скаржився на неспроможність підсилитись. Спонсорська допомога, яку залучили вболівальники "Таврії" через маркетингову кампанію в соцмережах, була відкинута. Співпрацювати з Коноваловим жодний потенційний інвестор не забажав. Гадаємо, що основною метою знаходження Коновалова у керма "Таврії" потенційна є участь в будівництві нового стадіону для "Таврії" в Бериславі на кошти УЄФА (в народі "дерібан бабла").</p>
      <p>З великим задоволенням ці строки читатимуть колабораціоністи на окупованому півострові, і велику ганьбу і розпач відчуватимуть кримські українці і українські футбольні керманичі. Адже, по суті, сьогодні в української футбольної родини Коновалов відбирає Першого Чемпіона і веде його до прірви і небуття. Ще один символ українського Криму зникає. Престижу держави завдано наймовірного удару. Звертаємось до керівництва УАФ Андрій Павелко (Andrii Pavelko), Професіональна футбольна ліга, Міністерство культури, молоді та спорту України, Представництво Президента України в Автономній Республіці Крим спортивної спільноти, журналістів із закликом: Не допустити зникнення ФК "Таврія" Сімферополь з карти професійного футболу України, створити умови для нормального функціонування клубу, навіть з можливістю переміщення у Київ чи іншу локацію, та передачі ФК в руки нових власників За нашою інформацією навколо клубу є новий можливий власник, але наразі вона не підтверджена. Якщо так, то сподіваємось на його адекватну оцінку ситуації, що склалася", - йдеться в заяві ультрас на їхній офіційний сторінці у Facebook.</p>
      <footer>Источник: <a href="http://www.footboom.com/">FootBoom</a></footer>
    </article>
  </body>
</html>