<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/star-wars-lascesa-di-skywalker-foto-sul-millenium-falcon/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-19T12:53:00+00:00"/>
    <meta property="og:title" content="Star Wars: L'Ascesa di Skywalker, foto sul Millenium Falcon | Cultura Pop"/>
    <meta property="og:description" content="Entertainment Weekly ha reso nota una spettacolare immagine ufficiale tratta dall'attesissima pellicola di Star Wars: L'ascesa di Skywalker."/>
  </head>
  <body>
    <article>
      <h1>Star Wars: L'Ascesa di Skywalker, foto sul Millenium Falcon | Cultura Pop</h1>
      <address>
        <time datetime="2019-11-19T12:53:00+00:00">19 Nov 2019, 12:53</time>
      </address>
      <p>I fan più accaniti sapranno bene che tra un mese esatto debutterà, finalmente,  il terzo capitolo della trilogia della saga di <b><a href="https://www.tomshw.it/culturapop/star-wars-storia-del-mito-della-galassia-lontana-lontana/">Star Wars</a>, </b>diretto da J.J. Abrams. Ebbene dopo la presentazione del trailer finale, recentemente <b>Entertainment Weekly</b> ha reso nota una spettacolare immagine ufficiale tratta appunto dalla pellicola di <b>Star Wars: L’ascesa di Skywalker</b>. Osservando la foto, che troverete nell’articolo, è impossibile non capire immediatamente dove si trovano i personaggi.</p>
      <p>Infatti, la spettacolare foto ritrae tre personaggi, ossia <b>Poe Dameron</b> (Oscar Isaac), <b>Chewbacca</b> (Joonas Suotamo) e <b>Finn</b> (John Boyega), si trovano all’interno dal <b>Millennium Falcon</b>, nella cabina di pilotaggio. Ricordiamo che la pellicola cinematografica diretta<b> da J.J. Abrams</b>, <b>Star Wars: L’Ascesa di <a href="https://www.tomshw.it/culturapop/skywalker-chi-sono-jedi-sith-starwars/">Skywalker</a>, </b>arriverà nelle sale cinematografiche italiane a partire dal <b>18 dicembre 2019</b>. Il film rappresenterà il capitolo conclusivo della saga che ebbe inizio nel 1977 e, per l’occasione, all’interno del cast ci saranno anche alcune vecchie conoscenze.</p>
      <figure>
        <img src="https://www.tomshw.it/images/images/2019/11/foto-generiche-63968.768x432.jpg"/>
        <figcaption>Credits: .bleedingcool.com</figcaption>
      </figure>
      <p>Dei molti attori che hanno partecipato alla realizzazione dell’attesissimo capitolo della saga di Guerre Stellari, ricordiamo la presenza di Daisy Ridley (Rey), Adam Driver (Kylo Ren), Ian McDiarmid (Darth Sidious), Oscar Isaac (Poe Dameron), John Boyega (Finn), Mark Hamill (Luke Skywalker), Carrie Fisher (Leia Organa), Billy Dee Williams (Lando Calrissian), Domhnall Gleeson (Generale Hux), Kelly Marie Tran (Rose) e Lupita Nyong’o (Maz Kanata). Dunque in attesa di vedere, ormai a breve, come finirà l’episodio conclusivo della saga ideata da George Lucas, cosa ne pensate della foto ufficiale pubblicata nelle scorse ore che mostra <b>Poe alla guida del Millennium Falcon</b>?</p>
      <blockquote>Nel frattempo, aspettando la nuova pellicola cinematografica, a <a href="https://toms.it/YEuy2">questo link</a>, potete trovare moltissimi prodotti dedicati all’appassionate mondo di Guerre Stellari! Date un’occhiata!</blockquote>
    </article>
  </body>
</html>