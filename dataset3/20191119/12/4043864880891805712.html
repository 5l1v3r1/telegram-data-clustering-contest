<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/19/7232420/"/>
    <meta property="og:site_name" content="Українська правда"/>
    <meta property="article:published_time" content="2019-11-19T12:26:44+00:00"/>
    <meta property="og:title" content="Новий глава &quot;Укравтодору&quot; анонсував звільнення"/>
    <meta property="og:description" content="Державне агентство автомобільних доріг України має намір звільнити керівників Служб автомобільних доріг, які були задіяні в корупційних схемах."/>
  </head>
  <body>
    <article>
      <h1>Новий глава "Укравтодору" анонсував звільнення</h1>
      <address>
        <time datetime="2019-11-19T12:26:44+00:00">19 Nov 2019, 12:26</time>
      </address>
      <p>Державне агентство автомобільних доріг України має намір звільнити керівників Служб автомобільних доріг, які були задіяні в корупційних схемах.</p>
      <p><b>Джерело:</b> новий керівник "Укравтодору" Олександр Кубраков, прем'єр-міністр Олексій Гончарук на брифінгу, який цитує "<a href="https://interfax.com.ua/">Інтерфакс-Украна</a>"</p>
      <p><b>Пряма мова Кубракова:</b> "У нас багато інформації. Ті, хто був задіяний у якихось схемах, краще йдіть самостійно".</p>
      <p><b>Деталі:</b> Прем'єр-міністр висловив думку про необхідність скорочення більшої частини керівників Служб автодоріг і порадив новому керівнику діяти швидко.</p>
      <p><b>Пряма мова Гончарука:</b> "Я б приймав рішення дуже швидко. Особливо щодо осіб, про яких є інформація, що вони задіяні в схемах. І, навпаки, брав би людей, порядних, які довго працюють на державу... Якщо десь в областях або в центральному апараті є якісь групи впливу, рішуче від них позбавляйтеся".</p>
      <figure>
        <img src="https://img.pravda.com/images/doc/b/e/be136c3-5dd3d74ae34cd240666790-820x360.jpg"/>
        <figcaption>
          <cite>урядовий портал</cite>
        </figcaption>
      </figure>
      <p><b>Що було раніше:</b> 15 листопад народного депутата фракції "Слуга народу" Олександра <a href="https://www.pravda.com.ua/news/2019/11/15/7232134/">Кубракова оголосили переможцем</a> конкурсу на посаду голови Державного агентства автомобільних доріг України.</p>
      <p>3 жовтня Кабінет міністрів ухвалив рішення про <a href="https://www.epravda.com.ua/news/2019/10/3/652229/">тимчасове</a> покладення виконання обов’язків голови Державного агентства автомобільних доріг України на Олега Федоренка.</p>
      <p><b>Довідково:</b> Кубраков є членом Комітету Верховної Ради з питань прав людини, деокупації та реінтеграції тимчасово окупованих територій у Донецькій, Луганській областях та Автономної Республіки Крим, міста Севастополя, національних меншин і міжнаціональних відносин.</p>
      <p>Нардеп є зокрема автором законопроєкту про аудит безпеки доріг, <a href="https://www.pravda.com.ua/news/2019/11/13/7231885/">підписаного</a> 13 листопада президентом Володимиром Зеленським.</p>
      <p>
        <b>Читайте також:<a href="https://www.epravda.com.ua/publications/2019/06/3/648368/"> <i>"Смотрящих" за дорогами в Україні немає — інтерв’ю з головою "Укравтодору"</i></a></b>
      </p>
      <related>
        <a href="https://life.pravda.com.ua/society/2019/11/19/238967/?fbclid=IwAR32DxkNhmHhSUpqYavLBOHFvI1HbpvkZY9zAHHriM2_3zG3J5gLKTfXR6k"/>
        <a href="https://www.epravda.com.ua/news/2019/11/13/653670/"/>
        <a href="https://www.pravda.com.ua/news/2019/11/8/7231389/"/>
      </related>
    </article>
  </body>
</html>