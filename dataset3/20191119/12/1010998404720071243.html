<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/zhena-riskuva-zhivota-si-za-da-spasi-koala-ot-oganja-v-avstralija-video.html"/>
    <meta property="og:site_name" content="bTV Новините"/>
    <meta property="article:published_time" content="2019-11-19T12:53:00+00:00"/>
    <meta property="og:title" content="Жена рискува живота си, за да спаси коала от огъня в Австралия (ВИДЕО)"/>
    <meta property="og:description" content="Животното се лутало безцелно близо до пътя"/>
  </head>
  <body>
    <article>
      <h1>Жена рискува живота си, за да спаси коала от огъня в Австралия (ВИДЕО)</h1>
      <h2>Животното се лутало безцелно близо до пътя</h2>
      <address><time datetime="2019-11-19T12:53:00+00:00">19 Nov 2019, 12:53</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/19/KOALA4_1574163404-1.mp4"/>
      </figure>
      <p>Жена рискува живота си, за да спаси коала от огнената стихия в Австралия. Животното е забелязано да пресича сред пламъците в близост до Лонг Флейт в Нов Южен Уелс.</p>
      <p>Изплашената коала е получила сериозни изгряния, докато търси дома си сред пламъците. </p>
      <p>Местната жителка Тони тръгва след животното, успява да го хване насред пламъците и го завива в своята тениска. След като се отдалечават на безопасно разстояние от огъня, жената полива коалата с вода.</p>
      <p>Популацията на коалите е една от най-засегнатите от горските пожари в Австралия. Над 350 са жертвите на огъня. Затова е предприета стъпка и е обучено куче, което намира и спасява както коали, така и други по-малки бозайници в Австралия.</p>
      <figure>
        <video src="https://vid.btv.bg/btvnews/2019/11/19/koala_1574176877-1.mp4"/>
      </figure>
      <p>Коалите обитават основно евкалиптови гори, а продължителността на живота им е около 20 години, лениви са и спят по 18 часа на ден. </p>
      <p>Австралия е предразположена към бурни пожари в сухото си горещо лято, но жестоките пламъци се разпалиха по-рано тази година заради дългата суша и високи температури.</p>
      <p>Досега са отнели най-малко четири живота, изгорили около 2,5 милиона декара земеделски земи и храсти и са унищожили повече от 300 домове.</p>
    </article>
  </body>
</html>