<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082818505/%D8%AA%D8%B1%DA%A9%DB%8C%D9%87-%D8%A7%DA%A9%D8%AB%D8%B1-%D8%B2%D9%86%D8%AF%D8%A7%D9%86%DB%8C-%D9%87%D8%A7%DB%8C-%D8%AF%D8%A7%D8%B9%D8%B4%DB%8C-%D8%B1%D8%A7-%D8%AA%D8%A7-%D9%BE%D8%A7%DB%8C%D8%A7%D9%86-%DB%B2%DB%B0%DB%B1%DB%B9-%D9%85%D8%B3%D8%AA%D8%B1%D8%AF-%D9%85%DB%8C-%DA%A9%D9%86%DB%8C%D9%85"/>
    <meta property="og:site_name" content="ایسنا"/>
    <meta property="article:published_time" content="2019-11-19T12:56:37+00:00"/>
    <meta property="og:title" content="ترکیه: اکثر زندانی‌های داعشی را تا پایان ۲۰۱۹ مسترد می‌کنیم"/>
    <meta property="og:description" content="وزیر کشور ترکیه گفت: ترکیه اکثر اعضای بازداشتی گروه تروریستی داعش را تا پایان سال جاری میلادی به کشورهای اصلی آنها مسترد خواهد کرد."/>
  </head>
  <body>
    <article>
      <h1>ترکیه: اکثر زندانی‌های داعشی را تا پایان ۲۰۱۹ مسترد می‌کنیم</h1>
      <address><time datetime="2019-11-19T12:56:37+00:00">19 Nov 2019, 12:56</time> by <a rel="author">فاطمه نبید</a></address>
      <p>وزیر کشور ترکیه گفت: ترکیه اکثر اعضای بازداشتی گروه تروریستی داعش را تا پایان سال جاری میلادی به کشورهای اصلی آنها مسترد خواهد کرد.</p>
      <p>به گزارش ایسنا، مقام‌های دولت ترکیه در تاریخ ۱۱ نوامبر فرآیند استرداد اعضای به زندان افتاده گروه تروریستی داعش را به کشورهایشان آغاز کردند. آنکارا اعلام کرده که ۲۸۷ تن از این شبه نظامیان را در شمال شرقی سوریه، جایی که اخیرا ارتش ترکیه عملیاتی را علیه شبه نظامیان کرد به جریان انداخت دستگیر کرده است. همچنین ترکیه اعلام کرده که صدها تن دیگر از مظنونان داعشی را نیز از این عملیات در زندان‌های این کشور قرار داده است.</p>
      <p>سلیمان سویلو، وزیر کشور ترکیه در مصاحبه‌ای به رویترز از شهر آنکارا گفت: تعداد زندانی‌های داعشی که ما تا پایان سال جاری میلادی به کشورهای‌شان مسترد خواهیم کرد وابسته به این است که فرآیندهای مربوطه چقدر طول بکشند. به ویژه آنکه این فرآیند در قبال اروپا در دست پیگیری است.</p>
      <p>او ادامه داد: من فکر می‌کنم ما تا پایان سال جاری میلادی بخش بزرگی از این زندانی‌ها را به کشورهایشان خواهیم فرستاد.</p>
      <p>انتهای پیام</p>
    </article>
  </body>
</html>