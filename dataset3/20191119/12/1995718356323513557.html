<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152538-u-polschi-pianyj-vodij-busa-iakyj-perevozyv-ukrainciv-na-shvydkosti-vihav-u-vantazhivku"/>
    <meta property="og:site_name" content="ВолиньPost"/>
    <meta property="article:published_time" content="2019-11-19T12:00:00+00:00"/>
    <meta property="og:title" content="У Польщі п'яний водій буса, який перевозив українців, на швидкості в'їхав у вантажівку"/>
    <meta property="og:description" content="У Польщі сталася ДТП з мікроавтобусом Ford Transit, який перевозив українців"/>
  </head>
  <body>
    <article>
      <h1>У Польщі п'яний водій буса, який перевозив українців, на швидкості в'їхав у вантажівку</h1>
      <address>
        <time datetime="2019-11-19T12:00:00+00:00">19 Nov 2019, 12:00</time>
      </address>
      <p>ДТП з мікроавтобусом Ford Transit, який перевозив українців, сталася ввечері 18 жовтня в місцевості Пустковє-Мікстат (Великопольське воєводство) у Польщі.<br/><br/>Як пoвідoмляє <a href="https://www.yavp.pl/uk/novini/u-polshchi-mikroavtobus-z-ukraintsiamy-vrizavsia-v-tir-16797.html">Yavp.pl</a> з пoсиланням на сайт місцевої поліції, 26-річний водій на простому відрізку дороги не дотримався безпечної дистанції та на швидкості в'їхав у TIR, який рухався попереду й здійснював поворот праворуч.<br/><br/>На момент аварії в мікроавтобусі перебувало 6 пасажирів - громадян України. Усі вони дістали травми різного ступеня важкості, однак змогли самостійно вибратися з салону. <br/><br/><a href="http://www.volynpost.com/news/152445-u-polschi-v-avarii-travmuvalys-ukrainci-poterpilyh-perevozyly-do-likarni-gelikopterom">ЧИТАТИ ТАКОЖ: У Польщі в аварії травмувались українці: потерпілих перевозили до лікарні гелікоптером</a><br/><br/>Перевірка водія мікроавтобуса на алкоголь показала, що в його крові було майже 2 проміле. Чоловіка затримали. Водій вантажівки був тверезим. Деталі ДТП продовжує вивчати поліція.</p>
    </article>
  </body>
</html>