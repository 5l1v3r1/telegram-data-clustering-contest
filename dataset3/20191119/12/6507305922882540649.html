<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/primo-piano/caldara-e-pronto-ora-decide-pioli-la-questione-non-e-piu-fisica-ma-esclusivamente-tecnica-352442"/>
    <meta property="og:site_name" content="MilanNews.it"/>
    <meta property="article:published_time" content="2019-11-19T12:00:00+00:00"/>
    <meta property="og:title" content="Caldara è pronto, ora decide Pioli: la questione non è più fisica ma esclusivamente tecnica"/>
    <meta property="og:description" content="&quot;È pronto, sta bene&quot;. Giuseppe Riso, manager di Mattia Caldara, ha fotografato bene la situazione: il centrale rossonero è finalmente abile e arruolabile. Adesso, come riporta Tuttosport, la decisione spetta solo all’allenatore. L’ex Juve è tornato ad allenarsi in gruppo da oltre un mese, ha testato le sue condizioni con la Primavera e ora aspetta la sua occasione."/>
  </head>
  <body>
    <article>
      <h1>Caldara è pronto, ora decide Pioli: la questione non è più fisica ma esclusivamente tecnica</h1>
      <address><time datetime="2019-11-19T12:00:00+00:00">19 Nov 2019, 12:00</time> by <a rel="author">Salvatore Trovato</a></address>
      <p><i>"È pronto, sta bene". </i>Giuseppe Riso, manager di Mattia Caldara, ha fotografato bene la situazione: il centrale rossonero è finalmente abile e arruolabile. Adesso, come riporta Tuttosport, la decisione spetta solo all’allenatore. L’ex Juve è tornato ad allenarsi in gruppo da oltre un mese, ha testato le sue condizioni con la Primavera e ora aspetta la sua occasione.</p>
      <p><b>IN CAMPO</b> - Pioli lo ha convocato per le gare contro Lazio e Juventus, senza però concedergli spazio. Ma il suo momento arriverà presto. Ora non è più una questione fisica, ma esclusivamente di valutazione tecnica da parte del mister. Certo, non può essere al top della forma e ha bisogno di ritrovare il ritmo partita, ma Caldara può scendere in campo e dare il suo contributo. Il classe può diventare ancora più indispensabile in caso di passaggio alla difesa a tre, una delle varianti tattiche studiate a Milanello da Pioli.</p>
      <p><b>QUALITA' E GOL </b>- Il Milan avrebbe bisogno come il pane del difensore ammirato con la maglia dell’Atalanta, in grado di guidare con autorevolezza il reparto arretrato e segnare anche un discreto numero di gol. La fine del tunnel è ormai vicina: Caldara scalpita in attesa di una chance dal primo minuto.</p>
    </article>
  </body>
</html>