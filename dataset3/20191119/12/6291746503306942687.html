<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/19/corte-di-cassazione-cesare-battisti/"/>
    <meta property="og:site_name" content="Il Post"/>
    <meta property="article:published_time" content="2019-11-19T12:17:36+00:00"/>
    <meta property="og:title" content="La Cassazione ha confermato la condanna all’ergastolo per Cesare Battisti"/>
    <meta property="og:description" content="La corte di Cassazione ha confermato la condanna all'ergastolo per Cesare Battisti, dichiarando inammissibile il ricorso presentato dalla difesa dopo una sentenza di maggio della Corte d’Assise di appello. Battisti, ex terrorista, era stato arrestato lo scorso 13 gennaio dopo una latitanza durata quasi quarant’anni"/>
  </head>
  <body>
    <article>
      <h1>La Cassazione ha confermato la condanna all’ergastolo per Cesare Battisti</h1>
      <address>
        <time datetime="2019-11-19T12:17:36+00:00">19 Nov 2019, 12:17</time>
      </address>
      <p>La corte di Cassazione <a href="http://www.ansa.it/sito/notizie/cronaca/2019/11/19/battisti-la-cassazione-dice-no-alla-cancellazione-dellergastolo_f6c9332b-98a5-40d1-9179-8a6ddfb56717.html">ha confermato</a> la condanna all’ergastolo per <a href="https://www.ilpost.it/2018/12/17/la-storia-di-cesare-battisti/">Cesare Battisti</a>, dichiarando inammissibile il ricorso presentato dalla difesa dopo una sentenza di <a href="https://www.ilpost.it/2019/05/22/la-corte-dassise-di-appello-di-milano-ha-confermato-lergastolo-per-cesare-battisti/">maggio</a> della Corte d’Assise di appello.</p>
      <p>Battisti, ex terrorista, era stato arrestato lo scorso 13 gennaio dopo una latitanza durata quasi quarant’anni tra la Francia e il Sud America e ha ammesso di aver compiuto i quattro omicidi avvenuti tra il 1978 e il 1979 per i quali era stato condannato: quello di Antonio Santoro, un maresciallo della polizia penitenziaria; di Lino Sabbadin, un macellaio; di Pierluigi Torregiani, un gioielliere; di Andrea Campagna, un agente della DIGOS.</p>
    </article>
  </body>
</html>