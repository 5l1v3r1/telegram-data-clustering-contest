<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/19/omicidio-cerciello-rega-intercettazione-americani-carabinieri-mostrato-tesserino/"/>
    <meta property="og:site_name" content="NewNotizie"/>
    <meta property="article:published_time" content="2019-11-19T12:54:54+00:00"/>
    <meta property="og:title" content="Omicidio Cerciello Rega, l’intercettazione a uno dei due americani: “Ho visto due carabinieri, ci hanno mostrato il tesserino”"/>
    <meta property="og:description" content="Una dichiarazione di Finnegan Lee Elder, intercettata lo scorso 2 agosto, confermerebbe la volontarietà dei due americani di ammazzare Mario Cerciello Rega."/>
  </head>
  <body>
    <article>
      <h1>Omicidio Cerciello Rega, l’intercettazione a uno dei due americani: “Ho visto due carabinieri, ci hanno mostrato il tesserino”</h1>
      <address><time datetime="2019-11-19T12:54:54+00:00">19 Nov 2019, 12:54</time> by <a rel="author">Andre Giove</a></address>
      <figure>
        <img src="https://www.newnotizie.it/wp-content/uploads/2019/11/cerciello-rega-415x242.jpg"/>
      </figure>
      <p>
        <b>Una dichiarazione di Finnegan Lee Elder, intercettata lo scorso 2 agosto, confermerebbe la volontarietà dei due americani di ammazzare il vicebrigadiere Mario Cerciello Rega lo scorso 26 luglio. I due americani sapevano di trovarsi di fronte a due carabinieri.</b>
      </p>
      <p>Finnegan Lee Elder, l’americano in carcere assieme a Gabriel Natale Hjorth per aver accoltellato Mario Cerciello Rega il 26 luglio scorso nel quartiere Prati di Roma, sapeva di trovarsi di fronte a un carabiniere. <b>Sono queste le sconcertanti rivelazioni fatte al suo avvocato e al padre, intercettate durante una conversazione del 2 agosto, pochi giorni dopo il fermo:</b> “Ho visto due carabinieri, ci hanno mostrato il tesserino”.</p>
      <p>
        <b>Per questo motivo per i due americani è stato chiesto il giudizio immediato. Sono bastate queste semplici dichiarazioni, infatti, per convincere il procuratore Michele Prestipino, l’aggiunto Nunzia D’Elia e il sostituto Maria Sabina Calabretta, a chiedere subito verso i due americani il giudizio immediato, senza passare per l’udienza preliminare.</b>
      </p>
      <h3>Omicidio Cerciello Rega, le parole di Finnegan Lee Elder intercettate: “Ci hanno mostrato il tesserino”</h3>
      <p><b>Queste le parole intercettate dalla conversazione di Finnegan Lee Elder con suo padre e l’avvocato penalista, Craig Michael Peters:</b> “Ho visto due sbirri, di cui uno più basso. Erano rivolti nella direzione opposta. Sono venuti dietro a noi, alle nostre spalle. E la macchina militare era qui. Mi sono girato e li ho visti ad una distanza di tre piedi. La persona che mi ha attaccato era basso, più massiccio. Mi picchiava, mi trascinava e così ho estratto il mio coltello e l’ho colpito due volte alla gamba. Poi mi ha stretto il collo e io ho cercato di scansarlo”.</p>
      <p>
        <b>Anche l’altro carabiniere, Andrea Varriale, sopravvissuto all’attacco dei due americani, era stato interrogato in passato. Il carabiniere aveva detto di aver mostrato il tesserino prima dell’intervento.</b>
      </p>
    </article>
  </body>
</html>