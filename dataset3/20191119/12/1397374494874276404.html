<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/rukomet/velika-steta-andrea-lekic-bez-sp-393177.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-19T12:42:00+00:00"/>
    <meta property="og:title" content="Velika šteta, Andrea Lekić bez SP!"/>
    <meta property="og:description" content="Andrea Lekić neće biti u sastavu reprezentacije Srbije na Svetskom prvenstvu."/>
  </head>
  <body>
    <article>
      <h1>Velika šteta, Andrea Lekić bez SP!</h1>
      <h2>Andrea Lekić neće biti u sastavu reprezentacije Srbije na Svetskom prvenstvu.</h2>
      <address><time datetime="2019-11-19T12:42:00+00:00">19 Nov 2019, 12:42</time> by <a rel="author">Aleksandar Obrenović</a></address>
      <p>Uskoro (30. novembar) kreće Svetsko prvenstvo u rukometu za dame, a na njemu nećemo gledati Andreu Lekić, na veliku žalost našeg tima.<br/><br/>Ona se povredila na poslednjem meču Lige šampiona gde je nastupala za svoj ĆSM Bukurešt, a u pitanju je krajnje neobična povreda za jednu sportiskinju.<br/><br/>"<i>Prema rezultatima pregleda koje smo napravili, ustanovili smo da se radi o ozbiljnoj povredi bubne opne. Retka povreda kada je u pitanju sport. Ima rascep, oštećenje bubne opne i indikovana je hitna operacija koja podrazumeva reparaciju. To je povreda koja se može sanirati i Andrea će biti dobro. Ono što za ovaj trenutak nije dobro, potrebno je mirovanje nakon operacije minimum, prema savetima hirurga, tri nedelje.<br/><br/>Potrebno je da sve zaraste, da dođe do srašćivanja postojeće bubne opne i dela koji se stavlja kao nadoknada oštećenog dela. Ona može normalno da funkcioniše već posle nedelju dana, ali to isključuje kontakt sport gde ne možemo da kontrolišemo sve pokrete i eventualne povrede. Nažalost, po svemu sudeći, biće izvan stroja u naredne tri nedelje, ali dobra stvar je da će posle tog perioda moći da nastavi sportsku karijeru</i>", rekao je doktor naše reprezentacije Milenko Savić.</p>
      <p>Izvor: Sportske.net</p>
    </article>
  </body>
</html>