<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/elpe-apoklistikos-chorigos-sto-mitef-greece-startup-competition-2020"/>
    <meta property="og:site_name" content="Metrosport.gr"/>
    <meta property="article:published_time" content="2019-11-19T12:50:00+00:00"/>
    <meta property="og:title" content="ΕΛΠΕ: Αποκλειστικός χορηγός στο MITEF Greece Startup Competition 2020"/>
    <meta property="og:description" content="Τα Ελληνικά Πετρέλαια αποκλειστικός χορηγός της θεματικής ενότητας «Energy» στον 6ο Διαγωνισμό Καινοτομίας «MITEF Greece Startup Competition 2020»"/>
  </head>
  <body>
    <article>
      <h1>ΕΛΠΕ: Αποκλειστικός χορηγός στο MITEF Greece Startup Competition 2020</h1>
      <h2>Τα Ελληνικά Πετρέλαια αποκλειστικός χορηγός της θεματικής ενότητας «Energy» στον 6ο Διαγωνισμό Καινοτομίας «MITEF Greece Startup Competition 2020»</h2>
      <address><time datetime="2019-11-19T12:50:00+00:00">19 Nov 2019, 12:50</time> by <a rel="author">Metrosport.gr Team</a></address>
      <p>Στη δυναμική ανάπτυξη, την ποιοτική αναβάθμιση, αλλά και τη διεθνή διασύνδεση των Ελληνικών νεοφυών επιχειρήσεων και επιχειρηματικών ομάδων που καινοτομούν στο χώρο της Τεχνολογίας, στοχεύει ο διαγωνισμός MITEF Greece Startup Competition 2020 ο οποίος διεξάγεται φέτος για 6η συνεχή χρονιά στη χώρα μας, έχοντας πλέον εξελιχθεί σε θεσμό. Οι ενδιαφερόμενοι μπορούν να συμπληρώσουν τις αιτήσεις τους για τον διαγωνισμό ηλεκτρονικά, από τις 11 Νοεμβρίου έως και τις 15 Δεκεμβρίου 2019.</p>
      <p>Το MIT Enterprise Forum Greece έχει την χαρά για 2η συνεχόμενη χρονιά να ανανεώνει την συνεργασία με την ΕΛΛΗΝΙΚΑ ΠΕΤΡΕΛΑΙΑ που θα είναι αποκλειστικός χορηγός του θεματικού track “Energy”, στο πλαίσιο των δράσεων του Ομίλου ΕΛΠΕ σχετικά με την καινοτομία και τις νέες τεχνολογίες στο χώρο της ενέργειας.</p>
      <p>Από εφέτος, εξάλλου, εγκαινιάζεται η νέα θεματική ενότητα “Maritime”, σε συνεργασία με το Athens Maritime Innovation Center που θα είναι αποκλειστικός χορηγός.</p>
      <p>Οι δύο ενότητες “Energy” &amp; “Maritime” θα παρουσιαστούν παράλληλα με τη γενική θεματική κατηγορία τεχνολογικής καινοτομίας που λειτουργεί επί σειρά ετών, δίνοντας έτσι τη δυνατότητα στους διαγωνιζόμενους να υποβάλλουν τις προτάσεις τους και να συνεργαστούν με ειδήμονες δύο εστιασμένων και ιδιαίτερα απαιτητικών κλάδων.</p>
      <p>Οι συμμετέχοντες θα έχουν την ευκαιρία να αποκτήσουν την απαραίτητη τεχνογνωσία μέσω της ανάπτυξης των επιχειρηματικών τους δεξιοτήτων (business skills workshops), αλλά και να λάβουν έμπρακτη καθοδήγηση (mentoring) από επαγγελματίες διεθνούς αναγνώρισης και κύρους, τόσο από την Ελλάδα όσο και από το εξωτερικό. Παράλληλα, θα διερευνήσουν τις δυνατότητες νέων συνεργασιών που θα συμβάλλουν θετικά στην αναπτυξιακή πορεία τους στη διεθνή αγορά.</p>
      <p>Τελικός στόχος είναι η ανάδειξη και βράβευση ταλαντούχων και φιλόδοξων ελληνικών ομάδων και η προβολή τους διεθνώς, μέσα από το δίκτυο του MIT Enterprise Forum. Οι συμμετέχοντες θα έχουν την ευκαιρία να ενταχθούν στη δυναμική κοινότητα του ΜΙΤΕF Greece, η οποία περιλαμβάνει περισσότερα από 120 ελληνικά startups που έχουν ολοκληρώσει το διαγωνιστικό τμήμα τα προηγούμενα έτη, καθώς και σε ένα συνολικότερο δίκτυο επαφών σε Ελλάδα και εξωτερικό που έχει ως πυρήνα την Βοστώνη των Η.Π.Α. Παράλληλα, οι νικητές θα κατακτήσουν έπαθλα και υποστηρικτικές υπηρεσίες που θα συμβάλλουν στην περαιτέρω εξέλιξη της εταιρείας τους.</p>
      <p><u><a href="https://www.youtube.com/watch?v=SyatWLDfXC0&amp;feature=youtu.be">ΕΔΩ</a></u> μπορείτε να δείτε σύντομο video με τα highlights του περσινού διαγωνισμού</p>
      <p>(MIT Enterprise Forum Startup Competition 2019).</p>
      <p>Ο διαγωνισμός καινοτομίας ακολουθεί τα πρότυπα και τις καλές πρακτικές αντίστοιχων διαγωνισμών που διοργανώνει το <u><a href="http://www.mit.edu/">MIT</a></u> και το <u><a href="http://www.mitef.org/s/1314/main.aspx?gid=5&amp;pgid=61">ΜΙΤ Enterprise Forum</a></u> στις Η.Π.Α. και σε άλλες χώρες.</p>
      <p>Οι ενδιαφερόμενοι μπορούν να επισκέπτονται τους ακόλουθους συνδέσμους, προκειμένου να καταθέσουν τις αιτήσεις τους:</p>
      <p>• <u><a href="https://mitefcompetition.com/track/2020/greece/startup/general-track-0">MITEF Greece Startup Competition 2020, General Track</a></u> <br/>• <u><a href="https://mitefcompetition.com/track/2020/greece/startup/energy">MITEF Greece Startup Competition 2020, Energy</a></u> <br/>• <u><a href="https://mitefcompetition.com/track/2020/greece/startup/maritime">MITEF Greece Startup Competition 2020, Maritime</a></u></p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/katerini-kideftikan-mana-ke-kori-pou-skotothikan-se-charadra"/>
        <a href="http://www.metrosport.gr/article/mitsotakis-evropi-agnoi-to-prosfigiko"/>
        <a href="http://www.metrosport.gr/article/thessaloniki-mathitis-katingile-tin-epithesi-me-siderogrothies"/>
        <a href="http://www.metrosport.gr/article/simera-kidia-tis-17chronis-ke-tis-mitera-tis-stin-katerini"/>
        <a href="http://www.metrosport.gr/article/thessaloniki-diamartiria-astinomikon-logo-metanasteftikou"/>
        <a href="http://www.metrosport.gr/article/thessaloniki-aftoforo-gia-osous-odigoun-epikindina-ston-periferiako"/>
      </related>
    </article>
  </body>
</html>