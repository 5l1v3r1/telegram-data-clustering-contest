<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42900_Na-Zakarpatti-cholovik-pohrozhuvav-svyashcheniku-vbivstvom-"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-19T12:06:00+00:00"/>
    <meta property="og:title" content="На Закарпатті чоловік погрожував священику вбивством"/>
    <meta property="og:description" content="Правоохоронці Рахівського відділення поліції повідомили про підозру 41–річному жителю с.Росішка, який погрожував вбивством та фізич"/>
  </head>
  <body>
    <article>
      <h1>На Закарпатті чоловік погрожував священику вбивством</h1>
      <address>
        <time datetime="2019-11-19T12:06:00+00:00">19 Nov 2019, 12:06</time>
      </address>
      <p>
        <b>Правоохоронці Рахівського відділення поліції повідомили про підозру 41–річному жителю с.Росішка, який погрожував вбивством та фізичною розправою своєму сусідові – священнослужителю. У справі триває розслідування.</b>
      </p>
      <p>16 листопада до Рахівського відділення поліції надійшло повідомлення від мешканця с.Росішка про те, що сусід погрожує йому та його родині фізичною розправою та вбивством.</p>
      <p>Правоохоронці Рахівщини оперативно відреагували на повідомлення. Як з’ясували працівники поліції, на ґрунті неприязних відносин, раніше судимий мешканець Росішки вдома, за місцем проживання сільського священнослужителя, розпочав з ним сварку, в ході якої погрожував чоловіку розправою.</p>
      <p>За вказаним фактом відомості про подію внесені до Єдиного реєстру досудових розслідувань за ознаками ч.2 ст.129 (Погроза вбивством, вчинена з мотивів релігійної нетерпимості) Кримінального кодексу України. У ході слідства поліція з’ясує усі обставини та причини конфлікту.</p>
      <p>Про це повідомляє відділ комунікації поліції Закарпатської області</p>
      <p>
        <i>Фото ілюстративне </i>
      </p>
    </article>
  </body>
</html>