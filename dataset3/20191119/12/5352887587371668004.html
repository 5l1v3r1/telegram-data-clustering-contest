<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/bulvaras/rkarbauskis-istatymus-derina-su-reitingais-1750964/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-19T12:16:00+00:00"/>
    <meta property="og:title" content="R.Karbauskis įstatymus derina su reitingais"/>
    <meta property="og:description" content="Reklama"/>
  </head>
  <body>
    <article>
      <h1>R.Karbauskis įstatymus derina su reitingais</h1>
      <address><time datetime="2019-11-19T12:16:00+00:00">19 Nov 2019, 12:16</time> by <a rel="author">Respublika.lt</a></address>
      <p>Reklama</p>
      <p>
        <b>„Vis krentant „valstiečių“ reitingams, partijos lyderis Ramūnas Karbauskis pasiūlė keisti įstatymą ir į Seimą įsileisti partijas, surinkusias 3 proc. balsų. Puikus, saliamoniškas sprendimas. Jei kyla įtarimas, kad kartelės neperšoksi, nuleisk kartelę.“, - ironizuoja dienraštis „Vakaro žinios“ „Elito naujienose“.</b>
      </p>
      <p>Praėjusią savaitę, kai „valstiečių“ reitingai dar kartą smigo žemyn, ponas Karbauskis teigė, jog to nesureikšmina. Ir iš tiesų, nėra čia ko sureikšminti, reikia veikti.</p>
      <p>Vakar „valstiečių“ lyderis pasiūlė iki 3 proc. sumažinti ribą, kurią peržengusios partijos patenka į Seimą. Jungtiniams sąrašams siūloma 5 proc. riba.</p>
      <p>Šiuo metu partijoms reikia surinkti 5, jungtiniams sąrašams - 7 proc., taigi ponas Karbauskis nori ne truputį, o kaip reikiant nuleisti kartelę.</p>
      <p>Negi viskas taip blogai? Negi „valstiečiai“ taip nusigyveno, kad 5 proc. jiems atrodo sunkiai įveikiama aukštuma? Ponas Karbauskis sako, kad nori užtikrinti didesnį skirtingų politinių požiūrių atstovavimą Seime. Gal čia ir yra logikos, nes skirtingų požiūrių vis daugėja.</p>
      <p>Jei į Seimą atskirai eis Karbauskio „valstiečiai“, Pranckiečio „valstiečiai“, Skvernelio „valstiečiai“ ir dar kokie nors nauji „valstiečiai“, geriau taikytis į 3, o ne 5 proc.</p>
      <p>Reklama</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/lietuva/lietuva/siuloma-drausti-naudoti-gyvunus-cirke-igyvendinti-grybavimo-taisykliu-pakeitimus-1750261/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuva/r-masiulis-tapo-vilniaus-silumos-tinklu-valdybos-nariu-1745983/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/nuomones/nuomones/tai-tik-demokratija-ramunai-nieko-asmenisko-1745392/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuva/avineli-pasipurtyk-1739782/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuva/turtingiausi-salies-politikai-daugiausia---savivaldybese-1737006/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/lietuva/lietuva/siulymas-nedrausti-alkoholio-pajuryje-labai-panasus-i-siulymus-iteisinti-narkotikus-1736128/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/ve-rekomenduoja1/skaityk-dabar/sutapimas-viesai-iskelus-r-masiulio-nuodemes-islindo-ir-daugiau-1734556/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/nuomones/nuomones/istorijos-ratas-sukasi-o-klaidos-kartojasi-1734318/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>