<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/it/742531"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T12:00:00+00:00"/>
    <meta property="og:title" content="เออาร์ไอพีเตรียมจัด Commart Work ส่งท้ายปี"/>
    <meta property="og:description" content="เออาร์ไอพีจับมือผู้จัดจำหน่ายสินค้าไอที กว่า 100 ราย จัดงาน “Commart Work 2019”  เอาใจนักช้อป ก่อนสิ้นปี  เน้นงานเดียวรวมสินค้าไอทีและเทคโนโลยี มีครบทุกตัวเลือกจบในที่เดียว   19 - 22 ธันวาคมนี้ที่ไบเทค บางนา"/>
  </head>
  <body>
    <article>
      <h1>เออาร์ไอพีเตรียมจัด Commart Work ส่งท้ายปี</h1>
      <address>
        <time datetime="2019-11-19T12:00:00+00:00">19 Nov 2019, 12:00</time>
      </address>
      <slideshow>
        <figure>
          <img src="https://www.dailynews.co.th/admin/upload/20191119/news_iHglBvoGcK191328_533.jpg?v=20191120134"/>
        </figure>
        <figure>
          <img src="https://www.dailynews.co.th/admin/upload/20191119/news_oZCcEciOWO191345_533.jpg?v=20191120134"/>
        </figure>
      </slideshow>
      <p>
        <b>เออาร์ไอพีจับมือผู้จัดจำหน่ายสินค้าไอที กว่า 100 ราย จัดงาน “Commart Work 2019”  เอาใจนักช้อป ก่อนสิ้นปี  เน้นงานเดียวรวมสินค้าไอทีและเทคโนโลยี มีครบทุกตัวเลือกจบในที่เดียว   19 - 22 ธันวาคมนี้ที่ไบเทค บางนา</b>
      </p>
      <p>วันนี้(19 พ.ย.62) นายบุญเลิศ นราไท ประธานเจ้าหน้าที่บริหาร บมจ. เออาร์ไอพี กล่าวว่า  เออาร์ไอพีจะจัดงาน Commart Work 2019 ขึ้นส่งท้ายปี โดยในครั้งนี้เป็นครั้งที่ 52 ซึ่งเชื่อมั่นว่าจะยังได้รับความสนใจจากกลุ่มเป้าหมาย ถึงแม้เศรษฐกิจจะชะลอตัวก็ตาม  เพราะปัจจุบันผู้คนหันมาพึ่งพาเทคโนโลยีมากยิ่งขึ้น เนื่องจากสามารถตอบโจทย์การใช้ชีวิตทั้งทางตรงและทางอ้อม โดยเฉพาะในเรื่องของการประหยัดแรงงานและเวลาอีกทั้งด้านผู้ผลิตก็คิดค้นและสร้างสรรค์เทคโนโลยีใหม่ ๆ ออกมาตลอดทั้งปี  เพื่อตอบโจทย์พฤติกรรมผู้บริโภคในทุก ๆ ด้าน ซึ่งล้วนเป็นปัจจัยสำคัญที่ทำให้ตลาดสินค้าไอทียังคงเติบโตในทิศทางที่ดี</p>
      <figure>
        <img src="https://www.dailynews.co.th/admin/upload/20191119/news_JyLhiIHAUP191344_533.jpg?v=20191120134?v=2689"/>
      </figure>
      <p>  <br/>“ทั้งนี้งาน Commart Work 2019 จะเป็นการรวบรวมที่สุดของสินค้าไอทีตลอดปี 2019 จากทุกค่ายมาไว้ภายในงาน ผนวกกับการจัดงานในช่วงเดือนเทศกาลแห่งการเฉลิมฉลอง ซึ่งถือเป็นช่วงเวลาแห่งการซื้อหาของขวัญมอบให้ตัวเองและคนพิเศษ จึงเรียกได้ว่าเป็นศูนย์กลางเชื่อมระหว่างผู้ซื้อและผู้ขายได้มาพบกันในจุดที่ดีที่สุดในช่วงเวลาที่เหมาะสม”<br/><br/>ด้านนายพรชัย จันทรศุภแสง ผู้อำนวยการฝ่ายสื่อไอซีทีและการจัดงาน บมจ. เออาร์ไอพี กล่าวว่า  “งาน Commart Work จัดขึ้นภายใต้แนวคิด “ไอทีเวิร์ค ไอเดียว้าว!” เพื่อสื่อสารว่า เมื่อเรามีเทคโนโลยีที่ทันสมัย มาใช้ในชีวิตประจำวัน ช่วยสร้างความสะดวกสบายให้ชีวิตเราง่ายขึ้น ฉะนั้นเมื่อเราเกิดมีไอเดียอะไรใหม่ ๆ เราสามารถที่จะสร้างสรรค์ไอเดียเหล่านั้นออกมาได้อย่างง่ายดายเป็นรูปเป็นร่างได้อย่างรวดเร็วกว่าเมื่อก่อนมาก ฉะนั้นแล้วเราต้องปรับตัวใช้ชีวิตอยู่กับเทคโนโลยีอย่างชาญฉลาด โดยเฉพาะคนทำงาน ที่กำลังจะถูก AI เข้ามาแทนที่”</p>
      <figure>
        <img src="https://www.dailynews.co.th/admin/upload/20191119/news_QeMQmdnjMg191345_533.jpg?v=20191120134?v=6536"/>
      </figure>
      <p>สำหรับภายในงานครั้งนี้ มีไฮไลท์พิเศษเช่น Work Smart Zone จะมีโซนพิเศษ GSB Future Banking ที่จะชวนทุกคนไปสัมผัสประสบการณ์ธนาคารแห่งอนาคตและโลกสังคมไร้เงินสด   ส่วน Top Tech &amp; Trend 2020  จะมีการรวบรวมเทคโนโลยีสุดล้ำจากทุกค่ายในงานเดียว เสริมด้วยไอเดียเพื่อการทำงานและการใช้ชีวิตอย่างแท้จริง    นอกจากนี้ยังมีโซน   Home electric Biggest Sales ที่รวมโปรโมชั่นด้านสินค้าเครื่องใช้ไฟฟ้าจากแบรนด์ชั้นนำ  และ COMMART Big Bonus   <br/><br/>งาน “Commart Work 2019”  จะจัดขึ้นระหว่างวันที่ 19 - 22 ธันวาคม 2562 ที่  EH 98-99 ศูนย์นิทรรศการและการประชุมไบเทค บางนา เข้าชมงานฟรี  ดูรายละเอียดเพิ่มเติมได้ที่  <a href="https://www.CommartThailand.com/">www.CommartThailand.com</a><br/> </p>
    </article>
  </body>
</html>