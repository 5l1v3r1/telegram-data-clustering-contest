<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640700/%D9%85%D8%AF%DB%8C%D8%B1%D8%A7%D9%86-%D9%85%D8%AF%D8%A7%D8%B1%D8%B3-%D8%A8%D8%B1%D8%A7%DB%8C-%D8%AF%D8%B1%DB%8C%D8%A7%D9%81%D8%AA-%D8%B3%D9%87%D9%85%DB%8C%D9%87-%D8%A8%D9%86%D8%B2%DB%8C%D9%86-%D8%B3%D8%B1%D9%88%DB%8C%D8%B3%E2%80%8C-%D8%AB%D8%A8%D8%AA%E2%80%8C%D9%86%D8%A7%D9%85-%DA%A9%D9%86%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T12:39:00+00:00"/>
    <meta property="og:title" content="مدیران مدارس برای دریافت سهمیه بنزین سرویس‌ ثبت‌نام کنند"/>
    <meta property="og:description" content="رییس انجمن اولیا و مربیان اداره‌کل آموزش و پرورش اصفهان از مدیران مدارس استان خواست تا برای دریافت سهمیه‌ بنزین سرویس‌..."/>
  </head>
  <body>
    <article>
      <h1>
        <a href="https://www.bultannews.com/fa/news/640700/%D9%85%D8%AF%DB%8C%D8%B1%D8%A7%D9%86-%D9%85%D8%AF%D8%A7%D8%B1%D8%B3-%D8%A8%D8%B1%D8%A7%DB%8C-%D8%AF%D8%B1%DB%8C%D8%A7%D9%81%D8%AA-%D8%B3%D9%87%D9%85%DB%8C%D9%87-%D8%A8%D9%86%D8%B2%DB%8C%D9%86-%D8%B3%D8%B1%D9%88%DB%8C%D8%B3%E2%80%8C-%D8%AB%D8%A8%D8%AA%E2%80%8C%D9%86%D8%A7%D9%85-%DA%A9%D9%86%D9%86%D8%AF">مدیران مدارس برای دریافت سهمیه بنزین سرویس‌ ثبت‌نام کنند</a>
      </h1>
      <h2>رییس انجمن اولیا و مربیان اداره‌کل آموزش و پرورش اصفهان از مدیران مدارس استان خواست تا برای دریافت سهمیه‌ بنزین سرویس‌...</h2>
      <address><time datetime="2019-11-19T12:39:00+00:00">19 Nov 2019, 12:39</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، علیرضا سلطانی افزود: بنا بر اعلام وزیر آموزش و پرورش در جلسه ستاد سوخت کشور برای سرویس‌های حمل و نقل دانش‌آموزان ۱۲۰ لیتر بنزین به صورت ماهانه به خودروهای تک سوز اختصاص یافته است.</p>
      <p>وی اظهارداشت: بر این اساس سامانه‌ای با عنوان "سپند" تعریف شده تا مدیران مدارس بتوانند اسامی رانندگان سرویس‌های دانش‌آموزی را در آن وارد کننند.</p>
      <p>رییس انجمن اولیا و مربیان آموزش و پرورش اصفهان افزود: شاید ثبت و بررسی در این سامانه قدری زمانبر باشد ولی اعمال سهمیه از ۲۴ آبان قابل اجراست.</p>
      <p>وی خاطرنشان کرد: این اقدامات برای پیشگیری از افزایش نرخ سرویس‌های حمل و نقل دانش‌آموزان در پی سهمیه‌بندی بنزین صورت گرفته است.</p>
      <p>سلطانی با اشاره به این که اکنون در استان دست کم ۱۷۰ شرکت حمل و نقل دانش‌آموزی فعال است، گفت: بیشترین تعداد شرکت‌های حمل و نقل دانش‌آموزی مربوط به کلانشهر اصفهان با ۵۳ شرکت و جابجایی دست کم ۷۳هزار دانش‌آموز است.</p>
      <p>در سال تحصیلی ۹۸-۹۹ بیش از۹۲۰ هزار و ۵۰۰ دانش‌آموز در مقاطع مختلف تحصیلی در پنج هزار و ۳۰۰ آموزشگاه استان اصفهان به تحصیل مشغول هستند.</p>
      <p>بنزین بر اساس مصوبه شورای عالی هماهنگی اقتصادی سران قوا، از بامداد جمعه ۲۴ آبان‌ماه برای همه وسایل نقلیه بنزین‌سوز سهمیه‌بندی شد.</p>
      <p>بر اساس اطلاعیه شرکت ملی پخش فرآورده‌های نفتی، قیمت بنزین معمولی سهمیه‌ای هر لیتر ۱۵۰۰ تومان (۶۰ لیتر ماهانه برای خودروهاس شخصی) و قیمت بنزین معمولی غیرسهمیه‌ای به ازای هر لیتر سه هزار تومان خواهد بود.</p>
    </article>
  </body>
</html>