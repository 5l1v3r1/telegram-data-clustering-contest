<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/oneplus-7-e-oneplus-7-pro-aggiornamento-oxygenos/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-19T12:00:00+00:00"/>
    <meta property="og:title" content="OnePlus 7 e 7 Pro: il nuovo aggiornamento elimina i problemi di gioventù di Android 10 | MobileLabs"/>
    <meta property="og:description" content="OnePlus 7 e 7 Pro ottengono un aggiornamento abbastanza importante: OxygenOS 10.0.2 risolve alcuni tra i problemi più fastidiosi dei due smartphone."/>
  </head>
  <body>
    <article>
      <h1>OnePlus 7 e 7 Pro: il nuovo aggiornamento elimina i problemi di gioventù di Android 10 | MobileLabs</h1>
      <address>
        <time datetime="2019-11-19T12:00:00+00:00">19 Nov 2019, 12:00</time>
      </address>
      <p><b>OxygenOS 10.0.2</b> sta giungendo in<b> OnePlus 7</b> e <b>OnePlus 7 Pro</b> proprio durante queste ore. La società produttrice è celebre per offrire ai consumatori che hanno deciso di scegliere un loro smartphone degli aggiornamenti in tempi molto brevi. Basti pensare che i device di cui stiamo parlando hanno ottenuto <a href="http://www.tomshw.it/smartphone/lista-smartphone-sony-android-10/">Android 10</a> poche settimane dopo rispetto ai dispositivi Google.</p>
      <p>Dopo un aggiornamento che non ha introdotto particolari novità, l’azienda ha iniziato a diffondere una <b>nuova versione</b> del suo sistema operativo basato su Android.  Prima di tutto, questo update introduce la patch di sicurezza di ottobre 2019. Inoltre, molti dei <b>bug</b> e dei problemi, forse generati anche dalla fretta di portare Android 10 immediatamente in questi prodotti, che accompagnavano il software sarebbero stati rimossi.</p>
      <figure>
        <img src="https://www.tomshw.it/images/images/2019/06/oneplus-7-39818.768x432.jpg"/>
      </figure>
      <p>Le <b>ottimizzazioni</b> più interessanti e attese interessano il consumo di energia in standby, la connettività Bluetooth nei veicoli e la tradizione (che ora è più precisa). I problemi con il volume delle <a href="http://www.tomshw.it/smartphone/apple-aipods-pro-oro-caviar/">AirPods</a>, con alcune animazioni e la barra nera che appariva (specialmente durante la ricarica o la fruizione di video) sono stati totalmente rimossi.</p>
      <p>L’aggiornamento, riconoscibile con il codice 10.0.2, è in fase di <i>roll out</i> nei dispositivi <i>OnePlus 7</i> e<a href="http://www.tomshw.it/smartphone/oneplus-7-pro-recensione/"><i> OnePlus 7 Pro</i></a>.</p>
      <blockquote>OnePlus 7 Pro, con 12 GB di RAM e 256 GB di memoria interna, è disponibile all’acquisto su Amazon. Lo trovate a <a href="https://toms.it/dSZDP">questo indirizzo</a>.</blockquote>
    </article>
  </body>
</html>