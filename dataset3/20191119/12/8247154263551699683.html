<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/na-poltavshchini-zenovu-spalah-afrikanskoyi-chumi-sviney"/>
    <meta property="og:site_name" content="Кременчугская газета"/>
    <meta property="article:published_time" content="2019-11-19T12:40:00+00:00"/>
    <meta property="og:title" content="На Полтавщині знову спалах африканської чуми свиней"/>
    <meta property="og:description" content="Вживаються оперативні заходи з локалізації, ліквідації збудника АЧС. У Полтавській області сталась загибель свиней, що належали ПСП «Мрія» с. Вечірки Пирятинського району Полтавської області."/>
  </head>
  <body>
    <article>
      <h1>На Полтавщині знову спалах африканської чуми свиней</h1>
      <address>
        <time datetime="2019-11-19T12:40:00+00:00">19 Nov 2019, 12:40</time>
      </address>
      <p>
        <b>Вживаються оперативні заходи з локалізації, ліквідації збудника АЧС.</b>
      </p>
      <p>У Полтавській області сталась загибель свиней, що належали ПСП «Мрія» с. Вечірки Пирятинського району Полтавської області.</p>
      <p>Про це повідомили <a href="http://polvet.gov.ua/uk/news/spalah-afrykanskoyi-chumy-svynej-v-gospodarstvi-pyryatynskogo-rajonu/">в Головному управлінні Держпродспоживслужби в Полтавській області</a></p>
      <p>Згідно зі  результатом дослідження патологічного (біологічного) матеріалу, зробленим   Регіональною  державною лабораторією Держпродспоживслужби в Полтавській області виявлено ДНК вірусу африканської чуми свиней.</p>
      <blockquote><i>«Відповідно до рішення державної надзвичайної протиепізоотичної комісії при  Пирятинській районній державній  адміністрації з 19 листопада 2019 року буде встановлено карантин, територію господарства оголошено неблагополучним пунктом та затверджено «План заходів щодо локалізації та ліквідації  африканської чуми свиней на території господарства ПСП «Мрія» с. Вечірки Пирятинського району, та недопущення розповсюдження даного захворювання на території Полтавської області</i>», - йдеться в повідомленні.</blockquote>
      <p>Ситуація знаходиться на контролі Держпродспоживслужби області та району. Вживаються оперативні заходи з локалізації,  ліквідації збудника АЧС.</p>
      <p>Нагадаємо, <b><a href="https://kg.ua/news/na-poltavshchini-znovu-afrikanska-chuma-sviney-podarunok-dochki-ne-doyihav-dodomu">На Полтавщині знову африканська чума свиней - подарунок дочки не доїхав додому</a></b></p>
      <p>Читайте: <b><a href="https://kg.ua/news/afrikanska-chuma-sviney-na-poltavshchini-karantin-skasovano">Африканська чума свиней: на Полтавщині скасували карантин</a></b></p>
      <p> </p>
      <p>Світлана Павленко</p>
    </article>
  </body>
</html>