<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/sport/boxing/oficialno-tervel-pulev-shte-se-bie-s-amerikanec-v-plovdiv-1407651.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-19T12:09:00+00:00"/>
    <meta property="og:title" content="Официално: Тервел Пулев ще се бие с американец в Пловдив"/>
    <meta property="og:description" content="Вече официално стана ясен съперникът на Тервел Пулев за галата в в зала Колодрума в Пловдив, която ще е на 14 декември Българинът ще се изправи срещу американеца Дешон Уебстър, като победителят ще грабне интерконтиненталната титла в полутежка категория"/>
  </head>
  <body>
    <article>
      <h1>Официално: Тервел Пулев ще се бие с американец в Пловдив</h1>
      <address><time datetime="2019-11-19T12:09:00+00:00">19 Nov 2019, 12:09</time> by <a rel="author">Sportlive.bg</a></address>
      <p>Вече официално стана ясен съперникът на <a href="https://www.sportlive.bg/tags/4525"><b>Тервел Пулев</b></a> за галата в в зала "Колодрума" в Пловдив, която ще е на 14 декември. Българинът ще се изправи срещу американеца Дешон Уебстър, като победителят ще грабне интерконтиненталната титла в полутежка категория.</p>
      <p>Вече са пуснати и билетите за събитието, а ценовите категории са 20, 30 и 40 лева. Има и ВИП пропуски на цена от 100 лева. Двубоят между двамата ще е основното събитие на вечерта.л</p>
      <p>28-годишният боксьор от Канзас Сити Уебстър досега не се е бил извън родината си. Той има 16 мача в професионалната си кариера, като е спечелил 12, загубил е два и има две равенства - в последните си две излизания на ринга. Тервел пък няма загуба на професионалния ринг, като записа 14 поредни победи, 12 от тях са след нокаут.</p>
      <p><i>"Искаме да дадем на Пловдив едно наистина голямо шоу. Вярвам, че ще напълним "Колодрума" и шоуто ще се помни дълго време след това. Спортният министър Красен Кралев предложи да е в София, но аз, брат ми и Ивайло (б. Ивайло Гоцев) твърдо настояхме да е в Пловдив. Не само за това, че Ивайло е пловдивчанин",</i> коментира по-рано Кубрат Пулев относно организацията.</p>
      <p>
        <i>Както е известно, по-малкият от братя Пулеви нокаутира още в първия рунд Кай Курзава в последния си двубой и постигна по убедителен начин 14-ата си поредна победа на профи ринга след 7-месечно отсъствие поради контузия на ръката. <a href="https://www.sportlive.bg/sport/boxing/Tervel-Pulev-postigna-bezapelacionna-pobeda-%E2%84%9614-nokautira-germanec-v-pyrvi-rund-(VIDEO)-1404454.html"><b>Видео от двубоя му в петък - вижте в този материал</b></a>.</i>
      </p>
      <related>
        <h4>Още по темата</h4>
        <a href="https://www.sportlive.bg/sport/boxing/Tervel-Pulev-shte-se-bie-za-interkontinentalna-titla-v-Plovdiv-1404743.html"/>
        <a href="https://www.sportlive.bg/sport/boxing/Tervel-za-boq-na-Kobrata-Nadqvam-se-da-pobedi-predsrochno-a-ne-po-tochki-1404662.html"/>
        <a href="https://www.sportlive.bg/sport/boxing/Tervel-Pulev-Sypernikyt-ne-beshe-seriozen-no-e-podgotovka-za-boq-mi-v-Plovdiv-1404645.html"/>
        <a href="https://www.sportlive.bg/sport/boxing/VIDEO-Brutalnata-dvojna-seriq-na-Tervel-Pulev-s-koqto-prati-Kurzava-v-stranata-na-synishtata-1404597.html"/>
      </related>
    </article>
  </body>
</html>