<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.deshabhimani.com/news/world/aramco-share/835444"/>
    <meta property="og:site_name" content="ദേശാഭിമാനി"/>
    <meta property="article:published_time" content="2019-11-19T12:08:12+00:00"/>
    <meta property="og:title" content="സൗദി എണ്ണകമ്പനിയായ അരാംകോ ഷെയര്‍ വിപണിയില്‍"/>
    <meta property="og:description" content="ലോകത്തിലെ ഏറ്റവും വലിയ എണ്ണ കമ്പനിയായ സൗദി അരാംകോ ഓഹരികള്‍ ..."/>
  </head>
  <body>
    <article>
      <h1>സൗദി എണ്ണകമ്പനിയായ അരാംകോ ഷെയര്‍ വിപണിയില്‍</h1>
      <address><time datetime="2019-11-19T12:08:12+00:00">19 Nov 2019, 12:08</time> by <a rel="author">അനസ് യാസിന്‍</a></address>
      <p>മനാമ&gt; ലോകത്തിലെ ഏറ്റവും വലിയ എണ്ണ കമ്പനിയായ സൗദി അരാംകോ ഓഹരികള്‍ വിപണിയിറക്കി. 2000 കോടി ഷെയറുകളില്‍ 300 കോടി ഷെയറുകളാണ് പ്രാഥമികമായി വിറ്റഴിക്കുക.. ഇതിന് 30 മുതല്‍ 32 റിയാല്‍ വരെയാണ് ഓഹരി വില. അന്തിമ ഐപിഒ (ഇനീഷ്യല്‍ പബ്ലിക് ഓഫറിംഗ്)യുടെ വില ഡിസംബര്‍ അഞ്ചിന് പ്രഖ്യാപിക്കും</p>
      <p>വ്യക്തികള്‍ക്ക് ഈ മാസം 28 വരെയും കമ്പനികള്‍ക്ക് ഡിസംബര്‍ നാലുവരെയും ഓഹരികള്‍ സ്വന്തമാക്കാന്‍ അപേക്ഷിക്കാം. അപേക്ഷ സ്വീകരിച്ചാല്‍ ഡിസംബര്‍ എട്ടിനകം വരിസംഖ്യ അടക്കണം. സൗദിയില്‍ താമസിക്കുന്ന നിക്ഷേപകരായ വിദേശികള്‍ക്കും ജിസിസി പൗരന്മാര്‍ക്കും സ്വദേശികള്‍ക്കുമാണ് ഓഹരികള്‍ വാങ്ങാനാകുക.</p>
      <p>കഴിഞ്ഞാഴ്ചയാണ് ഓഹരി ഐപിഒയിലൂടെ വില്‍ക്കാന്‍ അനുമതി ലഭിച്ച കാര്യം അരാംകോ വെളിപ്പെടുത്തിയത്. സൗദി വിപണി മാത്രമായിരിക്കും ഗുണഭോക്താവും അന്തിമ കമ്പോളവും. വിദേശ നിക്ഷേപകര്‍ക്ക് ഓഹരി വാങ്ങണമെങ്കില്‍ സൗദി സെന്‍ട്രല്‍ സെക്യൂരിറ്റീസ് ഡെപോസിറ്ററി(ഈദാ)യില്‍ പോര്‍ട്ട്ഫോളിയോ അകൗണ്ട്, സൗദിയില്‍ പ്രത്യേക കസ്റ്റഡി അകൗണ്ട്, സ്റ്റോക്ക് എക്സ്ചേഞ്ചില്‍ സ്വന്തം പേരില്‍ അകൗണ്ട്, തദാവുല്‍ അകൗണ്ട് എന്നിവ ആരംഭിക്കണം. 0.5 ശതമാനം മാത്രമാണ് ആദ്യത്തെ ആറുമാസത്തേക്ക് വില്‍ക്കുന്നത്. വില്‍പന തുടങ്ങിയ ശേഷം ആറു മാസത്തേക്ക് അരാംകോക്ക് ഷെയര്‍ ലിസ്റ്റ് ചെയ്യാനോ 12 മാസത്തേക്ക് കൂടുതല്‍ ഷെയറുകള്‍ പുറത്തിറക്കാനോ സാധിക്കില്ല.</p>
      <related>
        <h4>മറ്റു വാർത്തകൾ</h4>
        <a href="https://www.deshabhimani.com/news/pravasi/news-national-16-11-2019/834832"/>
        <a href="https://www.deshabhimani.com/news/pravasi/saudi-exam-for-new-employees/834425"/>
        <a href="https://www.deshabhimani.com/news/pravasi/news-pravasi-12-11-2019/834001"/>
        <a href="https://www.deshabhimani.com/news/pravasi/saudi-levi/832243"/>
        <a href="https://www.deshabhimani.com/news/world/belarus-election-no-seats-for-opposition-as-lukashenko-maintains-power/835266"/>
        <a href="https://www.deshabhimani.com/news/world/venezuelan-protest/835068"/>
        <a href="https://www.deshabhimani.com/news/world/donald-trump-impeachment/835067"/>
        <a href="https://www.deshabhimani.com/news/world/gotabaya-rajapaksa-elected-as-new-srilanka-president/835039"/>
        <a href="https://www.deshabhimani.com/news/world/bolivia-morales/835034"/>
        <a href="https://www.deshabhimani.com/news/world/sri-lanka-president-election/834889"/>
      </related>
    </article>
  </body>
</html>