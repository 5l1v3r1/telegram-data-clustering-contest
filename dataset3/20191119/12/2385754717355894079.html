<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/greece/598103/diki-siemens-katadiki-gia-22-katigoroumenous-apo-tous-54"/>
    <meta property="og:site_name" content="SIGMALIVE"/>
    <meta property="article:published_time" content="2019-11-19T12:46:00+00:00"/>
    <meta property="og:title" content="Δίκη Siemens: Καταδίκη για 22 κατηγορούμενους από τους 54"/>
    <meta property="og:description" content="Την καταδίκη των 22 από τους 54 κατηγορούμενους για την υπόθεση των «μαύρων ταμείων» της Siemens, αποφάσισε, σήμερα το Τριμελές Εφετείο Κακουργημάτων της..."/>
  </head>
  <body>
    <article>
      <h1>Δίκη Siemens: Καταδίκη για 22 κατηγορούμενους από τους 54</h1>
      <address><time datetime="2019-11-19T12:46:00+00:00">19 Nov 2019, 12:46</time> by <a rel="author">SigmaLive</a></address>
      <p>Την καταδίκη των 22 από τους 54 κατηγορούμενους για την υπόθεση των «μαύρων ταμείων» της Siemens, αποφάσισε, σήμερα το Τριμελές Εφετείο Κακουργημάτων της Αθήνας.</p>
      <p>Παράλληλα, αποφάσισε για την απαλλαγή, λόγω παραγραφής των αδικημάτων, για 27 κατηγορούμενους, ανάμεσά τους και ο Θ. Τσουκάτος, πρώην βουλευτής του ΠΑΣΟΚ.<br/><br/>Το δικαστήριο υιοθέτησε την εισήγηση της εισαγγελέως και αποφάσισε ενοχή για Έλληνες και Γερμανούς της Siemens, όπως τους Μιχ. Χριστοφοράκο, Χρ. Καραβέλα, Πρ. Μαυρίδη, Χάϊνριχ Φον Πίρερ, Μίκαελ Κουτσενρόιτερ, Ράιχαντ Σίκατζεκ, ενώ καταδίκασε πρώην στελέχη του ΟΤΕ, μεταξύ των οποίων ο Αλ. Αθανασιάδης και τα τραπεζικά στελέχη Φάνη Λυγινό και Ζαν Κλώντ Όσβαλντ. Όλοι καταδικάστηκαν για το αδίκημα του ξεπλύματος βρώμικου χρήματος. Αθώους κήρυξε πέντε κατηγορούμενους.<br/><br/>Μεταξύ των απαλλαχθέντων λόγω παραγραφής, είναι και ο πρώην βουλευτής του ΠΑΣΟΚ, Θ. Τσουκάτος, για τον οποίο η εισαγγελική λειτουργός είχε υποστηρίξει ότι δεν αποδείχθηκε πως τέλεσε το αδίκημα της συνέργειας σε δωροδοκία υπαλλήλων του ΟΤΕ.<br/><br/>Εντός της ημέρας αναμένεται και η ανακοίνωση των ποινών.</p>
    </article>
  </body>
</html>