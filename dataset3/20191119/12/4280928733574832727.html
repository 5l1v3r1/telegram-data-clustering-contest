<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nyteknik.se/miljo/kottjatten-scan-satsar-pa-vegetariskt-i-sortimentet-6979025"/>
    <meta property="og:site_name" content="Ny Teknik"/>
    <meta property="article:published_time" content="2019-11-19T12:00:00+00:00"/>
    <meta property="og:title" content="Köttjätten Scan satsar på vegetariskt i sortimentet"/>
    <meta property="og:description" content="HK Scan vill börja utveckla och sälja växtbaserade proteinprodukter. Köttkoncernen ser en växande marknad för vegetariska köttsubstitut."/>
  </head>
  <body>
    <article>
      <h1>Köttjätten Scan satsar på vegetariskt i sortimentet</h1>
      <address><time datetime="2019-11-19T12:00:00+00:00">19 Nov 2019, 12:00</time> by <a rel="author">Ania Obminska</a></address>
      <h4>HK Scan vill börja utveckla och sälja växtbaserade proteinprodukter. Köttkoncernen ser en växande marknad för vegetariska köttsubstitut.</h4>
      <p>(<i>Uppdaterad</i>)</p>
      <p>Finskägda HK Scan, med varumärken som svenska Scan, är känt för sitt tydliga köttfokus. Men nu vill koncernen trampa ny mark. I samarbete med finska Hes-Pro Oy, som ingår i samma koncern som snabbmatskedjan Hesburger, ska HK Scan börja utveckla och tillverka växtbaserade proteinprodukter. Lansering ska ske redan under första halvåret 2020, till en början i Finland.</p>
      <p>Bakgrunden till beslutet är förändringar i konsumenternas köpbeteende med en ökad efterfrågan på växtbaserat protein som följd. Men det betyder inte att Scan är på väg att sluta tillverka köttprodukter, klargör vd Tero Hemmilä <a href="https://www.hkscan.com/en/newsroom/press-releases/2019/11/hkscan-corporation-and-hes-pro-c3488333/">i ett pressmeddelande</a>.</p>
      <p>– Ansvarsfullt producerat kött och köttprodukter kommer att fortsätta vara kärnan i HK Scans verksamhet, men för att skapa en bredare bas för vår framtida tillväxt vill vi vara aktivt närvarande i nya konsumenttrender, säger han.</p>
      <related>
        <a href="https://www.nyteknik.se/innovation/de-kan-pressa-ned-priset-pa-odlat-kott-6974681"/>
      </related>
      <p>Hes-Pro ska tillverka de växtbaserade produkterna vid en ny anläggning i finska Kaarina. Tillverkningen kan senare utökas till fler platser.</p>
      <p>Exakt vad det handlar om för slags vegetariska produkter, och vilka växtbaserade proteiner de ska baseras på, framgår inte av pressmeddelandet. När Ny Teknik ställer frågan direkt till HK Scan uppger de att denna information ännu inte är publicerad, men att de växtbaserade proteinprodukterna inte ska vara sojabaserade. Mer information ska komma närmare lanseringen.</p>
      <related>
        <h4>Relaterade artiklar</h4>
        <a href="https://www.nyteknik.se/innovation/nu-tar-kottliknande-alternativen-fart-det-har-ar-bara-borjan-6960321"/>
        <a href="https://www.nyteknik.se/innovation/de-kan-pressa-ned-priset-pa-odlat-kott-6974681"/>
        <a href="https://www.nyteknik.se/premium/da-nar-det-odlade-kottet-din-tallrik-6960312"/>
        <a href="https://www.nyteknik.se/innovation/ikea-utvecklar-vegetarisk-kottbulle-som-liknar-kott-6957146"/>
        <a href="https://www.nyteknik.se/innovation/da-kan-du-kopa-labb-odlat-kott-i-affaren-6923551"/>
      </related>
    </article>
  </body>
</html>