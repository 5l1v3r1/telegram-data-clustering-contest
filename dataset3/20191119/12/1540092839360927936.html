<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/oikonomia/story/197881/efka-apokathistatai-i-prosvasi-se-paroxes-ygeias-gia-245-000-asfalismenoys"/>
    <meta property="og:site_name" content="CNN.gr"/>
    <meta property="article:published_time" content="2019-11-19T12:15:10+00:00"/>
    <meta property="og:title" content="ΕΦΚΑ: Αποκαθίσταται η πρόσβαση σε παροχές υγείας για 245.000 ασφαλισμένους"/>
    <meta property="og:description" content="ΕΦΚΑ: Αποκαθίσταται η πρόσβαση σε παροχές υγείας για 245.000 ασφαλισμένους"/>
  </head>
  <body>
    <article>
      <h1>ΕΦΚΑ: Αποκαθίσταται η πρόσβαση σε παροχές υγείας για 245.000 ασφαλισμένους</h1>
      <h2>Με πρωτοβουλία της διοίκησης του Ενιαίου Φορέα Κοινωνικής Ασφάλισης (ΕΦΚΑ), σε συνεργασία με την πολιτική ηγεσία του υπουργείου Εργασίας, παρέχεται ασφαλιστική ικανότητα σε 245.000 ασφαλισμένους, που τους είχε διακοπεί άδικα και παράτυπα από την προηγούμενη κυβέρνηση του ΣΥΡΙΖΑ, σύμφωνα με σχετική ανακοίνωση του υπουργείου.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 14:15 , 19 November 2019 - 14:16</p>
      <p>Με την έκδοση της νέας εγκυκλίου από τον <a href="https://www.cnn.gr/news/ellada/story/194370/efka-poioi-entassontai-sti-nea-katigoria-asfalismenon-sto-ergosimo"><b>ΕΦΚΑ</b></a> και την άμεση υλοποίησή της, διαμέσου του πληροφοριακού συστήματος «ΑΤΛΑΣ» - (υποσύστημα ασφαλιστικής ικανότητας), οι εν λόγω ασφαλισμένοι μπορούν πλέον από τις 15 Νοεμβρίου 2019 να έχουν την πρόσβαση στις παροχές και υπηρεσίες υγείας που δικαιούνται, χωρίς δική τους άσκοπη ταλαιπωρία και αχρείαστη επιφόρτιση των υπηρεσιών του ΕΦΚΑ. </p>
      <p>Όπως αναφέρεται στην ανακοίνωση του υπουργείου Εργασίας, οι συγκεκριμένοι 245.378 - άμεσα και έμμεσα ασφαλισμένοι - στερούνταν, μέχρι σήμερα, τη δυνατότητα αυτόματης πρόσβασης σε παροχές και υπηρεσίες υγείας, λόγω εσφαλμένης εφαρμογής της νομοθεσίας από το 2018, με αποτέλεσμα να απαιτείται<b> η αυτοπρόσωπη παρουσία τους στα υποκαταστήματα του ΕΦΚΑ</b> και η καταβολή ποσών που δεν προβλέπονται από το νόμο.</p>
      <p>Ο υπουργός Εργασίας και Κοινωνικών Υποθέσεων, <a href="https://www.cnn.gr/eidhseis/tag/27056/giannhs-vroytshs"><b>Γιάννης Βρούτσης</b></a>, δήλωσε σχετικά:</p>
      <p>«Δυστυχώς, δεν ήταν μόνο το 1 εκατομμύριο και πλέον εκκρεμότητες που μας κληρονόμησε η προηγούμενη πολιτική ηγεσία του υπουργείου. Καθημερινά ανακαλύπτουμε νέα προβλήματα, εξαιτίας της προχειρότητας, της ανοργανωσιάς και της εγκατάλειψης, που επικρατούσε στο ασφαλιστικό σύστημα. Και όλα αυτά, τελικά, κατέληγαν σε βάρος των ασφαλισμένων. Η διοίκηση του ΕΦΚΑ και οι υπάλληλοί του συνεχίζουν τις άοκνες προσπάθειες για αποτελεσματικότερη εξυπηρέτηση των ασφαλισμένων με τη μεγιστοποίηση της χρήσης των νέων τεχνολογιών. <b>Αποκαθιστούμε μία μεγάλη αδικία απέναντι σε μία μεγάλη μερίδα μη μισθωτών</b> και με την προσθήκη των ανωτέρω ασφαλισμένων στο σύστημα παροχών και υπηρεσιών υγείας, ο αριθμός των 719.353 μη μισθωτών (άμεσα και έμμεσα) ασφαλισμένων με ασφαλιστική ικανότητα αυξάνεται κατά 26% και φτάνει πλέον στις 910.182».</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/politiki/story/197879/syriza-h-kyvernisi-anavionei-praktikes-akraias-katastolis-poy-parapempoyn-se-skoteines-epoxes">ΣΥΡΙΖΑ: Η κυβέρνηση αναβιώνει πρακτικές ακραίας καταστολής που παραπέμπουν σε σκοτεινές εποχές</a>
        </li>
        <li>
          <a href="https://www.cnn.gr/news/kosmos/story/197870/aystralia-agria-epithesi-kagkoyro-se-gynaika-paraligo-na-xasei-ti-zoi-tis">Αυστραλία: Άγρια επίθεση καγκουρό σε γυναίκα - Παραλίγο να χάσει τη ζωή της</a>
        </li>
        <li>
          <a href="https://www.cnn.gr/news/sports/story/197867/apostoles-ektos-edras-gia-toys-aionioys-stin-euroleague">Αποστολές εκτός έδρας για τους «αιώνιους» στην Euroleague</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/31756/efka">ΕΦΚΑ</a>
        </li>
        <li>
          <a href="https://www.cnn.gr/eidhseis/tag/65124/paroxes-ygeias">ΠΑΡΟΧΕΣ ΥΓΕΙΑΣ</a>
        </li>
        <li>
          <a href="https://www.cnn.gr/eidhseis/tag/20981/asfalismenoi">ΑΣΦΑΛΙΣΜΕΝΟΙ</a>
        </li>
        <li>
          <a href="https://www.cnn.gr/eidhseis/tag/17614/eidhseis">ΕΙΔΗΣΕΙΣ</a>
        </li>
        <li>
          <a href="https://www.cnn.gr/eidhseis/tag/27056/giannhs-vroytshs">ΓΙΑΝΝΗΣ ΒΡΟΥΤΣΗΣ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/19/197868/snapshot/2659058.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/19/197884/snapshot/18336474.JPG"/>
      </figure>
      <figure>
        <img src="https://cdn.cnngreece.gr/media/com_news/story/2019/11/18/197827/snapshot/AP_19245602439479.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/19/197873/snapshot/2717085.jpg"/>
      </figure>
    </article>
  </body>
</html>