<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autoexpert.ro/volkswagen-id-3-va-fi-fabricat-si-in-uzina-de-la-dresda/"/>
    <meta property="og:site_name" content="AutoExpert"/>
    <meta property="article:published_time" content="2019-11-19T12:41:07+00:00"/>
    <meta property="og:title" content="Volkswagen ID.3 va fi fabricat și în uzina de la Dresda"/>
    <meta property="og:description" content="Volkswagen a anunțat oficial că noul model electric ID.3 va fi va fi fabricat și la uzina VW din Dresda precum și la fabrica din Zwickau."/>
  </head>
  <body>
    <article>
      <h1>Volkswagen ID.3 va fi fabricat și în uzina de la Dresda</h1>
      <address><time datetime="2019-11-19T12:41:07+00:00">19 Nov 2019, 12:41</time> by <a rel="author" href="https://www.autoexpert.ro/author/dragosbaltateanu/" target="_blank">Dragos Băltățeanu</a></address>
      <figure>
        <img src="https://www.autoexpert.ro/wp-content/uploads/2019/11/Noul-Volkswagen-ID3-3-830x467.jpg"/>
      </figure>
      <p>
        <b>Volkswagen a anunțat oficial că noul model electric ID.3 va fi va fi fabricat și la uzina VW din Dresda precum și la fabrica din Zwickau.</b>
      </p>
      <p>Volkswagen va produce noul model electric ID.3 atât la uzina din Zwickau cât și în Fabrica de Sticlă (Glaserne Manufaktur) din Dresda. Producția modelului ID.3 la Dresda va începe în toamna anului 2020.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/glaserne-manufaktur-1024x767.jpg"/>
      </figure>
      <p>Producția modelului Volkswagen ID.3 a început deja la uzina de la Zwickau, unde debutul noului model a avut loc acum câteva săptămâni în prezența cancelarului Angela Merkel.</p>
      <p>Primul membru al familiei ID, ID.3, va ajunge pe piață în vara anului viitor, cu un preț de pornire, în Germania, de 30.000 de euro. Peste 35.000 de clienți din lumea întreagă au rezervat deja o mașină și au plătit suma pentru precomandă.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/Noul-Volkswagen-ID3-4-1024x595.jpg"/>
      </figure>
      <p>Noul model electric din gama Volkswagen are un cost de producție mai mic cu 40% față de modelul Volkswagen e-Golf la care producătorul german a renunțat.</p>
    </article>
  </body>
</html>