<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/19/653870/"/>
    <meta property="og:site_name" content="Економічна правда"/>
    <meta property="article:published_time" content="2019-11-19T12:07:00+00:00"/>
    <meta property="og:title" content="Гончарук пообіцяв іноземним інвесторам захист у разі проблем з держорганами"/>
    <meta property="og:description" content="Прем’єр-міністр Олексій Гончарук закликав іноземних інвесторів звертатися до Комісії з питань захисту прав бізнесу при Кабінеті міністрів у разі виникнення проблем із державними органами."/>
  </head>
  <body>
    <article>
      <h1>Гончарук пообіцяв іноземним інвесторам захист у разі проблем з держорганами</h1>
      <address>
        <time datetime="2019-11-19T12:07:00+00:00">19 Nov 2019, 12:07</time>
      </address>
      <p>Прем'єр-міністр Олексій Гончарук закликав іноземних інвесторів звертатися до Комісії з питань захисту прав бізнесу при Кабінеті міністрів у разі виникнення проблем із державними органами.<br/><br/>Про це прем’єр заявив під час Українсько-чеського бізнес-форуму, повідомляє <a href="https://interfax.com.ua/news/political/625453.html">Інтерфакс-Україна.</a></p>
      <p>"Розуміючи масштаб викликів, ми в офісі Кабінету міністрів створили спеціальний орган для роботи з інвесторами. </p>
      <p>Тому якщо у вас виникнуть будь-які проблеми або незручності в роботі з органами державної влади, у вас є такий інструмент", - сказав Гончарук.</p>
      <p>Водночас прем'єр-міністр Чеської Республіки Андрей Бабіш відзначив необхідність відновлення діяльності міжвідомчої комісії між країнами.</p>
      <p>Під час форуму низка чеських та українських компаній у присутності обох прем'єрів уклали угоди і меморандуми про співпрацю.<br/><br/><b>Нагадаємо</b>:<br/><br/><i>Кабінет міністрів на засіданні 16 жовтня <a href="https://www.epravda.com.ua/news/2019/11/4/653307/">утворив комісію з питань захисту бізнесу</a> - цей орган буде проводити аналіз стану справ та причин виникнення проблем у бізнесу в процесі реалізації державної політики.<br/><br/>Комісію очолив сам Гончарук, із ним до складу комісії ввійшли 10 осіб.</i><br/><br/>Економічна правда</p>
    </article>
  </body>
</html>