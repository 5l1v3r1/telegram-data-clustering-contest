<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/social-news/vicenza-morto-cane-antidroga-il-cordoglio-degli-spacciatori-addio-rocky-anche-se-siamo-criminali/"/>
    <meta property="og:site_name" content="fanpage.it"/>
    <meta property="article:published_time" content="2019-11-19T12:18:48+00:00"/>
    <meta property="og:title" content="Vicenza, morto cane antidroga. Il cordoglio degli spacciatori: “Addio Rocky, anche se siamo criminali”"/>
    <meta property="og:description" content="Il pastore tedesco di appena tre anni, era in 'servizio' al Consorzio di polizia locale Nordest Vicentino e Alto Vicentino. La sua dipartita ha commosso proprio tutti, persino i destinatari dei suoi controlli che hanno voluto dirgli 'addio' così."/>
  </head>
  <body>
    <article>
      <h1>Vicenza, morto cane antidroga. Il cordoglio degli spacciatori: “Addio Rocky, anche se siamo criminali”</h1>
      <h2>Il pastore tedesco di appena tre anni, era in ‘servizio’ al Consorzio di polizia locale Nordest Vicentino e Alto Vicentino. La sua dipartita ha commosso proprio tutti, persino i destinatari dei suoi controlli che hanno voluto dirgli ‘addio’ così.</h2>
      <address><time datetime="2019-11-19T12:18:48+00:00">19 Nov 2019, 12:18</time> by <a rel="author" href="https://www.fanpage.it/author/biagio-chiariello/" target="_blank">Biagio Chiariello</a></address>
      <p>"<b>Saremo criminali, spacciatori, delinquenti, ma anche noi abbiamo sentimenti.</b> Un cane non può avere alcuna colpa e quello che è successo dispiace pure a noi. Magari avete pensato che avessimo stappato una bottiglia ma non è così. Ciao Agenti, Buona Caccia<b>. Ciao Rocky</b>". Questo il testo di un biglietto trovato da un poliziotto a <b>Thiene</b>, in provincia di Vicenza, nell’area ex Nordera, vicino al garage del<b> comando di polizia locale Nordest Vicentino</b>. Rocky era un pastore tedesco di appena tre anni in ‘servizio’ al Consorzio di polizia locale, morto qualche giorno fa per una torsione alla stomaco, una sindrome piuttosto comune nelle razze canine di media e grande taglia.</p>
      <p>È evidente che la scomparsa di Rocky e ha rattristato non solo gli <b>agenti di polizia locale</b> ed i numerosi ammiratori del pastore tedesco, ma anche coloro che erano i destinatari dei suoi controlli. A raccontare la vicenda è l’ edizione veneta de ‘Il Corriere della Sera’. A firma del biglietto è stato apposto un sacchettino contenente<b> marijuana e hashish</b>, quale attestazione di “garanzia” sulla provenienza e originalità del<b> biglietto di saluto</b>.</p>
    </article>
  </body>
</html>