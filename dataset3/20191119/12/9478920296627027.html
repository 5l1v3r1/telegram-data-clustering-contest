<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/kozani/d-makedonia-rythmisi-gia-ton-katheto-odiko-axona-florina-ptolema%ce%90da/"/>
    <meta property="og:site_name" content="ert.gr"/>
    <meta property="article:published_time" content="2019-11-19T12:07:50+00:00"/>
    <meta property="og:title" content="Δ. Μακεδονία: Ρύθμιση για τον κάθετο οδικό άξονα Φλώρινα – Πτολεμαΐδα"/>
    <meta property="og:description" content="Με άρθρο, στο σχέδιο νόμου για την «Απελευθέρωση αγοράς ενέργειας», ρυθμίζεται το θέμα και δίνεται η δυνατότητα κατασκευής του κάθετου οδικού άξονα από Φλώρινα προς Πτολεμαΐδα. Αυτό αναφέρει σε γραπτή δήλωσή του ο βουλευτής Κοζάνης της Νέας Δημοκρατίας Γιώργος Αμανατίδης, ο οποίος τονίζει επίσης ότι η συγκεκριμένη ρύθμιση προσφέρει ασφάλεια στο σχεδιασμό και υλοποίηση του έργου και ανοίγει τον δρόμο στην ένταξη της αναγκαίας χρηματοδότησης για τις μελέτες και την κατασκευή, στο ΠΕΠ Δυτικής Μακεδονίας 2014-2020. Πλέον, όπως επισημαίνει ο κ. Αμανατίδης,  ο μόνος αντίπαλος είναι ο χρόνος και οφείλουν όλοι οι αρμόδιοι να συμβάλλουν με όλες τους τις δυνάμεις."/>
  </head>
  <body>
    <article>
      <h1>Δ. Μακεδονία: Ρύθμιση για τον κάθετο οδικό άξονα Φλώρινα – Πτολεμαΐδα</h1>
      <address><time datetime="2019-11-19T12:07:50+00:00">19 Nov 2019, 12:07</time> by <a rel="author">Αντώνης Μαυρίδης</a></address>
      <p>Με άρθρο, στο σχέδιο νόμου για την «Απελευθέρωση αγοράς ενέργειας», ρυθμίζεται το θέμα και δίνεται η δυνατότητα κατασκευής του κάθετου οδικού άξονα από Φλώρινα προς Πτολεμαΐδα. Αυτό αναφέρει σε γραπτή δήλωσή του ο βουλευτής Κοζάνης της Νέας Δημοκρατίας Γιώργος Αμανατίδης, ο οποίος τονίζει επίσης ότι η συγκεκριμένη ρύθμιση προσφέρει ασφάλεια στο σχεδιασμό και υλοποίηση του έργου και ανοίγει τον δρόμο στην ένταξη της αναγκαίας χρηματοδότησης για τις μελέτες και την κατασκευή, στο ΠΕΠ Δυτικής Μακεδονίας 2014-2020. Πλέον, όπως επισημαίνει ο κ. Αμανατίδης,  ο μόνος αντίπαλος είναι ο χρόνος και οφείλουν όλοι οι αρμόδιοι να συμβάλλουν με όλες τους τις δυνάμεις.</p>
      <p>Την προετοιμασία της νομοθετικής ρύθμισης και της αιτιολογικής, όπως αναφέρει ο βουλευτής Κοζάνης, την παρουσίασε σε σύσκεψη που έγινε στο γραφείο του Υφυπουργού Ενέργειας κ. Θωμά, παρουσία του Περιφερειάρχη Δυτικής Μακεδονίας κ. Κασαπίδη του Βουλευτή Φλώρινας κ. Αντωνιάδη, του προϊσταμένου της Διαχειριστικής Αρχής κ. Κιουρτσίδη και στελεχών της καθώς και συνεργατών του Υφυπουργού, ο οποίος υιοθέτησε την πρωτοβουλία και την προώθησε στο πλαίσιο του σχεδίου νόμου.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/kozani/ptolema%ce%90da-epistimoniki-ekdilosi-prolipsi-kai-antimetopisi-toy-karkinoy/"/>
        <a href="https://www.ert.gr/perifereiakoi-stathmoi/seres/serres-exitirio-gia-ton-9chrono-poy-dechthike-epithesi-skylon/"/>
        <a href="https://webradio.ert.gr/i-foni-tis-elladas/aponomi-pistopiitikon-ellinomathias-sto-geniko-proxenio-melvournis/"/>
        <a href="https://volos.ert.gr/blog/2019/11/19/moysiki-vradia-gia-tin-enischysi-toy-orfanotrofeioy-voloy/"/>
        <a href="https://volos.ert.gr/blog/2019/11/19/diavevaiosi-i-vroytsi-se-g-kotso-gia-eidiko-kathestos-stis-asfalistikes-eisfores-ton-agroton/"/>
        <a href="https://volos.ert.gr/blog/2019/11/19/stathmos-metrisis-aerorypansis-sto-proaylio-tis-perifereiakis-enotitas/"/>
      </related>
    </article>
  </body>
</html>