<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/nieuws/277785/mini-ezeltje-geboren-in-dierenpark-amersfoort.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-19T12:19:36+00:00"/>
    <meta property="og:title" content="Mini-ezeltje geboren in DierenPark Amersfoort"/>
    <meta property="og:description" content="Beschuit met muisjes in DierenPark Amersfoort, want daar is een mini-ezeltje geboren. “Moeder Olivia heeft haar eerste jong gebaard en het blijkt een gezond meisje te zijn”, vertelt dierverzorger Corine de Ruiter. “Veulen Bonnie drinkt goed en heeft de eerste stapjes buiten al gezet.”"/>
  </head>
  <body>
    <article>
      <h1>Mini-ezeltje geboren in DierenPark Amersfoort</h1>
      <address>
        <time datetime="2019-11-19T12:19:36+00:00">19 Nov 2019, 12:19</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/mini-ezeltje_net_geboren.jpg?itok=k7U0Noxw"/>
        <figcaption>Foto: DierenPark Amersfoort</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/mini-ezeltje_net_geboren.jpg?itok=k7U0Noxw"/>
        <figcaption>Foto: DierenPark Amersfoort</figcaption>
      </figure>
      <p><b>Amersfoort - </b>Beschuit met muisjes in DierenPark Amersfoort, want daar is een mini-ezeltje geboren. “Moeder Olivia heeft haar eerste jong gebaard en het blijkt een gezond meisje te zijn”, vertelt dierverzorger Corine de Ruiter. “Veulen Bonnie drinkt goed en heeft de eerste stapjes buiten al gezet.”</p>
      <p><b>Amersfoort - </b>Beschuit met muisjes in DierenPark Amersfoort, want daar is een mini-ezeltje geboren. “Moeder Olivia heeft haar eerste jong gebaard en het blijkt een gezond meisje te zijn”, vertelt dierverzorger Corine de Ruiter. “Veulen Bonnie drinkt goed en heeft de eerste stapjes buiten al gezet.”</p>
      <p>Mini-ezeltjes zijn twaalf maanden drachtig voor zij een jong werpen. “Al dertig minuten na de geboorte kan het jong lopen; dit veulen deed dan ook al heel snel na de geboorte dappere pogingen om op eigen benen te staan”, vertelt de dierverzorger. “Moeder Olivia moest even wennen aan het jong, maar de twee maken het goed. Het veulen drinkt gulzig en verkent steeds haar omgeving steeds meer.”</p>
      <p>Het kersverse veulen Bonnie blijkt niet het enige jonge mini-ezeltje te zijn. “Er is nog een kleintje te bewonderen, wij zijn de afgelopen maand namelijk verblijd met twee veulens”, laat de dierverzorger weten. “Als je geluk hebt kun je de twee halfzusjes samen zien spelen in het buitenverblijf.” De halfzusjes zijn samen met de andere mini-ezeltjes te vinden in de Stad der Oudheid van DierenPark Amersfoort.</p>
    </article>
  </body>
</html>