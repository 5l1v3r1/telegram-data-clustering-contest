<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/news/questione-san-siro-ecco-la-risposta-del-comune-alla-lettera-di-milan-e-inter-352439"/>
    <meta property="og:site_name" content="MilanNews.it"/>
    <meta property="article:published_time" content="2019-11-19T12:02:00+00:00"/>
    <meta property="og:title" content="Questione San Siro, ecco la risposta del Comune alla lettera di Milan e Inter"/>
    <meta property="og:description" content="Il Comune di Milano ha inviato questa mattina la risposta in forma scritta a Inter e Milan per rispondere ai chiarimenti che le squadre avevano chiesto la settimana scorsa in una lettera sul percorso di realizzazione del nuovo stadio. I chiarimenti riguardavano in particolare i progetti sul futuro del Meazza e la questione di un ipotetico vincolo storico da parte dei Beni culturali sullo stadio esistente. L'amministrazione ha ribadito nella lettera, a quanto si apprende, la piena ed immediata disponibilità ad incontrare le società, anche per capire la natura delle possibili funzioni sportive del Meazza. Per quanto riguarda il vincolo su San Siro, il Comune ha informato le squadre di avere scritto alla Soprintendenza nei giorni scorsi per verificare la questione e che saranno dati loro aggiornamenti quando arriverà la risposta. Inoltre il Comune ha sottolineato come lo studio di fattibilità presentato dalle squadre sulla realizzazione del nuovo stadio vada rivisto, con previsione delle volumetrie ridimensionate…"/>
  </head>
  <body>
    <article>
      <h1>Questione San Siro, ecco la risposta del Comune alla lettera di Milan e Inter</h1>
      <address><time datetime="2019-11-19T12:02:00+00:00">19 Nov 2019, 12:02</time> by <a rel="author">Salvatore Trovato</a></address>
      <p>Il Comune di Milano ha inviato questa mattina la risposta in forma scritta a Inter e Milan per rispondere ai chiarimenti che le squadre avevano chiesto la settimana scorsa in una lettera sul percorso di realizzazione del nuovo stadio. I chiarimenti riguardavano in particolare i progetti sul futuro del Meazza e la questione di un ipotetico vincolo storico da parte dei Beni culturali sullo stadio esistente. L'amministrazione ha ribadito nella lettera, a quanto si apprende, la piena ed immediata disponibilità ad incontrare le società, anche per capire la natura delle possibili funzioni sportive del Meazza. Per quanto riguarda il vincolo su San Siro, il Comune ha informato le squadre di avere scritto alla Soprintendenza nei giorni scorsi per verificare la questione e che saranno dati loro aggiornamenti quando arriverà la risposta. Inoltre il Comune ha sottolineato come lo studio di fattibilità presentato dalle squadre sulla realizzazione del nuovo stadio vada rivisto, con previsione delle volumetrie ridimensionate e la rifunzionalizzazione del Meazza, per capire le ricadute dal punto di vista del piano finanziario, già ritenuto carente dalla conferenza dei servizi. Infine Palazzo Marino ha precisato come non ci sono vincoli di legge relativi alle tempistiche di ridefinizione dello studio di fattibilità e per la presentazione del progetto definitivo</p>
      <footer><b>Fonte:</b> <u>ANSA</u></footer>
    </article>
  </body>
</html>