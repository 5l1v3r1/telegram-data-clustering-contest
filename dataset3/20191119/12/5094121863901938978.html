<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/v-pritkovske-ulici-v-trnovanech-hori-ubytovna-pro-romy-20191119.html"/>
    <meta property="og:site_name" content="Deník.cz"/>
    <meta property="article:published_time" content="2019-11-19T12:05:00+00:00"/>
    <meta property="og:title" content="V Teplicích hořela ubytovna. Kouře se nadýchalo dvanáct osob"/>
    <meta property="og:description" content="Při požáru ubytovny v Teplicích se dnes odpoledne 12 lidí, včetně pěti dětí, nadýchalo kouře. Hasiči evakuovali celkem 30 lidí. ČTK to řekli Milan Rudolf z krajského hasičského sboru a mluvčí krajské zdravotnické záchranné služby Prokop Voleník. Příčina požáru a výše škod zatím nejsou známy."/>
  </head>
  <body>
    <article>
      <h1>V Teplicích hořela ubytovna. Kouře se nadýchalo dvanáct osob</h1>
      <address><time datetime="2019-11-19T12:05:00+00:00">19 Nov 2019, 12:05</time> by <a rel="author">ČTK ,Petr Málek</a></address>
      <p>Požár vznikl před 13:00 v několikapatrovém domě v Přítkovské ulici. Lidi, kteří se nadýchali kouře, záchranáři rozvezli do nemocnic. Evakuovaným hasiči poskytli kvůli nepříznivému počasí prozatímní zázemí ve stanu a lidé dostali také horký čaj.</p>
      <p>„Dva dospělé jsme odvezli do Ústí nad Labem a pět dalších na urgentní příjem do Teplic. Z pěti dětí jsme dvě odvezli do Ústí nad Labem a tři na dětské oddělení do Teplic,“ upřesnil mluvčí krajské záchranky Prokop Volejník. V tuto chvíli by už nikdo z nich neměl být v přímém ohrožení života. </p>
      <figure>
        <img src="https://g.denik.cz/7/58/hamr-vybuch-hasici_denik-150-3x2.jpg"/>
      </figure>
      <aside>
        <a href="https://www.denik.cz/nehody/sest-lidi-zraneni-vybuch-chemikalie-hamr-na-jezere.html">Při výbuchu chemikálií v Hamru se zranilo osm lidí, z toho dva těžce Přečíst článek ›</a>
      </aside>
      <figure>
        <img src="https://g.denik.cz/46/85/plzen-auto-kolejiste-191119-003_denik-150-3x2.jpg"/>
      </figure>
      <aside>
        <a href="https://www.denik.cz/nehody/auto-skoncilo-v-kolejisti-provoz-na-budejovice-zastaven-20191118.html">Auto se v Plzni zřítilo z mostu do kolejiště. Nehoda zastavila provoz na trati Přečíst článek ›</a>
      </aside>
    </article>
  </body>
</html>