<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/cherez_pozhezhu_u_viyskoviy_chastyni_na_lvivshchyni_vidkryly_kryminalne_provadzhennya_331103.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-19T12:01:00+00:00"/>
    <meta property="og:title" content="Через пожежу у військовій частині на Львівщині відкрили кримінальне провадження"/>
    <meta property="og:description" content="Військовою прокуратурою Львівського гарнізону зареєстровано кримінальне провадження за ч. 3 ст. 425 КК України у зв’язку з виникненням пожежі в одній з військових частин, що дислокується в Яворівському районі Львівської області. Про це проінформували у прес-службі Військової прокуратури Західного регіону України."/>
  </head>
  <body>
    <article>
      <h1>Через пожежу у військовій частині на Львівщині відкрили кримінальне провадження</h1>
      <h2>Військовою прокуратурою Львівського гарнізону зареєстровано кримінальне провадження за ч. 3 ст. 425 КК України у зв’язку з виникненням пожежі в одній з військових частин, що дислокується в Яворівському районі Львівської області. Про це проінформували у прес-службі Військової прокуратури Західного регіону України.</h2>
      <address>
        <time datetime="2019-11-19T12:01:00+00:00">19 Nov 2019, 12:01</time>
      </address>
      <figure>
        <img src="https://galinfo.com.ua/media/gallery/intxt/p/o/pozezastarychi4.jpg"/>
        <figcaption>У селищі Старичі, Яворівського району горіла військова частина. Фото ДСНС</figcaption>
      </figure>
      <p>За даними слідства, загорання виникло вночі 19 листопада 2019 року в приміщенні штабу. Унаслідок пожежі один військовослужбовець загинув – т.в.о. командира військової частини та ще один офіцер отримав опіки різних ступенів тяжкості. Майор госпіталізований до шпиталю та перебуває в реанімаційному відділенні.</p>
      <related>
        <a href="https://galinfo.com.ua/news/na_lvivshchyni_gorila_viyskova_chastyna_zagynuv_odyn_ofitser_331072.html"/>
      </related>
      <p>Станом на 07.30 год. пожежу локалізовано. Ймовірною причиною займання є коротке замикання проводів електропостачання. Остаточна причина загоряння та збитки будуть встановлені в ході досудового розслідування.</p>
      <p>На місці події працюють представники військової прокуратури Львівського гарнізону та Територіального управління ДБР, розташованого в м. Львові.</p>
    </article>
  </body>
</html>