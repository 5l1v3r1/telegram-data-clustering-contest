<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/19/politics/syntagmatiki-anatheorisi-den-empodizetai-to-oudeterothrisko-kratos-leei-o-gerapetritis/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-19T12:54:45+00:00"/>
    <meta property="og:title" content="Συνταγματική Αναθεώρηση : Δεν εμποδίζεται το ουδετερόθρησκο κράτος λέει ο Γεραπετρίτης"/>
    <meta property="og:description" content="Αυτό τόνισε ο υπουργός Επικρατείας Γιώργος Γεραπετρίτης, σε παρέμβασή του κατά τη συζήτηση στην Ολομέλεια για την αναθεώρηση του Συντάγματος, απαντώντας στη βουλευτή του ΣΥΡΙΖΑ Σία Αναγνωστοπούλου, που υπεραμύνθηκε της πρότασης του ΣΥΡΙΖΑ για συνταγματική κατοχύρωση του ουδετερόθρησκου κράτους"/>
  </head>
  <body>
    <article>
      <h6 class="kicker">Παρέμβαση - απάντηση στον ΣΥΡΙΖΑ</h6>
      <h1>Συνταγματική Αναθεώρηση : Δεν εμποδίζεται το ουδετερόθρησκο κράτος λέει ο Γεραπετρίτης</h1>
      <h2>Αυτό τόνισε ο υπουργός Επικρατείας Γιώργος Γεραπετρίτης, σε παρέμβασή του κατά τη συζήτηση στην Ολομέλεια για την αναθεώρηση του Συντάγματος, απαντώντας στη βουλευτή του ΣΥΡΙΖΑ Σία Αναγνωστοπούλου, που υπεραμύνθηκε της πρότασης του ΣΥΡΙΖΑ για συνταγματική κατοχύρωση του ουδετερόθρησκου κράτους</h2>
      <address><time datetime="2019-11-19T12:54:45+00:00">19 Nov 2019, 12:54</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>«Το πραγματικά ουδετερόθρησκο κράτος δεν εμποδίζεται λόγω της ύπαρξης της συμβολικής διάταξης του άρθρου 3, γιατί οι μείζονες τομές που σχετίζονται με το διαχωρισμό Κράτους- Εκκλησίας έχουν συντελεστεί σε ένα βαθμό με κοινή νομοθετική πρωτοβουλία».</p>
      <p>Αυτό τόνισε ο υπουργός Επικρατείας Γιώργος Γεραπετρίτης, σε παρέμβασή του κατά τη συζήτηση στην Ολομέλεια για την αναθεώρηση του Συντάγματος, απαντώντας στη βουλευτή του ΣΥΡΙΖΑ Σία Αναγνωστοπούλου, που υπεραμύνθηκε της πρότασης του ΣΥΡΙΖΑ για συνταγματική κατοχύρωση του ουδετερόθρησκου κράτους.</p>
      <p>
        <a href="https://www.tanea.gr/2019/11/19/greece/anapantita-erotimata-gia-ti-dipli-tragodia-stin-katerini/">Διαβάστε ακόμη : Αναπάντητα ερωτήματα για τη διπλή τραγωδία στην Κατερίνη</a>
      </p>
      <p>Ακόμα, σχολιάζοντας αναφορές για το ζήτημα της εθνικής ταυτότητας όπως προσδιορίζεται από το Σύνταγμα, ο κ. Γεραπετρίτης επεσήμανε ότι «η έννοια αυτή δεν είναι ζήτημα πολιτειολογικό και πολιτικής φιλοσοφίας αλλά είναι ένα πολύ απτό ζήτημα».</p>
      <p>Η εθνική ταυτότητα, που ορίζεται στο Σύνταγμα «χρησιμοποιείται παγίως από το Δικαστήριο της ΕΕ όταν θέλει να αναδείξει τα ιδιαίτερα χαρακτηριστικά κάθε συνταγματικής τάξης ώστε να δώσει ώθηση στην Ευρωπαϊκή Ένωση και να μπορεί το κάθε κράτος-μέλος να λειτουργεί μέσα στο δικό του συνταγματικό κείμενο. Άρα ο όρος «εθνική, συνταγματικά, ταυτότητα» συνιστά έναν όρο που είναι απολύτως αποδεκτός και ενισχύει αυτού του τύπου την ποικιλομορφία των κρατών της ΕΕ και δεν λειτουργεί υπό καμία εκδοχή συρρικνωτικά», ανέφερε χαρακτηριστικά ο κ. Γεραπετρίτης</p>
      <p>Πηγή: ΑΜΠΕ</p>
      <p>
        <a href="https://www.in.gr/2019/11/19/greece/4411365/">Ποινικός Κώδικας : Έως και ισόβια για όσους αφαιρέσουν ζωές οδηγώντας υπό την επήρεια αλκοόλ</a>
      </p>
    </article>
  </body>
</html>