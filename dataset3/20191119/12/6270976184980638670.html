<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/19/tymoshenko-vidpovila-zelenskomu-chekayemo-na-korporatyvah-mozhna-zi-svoyim-pianino/"/>
    <meta property="og:site_name" content="Рубрика"/>
    <meta property="article:published_time" content="2019-11-19T12:46:44+00:00"/>
    <meta property="og:title" content="Тимошенко відповіла Зеленському: Чекаємо на корпоративах. Можна зі своїм піаніно"/>
    <meta property="og:description" content="Лідерка “Батьківщини” Юлія Тимошенко уїдливо відповіла президенту Володимиру Зеленському на його “комплімент щодо фігури” і натякнула, що посада президента України не вічна. Повідомляє Тимошенко на Facebook-сторінці. Тимошенко зазначила, що воліла би говорити Зеленському “про долю країни”, але він, на жаль, “обрав інший тон”. “Тоді нагадаю Вам, що є ще одна давня українська традиція. Раз на […]"/>
  </head>
  <body>
    <article>
      <h1>Тимошенко відповіла Зеленському: Чекаємо на корпоративах. Можна зі своїм піаніно</h1>
      <address><time datetime="2019-11-19T12:46:44+00:00">19 Nov 2019, 12:46</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/03/tymoshenko-zelenskyj-860x580-c-1.jpg"/>
      </figure>
      <p>
        <b>
          <b>Лідерка “Батьківщини” Юлія Тимошенко уїдливо відповіла президенту Володимиру Зеленському на його “комплімент щодо фігури” і натякнула, що посада президента України не вічна.</b>
        </b>
      </p>
      <p>Повідомляє Тимошенко на <a href="https://www.facebook.com/YuliaTymoshenko/posts/2673959219308831">Facebook-сторінці.</a></p>
      <p>Тимошенко зазначила, що воліла би говорити Зеленському “про долю країни”, але він, на жаль, “обрав інший тон”.</p>
      <p>“Тоді нагадаю Вам, що є ще одна давня українська традиція. Раз на п’ять років деяким українським Президентам здається, що вони взяли джек-пот! А далі все за сценарієм… Ну ви в курсі… Словом, чекаємо Вас на корпоративах… Можна зі своїм піаніно:)”.</p>
      <p>Президент Володимир Зеленський 19 листопада заявив, що <a href="https://rubryka.com/2019/11/19/zelenskyj-rozpoviv-shho-naspravdi-proponuvala-tymoshenko/">Тимошенко приходила до нього</a> з пропозицією працевлаштувати своїх кандидатів на “солодкі” посади, а натомість пропонувала голоси нардепів партії у Верховній Раді.</p>
      <p>“Але подивіться, який гарний вигляд має зараз “опозиція”. Така фігура! А знаєте, чому? Тому що зараз їй просто не дають “солоденького”, – пожартував Зеленський.</p>
      <p>У жовтні Зеленський став героєм американського сатиричного шоу Last Week Tonight. У контексті скандалу з телефонною розмовою з Дональдом Трампом політикові пригадали його легендарний номер часів “Кварталу 95” – гру на піаніно “статевим органом”.</p>
    </article>
  </body>
</html>