<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/petru-frunze-ar-urma-sa-fie-inaintat-la-funcia-de-preedinte-a-l-consiliului-raional-ialoveni---in-circumscripia-37-ar-urma-sa-aiba-loc-alegeri-parlamentare-148672.html"/>
    <meta property="og:site_name" content="Timpul.md"/>
    <meta property="article:published_time" content="2019-11-19T12:51:00+00:00"/>
    <meta property="og:title" content="Petru Frunze ar urma să fie înaintat la funcția de președinte a-l Consiliului Raional Ialoveni / În circumscripția 37 ar urma să aibă loc ALEGERI PARLAMENTARE"/>
    <meta property="og:description" content="Deputatul Partidului Acțiune și Solidaritate (PAS), Petru Frunze, care a candidat la alegerile locale generale din 20 octombrie curent, cap de listă, pentru funcția de consilier raional la Ialoveni, din partea Blocului ACUM, formațiunea PAS, ar urma să fie propus noului Consiliu format, pentru al vota ca președinte."/>
  </head>
  <body>
    <article>
      <h1>Petru Frunze ar urma să fie înaintat la funcția de președinte a-l Consiliului Raional Ialoveni / În circumscripția 37 ar urma să aibă loc ALEGERI PARLAMENTARE</h1>
      <address>
        <time datetime="2019-11-19T12:51:00+00:00">19 Nov 2019, 12:51</time>
      </address>
      <p>
        <b>Deputatul Partidului Acțiune și Solidaritate (PAS), Petru Frunze, care a candidat la alegerile locale generale din 20 octombrie curent, cap de listă, pentru funcția de consilier raional la Ialoveni, din partea Blocului ACUM, formațiunea PAS, ar urma să fie propus noului Consiliu format, pentru al vota ca președinte.</b>
      </p>
      <p>Potrivit surselor Realitatea.md, Petru Frunze ar urma să fie propus la funcția de președinte al raionului Ialoveni, iar în circumscripția nr.37, unde a câștigat acesta alegerile parlamentare din 24 februarie curent, să fie desfășurate anticipate, la fel cu propunerea unei candidaturi din partea Blocului Electoral ACUM, formațiunea PAS.</p>
      <p>Sursele noastre au mai declarat că, la moment se duc negocieri pe interior în privința susținerii candidaturii lui Petru Frunze la funcția de președinte al raionului Ialoveni.</p>
      <p>Totodată, menționăm că, potrivit legii, Petru Frunze are la dispoziției 30 de zile, din data validării mandatului de consilier raional, pentru a se decide care funcție o acceptă - cea de deputat pe care a deținut-o până la alegerile locale generale sau cea de consilier raional, deoarece sunt funcții incompatibile din punct de vedere al regimului juridic.</p>
      <p>Menționăm că, la 14 noiembrie curent, a avut loc prima ședință a Consiliului Raional Ialoveni.</p>
      <p>Amintim că, la alegerile locale generale din 20 octombrie curent, Blocul Electoral ACUM a obținut în cadrul Consiliului Raional Ialoveni 16 mandate de consilieri din cele 33, PDM – 8, PLDM – 3, PSRM – 3, PCRM – 1, PPR – 1 și Partidul „Șor” – 1.</p>
      <p>
        <a href="http://www.realitatea.md/surse--petru-frunze-ar-urma-sa-fie-inaintat-la-functia-de-presedinte-al-consiliului-raional-ialoveni_102657.html">http://www.realitatea.md/</a>
      </p>
    </article>
  </body>
</html>