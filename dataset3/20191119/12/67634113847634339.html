<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151109/"/>
    <meta property="og:site_name" content="AgroNews"/>
    <meta property="article:published_time" content="2019-11-19T12:26:00+00:00"/>
    <meta property="og:title" content="За останні 10 років частка одержуваної енергії від біопалива збільшилася більш ніж втричі"/>
    <meta property="og:description" content="За останні 10 років частка енергії, яку отримують від біопалива і відходів у загальному енергоспоживанні України зросла більш ніж втричі. Про це з посиланням на дані Держстату повідомляє кандидат економічних наук Юрій Кернасюк, додавши, якщо така тенденція збережеться до 2030 року – ця частка, за..."/>
  </head>
  <body>
    <article>
      <h1>За останні 10 років частка одержуваної енергії від біопалива збільшилася більш ніж втричі</h1>
      <address><time datetime="2019-11-19T12:26:00+00:00">19 Nov 2019, 12:26</time> by <a rel="author">agronews.uaode/author</a></address>
      <p>
        <b>За останні 10 років частка енергії, яку отримують від біопалива і відходів у загальному енергоспоживанні України зросла більш ніж втричі. Про це з посиланням на дані Держстату повідомляє кандидат економічних наук Юрій Кернасюк, додавши, якщо така тенденція збережеться до 2030 року – ця частка, за оцінками експертів, сягне 5,6-10%, передає <a href="http://agro-business.com.ua/agrobusiness/item/15613-za-ostanni-10-rokiv-chastka-oderzhuvanoi-enerhii-vid-biopalyva-zbilshylasia-bilsh-nizh-vtrychi.html">Агробізнес Сьогодні</a>.</b>
      </p>
      <p>Дані Держстату свідчать, що останніми роками посівні площі енергетичних рослин зросли до 2-3 тисяч гектарів і продовжують збільшуватися. Причини глобальні – викопне паливо час від часу дорожчає, а природні запаси вичерпуються. Відтак енергетичні рослини набувають все більшої популярності серед аграріїв.</p>
      <p>Енергетичні культури – це особливі рослини, які спеціально вирощують для використання в якості біопалива та / або подальшого виробництва енергії. Йдеться, зокрема, про плантації різних видів верби і тополі, павлонію або інші види рослин (сорго, міскантус).</p>
      <p>“Якщо сорго, міскантус, світчграс та інші енергетичні рослини є вже досить відомими серед вітчизняних аграріїв, то, наприклад, про павловнію майже ніхто не знав. Лише останніми роками її почали й вітчизняні аграрії”, – зауважив Кернасюк.</p>
      <p>Павловнія – це швидкоросле дерево. Ця рослина має високі показники тепловіддачі, а відтак її можна використовувати в якості сировини для виробництва паливних брикетів та пелет. Павлонію можна вирощувати на бідних поживними речовинами й забруднених ґрунтах із застосуванням інтенсивних технологій. Ще одна перевага павловнії – її здатність поглинати велику кількість вуглецю СО2 та запобігати ерозії ґрунту.</p>
      <p>Один саджанець павловнії коштує 150 гривень вроздріб та 60 гривень оптом. На 1 гектар площі треба до 1000 дерев. Тобто в середньому на 1 гектар коштує близько 600-1500 гривень.</p>
    </article>
  </body>
</html>