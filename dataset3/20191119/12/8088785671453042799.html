<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/faydali-bilgiler/sulus-islemleri-nasil-yapilir-askere-gideceklerin-esya-ve-evraklari-nelerdir-askerlik-islemleri-h522705.html"/>
    <meta property="og:site_name" content="KamuAjans"/>
    <meta property="article:published_time" content="2019-11-19T12:07:02+00:00"/>
    <meta property="og:title" content="Sülüs İşlemleri Nasıl Yapılır? Askere Gideceklerin Eşya ve Evrakları Nelerdir? Askerlik İşlemleri"/>
    <meta property="og:description" content="Askerlik - 20 yaşını dolduran her Türk erkek evladının en önemli vazifesi TSK'nın emri altına girerek askerlik görevini yerine getirmesidir. Askerlik sülüsünü alarak hazırlıklara başlayan asker adaylarının askere gitmeden önce yapması gereken bazı şeyler bulunmaktadır. Eğer askere gitmeye hazırlanıyor ama nereden başlayacağınızı bilmiyorsanız haberimiz sizin için;"/>
  </head>
  <body>
    <article>
      <h1>Sülüs İşlemleri Nasıl Yapılır? Askere Gideceklerin Eşya ve Evrakları Nelerdir? Askerlik İşlemleri</h1>
      <address><time datetime="2019-11-19T12:07:02+00:00">19 Nov 2019, 12:07</time> by <a rel="author">KamuAjans</a></address>
      <p>
        <b>Askerlik - 20 yaşını dolduran her Türk erkek evladının en önemli vazifesi TSK'nın emri altına girerek askerlik görevini yerine getirmesidir. Askerlik sülüsünü alarak hazırlıklara başlayan asker adaylarının askere gitmeden önce yapması gereken bazı şeyler bulunmaktadır. Eğer askere gitmeye hazırlanıyor ama nereden başlayacağınızı bilmiyorsanız haberimiz sizin için;</b>
      </p>
      <p>Kamuajans.com - Her Türk gencinin hayalidir büyüyünce asker olmak. Askerlik her ne kadar zor bir görev olsa da Türkiye Cumhuriyeti için buna değer. İşte askerlik konusuyla ilgili bilmeniz gereken tüm bilgileri tek bir başlık altında sunuyoruz. Askerlik zamanında Askerlik Şubesi Başkanlıklarınca muhtarlıklara kimin ne zaman askere gideceğini gösteren yoklama kağıtları gönderilir. Sonrasında askerlik şubesine gidip, sınıf belirlenmesi ve muayene işlemleri gibi işlemleri yapmanız gerekmektedir.<br/><br/>Askerlik işlemlerine ilişkin tüm detaylar https://asal.msb.gov.tr/ adresinde mevcuttur.<br/><br/>Askere gitmeye hazırlanan gençlerin askerlikle ilgili yapması gereken iş ve işlemler bulunmaktadır. Askerlik şubesine gidilip muayene işlemlerinin tamamlanmasının ardından alınan raporla birlikte askerde görev yapılacak askeri birlik türü belirlenmektedir. Hangi sınıf askeri bölüğe gideceğini öğrenen askerlik adaylarına gidecekleri birliğin evrakı teslim edilir. Bu evrak internet üzerinden öğrenilebildiği gibi evrak olarak da teslim edilmektedir. Askerlik şubesi <a href="http://www.kamuajans.com/haberleri/askere+gidecekler">askere gidecekler</a>e bir miktar yol harçlığı da tahsis etmektedir.</p>
      <p>Askerlik çağına gelip vatani görevini yapmaya hazırlanan Türkiye Cumhuriyeti vatandaşlarının bu süreçte yapması gereken işlemler ve hazırlaması gereken evraklar bulunmaktadır. Muayene sürecini tamamlayıp askere gitmeye hazır olan kişinin hem işlemlerini tam ve eksiksiz olarak halletmesi hem de fiziksel ihtiyaçlarını gidermesi gerekmektedir.</p>
      <p>Askerlik şubesinin yönlendireceği bir hastanede muayene işlemleri yapıldıktan sonra muayene raporu verilir. Bu raporla birlikte tekrar askerlik şubesine gidilir ve kontroller yapıldıktan sonra sınıf, piyade, jandarma, komando, tankçı, havacı, denizci gibi sınıflar belirlenir. Bu esnada herhangi bir sağlık sorunu varsa mutlaka belirtilmelidir.</p>
      <p>İşlemler tamamlandıktan sonra sülüs zamanı gelir ve askerlik şubesi tarafından askere gidecek olanlara bir evrak teslim edilir. Bu evrağı birliğinize teslim etmelisiniz. Şube tarafından birliğe sekv için bir miktar yol parası verilmektedir.</p>
      <p>Sülüs alındıktan sonra asker resmen askerim diyebilirsiniz.</p>
      <p>Sülüs işlemleri e-Devlet üzerinden yapılmaktadır.</p>
      <p>https://www.turkiye.gov.tr/sevk-edilecek-egitim-merkezi bağlantıya tıkladıktan sonra e-Devlet şifreniz ile sisteme giriş yapın. Ardından er veya yedek subay seçiminizi yaptıktan sonra Asal Sevk Başvurusu bölümüne giriş yapın ve bilgileri okuyup devam et butonuna tıklayın. ''Nüfus bilgileri ve güneydoğuda askerlik yapan yakınınız var mı?'' bilgilerini doldurun ve onaylayın.</p>
      <p>''Sevk işleminiz başarıyla gerçekleşmiştir.'' yazısını görün.</p>
      <p>Son ekranda sülüs belgesini bilgisayarınıza indirin ve çıktısını alın. Bu belge teslim olunacak acemi birliğine götürülecektir.<br/><br/>İlk teslim olunan birlik acemi birliğidir ve burada 3 aylık acemi eğitimi görülür. Manisa Kırkağaç, Ankara Etimesgut, İzmir Bornova, Tekirdağ, Isparta Merkez, Eğirdir, Hatay Serinyol acemi birliklerdendir.<br/><br/>Sülüs alınan tarihten itibaren askerlik başlar. Teslim olunması gereken tarihte saat 17.00'a kadar teslim olunması gerekmektedir.<br/><br/>Teslim olmadan önce yanınızda götüreceğiniz valizin içinde traş malzemeleri, iğne, iplik, içlik vb. malzemeleri koymayı unutmayın. Askere gitmeden önce güzelce traş olun. Sıradan bir saat, banka kartı, bir miktar para, bot tabanlığı, asma kilit, boyuna asılan cüzdanlık, 3 bıçaklı traş bıçağı, temiz-kirli çamaşır torbaları ve fileler yanınıza alabileceğiniz diğer eşyalardandır. <br/><br/>Askerler Askercell adı verilen Turkcell tarafından satılan bir telefon hattını gündüz mesai saatleri içerisinde görüşmeye kapalı olmak üzere kullanabilirler.<br/><br/>Askercell cep telefonu tarifesi için https://www.turkcell.com.tr/servisler/askercell adresini ziyaret edebilirsiniz. Eski numaranızı turkcell askercell'e taşıyabilirsiniz. Bu işlem ortalama 5-6 gün sürmektedir. Bu hat data kullanımlarına kapalıdır. Kamerası olmayan asker telefonlarından birini satın alabilirsiniz.<br/><br/>Son yapılan değişiklikler sonucu artık askerin timine kadar sevk edileceği bölge bellidir. Giriş esnasında kesici, delici, uyuşturucu herhangi bir madde bulunmamalıdır. Kullanılan ilaçları yanınızda getirmeyi unutmayın ve nizamiye girişince beyan edin. Nizamiyede verilen kağıtları doldurup imzalayın ve teslim edin.<br/><br/>Nizamiye karakolundan bölüğünüze kadar usta erler tarafından götürülürsünüz. İlk gün giyilecek bot, kamuflaj, kep vs. teslim edilir. Bu elbiseleri giyip sivil eşyalarınızı valizle birlikte sivil eşya deposuna teslim etmelisiniz. Sonrasında etraf tarif edilir size. Eğer çavuş talimgah taburundaysanız çavuş adayısınız ve onbaşı olarak göreve başladınız. <br/><br/>Bir süre sonra ortama alışırsınız ve yemin törenine kadar hergün spor ve yürüyüş eğitimi yaparsınız. Yemin töreninden sonra haftada bir yada iki gün çarşıya çıkabilirsiniz.</p>
      <p><a href="http://kamuajans.com/">Kamuajans.com</a> - özel haber</p>
    </article>
  </body>
</html>