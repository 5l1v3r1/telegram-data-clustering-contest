<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/ancona/cronaca/morta-in-casa-1.4895316"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-19T12:21:02+00:00"/>
    <meta property="og:title" content="Fabriano, trovata morta in casa. Stroncata da un malore"/>
    <meta property="og:description" content="Nulla da fare per Maria Carla Baicchi, i vigili del fuoco e i sanitari del 118,non hanno potuto fare altro che accertare il decesso"/>
  </head>
  <body>
    <article>
      <h1>Fabriano, trovata morta in casa. Stroncata da un malore</h1>
      <h2>Nulla da fare per Maria Carla Baicchi, i vigili del fuoco e i sanitari del 118,non hanno potuto fare altro che accertare il decesso</h2>
      <address><time datetime="2019-11-19T12:21:02+00:00">19 Nov 2019, 12:21</time> by <a rel="author">il Resto del Carlino</a></address>
      <p>Fabriano, 19 novembre 2019 - <b>Stroncata da un malore</b> mentre si trovava da sola in casa e a nulla serve l'intervento dei vigili del fuoco e sanitari del 118, se non per accertare il decesso. È stato un parente ieri sera ad allertare i soccorsi, dopo che l'84enne <b>Maria Carla Baicchi </b>era divenuta incontattabile.</p>
      <p>Subito pompieri e medici si sono precipitati nell'abitazione di <b>via Martiri della Libertà</b>, dove hanno trovato il corpo dell'anziana privo di vita. Gli accertamenti hanno evidenziato come si sia trattato di un <b>malore improvviso che non ha lasciato scampo alla donna</b>, da anni sofferente di problemi cardiaci, senza nemmeno concederle il tempo di chiedere aiuto. Dopo le verifiche di rito, è stata subito resa disponibile per i figli la salma della donna, originaria di Roma, ma da molti anni residente in città e vedova dal 2012.</p>
      <p>Domani alle 15 nella chiesa San Nicolò il rito funebre per l'ultimo saluto all'84enne, a cui seguirà la cremazione e la posa delle ceneri nel principale cimitero cittadino di Santa Maria accanto al marito.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>