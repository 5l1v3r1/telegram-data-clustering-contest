<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/primorska/istra/na-spletu-zakrozil-se-posnetek-malenicevega-popiva"/>
    <meta property="og:site_name" content="Primorske novice"/>
    <meta property="article:published_time" content="2019-11-19T12:15:24+00:00"/>
    <meta property="og:title" content="Na spletu zakrožil še posnetek Malenićevega popivanja"/>
    <meta property="og:description" content="Prah okoli direktorja koprskega javnega stanovanjskega sklada Gorana Malenića in odvzema vozniškega dovoljenja zaradi vožnje pod vplivom alkohola se še ni polegel. Danes je na spletu zakrožil še posnetek, na katerem Malenić ob spremljavi Merlinove pesmi Moj je život Švicarska pleše na mizi s steklenico penine v roki."/>
  </head>
  <body>
    <article>
      <h1>Na spletu zakrožil še posnetek Malenićevega popivanja</h1>
      <address><time datetime="2019-11-19T12:15:24+00:00">19 Nov 2019, 12:15</time> by <a rel="author">Spletno uredništvo</a></address>
      <p>
        <b>Prah okoli direktorja koprskega javnega stanovanjskega sklada Gorana Malenića in odvzema vozniškega dovoljenja zaradi vožnje pod vplivom alkohola se še ni polegel. Danes je na spletu zakrožil še posnetek, na katerem Malenić ob spremljavi Merlinove pesmi Moj je život Švicarska pleše na mizi s steklenico penine v roki.</b>
      </p>
      <figure>
        <img src="https://static.primorske.si/foto/highres/istra/720349_malenic2.jpg"/>
        <figcaption>Foto: Nataša Čepar</figcaption>
      </figure>
      <p><b>KOPER</b> &gt; “Vse, kar delajo, je odgovor na obisk prvega županovega svetovalca Roberta Šuca pri meni doma in njegovo izsiljevanje pred družino. Vse bom dal ven ob pravem času,” pravi direktor koprskega javnega stanovanjskega sklada dejal <b>Goran Malenić</b>.</p>
      <p>Poklicali smo tudi Šuca, ki je dejal, da ne bo komentiral omenjene izjave.</p>
      <figure>
        <iframe src="https://www.youtube.com/embed/i0hJnPkOa28" width="560" height="315" data-service="Youtube" scrolling="no"/>
      </figure>
      <p>Ob 14. uri bo koprski župan <b>Aleš Bržan</b> na sedežu občine pojasnil svoje stališče glede omenjene zadeve.</p>
      <p>Spomnimo, dobra dva meseca po nespametnem dejanju koprskega podžupana <b>Patrika Peroše</b> se je v hlape alkohola pred vožnjo ujel še direktor koprskega stanovanjskega sklada Goran Malenić. Policisti so ga ustavili pod Šmarjami, napihal je 1,2 promila. Malenić dejanje obžaluje, koprski župan pa pričakuje, da bo storil enako kot Peroša, smo poročali v <a href="https://www.primorske.si/primorska/istra/direktor-koprskega-stanovanjskega-sklada-napihal-1">soboto</a>.</p>
    </article>
  </body>
</html>