<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/u-zaporizhzhi-tragichno-zagynula-tsila-rodyna/"/>
    <meta property="og:site_name" content="VARTA1"/>
    <meta property="article:published_time" content="2019-11-19T12:06:12+00:00"/>
    <meta property="og:title" content="У Запоріжжі трагічно загинула ціла родина  "/>
    <meta property="og:description" content="Портал оперативних та новин Varta1 ( Варта1 ) був створений на тлі державних подій, активістами які не змогли залишитися байдужими. Varta1 повідомляє про події у Львові та Україні."/>
  </head>
  <body>
    <article>
      <h1>У Запоріжжі трагічно загинула ціла родина  </h1>
      <address>
        <time datetime="2019-11-19T12:06:12+00:00">19 Nov 2019, 12:06</time>
      </address>
      <p>Post Views: 4 488</p>
      <p>У Запоріжжі поліція встановлює обставини смерті подружжя та їх сина. Тіла чоловіка та жінки, а також їхнього сина виявила родичка загиблих.</p>
      <p>На місці події працює слідчо-оперативна група, експерти-криміналісти, кінологи. Триває огляд місця події. Про це повідомили у відділі комунікації поліції Запорізької області.</p>
      <p>Учора, 18 листопада, о 19:24 год., до Дніпровського відділу поліції надійшло повідомлення від жінки, 1977 року народження, про те, що її сестра з суботи не виходить на зв’язок.</p>
      <p>За місцем виклику прибула слідчо-оперативна група, яка, спільно із заявницею, зайшла до помешкання її родички, яке знаходиться по вул. Ладозькій, де було виявлено тіло жінки, 1961 року народження. Крім цього, в квартирі знаходилось тіло чоловіка, 1959 року народження, а також їхнього сина, 1994 року народження.</p>
      <p>На місце події негайно прибуло керівництво ГУНП, Дніпровського відділу поліції, кінологічна служба, експерти-криміналісти, співробітники прокуратури.</p>
      <p>«Попередньо встановлено, що на тілах подружжя наявні тілесні ушкодження, а їх сина виявлено повішаним. Наразі, триває огляд місця події. З’ясовуються обставини», — зазначила заступник начальника слідчого управління ГУНП Вікторія Козарь.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>