<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/asikt/hjalp-jordbrukarna-och-at-mer-vildsvinskott/"/>
    <meta property="og:site_name" content="DN.SE"/>
    <meta property="article:published_time" content="2019-11-19T12:05:34+00:00"/>
    <meta property="og:title" content="DN Åsikt. ”Hjälp jordbrukarna och ät mer vildsvinskött”"/>
    <meta property="og:description" content="Insändare på DN Åsikt, 19 november 2019: ”Hjälp jordbrukarna och ät mer vildsvinskött”"/>
  </head>
  <body>
    <article>
      <h1>DN Åsikt. ”Hjälp jordbrukarna och ät mer vildsvinskött”</h1>
      <address><time datetime="2019-11-19T12:05:34+00:00">19 Nov 2019, 12:05</time> by <a rel="author">Yngve Wahlgren, Uppsala</a></address>
      <p>
        <b>INSÄNDARE. Hjälp jordbrukarna och ät mer vildsvinskött. Om efterfrågan ökar kan problemet med vildsvinen förvandlas till en resurs, skriver Yngve Wahlgren.</b>
      </p>
      <p>För några decennier sedan klagade svenska skogsägare över stora betesskador från en alltför stor älgstam. Genom stor avskjutning har älgstammen minskats radikalt. Lättheten att få avsättning för köttet har bidragit. Köttätande svenskar tycker vanligtvis om älgkött.</p>
      <p>I dag är det framför allt jordbrukarna som har stora problem med viltskador, och nu handlar det om vildsvin. Men varför finns vild­svinskött så sällan på tallriken hos konsumenterna?</p>
      <p><b>Köttet är</b> magert, smakrikt och fettsnålt och ska vid tillagning inte förväxlas med kött från tamsvin. Den osäkerhet som råder för hur köttet ska hanteras skulle kunna minska om tv-kanalerna i sin rikligt tilltagna tablå av matprogram kunde informera mer om hur denna råvara tillreds.</p>
      <p>I Tyskland finns en stark tradition att njuta av vildsvinsrätter. Nu är det hög tid för svenskarna att lära sig att hantera denna exklusiva råvara.</p>
      <p>En ökad efterfrågan skulle troligen rulla i gång hela kedjan, alltifrån jakt, slakt, distribution och handel, och därmed på lite sikt förvandla detta problem till en resurs.</p>
      <details>
        <summary>DN Åsikt. 19 november 2019 kl 13</summary>
        <p>
          <b>Insändare</b>
        </p>
        <p>Yngve Wahlgren:<br/><b>”Hjälp jordbrukarna och ät mer vildsvinskött”</b></p>
        <p>
          <b>Svar</b>
        </p>
        <p>
          <a href="https://www.dn.se/asikt/sa-skriver-du-insandare-och-svar-i-dagens-nyheter/">
            <b>Så svarar du och kommenterar</b>
          </a>
        </p>
      </details>
    </article>
  </body>
</html>