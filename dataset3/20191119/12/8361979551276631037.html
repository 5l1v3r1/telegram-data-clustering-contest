<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/nimechchina-pro-formulu-shtaynmayyera-implementaciya-priv-yazana-do-viboriv-na-donbasi-novini-ukrajini-50054390.html"/>
    <meta property="og:site_name" content="НВ"/>
    <meta property="article:published_time" content="2019-11-19T12:16:00+00:00"/>
    <meta property="og:title" content="Посол Німеччини про формулу Штайнмайєра: Імплементація прив’язана до виборів на Донбасі"/>
    <meta property="og:description" content="Посол Німеччини в Україні Анка Фельдгузен впевнена, що формула Штайнмайєра може бути імплементована тільки після створення умов для виборів на Донбасі."/>
  </head>
  <body>
    <article>
      <h1>Посол Німеччини про формулу Штайнмайєра: Імплементація прив’язана до виборів на Донбасі</h1>
      <h2>Посол Німеччини в Україні Анка Фельдгузен впевнена, що формула Штайнмайєра може бути імплементована тільки після створення умов для виборів на Донбасі.</h2>
      <address>
        <time datetime="2019-11-19T12:16:00+00:00">19 Nov 2019, 12:16</time>
      </address>
      <p>Про це Фельдгузен заявила в інтерв'ю агентству<a href="https://interfax.com.ua/"> Інтерфакс-Україна.</a></p>
      <p>«Я хочу підкреслити, що ця формула може відбутися тільки тоді, коли ми дійдемо до процесу організації виборів — коли будуть всі для цього умови. Як на мене, до виборів ще дуже далеко, і є ще інші кроки, які потрібно зробити», — сказала Фельдгузен.</p>
      <p>Посол висловила думку, що негативна реакція в суспільстві на узгодження формули Штайнмайєра була пов’язана з тим, що люди слабо поінформовані про обставини її виникнення.</p>
      <p>Фельдгузен запевнила, що «формула» ніколи не мала на меті змінити порядок Мінських угод.</p>
      <p>На переговорах в Мінську 1 жовтня <a href="https://nv.ua/ukr/ukraine/politics/zelenskiy-pro-formulu-shtaynmayera-novini-ukrajini-50045769.html">Україна узгодила текст формули Штайнмайєра</a>, яка в подальшому увійде в новий закон про статус Донбасу. Цей закон повинна ухвалити Верховна Рада.</p>
      <p>Також були досягнуті домовленості про початок розведення сил на Донбасі, що було умовою РФ для проведення зустрічі лідерів нормандської четвірки.</p>
      <p>Після цього в країні <a href="https://nv.ua/ukr/ukraine/events/formula-shtaynmayyera-v-kiyevi-proyshli-dvi-akciji-protestu-novini-ukrajini-50045827.html">спалахнули акції протесту</a>, учасники яких розглядають формулу Штайнмайєра як капітуляцію перед РФ.</p>
    </article>
  </body>
</html>