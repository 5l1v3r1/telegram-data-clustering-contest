<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/faydali-bilgiler/fay-hatti-sorgulamasi-mta-nasil-yapilir-h542426.html"/>
    <meta property="og:site_name" content="KamuAjans"/>
    <meta property="article:published_time" content="2019-11-19T12:25:05+00:00"/>
    <meta property="og:title" content="Fay Hattı Sorgulaması (MTA) Nasıl Yapılır?"/>
    <meta property="og:description" content="Jeoloji Mühendisleri Odası Güney Marmara Şube Başkanı Engin Er, vatandaşların MTA'nın sitesine girerek evlerinin altından fay hattının geçip geçmediğini görebileceğini ifade etti."/>
  </head>
  <body>
    <article>
      <h1>Fay Hattı Sorgulaması (MTA) Nasıl Yapılır?</h1>
      <address><time datetime="2019-11-19T12:25:05+00:00">19 Nov 2019, 12:25</time> by <a rel="author">KamuAjans</a></address>
      <p>
        <b>Jeoloji Mühendisleri Odası Güney Marmara Şube Başkanı Engin Er, vatandaşların MTA'nın sitesine girerek evlerinin altından fay hattının geçip geçmediğini görebileceğini ifade etti.</b>
      </p>
      <p>"Bugün internet üzerinden parselimizin, evimizin neresinden fay hattı geçtiğini çok net bir şekilde görebiliyoruz" diyerek sözlerini sürdüren Jeoloji Mühendisleri Odası Güney Marmara Şube Başkanı Engin Er, "E- devlete giriş yaptığımızda parselimizin zemin özelliklerini de görebiliyoruz. Dolayısıyla doğal afet anlamında çok net bilgilere sahip olabiliriz. <br/><br/>Bunların yanı sıra en önemli şey binaların güvenliğidir. Binalarda mühendislik hizmeti alınmamışsa o bina güvenli bina değildir. Öncelikle zemin etüdü yaptırılması gerekiyor. Bu etütle fay hatlarına ne kadar mesafede olduğu bilinmelidir. Ev fay hattının üzerindeyse ona göre tedbirler alınabilir. Zemin etüdü mevcut binalara da yapılmaktadır. <br/><br/><br/>Sadece yeni yapılan binalar değil. Bundan sonra beton, demir ve proje uygunluğunu test ederek güvenli bir bina olup olmadığını net şekilde öğrenebilir. Eğer bina sağlam değilse güçlendirme yapılabilir. Eğer zemin sağlam değilse zemin iyileştirme de yapılabilir ama bunlar masraflı şeylerdir. Daha güvenli bir şehir olması için bu işin önceden planlanması gerekmektedir. Bunun için de belediyelere ve merkezi idareye görevler düşmektedir" diye konuştu.</p>
    </article>
  </body>
</html>