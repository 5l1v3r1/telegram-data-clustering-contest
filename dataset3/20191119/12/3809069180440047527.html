<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1416420/aek-thlasi-o-tsigkrinski"/>
    <meta property="og:site_name" content="gazzetta.gr"/>
    <meta property="article:published_time" content="2019-11-19T12:50:00+00:00"/>
    <meta property="og:title" content="ΑΕΚ: Θλάση ο Τσιγκρίνσκι"/>
    <meta property="og:description" content="Οι εξετάσεις στις οποίες υποβλήθηκε ο Ντμίτρο Τσιγκρίνσκι έδειξαν ότι έχει υποστεί θλάση πρώτου βαθμού στον αριστερό προσαγωγό, με συνέπεια να χάνει το ματς με τον Άρη."/>
  </head>
  <body>
    <article>
      <h1>ΑΕΚ: Θλάση ο Τσιγκρίνσκι</h1>
      <h2>Οι εξετάσεις στις οποίες υποβλήθηκε ο Ντμίτρο Τσιγκρίνσκι έδειξαν ότι έχει υποστεί θλάση πρώτου βαθμού στον αριστερό προσαγωγό, με συνέπεια να χάνει το ματς με τον Άρη.</h2>
      <address><time datetime="2019-11-19T12:50:00+00:00">19 Nov 2019, 12:50</time> by <a rel="author" href="http://www.gazzetta.gr/taxonomy/term/30398" target="_blank">Δημήτρης Βέργος</a></address>
      <p>Ο Ουκρανός στόπερ της ΑΕΚ είχε ακολουθήσει ατομικό στη χθεσινή προπόνηση της ΑΕΚ καθώς ένιωσε κάποιες ενοχλήσεις στον αριστερό προσαγωγό. Τελικά οι εξετάσεις στις οποίες υποβλήθηκε έδειξαν ότι έχει υποστεί μια θλάση πρώτου βαθμού, με συνέπεια να ξεκινάει θεραπεία και να χάνει τον αγώνα με τον Άρη την προσεχή Κυριακή, μένοντας μία εβδομάδα με δέκα μέρες εκτός.</p>
      <p>Αντίθετα, όπως είναι γνωστό, για τη συγκεκριμένη αναμέτρηση θα μπορούν να υπολογίζονται για το κέντρο της άμυνας τόσο ο Όγκνιεν Βράνιες, όσο και ο Μάριος Οικονόμου, καθώς ο πρώτος βγήκε από τον «πάγο» και προπονείται κανονικά με την υπόλοιπη ομάδα, ενώ ο δεύτερος έχει ξεπεράσει τον τραυματισμό στο γόνατο. Να υπενθυμίσουμε ότι ο Μάρκο Λιβάια θα λείψει μιας και θα εκτίσει ποινή μιας αγωνιστικής για τις τέσσερις κίτρινες που έχει συμπληρώσει.</p>
      <p>Στην προπόνηση της Τρίτης στα Σπάτα, ο Νίκος Κωστένογλου είδε τους διεθνείς να επιστρέφουν, ακολουθώντας πρόγραμμα αποκατάστασης, ενώ ο Βίκτωρας Κλωναρίδης συνέχισε το ατομικό πρόγραμμά του. Οι παίκτες της ΑΕΚ θα προπονηθούν ξανά το πρωί της Τετάρτης στις 11:00.</p>
    </article>
  </body>
</html>