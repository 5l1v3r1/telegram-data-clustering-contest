<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Social/246968/perchezitii-in-romania-si-marea-britanie-intr-un-dosar-de-trafic-de-persoane.html"/>
    <meta property="og:site_name" content="Wall-Street"/>
    <meta property="article:published_time" content="2019-11-19T12:10:27+00:00"/>
    <meta property="og:title" content="Perchezitii in Romania si Marea Britanie intr-un dosar de trafic de persoane"/>
    <meta property="og:description" content="DIICOT informeaza ca marti dimineata s-a actionat simultan pe teritoriul Romaniei si al Marii Britanii, prin efectuarea, in paralel, a 11 perchezitii domiciliare (cinci pe teritoriul Romaniei - in judetele Giurgiu, Ilfov si Constanta si sase in Marea Britanie - la Londra, Newcastle, Stoke-on-Trent si Norwich), intr-un dosar privind savarsirea infractiunilor de constituire a unui grup infractional organizat, trafic de persoane si proxenetism."/>
  </head>
  <body>
    <article>
      <h1>Perchezitii in Romania si Marea Britanie intr-un dosar de trafic de persoane</h1>
      <address>
        <time datetime="2019-11-19T12:10:27+00:00">19 Nov 2019, 12:10</time>
      </address>
      <p>
        <b>DIICOT informeaza ca marti dimineata s-a actionat simultan pe teritoriul Romaniei si al Marii Britanii, prin efectuarea, in paralel, a 11 perchezitii domiciliare (cinci pe teritoriul Romaniei - in judetele Giurgiu, Ilfov si Constanta si sase in Marea Britanie - la Londra, Newcastle, Stoke-on-Trent si Norwich), intr-un dosar privind savarsirea infractiunilor de constituire a unui grup infractional organizat, trafic de persoane si proxenetism.</b>
      </p>
      <p>Potrivit unui comunicat, actiunea s-a desfasurat in cadrul unei echipe comune de ancheta, incheiata la nivelul Eurojust, intre Romania, prin Directia de Investigare a Infractiunilor de Criminalitate Organizata si Terorism si autoritatile judiciare din Marea Britanie, scrie Agerpres.</p>
      <blockquote>In cauza, procurorii DIICOT - Structura Centrala efectueaza cercetari fata de mai multi suspecti, pentru savarsirea infractiunilor de constituire a unui grup infractional organizat, trafic de persoane si proxenetism.</blockquote>
      <p>In fapt, conform sursei citate, s-a retinut ca, in perioada iunie - august 2017, pe teritoriul Marii Britanii, la Ilford, la initiativa a trei suspecti a fost constituita o grupare infractionala organizata, care a actionat coordonat in scopul comiterii infractiunilor de proxenetism si trafic de persoane. Pe parcursul timpului gruparea infractionala a suferit diferite modificari, prin aderarea unor noi membri sau plecarea unora dintre acestia. Totodata, in perioada 2018 - 2019, activitatea infractionala, care continua si in prezent, s-a desfasurat in diferite regiuni, pe teritoriul Marii Britanii.</p>
      <p>"Tinerele, de nationalitate romana, care proveneau in special din mediul rural, din familii fara posibilitati materiale, aflate in stare de vulnerabilitate, au fost racolate de membrii gruparii infractionale, in special prin intermediul metodei loverboy, menita a asigura o dependenta emotionala a acestora fata de membrii gruparii infractionale, dar si prin promisiunea unor castiguri materiale importante. Dupa racolare, tinerelor li s-a asigurat transportul, in special cu avionul, din locatia unde se afla in acel moment, in Romania sau in alt stat, pana in Marea Britanie, pe numele acestora fiind achizitionate de catre lideri sau alti membri ai gruparii bilete de calatorie. La destinatia din Marea Britanie, de regula la aeroport, tinerele erau asteptate de catre membrii gruparii cu un autoturism si transportate spre locurile de cazare inchiriate in prealabil de liderul gruparii. In imobilele inchiriate pe teritoriul Marii Britanii, de regula, tinerele au locuit impreuna cu liderii si ceilalti membri ai gruparii infractionale", precizeaza DIICOT.</p>
      <p>
        <a href="https://www.wall-street.ro/articol/Social/246933/perchezitii-la-fostul-sef-al-transelectrica-banuit-ca-s-a-anagajat-cu-acte-false.html">Citeste si:<br/>Perchezitii la fostul sef al Transelectrica, angajat cu acte false</a>
      </p>
      <figure>
        <img src="https://img.wall-street.ro/image_thumbs/thumbs/a5c/a5c05966bc0279ef18ae3f944e97c645-400x250-00-65.jpg?v=1574151590"/>
      </figure>
      <p>In urma cercetarilor efectuate in cauza s-a stabilit ca liderii au coordonat intreaga activitate infractionala, ocupandu-se de inchirierea caselor unde au locuit atat membrii gruparii cat si tinerele, achizitionarea biletelor de avion necesare calatoriei victimelor spre Marea Britanie, asteptarea acestora la aeroport, transportarea spre locurile de cazare, colectarea si distribuirea sumelor de bani obtinute din practicarea de servicii sexuale, postarea anunturilor pe diferite site-uri pentru adulti, indrumarea soferilor si de supravegherea persoanelor vatamate.</p>
      <p>Pentru ca activitatea infractionala sa fie greu de depistat, relatiile sexuale au fost prestate de victimele care se aflau sub influenta gruparii infractionale in sistem outcall, respectiv prin deplasarea de la locul de cazare la domiciliul clientului sau la hotel, arata anchetatorii. S-a remarcat faptul ca serviciile sexuale erau oferite cu preponderenta clientilor care se aflau in alta localitate decat cea in care locuiau membrii gruparii infractionale impreuna cu tinerele.</p>
      <p>Procurorii au retinut faptul ca soferii erau membri de incredere ai gruparii infractionale, de regula dintre cei care aveau si o relatie cu persoana vatamata ce practica activitati de prostitutie in favoarea gruparii. Pentru transportul efectuat, suspectii incasau un procent anume stabilit din banii obtinuti in urma serviciilor sexuale prestate de tinerele pentru care au asigurat transportul.</p>
      <p>Conform comunicatului citat, in ceea ce priveste tinerele care ajungeau in Marea Britanie, singure sau insotite de persoana care le-a racolat, soferii se deplasau pana in locatia stabilita, de regula la un aeroport, daca transportul era asigurat pe calea aerului, pentru preluarea acestora si transportarea in localitatea unde liderii gruparii au inchiriat in acel moment o locuinta. Totodata, dupa indicatiile liderilor, soferii aveau rolul de a prelua tinerele din locurile de cazare, a le transporta in locatiile solicitate de clienti, in scopul intretinerii de relatii sexuale contra cost si de a le astepta cat timp este necesar. In cazul in care plata serviciilor sexuale prestate se realiza in numerar, soferii aveau rolul de a lua de la tinere sumele obtinute in urma activitatilor de prostitutie prestate, iar la destinatie banii erau predati de soferi liderilor gruparii infractionale.</p>
      <p>
        <a href="https://www.wall-street.ro/articol/Social/245488/perchezitii-la-o-banda-de-hoti-de-biciclete-din-brasov.html">Citeste si:<br/>Perchezitii la o banda de hoti de biciclete din Brasov</a>
      </p>
      <figure>
        <img src="https://img.wall-street.ro/image_thumbs/thumbs/3a8/3a8616d4b54c53f6f2281bf0c77c000e-400x250-00-65.jpg?v=1570607384"/>
      </figure>
      <p>De asemenea, arata anchetatorii, s-a retinut faptul ca o parte dintre membri au avut doar rolul de a racola una sau mai multe tinere, care le deveneau iubite in scopul de a practica activitati de prostitutie si le-au supravegheat, in special prin alimentarea dependentei lor emotionale. De regula, suspectii au locuit si au calatorit cu victimele si au incasat, procentual, sumele de bani obtinute din serviciile sexuale prestate de acestea.</p>
      <p>Plata serviciilor sexuale se realiza in doua modalitati, numerar sau prin transferarea sumelor in conturile bancare deschise in Marea Britanie de catre liderii gruparii infractionale sau alti membri, iar plata se realiza obligatoriu inainte de intretinerea relatiilor sexuale.</p>
      <p>"La sediul DIICOT - Structura Centrala au fost adusi, in vederea audierii, cinci suspecti, iar alte opt persoane au fost retinute de autoritatile judiciare din Marea Britanie. La sediul Eurojust a functionat o celula operativa formata din reprezentantii statelor semnatare ale Echipei Comune de Ancheta - JIT (Joint Investigation Team), pentru coordonarea activitatilor din teren si schimbul in timp real de date si informatii. Perchezitiile domiciliare de pe teritoriul Marii Britanii s-au desfasurat si cu sprijinul EUROPOL care a trimis la fata locului o echipa mobila ce a sprijinit autoritatile britanice, si prin care s-a efectuat un schimb constant de informatii", se mai arata in comunicatul citat.</p>
      <p>In ancheta au fost angrenati si atasatii de afaceri interne la Londra, prin Ambasada Romaniei in Marea Britanie, si reprezentanti ai Met Police London, NCA (National Crime Agency), Staffordshire Police, Staffordshire ROCU (Regional Organised Crime Unit), Northumbria Police, Norfolk Police, EMSOU (East Midlands Special Operations Unit) si NESOU (North East Special Operations Unit). Echipa comuna de ancheta a beneficiat de sprijin logistic si finantare din partea Eurojust.</p>
      <p>
        <a href="https://www.wall-street.ro/articol/Legal-Business/243485/perchezitii-la-sediul-oracle-din-pipera-suspiciuni-de-coruptie-intre-companii-private.html">Citeste si:<br/>Perchezitii la sediul Oracle din Pipera</a>
      </p>
      <figure>
        <img src="https://img.wall-street.ro/image_thumbs/thumbs/e9b/e9b79325604123393420c9b5d698a6f1-400x250-00-65.jpg?v=1565186686"/>
      </figure>
      <footer>Sursa foto: By LightField Studios / Shutterstock</footer>
    </article>
  </body>
</html>