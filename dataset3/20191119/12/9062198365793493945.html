<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380027/erdogandan-f-35-mesaji-uzlasmaz-tavir-surerse-baska-arayisa-gireriz"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T12:40:00+00:00"/>
    <meta property="og:title" content="Erdoğan'dan F-35 mesajı: Uzlaşmaz tavır sürerse başka arayışa gireriz"/>
    <meta property="og:description" content="Ak Parti Genel Başkanı ve Cumhurbaşkanı Recep Tayyip Erdoğan, partisinin grup toplantısında konuştu. Erdoğan, F-35 konusunda ABD'nin uzlaşmaz tavrı sürerse başka arayışlara gireceklerini söyledi."/>
  </head>
  <body>
    <article>
      <h1>Erdoğan'dan F-35 mesajı: Uzlaşmaz tavır sürerse başka arayışa gireriz</h1>
      <h2>Ak Parti Genel Başkanı ve Cumhurbaşkanı Recep Tayyip Erdoğan, partisinin grup toplantısında konuştu. Erdoğan, F-35 konusunda ABD'nin uzlaşmaz tavrı sürerse başka arayışlara gireceklerini söyledi.</h2>
      <address>
        <time datetime="2019-11-19T12:40:00+00:00">19 Nov 2019, 12:40</time>
      </address>
      <p>Ak Parti Genel Başkanı ve Cumhurbaşkanı Recep Tayyip Erdoğan, Ak Parti TBMM Grup Toplantısı'nda konuştu. Cumhurbaşkanı Erdoğan, '<b>'Trump’a, F-35 meselesindeki mevcut uzlaşmaz tavır sürerse Türkiye’nin başka arayışlara girme zorunda kalacağını da ayrıca söyledik.''</b> dedi. </p>
      <h3>'TÜRKİYE İLE ABD'NİN YAKIN OLMASI GEREKİYOR'</h3>
      <p>Cumhurbaşkanı Erdoğan, <b>"Türkiye-ABD ilişkilerinin zor bir süreçten geçtiği sır değil. Amacımız bu süreci geride bırakmaktır. Bölgemiz ve dünyadaki gelişmeler ABD ile Türkiye'nin yakın olmasını gerektiriyor."</b> ifadelerini kullandı. </p>
      <p>
        <b>Erdoğan'ın konuşmasından öne çıkanlar şöyle: </b>
      </p>
      <p>"Meclis çalışmaları bizim için hayati öneme sahip. Yeni yönetim sisteminde güçler ayrılığının keskinleştirilmesi milletvekillerimiz üzerindeki yükü artırmıştır. </p>
      <p>Kanun tekliflerinin en mükemmel şekilde hazırlanması ve yasalaştırılması sürecinde milletvekillerinde de daha fazla gayret bekliyoruz. Milletvekillerimizin seçim bölgelerini kesinlikle ihmal etmemeleri gerekiyor. Bundan böyle kesinlikle her milletvekilimiz kendi seçim bölgesini ihmal etmemeli ve her hafta zaten salı, çarşamba, perşembe bölgesine gidecek ve bölgesinin tüm ilçelerine, mahalle ve köylerine kadar gidip oralardaki vatandaşlarımızın hal ve hatırını soracak, muhtarlarla görüşmeleri yapacak ve ondan sonra da bize ulaşması gerekenleri ulaştıracak. </p>
      <h3>CUMHURBAŞKANI OLARAK DAİMA YANINIZDA OLACAĞIM</h3>
      <p>AK Parti milletvekili olmak demek sadece salı, çarşamba, perşembe Ankara'ya gelmek değil. Ankara'daki çalışmaları takip edip ondan sonra bunu, kendi il ve ilçeleriyle sağlıklı şekilde koordine etmek. Genel başkan ve Cumhurbaşkanı olarak daima yanınızda olmaya devam edeceğim. Gayretiniz ve fedakarlığınız için her birinize ayrı ayrı teşekkür ediyorum.</p>
      <h3>ABD İLE PÜRÜZLERİMİZ SUNİ OLARAK BÜYÜTÜLMÜŞTÜR</h3>
      <p>Geçen hafta Trump'ın daveti üzerine ABD'ye çalışma ziyareti gerçekleştirdik. Heyetlerimizin katkılarıyla verimli toplantılar yaptık. Türkiye-ABD ilişkilerinin zor bir süreçten geçtiği sır değil. Amacımız bu süreci geride bırakmaktır. Bölgemiz ve dünyadaki gelişmeler ABD ile Türkiye'nin yakın olması gerektiriyor. Aramızdaki sorunlar küçük pürüzlerden ibaret. Pürüzler suni olarak büyütülmüştür. İki ülke arasındaki ilişkileri bozmaya yönelik çabaların gerçek mahiyetini en iyi gören de Sayın Trump'tır.</p>
      <h3>S-400 KONUSUNDA UZLAŞMAZ TAVIR SÜRERSE BAŞKA ARAYIŞLARA GİRERİZ</h3>
      <p>100 milyar dolarlık karşılıklı ticaret hacmine ulaşma konusudna kararklılığımızı bir kez daha teyit ettik. Sorunların kilit noktası haline dönüştürülen S-400 konusunda da çözüm yolu aranması konusunda mutabık kaldık. Sayın Trump'a Türkiye'nin S-400 sistemini alma noktasına nasıl gelindiğini anlattık. Ülkemizin S-400 konusunda geri adım atmayacağını bir kez daha söyledik. F-35 meselesindeki mevcut uzlaşmaz tavır sürerse Türkiye’nin başka arayışlara girme zorunda kalacağını da ayrıca söyledik.</p>
      <h3>TÜRKİYE F-35'TE MÜŞTERİ DEĞİL ORTAKTIR</h3>
      <p>ABD'den Patriot sistemi alma talebimizi de tekrarladık. F-35 uçaklarıyla ilgili yapılan haksızlıkları da dile getirdik. F-35'te Türkiye müşteri değil ortaktır.</p>
      <h3>İLİŞKİLERİMİZ GÜÇ KAZANACAKTIR</h3>
      <p>Temsilciler Meclisi'nde kabul edilen sözde Ermeni soykırımı kararının haksız olduğunu belgeleriyle ortaya koyduk. Görüşmemizin ardından bu tasarı bloke edilmiştir. ABD'de süren azil süreci Başkan Trump'ı temkinli hareket etmeye sürüklediği açıktır. Bu süreç bittiğinde ilişkilerimiz güç kazanacaktır.</p>
      <h3>PKK DEAŞ'LILARI ŞANTAJ İÇİN SERBEST BIRAKTI</h3>
      <p>Bağdadi'nin yakaladığımız yakınlarından çok önemli istihbari bilgiler elde edildi. PKK/YPG, Suriye'de cezaevlerinde bulunan binlerce DEAŞ'lıyı şantaj malzemesi olarak serbest bıraktı. ABD'de bir kesimin Suriye'de bölcü terör örgütünü destekleme çabası gösterdiği anlaşılıyor.</p>
      <h3>ABD ANLAMAYA BAŞLADI</h3>
      <p>ABD’nin terör örgütü ile Suriye’de girdiği angajmanın bir anda bitmeyeceğinin de ne yazık ki farkındayız. Ülkemize ve milletimize yapılan ihanetin hesaplarını sormak için son nefesimize kadar bu hainlerin peşlerinde olacağız. Türkiye’yi bu haklı davasından yalan yanlış ithamlarla, tehditle, yaptırımlarla döndüremeyeceklerini de anlamaya başladılar.</p>
      <h3>İŞLETME HAKKINI KATAR VE TÜRK İŞBİRLİĞİNDEN OLUŞAN BMC'YE VERDİK</h3>
      <p>Sakarya’daki tank palet fabrikası… Bu konuyu defalarca izah ettik. Bilgileri belgeleri kamuoyu ile paylaştık. Bu adamın nasıl bir yalancı olduğunu bugün bir kez daha anlatıyorum. Fabrikanın mülkiyetinin devlette olduğunu sadece işletme hakkının belli bir süre ile Katar ve Türk işbirliğinden oluşan BMC’ye devredildiği yapılacak yatırımlarla fabrikanın daha etkin ve verimli şekilde çalışacağı tekrar tekrar anlatıldı. Bu süreçte de 50 milyon dolarlık yeni bir yatırımla da buranın çok daha işlevsel bir hale geleceği de bu anlaşmanın kayıtları arasında vardır. Tabi fabrikanın Katar ordusuna satıldığı yalanlarını tekrarlamakta ısrar ediyor. Yalanın sonu yok ki… Ama yalancının mumu da malum yatsıya kadar yanıyor.</p>
      <h3>TANE TANE YENİDEN İZAH EDECEKLER</h3>
      <p>Onun için dün MYK’da arkadaşlarımıza şu talimatı verdim. Bu konuyu sayın genel başkana ilk okul bile değil ana okulu öğrencisine anlatır gibi tane tane yeniden izah edecekler. Ta ki anlayana kadar bu izahı sürdüreceğiz. Hatta görüntülü olarak görüntüsüz anlamayabilir.</p>
      <related>
        <h4># RECEP TAYYİP ERDOĞAN İLE İLİŞKİLİ:</h4>
        <a href="https://www.milligazete.com.tr/haber/3380094/uzun-sure-sonra-ilk-kez-erdogan-tbmmde-bahceli-ile-bir-araya-geldi"/>
        <a href="https://www.milligazete.com.tr/haber/3222952/cumhurbaskani-erdogan-acariz-sinirlari-yurusunler-avrupaya"/>
        <a href="https://www.milligazete.com.tr/video/3222917/fenerbahce-divan-kurulu-baskani-erdogana-seslendi-aidati-yatirin"/>
        <a href="https://www.milligazete.com.tr/haber/3222823/erdogan-fenerbahce-yuksek-divan-kurulu-uyesi-oldu"/>
        <a href="https://www.milligazete.com.tr/haber/3222795/erdogan-abd-ypgyi-temizlememis"/>
        <a href="https://www.milligazete.com.tr/haber/3222786/erdogan-acikladi-super-lig-maclarina-neden-gitmiyor"/>
        <a href="https://www.milligazete.com.tr/haber/3220950/erdogandan-trump-aciklamasi-bana-karsi-samimi-ve-durust"/>
        <a href="https://www.milligazete.com.tr/haber/3218908/erdogan-ile-akpli-vekillerin-arasina-kara-kedi-girdi"/>
        <a href="https://www.milligazete.com.tr/haber/3218393/cumhurbaskani-erdoganin-aylik-maasina-7-bin-tl-zam"/>
        <a href="https://www.milligazete.com.tr/haber/3215535/cumhurbaskani-erdogan-tum-bati-teroristlerin-yaninda-yer-aldi"/>
      </related>
    </article>
  </body>
</html>