<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/apple-macbook-pro-16-teardown-gesoldeerde-homp-metaal-33173"/>
    <meta property="og:site_name" content="Apparata"/>
    <meta property="article:published_time" content="2019-11-19T12:47:00+00:00"/>
    <meta property="og:title" content="Apple MacBook Pro 16″ teardown: Gesoldeerde homp metaal"/>
    <meta property="og:description" content="Mocht er iets anders dan de toetsen kapot zijn in je 16&quot; MacBook Pro uit 2019, dan heb je een flink probleem."/>
  </head>
  <body>
    <article>
      <h1>Apple MacBook Pro 16″ teardown: Gesoldeerde homp metaal</h1>
      <h2>Mocht er iets anders dan de toetsen kapot zijn in je 16" MacBook Pro uit 2019, dan heb je een flink probleem.</h2>
      <address><time datetime="2019-11-19T12:47:00+00:00">19 Nov 2019, 12:47</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Als je een hoop Apple-producten hebt dan is een Russische roulette als het iets stuk gaat. De afgelopen generatie iPhones was bijvoorbeeld <a href="https://www.apparata.nl/nieuws/iphone-xs-en-xs-max-teardown-verrassend-repareerbaar-28354">uitzonderlijk goed te repareren</a> terwijl de Apple HomePod kan fungeren als een slimme speaker <a href="https://www.apparata.nl/nieuws/apple-homepod-teardown-onrepareerbare-baksteen-25950">of een baksteen</a>. Helaas valt de meest recente uitvoering van de Apple MacBook Pro (16-inch) onder die laatste categorie.</p>
      <p>De teardown van <a href="https://nl.ifixit.com/Teardown/MacBook+Pro+16-Inch+2019+Teardown/128106">iFixit</a> begint met een relatief positieve verrassing. Een aantal toetsten van het toetstenbord zijn namelijk verwisselbaar met die van het standalone Magic Keyboard. Daar houdt het overigens wel op, want zoals het Butterfly toetsenbord is ook dit keyboard verder nauwelijks te repareren. Toetsenborden blijven <a href="https://www.apparata.nl/nieuws/is-de-16-macbook-pro-weer-vertraagd-door-toetsenbordproblemen-32956">een lastig ding</a> voor Apple om goed voor elkaar te krijgen…</p>
      <p>En dat is een voorbode voor de rest van de teardown. De processor, RAM en geheugen zijn allemaal aan het moederbord gesoldeerd en daarmee dus praktisch niet te repareren/vervangen. Tegelijkertijd zijn het toetsenbord keyboard, de batterij, speakers en Touch Bar allemaal met schroeven en lijm bevestigd waardoor ook die onderdelen eigenlijk niet goed toegankelijk zijn.</p>
      <figure>
        <img src="https://static.apparata.nl/images/2019/macbook-pro-2019-teardown2.jpg"/>
      </figure>
      <p>Kortom, alles zit aan en in elkaar en er is geen gemakkelijke manier om een enkel component te verwijderen zonder alles om te moeten gooien. Hierdoor krijgt de MacBook Pro (2019) een schaamtevolle repareerbaarheidsscore van 1/10. Vergelijk dat met de reeds <a href="https://www.apparata.nl/nieuws/microsoft-surface-pro-x-blijkt-best-tof-voor-thuisknutselaars-33055">uit elkaar gehaalde Microsoft Surface Pro X</a> en thuisknutselaars zullen op basis van iFixit’s teardowns gemakkelijk een keuze kunnen maken.</p>
      <p>Foto @iFixit</p>
    </article>
  </body>
</html>