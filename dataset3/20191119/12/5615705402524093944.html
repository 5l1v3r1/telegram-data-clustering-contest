<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204631-v-byudzhetnih-android-smartfonah-znajdeno-vrazlivosti-yaki-dozvolyayut-krasti-dani"/>
    <meta property="og:site_name" content="Mind UA"/>
    <meta property="article:published_time" content="2019-11-19T12:06:00+00:00"/>
    <meta property="og:title" content="В бюджетних Android-смартфонах знайдено вразливості, які дозволяють красти дані"/>
    <meta property="og:description" content="Експерти знайшли 146 вразливостей в телефонах 29 виробників"/>
  </head>
  <body>
    <article>
      <h1>В бюджетних Android-смартфонах знайдено вразливості, які дозволяють красти дані</h1>
      <h2>Експерти знайшли 146 вразливостей в телефонах 29 виробників</h2>
      <address>
        <time datetime="2019-11-19T12:06:00+00:00">19 Nov 2019, 12:06</time>
      </address>
      <p>Дослідницька компанія Kryptowire виявила, що недорогі бренди смартфонів на базі ОС Android вбудовують в прошивку пристроїв потенційно шкідливе програмне забезпечення.</p>
      <p>Найчастіше встановлені додатки є невеликими, що не мають бренду компоненти стороннього програмного забезпечення, вбудовані в функції більших фірмових додатків виробника. Причому видалити такі програми неможливо, вказує Kryptowire у звіті, на який посилається <a href="https://forklog.com/v-proshivke-byudzhetnyh-android-smartfonov-nashli-uyazvimosti-pozvolyayushhie-krast-dannye/">ForkLog</a>.</p>
      <p>Експерти знайшли 146 вразливостей в телефонах 29 виробників. Найбільшу кількість вірусів, що дозволяють красти дані користувачів і шпигувати за ними, виявлено в смартфонах Samsung, Asus, Xiaomi, Lava і Tecno.</p>
      <p>У списку також присутні Alcatel, Blackview, російський бюджетний бренд BQ, Dexp (дочірній бренд DNS), Doogee, Fly, Leagoo, LG, Nokia, Panasonic, Sky, Sony і ZTE.</p>
      <figure>
        <img src="https://s.mind.ua/img/forall/i/2019/1574159286.jpg"/>
      </figure>
      <p>При цьому знайдені вразливості мають різні характеристики. ПЗ на пристроях Samsung дозволяють третім особам віддалено встановлювати на них будь-які додатки.</p>
      <p>Вразливості в смартфонах Xiaomi дають можливість змінювати налаштування системи і бездротового зв'язку, запускати певні команди і прослуховувати користувача через вбудований мікрофон.</p>
      <p>На пристроях BQ і Dexp баг в системному додатку відкриває доступ до несанкціонованої модифікації налаштувань самої системи.</p>
      <p>Експерти підкреслюють, що стандартними методами виявлену проблему вирішити не можна. Щоб дістатися до додатків в прошивці системи, користувачеві потрібні Root-права і розблокований завантажувач (bootloader). Але навіть з цими правами видалення ПЗ може позначитися на стабільній роботі операційної системи смартфона.</p>
      <p>«У разі якщо проблема криється в самому пристрої, у користувача просто немає ніяких варіантів вирішення цієї проблеми. Штатне ПЗ є частиною прошивки, і тому у власника гаджета немає ніякої можливості позбутися шкідливої програми», – заявив керівник Kryptowire Ангелос Ставру.</p>
      <p>Таким чином, проблему може вирішити лише сам виробник шляхом випуску свіжої версії операційної системи, яка не містить ці програми. Але і це малоймовірно – більшість компаній підтримують свої смартфони недовгий час після релізу, а частіше взагалі не випускають нові прошивки для них.</p>
      <related>
        <h4>Також читайте</h4>
        <a href="https://mind.ua/news/20204648-rf-vidpracovue-kiberataki-v-ukrayini-a-potim-mozhe-spryamuvati-yih-na-krayini-nato-ta-es-rnbo"/>
        <a href="https://mind.ua/news/20204482-motorola-predstavila-vlasnij-gnuchkij-smartfon-video"/>
        <a href="https://mind.ua/news/20204010-kompaniya-v-ssha-platitime-po-200-tim-pracivnikam-yaki-menshe-siditimut-v-smartfonah"/>
      </related>
    </article>
  </body>
</html>