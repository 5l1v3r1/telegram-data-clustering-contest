<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/89996"/>
    <meta property="og:site_name" content="Denník politika"/>
    <meta property="article:published_time" content="2019-11-19T12:35:23+00:00"/>
    <meta property="og:title" content="Slovensko – Azerbajdžan (kvalifikácia o postup na ME 2020 – online)"/>
    <meta property="og:description" content="19.11.2019 (Webnoviny.sk) – Slovenskí futbalisti hrajú v utorok od 20:45 svoj posledný zápas v E-skupine kvalifikácie o postup na ME 2020. Ich súperom na trnavskom Štadióne Antona Malatinského sú hráči Azerbajdžanu."/>
  </head>
  <body>
    <article>
      <h1>Slovensko – Azerbajdžan (kvalifikácia o postup na ME 2020 – online)</h1>
      <address><time datetime="2019-11-19T12:35:23+00:00">19 Nov 2019, 12:35</time> by <a rel="author">Webnoviny</a></address>
      <p>19.11.2019 (Webnoviny.sk) – Slovenskí futbalisti hrajú v utorok od 20:45 svoj posledný zápas v E-skupine kvalifikácie o postup na ME 2020. Ich súperom na trnavskom Štadióne Antona Malatinského sú hráči Azerbajdžanu.</p>
      <p>Postupová matematika pre zverencov trénera Pavla Hapala je jasná, musia zvíťaziť a dúfať, že súboj v Cardiffe medzi Walesom a Maďarskom sa skončí remízou. Druhou možnosťou, ako si Slováci môžu zabezpečiť postup je play-off Ligy národov.</p>
      <p>Hlavným rozhodcom utorňajšie zápasu je Ukrajine Sergij Bojko, ktorému na čiarach pomáhajú krajania Volodymyr Volodin a Semen Slončak.</p>
      <h3>Kvalifikácia o postup na ME 2020</h3>
      <h4>E-skupina</h4>
      <h4>Slovensko – Azerbajdžan</h4>
      <p>Trnava (Štadión Antona Malatinského)</p>
      <p>
        <b>Góly:</b>
      </p>
      <p><b>Žlté karty:</b> 0 – 0</p>
      <p><b>Červené karty:</b> 0 – 0</p>
      <p><b>strely celkovo (na bránu):</b> 0:0 (0:0) <b>rohové kopy:</b> 0:0, <b>ofsajdy:</b> 0:0, <b>držanie lopty (v %):</b> 50 – 50, <b>rozhodcovia:</b> S. Bojko – V. Volodin, S. Slončak (všetci Ukr.)</p>
      <p><b>Zostavy:</b><br/><b>Slovensko</b>:<br/><b>Azerbajdžan</b>:</p>
      <p>Slovenskí futbalisti začali kvalifikáciu o Euro 2020 domácim triumfom nad Maďarskom (2:0). Nasledovali tesná prehra vo Walese (0:1) a opäť víťazstvo, tentokrát v Azerbajdžane (5:1).</p>
      <p>Najvyššiu prehru utŕžili zverenci trénera Hapala doma s Chorvátskom (0:4). Chuť si napravili triumfom v Budapešti nad Maďarskom (2:1), ale v kľúčovom domácom súboji o druhú priečku v tabuľke len remizovali s Walesom (1:1). V predposlednom zápase viedli po polčase v Rijeke nad Chorvátskom 1:0, ale nakoniec prehrali 1:3.</p>
      <p>Azerbajdžan je v E-skupine beznádejne na poslednom mieste, keď zatiaľ získal iba bod za domácu remízu s Chorvátskom (1:1).</p>
      <p>Slováci majú s reprezentantmi Azerbajdžanu vysoko pozitívnu vzájomnú bilanciu. V doterajších siedmich stretnutiach dosiahli šesť víťazstiev a jednu prehru so skóre 17:5. V domácich prostredí sú zatiaľ stopercentní, keď triumfovali 4:1 (29. marca 1995), 3:0 (5. septembra 1998) a 3:1 (28. marca 2001). Dosiaľ jediné zaváhanie prišlo 6. júna 2001, kedy na súperovej pôde prehrali 0:2.</p>
      <h3>Tabuľka E-skupiny</h3>
      <p>pred utorňajšími zápasmi Slovensko – Azerbajdžan a Wales – Maďarsko</p>
      <p>1. Chorvátsko 8 5 2 1 17:7 17 – istý postup na MS 2020<br/>2. Maďarsko 7 4 0 3 8:9 12<br/>3. Wales 7 3 2 2 8:6 11<br/>4. Slovensko 7 3 1 3 11:11 10<br/>5. Azerbajdžan 7 0 1 6 5:16 1</p>
      <p>Viac k témam: <a href="https://www.webnoviny.sk/tag/kvalifikacia-o-postup-na-me-2020-vo-futbale/"><u>Kvalifikácia o postup na ME 2020 vo futbale</u></a><br/>Zdroj: Webnoviny.sk – <a href="https://www.webnoviny.sk/slovensko-azerbajdzan-kvalifikacia-o-postup-na-me-2020-online/"><u>Slovensko – Azerbajdžan (kvalifikácia o postup na ME 2020 – online)</u></a> © SITA Všetky práva vyhradené.</p>
    </article>
  </body>
</html>