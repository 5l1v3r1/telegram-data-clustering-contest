<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zita.be/nieuws/video/video-twee-leeuwen-steken-rivier-over-maar-ze-zien-hongerige-krokodil-over-het-hoofd"/>
    <meta property="og:site_name" content="Zita"/>
    <meta property="article:published_time" content="2019-11-19T12:00:09+00:00"/>
    <meta property="og:title" content="VIDEO. Twee leeuwen steken rivier over, maar ze zien hongerige krokodil over het hoofd…"/>
    <meta property="og:description" content="Op straffe beelden is te zien hoe twee zwemmende leeuwen aangevallen worden door een krokodil. Het tafereel is zo spannend dat het uit een horrorfilm zou kunnen komen. De dierenwereld is beenhard. Dat bewijst alweer een filmpje dat onlangs gemaakt werd tijdens een safari in Botswana. De toeristen zien hoe twee leeuwen, een grote en"/>
  </head>
  <body>
    <article>
      <h1>VIDEO. Twee leeuwen steken rivier over, maar ze zien hongerige krokodil over het hoofd…</h1>
      <address>
        <time datetime="2019-11-19T12:00:09+00:00">19 Nov 2019, 12:00</time>
      </address>
      <p>
        <b>Op straffe beelden is te zien hoe twee zwemmende leeuwen aangevallen worden door een krokodil. Het tafereel is zo spannend dat het uit een horrorfilm zou kunnen komen.</b>
      </p>
      <p>De dierenwereld is beenhard. Dat bewijst alweer een filmpje dat onlangs gemaakt werd tijdens een safari in Botswana. De toeristen zien hoe twee leeuwen, een grote en kleine broer, naar de overkant van de Linyanti-rivier willen geraken.</p>
      <p>Ze zien echter niet dat een hongerige krokodil een beetje verder in het water op de loer ligt. Terwijl ze zwemmen, stormt de krokodil in volle vaart op hen af. Als ze bijna aan de overkant zijn, probeert de krokodil het kleine leeuwenbroertje onder water te trekken.</p>
      <p>
        <b>Pure spanning</b>
      </p>
      <p>Grote broer haalt alles uit de kast om dat te voorkomen en slaagt daar ook in. Uiteindelijk geraakt de kleine leeuw op het droge en zwemt zijn grote broer terug naar de andere kant, wat enkele seconden pure horror oplevert voor de toeristen, want de krokodil kan nog elk moment toeslaan.</p>
      <p>Dat gebeurt uiteindelijk niet. Beide leeuwen overleven de aanval zonder al te zware verwondingen. De krokodil zal nog even op zijn honger moeten blijven zitten…</p>
      <footer>Het bericht <a href="https://nl.metrotime.be/2019/11/19/must-read/video-twee-leeuwen-steken-rivier-over-maar-ze-zien-hongerige-krokodil-over-het-hoofd/">VIDEO. Twee leeuwen steken rivier over, maar ze zien hongerige krokodil over het hoofd…</a> verscheen eerst op <a href="https://nl.metrotime.be/">Metro</a>.</footer>
    </article>
  </body>
</html>