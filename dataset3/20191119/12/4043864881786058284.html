<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/19/7232424/"/>
    <meta property="og:site_name" content="Українська правда"/>
    <meta property="article:published_time" content="2019-11-19T12:58:56+00:00"/>
    <meta property="og:title" content="Столтенберг про повернення Україні захоплених кораблів: Росія мала давно це зробити"/>
    <meta property="og:description" content="НАТО вітає повернення українських кораблів, захоплених Росією в Керченській протоці в листопаді минулого року."/>
  </head>
  <body>
    <article>
      <h1>Столтенберг про повернення Україні захоплених кораблів: Росія мала давно це зробити</h1>
      <address>
        <time datetime="2019-11-19T12:58:56+00:00">19 Nov 2019, 12:58</time>
      </address>
      <p>НАТО вітає повернення українських кораблів, захоплених Росією в Керченській протоці в листопаді минулого року.</p>
      <p>Про це заявив генсек НАТО Єнс Столтенберг на пресконференції в Брюсселі, повідомляє "<a href="https://www.eurointegration.com.ua/news/2019/11/19/7103216/">Європейська правда</a>", </p>
      <p>"Я вітаю повернення захоплених кораблів Україні. Росії треба було давно це зробити. Вона не має права захоплювати судна. Це відповідає міжнародним зобов'язанням РФ. Я думаю, що це хороший чинник, і сподіваюся, що він буде сприяти прогресу в реалізації Мінських угод і допоможе зусиллям в "нормандському форматі" для пошуку стійкого політичного вирішення кризи в Україні", - сказав він.</p>
      <p>Столтенберг додав, що глави МЗС країн Альянсу обговорять це питання на зустрічі 20 листопада. "Я очікую, що міністри обговорять це питання", - сказав він.</p>
      <p>"Ми хочемо донести чіткий сигнал Росії, що вона повинна забезпечити свободу судноплавства в Азовському морі і Керченській протоці", - підкреслив генсек НАТО.</p>
      <p>Нагадаємо, 18 листопада Міністерство закордонних справ Росії заявило, що <a href="https://www.pravda.com.ua/news/2019/11/18/7232285/">передало</a> Україні кораблі, затримані в Керченській протоці в листопаді 2018 року.</p>
      <p>Пресцентр Командування Військово-Морських Сил України підтвердив, що катери "Нікополь", "Бердянськ" та буксир "Яни Капу" прямують додому.</p>
      <related>
        <a href="https://www.pravda.com.ua/news/2019/11/19/7232411/"/>
        <a href="https://www.pravda.com.ua/news/2019/11/18/7232285/"/>
        <a href="https://www.pravda.com.ua/news/2019/11/18/7232260/"/>
      </related>
    </article>
  </body>
</html>