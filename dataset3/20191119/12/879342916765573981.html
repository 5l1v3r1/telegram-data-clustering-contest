<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/19/novyna/ekonomika/vaks-pryznachyv-pidhotovche-zasidannya-spravi-pro-zavolodinnya-flotom"/>
    <meta property="og:site_name" content="Слово і Діло"/>
    <meta property="article:published_time" content="2019-11-19T12:40:01+00:00"/>
    <meta property="og:title" content="ВАКС призначив підготовче засідання у справі про заволодіння флотом"/>
    <meta property="og:description" content="Антикорупційний суд наступного місяця проведе засідання у справі про заволодіння морським флотом."/>
  </head>
  <body>
    <article>
      <h1>ВАКС призначив підготовче засідання у справі про заволодіння флотом</h1>
      <address>
        <time datetime="2019-11-19T12:40:01+00:00">19 Nov 2019, 12:40</time>
      </address>
      <p>
        <b>Вищий антикорупційний суд призначив на 5 грудня підготовче засідання у кримінальному провадженні за обвинуваченням колишнього президента ПрАТ «Сі Трайдент» Сергія Михайлова-Горячева та екс-директора компанії Zealand Holdings Inc Анатолія Лялькіна у продажу флоту за заниженою вартістю.</b>
      </p>
      <p>Таке рішення 12 листопада ухвалила колегія суддів ВАКС, повідомляє «Слово і Діло».</p>
      <p>За даними слідства, Михайлов-Горячев спільно з Лялькіним та іншими службовими особами Міністерства інфраструктури України з порушенням вимог законів України «Про холдингові компанії в Україні», «Про управління об'єктами державної власності», використовуючи довіреність Мінінфраструктури України, впродовж 2012 року продали за заниженими цінами морські торговельні судна «African Lark», «Etna», «Elbrus» та «Everest», передані Міністерством транспорту України як внесок до статутного фонду АСХК «Сі Трайдент». Відповідно до висновків експертизи, зазначеними діями державі заподіяно збитків на загальну суму понад 219 мільйонів гривень.</p>
      <p>Нагадаємо, <a href="https://www.slovoidilo.ua/2018/07/30/novyna/ekonomika/nabu-zavershylo-rozsliduvaty-spravu-pro-rozkradannya-morskoho-torhovoho-flotu">НАБУ завершило розслідувати справу про розкрадання морського торгового флоту</a>. Раніше <a href="https://www.slovoidilo.ua/2018/11/22/novyna/suspilstvo/rozprodazh-morskyx-torhovelnyx-suden-sud-skasuvav-aresht-korablya">суд скасував арешт одного з кораблів у цій справі</a>. Також <a href="https://www.slovoidilo.ua/2018/02/15/novyna/ekonomika/rozkradannya-morskoho-torhovelnoho-flotu-sud-uzyav-vartu-pershoho-pidozryuvanoho">суд узяв під варту першого підозрюваного в справі про розкрадання МТФ</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
    </article>
  </body>
</html>