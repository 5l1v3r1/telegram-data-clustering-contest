<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-up-police-49000-constable-result-2019-upprpb-will-not-declare-up-police-constable-result-2019-today-check-latest-date-and-time-update-2857981.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-19T12:48:09+00:00"/>
    <meta property="og:title" content="यूपी पुलिस 49000 कांस्टेबल भर्ती रिजल्ट 2019: परिणाम टला, अब ये है नया समय"/>
    <meta property="og:description" content="UP Police Constable result 2019: यूपी पुलिस कांस्टेबल भर्ती का रिजल्ट आज (मंगलवार) जारी नहीं होगा। यह दो से तीन दिन टल गया है। पहले ऐसी खबरें थी कि उत्तर प्रदेश पुलिस भर्ती एवं प्रोन्नति बोर्ड (..."/>
  </head>
  <body>
    <article>
      <h1>यूपी पुलिस 49000 कांस्टेबल भर्ती रिजल्ट 2019: परिणाम टला, अब ये है नया समय</h1>
      <address><time datetime="2019-11-19T12:48:09+00:00">19 Nov 2019, 12:48</time> by <a rel="author">लाइव हिन्दुस्तान टीम,लखनऊ</a></address>
      <p>UP Police Constable result 2019: यूपी पुलिस कांस्टेबल भर्ती का रिजल्ट आज (मंगलवार) जारी नहीं होगा। यह दो से तीन दिन टल गया है। पहले ऐसी खबरें थी कि उत्तर प्रदेश पुलिस भर्ती एवं प्रोन्नति बोर्ड ( UPPRP ) मंगलवार को 49568 कांस्टेबल लिखित परीक्षा का रिजल्ट घोषित करने वाला है। लेकिन अब खबर ये है कि उम्मीदवारों को थोड़ा और इंतजार करना होगा। एक विभागीय अधिकारी के अनुसार अभी OMR शीट की क्रॉस चेकिंग चल रही है। ऐसे में रिजल्ट अब दो से तीन दिन बाद आने की संभावना है। इससे पहले यूपीपीआरपी की बैठक में तमाम विषयों पर चर्चा हुई। बैठक में बोर्ड चेयरमैन आरके विश्वकर्मा के साथ ही अन्य विभागीय अधिकारी मौजूद रहे। इस दौरान विभिन्न बिन्दुओं बातचीत हुई पर रिजल्ट घोषणा पर सहमति नहीं बन पाई। परिणाम जारी होने के बाद उम्मीदवार आधिकारिक वेबसाइट uppbp.gov.in पर जाकर अपना रिजल्ट चेक कर सकेंगे। </p>
      <p>उत्तर प्रदेश पुलिस एवं पीएसी में सिपाही के 49568 पदों पर भर्ती के लिए 27 व 28 जनवरी 2019 को लिखित परीक्षा आयोजित कराई गई थी। इस लिखित परीक्षा का परिणाम के संबंध में एक बैठक बुलाई गई। बैठक में रिजल्ट घोषणा पर सहमति नहीं पाई। </p>
      <p>
        <b>ये भी पढ़ें : <a href="https://www.livehindustan.com/career/story-cbse-recruitment-2019-online-application-started-at-cbse-nic-in-here-is-direct-link-for-357-vacancies-10-important-details-2857786.html">CBSE भर्ती 2019: 357 वैकेंसी, पढ़ें योग्यता, आवेदन समेत 5 बड़ी बातें</a></b>
      </p>
      <p>इस रिजल्ट के जारी होने के बाद दिसंबर में शारीरिक दक्षता परीक्षा शुरू होगी जिसमें सफल अभ्यर्थी भाग ले सकेंगे। अभ्यर्थियों के शैक्षिक प्रमाणपत्रों का सत्यापन, शारीरिक मानक परीक्षण और दौड़ नवंबर/दिसंबर 2019 में पूरी कर ली जाएगी। जनवरी 2020 के पहले हफ्ते में अंतिम चयन परिणाम घोषित कर दिया जाएगा।</p>
      <h3>ये भी पढ़ें :  <a href="https://www.livehindustan.com/career/story-uppsc-computer-assistant-recruitment-2019-apply-online-for-uttar-pradesh-public-service-commission-computer-sahayak-bharti-check-latest-updates-2851911.html">यूपी कंप्यूटर सहायक भर्ती 2019: UPPSC ने जारी किया नोटिफिकेशन, पढ़ें योग्यता, चयन और आवेदन संबंधी डिटेल्स</a></h3>
      <p><b>कुल 19 लाख से ज्यादा ने दिया था आवेदन</b><br/>यूपी पुलिस भर्ती बोर्ड (यूपीपीआरपीबी) से मिली जानकारी के अनुसार, नागरिक पुलिस में सिपाही के 31360 पदों और पीएसी में सिपाही के 18208 पदों समेत कुल 49568 पदों पर भर्ती के लिए ऑनलाइन आवेदन आमंत्रित किए गए थे। इसमें 19,38,643 अभ्यर्थियों के आवेदन प्राप्त हुए थे।</p>
    </article>
  </body>
</html>