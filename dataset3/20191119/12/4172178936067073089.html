<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/podosfairo/article/73838/koydas-prodotis-o-loytseskoy"/>
    <meta property="og:site_name" content="ΦΩΣ"/>
    <meta property="article:published_time" content="2019-11-19T12:13:20+00:00"/>
    <meta property="og:title" content="Κούδας: «Προδότης ο Λουτσέσκου»"/>
    <meta property="og:description" content="Εκρηκτικές ατάκες από τον Γιώργο Κούδα για Βιεϊρίνια, Ράζβαν Λουτσέσκου και... Σάββα Θεοδωρίδη!"/>
  </head>
  <body>
    <article>
      <h1>Κούδας: «Προδότης ο Λουτσέσκου»</h1>
      <h2>Εκρηκτικές ατάκες από τον Γιώργο Κούδα για Βιεϊρίνια, Ράζβαν Λουτσέσκου και... Σάββα Θεοδωρίδη!</h2>
      <address><time datetime="2019-11-19T12:13:20+00:00">19 Nov 2019, 12:13</time> by <a rel="author">ΦΩΣ TEAM</a></address>
      <p>Η συνέντευξή του στον ραδιοφωνικό σταθμό Metropolis 95.5.</p>
      <p><b>Για τον Αντρέ Βιεϊρίνια, ο οποίος την Κυριακή κόντρα στη Λάρισα συμπληρώνει 200 εμφανίσεις με τη φανέλα του ΠΑΟΚ:</b> «Μπορούσε να έχει πολύ περισσότερες συμμετοχές. Τον Αντρέ, τον ζω σαν και είμαι κι εγώ μαζί του, συμπαίκτης του στα αποδυτήρια. Ευτύχησε ο ΠΑΟΚ να έχει μια τέτοια προσωπικότητα. Σίγουρα δεν θα φτάσει τις συμμετοχές μου, όμως είναι στην καρδιά των φιλάθλων όπως κι εγώ. Τον αγαπώ γι’ αυτό που πρόσφερε στον ΠΑΟΚ. Πιστεύω και θέλω να φτάσει τα χρόνια μου και να μείνει στον ΠΑΟΚ. Αισθάνομαι ότι είμαι στη θέση του Βιεϊρίνια και αυτός στη θέση μου. Έχω συζητήσει μαζί του και μου έχει μεταφέρει αυτό το πράγμα. Νιώθει τον ΠΑΟΚ μέσα του και αυτό το βγάζει στο γήπεδο και γι’ αυτό υπάρχει και αυτή η αγάπη του κόσμου».</p>
      <p><b>Για την ικανότητα του ΠΑΟΚ να δένονται μαζί του ακόμη και ξένοι ποδοσφαιριστές που δεν είχαν καμία σχέση μαζί του στο παρελθόν:</b> «Έχει αυτό το καλό ο ΠΑΟΚ. Και παλιότερα, όσοι ποδοσφαιριστές πέρασαν από τον ΠΑΟΚ, από όποιο σημείο της Ελλάδας κι αν ήταν, τον αγάπησαν γιατί υπήρχε αυτό το κλίμα που βλέπω πως υπάρχει και σήμερα. Μπορεί σήμερα να υπάρχει μια “βαβυλωνία” παικτών, να ακούς 4-5 γλώσσες στα αποδυτήρια, όμως το κλίμα διατηρείται ίδιο. Και το χαίρομαι αυτό».</p>
      <p><b>Για τον Ράζβαν Λουτσέσκου:</b> «Αυτό που έκανε ο Λουτσέσκου ήταν προδοσία. Εγώ έτσι την χαρακτηρίζω. Δεν υπάρχει άλλη λέξη. Δεν φεύγεις έτσι δύο μέρες πριν την προετοιμασία. Γι’ αυτό και δίνω πολλά συγχαρητήρια στον Αμπέλ Φερέιρα που μπήκε γρήγορα στο κλίμα της ομάδας, αν και θεωρώ πως πρώτος πυλώνας και θεμέλιο ήταν ο Αντρέ (σ.σ. Βιεϊρίνια)».</p>
      <p><b>Για τον Αμπέλ Φερέιρα:</b> «Φαίνεται ότι γίνεται μια καλή δουλειά σε αυτούς τους 3-4 μήνες που είναι στην ομάδα».</p>
      <p><b>Για το επερχόμενο Ολυμπιακός-ΠΑΟΚ:</b> «Ξέρετε πως πάντοτε στις δηλώσεις μου ήμουν φειδωλός. Δεν μπορώ να γίνω μπάρμπα-Σάββας τώρα στα 73 μου. Ό,τι ήταν να πω το έλεγα πάντα στο γήπεδο. Σέβομαι την ιστορία όλων των συλλόγων. Ποτέ δεν ξέφευγα στις δηλώσεις μου».</p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/plus/epikairotita/article/73790/volley-league-gynaikon-o-paok-lygise-ton-aianta-eyosmoy"/>
        <a href="https://www.fosonline.gr/stiles/paraskinio/article/73762/h-apantisi-karapapa-stis-diloseis-vieirinia"/>
        <a href="https://www.fosonline.gr/volleyball/a-andron/article/73758/paok-anakoinosi-fotia-margariti-kata-filipof-kai-toy-erasitexni-paok"/>
        <a href="https://www.fosonline.gr/podosfairo/superleague/article/73738/aygenakis-mplokare-ton-giorgo-savvidi-sto-instagram-pic"/>
        <a href="https://www.fosonline.gr/podosfairo/superleague/article/73734/vieirinia-tora-toys-ftaine-ola-ston-olympiako-otan-kerdizan-ta-protathlimata-den-eixan-parapona"/>
        <a href="https://www.fosonline.gr/podosfairo/superleague/article/73696/trelamenos-o-valmpoyena-akoma-kai-gia-n-smyrni"/>
      </related>
    </article>
  </body>
</html>