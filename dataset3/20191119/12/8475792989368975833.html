<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/norrbotten/nu-lamnar-ytterligare-en-toppchef-lulea-kommun"/>
    <meta property="og:site_name" content="SVT Nyheter"/>
    <meta property="article:published_time" content="2019-11-19T12:32:29+00:00"/>
    <meta property="og:title" content="Ytterligare en toppchef lämnar Luleå kommun"/>
    <meta property="og:description" content="Roger Danell, vd för Luleå kommunföretag AB lämnar sin post. Det meddelade ordförande Anders Sundström vid ett styrelsemöte idag."/>
  </head>
  <body>
    <article>
      <h1>Ytterligare en toppchef lämnar Luleå kommun</h1>
      <address><time datetime="2019-11-19T12:32:29+00:00">19 Nov 2019, 12:32</time> by <a rel="author">Elisabeth Lång</a></address>
      <p>
        <b>Roger Danell, vd för Luleå kommunföretag AB lämnar sin post. Det meddelade ordförande Anders Sundström vid ett styrelsemöte idag.</b>
      </p>
      <p>Danell har tidigare varit vd för Luleå Hamn 2011-2014 och han har också varit stadsbyggnadschef inom kommunen. Den tjänst han nu väljer att lämnar har han haft sedan januari 2018.</p>
      <p>– Mitt uppdrag har varit att bygga upp ägarstyrning och en tydligare rollfördelning i den kommunala bolagskoncernen. Med en stor del av det grundläggande arbetet slutfört är det dags för nästa fas i koncernutvecklingen och det känns som en bra tidpunkt för någon annan att ta vid. För egen del är det första gången på 20 år som jag inte har klart med ny uppdragsgivare och det känns otroligt inspirerande och spännande. Men affärer och företagsutveckling är ju det jag brinner för, så företagande eller företagsledning i en mer verksamhetsnära roll räknar jag med att fortsätta i, säger Roger Danell.</p>
      <p>– Roger har med sitt arbete i moderbolaget bidragit stort till att synliggöra bolagsfrågor och lägga grunden för en mer strukturerad ägarstyrning i Luleå kommuns bolagskoncern. Jag beklagar hans beslut att lämna koncernen och från styrelsen vill vi tacka honom för hans insatser under denna tid, säger Anders Sundström, styrelseordförande för Luleå kommunföretag AB.</p>
      <related>
        <h4>Relaterat</h4>
        <a href="https://www.svt.se/nyheter/lokalt/norrbotten/anders-persson-slutar-som-forvaltningschef-for-kultur-och-fritid"/>
        <a href="https://www.svt.se/nyheter/lokalt/norrbotten/annu-en-chef-slutar-vid-lulea-kommun"/>
        <a href="https://www.svt.se/nyheter/lokalt/norrbotten/efter-turbulensen-niklas-nordstrom-s-avgar"/>
        <a href="https://www.svt.se/nyheter/lokalt/norrbotten/kommundirektoren-i-lulea-sags-upp"/>
      </related>
    </article>
  </body>
</html>