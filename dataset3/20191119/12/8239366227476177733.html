<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/lvivska_mytnytsya_dfs_skeruvala_do_derzhbyudzhetu_ponad_16_mlrd_grn_331097.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-19T12:15:00+00:00"/>
    <meta property="og:title" content="Львівська митниця ДФС скерувала до Держбюджету понад 16 млрд грн"/>
    <meta property="og:description" content="Львівська митниця ДФС скерувала до Державного бюджету України понад 16 мільярдів гривень. Про це учора, 18 листопада, повідомили у прес-службі Територіального органи ДФС у Львівській області."/>
  </head>
  <body>
    <article>
      <h1>Львівська митниця ДФС скерувала до Держбюджету понад 16 млрд грн</h1>
      <h2>Львівська митниця ДФС скерувала до Державного бюджету України понад 16 мільярдів гривень. Про це учора, 18 листопада, повідомили у прес-службі Територіального органи ДФС у Львівській області.</h2>
      <address>
        <time datetime="2019-11-19T12:15:00+00:00">19 Nov 2019, 12:15</time>
      </address>
      <figure>
        <img src="https://galinfo.com.ua/media/gallery/intxt/g/r/groshi_1946f.jpg"/>
      </figure>
      <p>Протягом січня-жовтня 2019 року Львівською митницею ДФС перераховано до бюджету 16,7 млрд. грн. митних платежів, що на 20,2 %, або на 2,8 млрд. грн. більше, ніж за 10 місяців 2018 року.  </p>
      <p>Показник середньоденних надходжень за цей період становив 80,6 млн. грн., що на 23,8 млн. грн. більше від середньоденних надходжень січня-жовтня 2018 року.</p>
      <p>Індикативний показник доходів загального та спеціального фондів Державного бюджету України на січень-жовтень 2019 виконано на 100,6%. Перевиконання – 31,1 млн. грн. Орієнтовний індикативний показник спеціального фонду державного бюджету України виконано на 232,9 % (перевиконання – 706,5 млн. гривень).</p>
      <p>Значна сума коштів – 2,1 млрд. грн. надійшла від митного оформлення транспортних засобів. Також 786,7 млн. грн. від митного оформлення одягу та інших виробів, що використовувалися, від продуктів, що використовуються для годiвлi тварин ‒ 406,9 млн. грн., від прокату плоского iз заліза або нелегованої сталi – 305,2 млн. гривень.</p>
      <p>Нагадаємо, на Львівщині <a href="https://galinfo.com.ua/news/na_lvivshchyni_57_mln_grn_znyaly_z_8_obiektiv_ta_skeruvaly_na_14_inshyh_331092.html">5,7 млн грн зняли з 8 об’єктів</a> та скерували на 14 інших.</p>
    </article>
  </body>
</html>