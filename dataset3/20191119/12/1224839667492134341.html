<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epoli.gr/brabeysi-ygeias-dimoy-kifisias-a-113546.html?category_id=51"/>
    <meta property="og:site_name" content="Epoli.gr"/>
    <meta property="article:published_time" content="2019-11-19T12:09:00+00:00"/>
    <meta property="og:title" content="Βράβευση του ΚΕΠ Υγείας Δήμου Κηφισιάς"/>
    <meta property="og:description" content="Ο Δήμος Κηφισιάς ήταν στους Δήμους που βραβεύτηκαν, το Σάββατο 16 Νοεμβρίου 2019, από το ΕΔΔΥΠΠΥ για την αρτιότητα του ΚΕΠ Υγείας Κηφισιάς, στα πλαίσια του 15ου Πανελληνίου Συνεδρίου του Ελληνικού Δικτύου Υγιών Πόλεων(ΕΔΔΥΠΠΥ)."/>
  </head>
  <body>
    <article>
      <h1>Βράβευση του ΚΕΠ Υγείας Δήμου Κηφισιάς</h1>
      <address>
        <time datetime="2019-11-19T12:09:00+00:00">19 Nov 2019, 12:09</time>
      </address>
      <p>Ο Δήμος Κηφισιάς ήταν στους Δήμους που βραβεύτηκαν, το Σάββατο 16 Νοεμβρίου 2019, από το ΕΔΔΥΠΠΥ για την αρτιότητα του ΚΕΠ Υγείας Κηφισιάς, στα πλαίσια του 15ου Πανελληνίου Συνεδρίου του Ελληνικού Δικτύου Υγιών Πόλεων(ΕΔΔΥΠΠΥ).</p>
      <p>Το βραβείο παρέλαβε ο Δήμαρχος Κηφισιάς Γιώργος Θωμάκος.</p>
      <p>Η διάκριση αυτή αποτελεί  μια επιβεβαίωση της δουλειάς που γίνεται στον Δήμο Κηφισιάς για την υγεία των πολιτών.</p>
      <p>Το ΚΕΠ Υγείας του Δήμου Κηφισιάς λειτουργεί από το Μάιο του 2017 και πραγματοποιεί συνεχείς ενημερωτικές εκδηλώσεις σε θέματα πρόληψης καθώς και προληπτικούς ελέγχους σε διάφορα νοσήματα.</p>
      <p>Οι  ενδιαφερόμενοι πολίτες για προληπτικό έλεγχο μπορούν να επικοινωνούν με το ΚΕΠ Υγείας του Δήμου στο τηλ. 213 2007642 από Δευτέρα έως Παρασκευή ή να επισκέπτονται τα γραφεία του ΚΕΠ Υγείας.</p>
      <p>Δράσεις που έχει πραγματοποιήσει το ΚΕΠ Υγείας:</p>
      <ul>
        <li>Μέτρηση οστικής πυκνότητας για την πρόληψη της οστεοπόρωσης,</li>
        <li>Σπιρομετρηση για τον έλεγχο λειτουργίας των πνευμόνων,</li>
        <li>Μαστογραφίες για την πρόληψη του καρκίνου του μαστού</li>
        <li>Έλεγχος των σπίλων για την πρόληψη του καρκίνου του δέρματος,</li>
        <li>Προληπτικός έλεγχος της κατάθλιψης</li>
        <li>Σεμινάρια πρώτων βοηθειών</li>
        <li>Προληπτικές εξετάσεις για τον καρκίνο παχέως εντέρου  και καρκίνου του προστάτη.</li>
        <li>Τεστ Παπανικολάου για την πρόληψη του καρκίνου του τραχήλου και  της μήτρας</li>
        <li>Ενημερωτικές Ημερίδες</li>
      </ul>
      <p>Ο Δήμος Κηφισιάς στα πλαίσια της αναβάθμισης της επικοινωνίας με τους δημότες από το ΚΕΠ Υγείας προχωρά στην εφαρμογή του συστήματος άμεσης ενημέρωσης μέσω γραπτών μηνυμάτων (sms), σε πολίτες που ενδιαφέρονται να λαμβάνουν σχετική ενημέρωση.</p>
      <p>Σημειώνεται ότι ο Δήμος Κηφισιάς συμμετείχε στο 15ο Πανελλήνιο Συνέδριο του Ελληνικού Δικτύου Υγιών Πόλεων (ΕΔΔΥΠΠΥ) του Παγκόσμιου Οργανισμού Υγείας με τίτλο «Κανείς δε μένει πίσω» όπου αναπτύχθηκαν οι 6 Πυλώνες της Πολιτικής των Υγιών Πόλεων που είναι: Άνθρωποι, Τόπος, Ευημερία, Ειρήνη, Συμμετοχή και Πλανήτης. Παράλληλα στο επίκεντρο του συνεδρίου τέθηκαν ζητήματα, όπως η προτεραιότητα στους ανθρώπους και η διασφάλιση της πρόσβασης όλων σε κοινά αγαθά και υπηρεσίες, η λήψη προοδευτικών μέτρων κοινωνικής προόδου και επενδύσεις στην κυκλική οικονομία.</p>
      <p>Στην ομάδα εργασίας που ανέπτυξε τον πυλώνα «ΕΥΗΜΕΡΙΑ» συμμετείχαν η Ασημίνα Σωτηροπούλου, Επισκέπτρια Υγείας, Υπεύθυνη του ΚΕΠ Υγείας Δήμου Κηφισιάς, η Σταυρούλα Κοφινά Κοινωνική Λειτουργός στο Δήμο Αγίας Βαρβάρας, Κατερίνα Πλάκα Κοινωνική Λειτουργός στο Δήμο Νέου Ηρακλέίου, Παρασκευάς Πατσουρίδης πρώην δήμαρχος Διδυμοτείχου και Συντονίστρια της ομάδας ήταν η Μαίρη Καραμπέτσου Εργοθεραπεύτρια, Διευθύντρια Κοινωνικής Πολιτικής Δήμου Νέου Ηρακλείου.</p>
      <p>Κέντρο Πρόληψης (ΚΕΠ) Υγείας </p>
      <p>Αθανασίου Διάκου 31 Νέα Ερυθραία</p>
      <p>Τηλέφωνα επικοινωνίας: 213 2007642</p>
    </article>
  </body>
</html>