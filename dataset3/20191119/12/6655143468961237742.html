<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanazione.it/siena/cronaca/lavoro-nero-1.4895308"/>
    <meta property="og:site_name" content="La Nazione"/>
    <meta property="article:published_time" content="2019-11-19T12:59:00+00:00"/>
    <meta property="og:title" content="Lavora in un bar ma è a 'nero', maxi multa per il titolare"/>
    <meta property="og:description" content="Rischia anche la sospensione dell'attività"/>
  </head>
  <body>
    <article>
      <h1>Lavora in un bar ma è a 'nero', maxi multa per il titolare</h1>
      <h2>Rischia anche la sospensione dell'attività</h2>
      <address>
        <time datetime="2019-11-19T12:59:00+00:00">19 Nov 2019, 12:59</time>
      </address>
      <p>Siena, 19 novembre 2019 - Nuovo blitz della Guardia di Finanza di Siena contro il <b>lavoro in nero</b>. In un bar della Valdelsa i militari hanno riscontrato la presenza di un lavoratore nei cui confronti il proprietario dell'attività non aveva fatto le preventive comunicazioni agli enti preposti risultando, pertanto, completamente a nero. Gli accertamenti hanno permesso di rilevare la completa irregolarità lavorativa, previdenziale ed assicurativa del lavoratore, posizione poi comunicata al competente Ispettorato territoriale del Lavoro che provvederà all'irrogazione di una sanzione pecuniaria nei confronti del titolare dell'attività. Nell'immediato il datore, che rischia anche la sospensione della propria attività, dovrà regolarizzare l'intero periodo in cui ha impiegato il dipendente in nero con l'obbligo di tenerlo assunto per almeno tre mesi.</p>
      <p>© Riproduzione riservata</p>
    </article>
  </body>
</html>