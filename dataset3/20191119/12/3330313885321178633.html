<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904340/luis-enrique.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-19T12:30:00+00:00"/>
    <meta property="og:title" content="Luis Enrique keert terug als bondscoach van het Spaanse elftal"/>
    <meta property="og:description" content="Luis Enrique is opnieuw aangesteld als bondscoach van het Spaanse elftal. De Spaanse bond belegde dinsdagmiddag een persconferentie, waar bekend werd gemaakt dat de Spaanse oefenmeester terugtreedt in zijn voormalig functie. Het Spaanse elftal speelde maandagavond de laatste wedstrijd in het kader van de EK-kwalificaties en een dag later maakt de Spaanse bond, bij monde van voorzitter Luis Rubiales, bekend dat Luis Enrique weer benoemd is tot bondscoach van het Spaanse elftal. In juni legde hij noodgedwongen zijn takenpakket neer omdat zijn dochter ernstig ziek was. Op 29 augustus overleed zij aan de gevolgen van botkanker. 'Spaanse bondscoach wordt bedankt na kwalificatiereeks: tranen in de kleedkamer'"/>
  </head>
  <body>
    <article>
      <h1>Luis Enrique keert terug als bondscoach van het Spaanse elftal</h1>
      <address>
        <time datetime="2019-11-19T12:30:00+00:00">19 Nov 2019, 12:30</time>
      </address>
      <p>
        <b>Luis Enrique is opnieuw aangesteld als bondscoach van het Spaanse elftal. De Spaanse bond belegde dinsdagmiddag een persconferentie, waar bekend werd gemaakt dat de Spaanse oefenmeester terugtreedt in zijn voormalig functie.</b>
      </p>
      <p>Het Spaanse elftal speelde maandagavond de laatste wedstrijd in het kader van de EK-kwalificaties en een dag later maakt de Spaanse bond, bij monde van voorzitter Luis Rubiales, bekend dat Luis Enrique weer benoemd is tot bondscoach van het Spaanse elftal. In juni legde hij noodgedwongen zijn takenpakket neer omdat zijn dochter ernstig ziek was. Op 29 augustus overleed zij aan de gevolgen van botkanker.</p>
      <p>In de tussenperiode werd de afwezige Enrique vervangen door zijn toenmalig assistent, Robert Moreno. Moreno zou voor de wedstrijd tegen Roemenië al te horen hebben gekregen dat hij weer plaats moest maken: volgens <i>Marca</i> was hij tot tranen toe geroerd toen hij het nieuws maandagavond bekendmaakte aan de spelersgroep. Ook de spelers – die een goede verstandhouding hebben met Moreno – hebben naar verluidt geëmotioneerd gereageerd op het afscheid van de bondscoach.</p>
      <p>Rubiales spreekt op de persconferentie zijn dank uit richting Moreno en zijn bewezen diensten. "We danken Robert Moreno voor zijn werk. Hij heeft het heel goed gedaan en daar zijn we hem dankbaar voor. Vanaf het moment dat Enrique afstand nam, was duidelijk dat de deur voor hem open zou staan om terug te keren. Dat heb ik altijd gezegd, daar ben ik altijd eerlijk over geweest", besluit de bondsvoorzitter.</p>
      <figure>
        <iframe data-src="https://twitter.com/diarioas/status/1196753840541966336?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Lees meer</h4>
        <a href="https://www.voetbalprimeur.nl/nieuws/904325/marca-spaanse-bondscoach-moet-weer-plaatsmaken-en-kan-tranen-niet-bedwingen.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>