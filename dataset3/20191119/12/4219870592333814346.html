<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/hronika/aktuelno.291.html:831110-Decak-je-bio-vidno-uzrujan-dugmad-na-majici-su-mu-bila-pokidana-i-rekao-je-da-je-Kostic-pokusao-da-ga-siluje-Svedocenje-portira-na-sudjenju-kreatoru"/>
    <meta property="og:site_name" content="Вечерње новости"/>
    <meta property="article:published_time" content="2019-11-19T12:24:00+00:00"/>
    <meta property="og:title" content="Dečak je bio vidno uzrujan, dugmad na majici su mu bila pokidana i rekao je da je Kostić pokušao da ga siluje: Svedočenje portira na suđenju kreatoru"/>
    <meta property="og:description" content="Do detalja opisao kako se maloletnik ponašao, nakon što je izleteo iz Kostićevog stana"/>
  </head>
  <body>
    <article>
      <h1>Dečak je bio vidno uzrujan, dugmad na majici su mu bila pokidana i rekao je da je Kostić pokušao da ga siluje: Svedočenje portira na suđenju kreatoru</h1>
      <address><time datetime="2019-11-19T12:24:00+00:00">19 Nov 2019, 12:24</time> by <a rel="author">Novosti online/ J.D.Lj.</a></address>
      <p>
        <b>Do detalja opisao kako se maloletnik ponašao, nakon što je izleteo iz Kostićevog stana</b>
      </p>
      <p>U TREĆEM osnovnom sudu u Beogradu danas je saslušan Zoran Milenković, portir iz zgrade u kojoj živi modni kreator Darko Kostić. On je optužen da je polno uznemiravao dvojicu mladića, od kojih je jedan maloletan, kao i za neovlašćeno posedovanje i omogućavanje uživanja narkotika.</p>
      <p>Portir je detaljno opisao sve što je primetio tog dana u zgradi, kao i kako se ponašao maloletnik L. J. (17) koji je Kostića optužio za seksualno uznemiravanje.</p>
      <p>Milenković Zoran je ispričao da je tog dana, oko 17 časova, momak došao kod Kostića. Portir prvo nije hteo da ga pusti u stan kreatora, dok ne dobije dozvolu. Mladić je pozvao Kostića telefonom i portir posle Kostićevog odgovora “Puti ga gore” to i uradio.</p>
      <related>
        <a href="http://www.novosti.rs/vesti/naslovna/hronika/aktuelno.291.html:764324-Darko-Kostic-dosao-na-sudjenje-Nisam-kriv"/>
      </related>
      <p>- Posle 40 -45 minuta dečko je sišao vidno uzrujan - ispričao je portir. - Video sam da su mu dugmad na majici pokidana i da je u predelu kragne pocepana. Rekao mi je da je u Darkovom stanu doživeo napad, a onda i da je ovaj pokušao da ga siluje. Mladić je pozvao policiju, a ja sam predao smenu i otišao sa posla.</p>
      <p>Suđenje se nastavlja 17. decembra saslušanjem preostalih svedoka.</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/hronika/aktuelno.291.html:824445-PREOKRET-NA-SUDjENjU-DARKU-KOSTICU-Sefket-22-lagao-da-ga-je-kreator-obljubio"/>
        <a href="http://www.novosti.rs/vesti/naslovna/hronika/aktuelno.291.html:809245-Odlozeno-sudjenje-Darku-Kosticu-zbog-bolesti-sudije"/>
        <a href="http://www.novosti.rs/vesti/naslovna/hronika/aktuelno.291.html:799897-ODLOZENO-SUDjENjE-DARKU-KOSTICU-Dizajneru-preti-privodjenje"/>
      </related>
    </article>
  </body>
</html>