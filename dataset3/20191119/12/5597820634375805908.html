<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lsm.lv/raksts/sports/hokejs/girgensona-mainas-partneris-okposo-gust-vel-vienu-smadzenu-satricinajumu.a338895/?utm_source=rss&amp;utm_campaign=rss&amp;utm_medium=links"/>
    <meta property="og:site_name" content="Latvijas Sabiedriskie Mediji"/>
    <meta property="article:published_time" content="2019-11-19T12:01:00+00:00"/>
    <meta property="og:title" content="Girgensona maiņas partneris Okposo gūst vēl vienu smadzeņu satricinājumu"/>
    <meta property="og:description" content="Ceturto smadzeņu satricinājumu pēdējos divarpus gados guvis Bufalo &quot;Sabres&quot; hokejists Kails Okposo, kurš sezonas pirmajā daļā spēlēja vienā uzbrukuma maiņā ar Zemgu Girgensonu, liecina Nacionālās hokeja līgas (NHL) informācija."/>
  </head>
  <body>
    <article>
      <h1>Girgensona maiņas partneris Okposo gūst vēl vienu smadzeņu satricinājumu</h1>
      <address><time datetime="2019-11-19T12:01:00+00:00">19 Nov 2019, 12:01</time> by <a rel="author" href="https://www.lsm.lv/autors/gundars-galkins/" target="_blank">Gundars Galkins</a></address>
      <p>
        <b>Ceturto smadzeņu satricinājumu pēdējos divarpus gados guvis Bufalo "Sabres" hokejists Kails Okposo, kurš sezonas pirmajā daļā spēlēja vienā uzbrukuma maiņā ar Zemgu Girgensonu, liecina Nacionālās hokeja līgas (NHL) informācija.</b>
      </p>
      <p>Okposo no sastāva ir izkritis uz nenoteiktu laiku, pirmdien pavēstīja Bufalo klubs. Traumu 31 gadu vecais Okposo guva sestdien spēlē pret Otavas "Senators", kad, dodoties uz ledus, nejauši saskrējās ar pretinieku aizsargu.</p>
      <p>Jau ceturto sezonu pēc kārtas Okposo izlaiž spēles smadzeņu satricinājuma dēļ. Līdz šim nopietnākais negadījums viņam bija 2017./2018.gada sezonas izskaņā, kad hokejists nedēļu pavadīja slimnīcā un izlaida turnīra pēdējās divas nedēļas. Pēc Okposo teiktā, traumu toreiz izraisīja parasts spēka paņēmiens treniņā.</p>
      <p>NHL Okposo spēlē jau 13 gadus, bet "Sabres" rīcībā ir ceturto sezonu. Viņa rēķinā šosezon 19 spēlēs ir vieni iemesti vārti un četras rezultatīvas piespēles.</p>
      <related>
        <h4>Saistītie raksti</h4>
        <a href="https://www.lsm.lv/raksts/sports/hokejs/girgensona-un-blugera-parstavetas-nhl-vienibas-zaude-blue-jackets-ar-merzlikinu-rezerve-uzvar.a338961/"/>
        <a href="https://www.lsm.lv/raksts/sports/hokejs/girgensona-parstaveta-bufalo-sabres-nenoturas-uz-uzvaru-cela.a338767/"/>
        <a href="https://www.lsm.lv/raksts/sports/hokejs/blugers-mazakuma-nokarto-vartu-guvumu-penguins-uzvara-girgensona-sabres-tiek-pie-panakuma.a338702/"/>
        <a href="https://www.lsm.lv/raksts/sports/hokejs/nhl-klubs-blue-jackets-atgriezas-uz-uzvaru-cela-merzlikins-rezervistos.a338601/"/>
        <a href="https://www.lsm.lv/raksts/sports/hokejs/zaudejums-pagarinajuma-liedz-girgensona-sabres-partraukt-neveiksmju-virkni.a338459/"/>
        <a href="https://www.lsm.lv/raksts/sports/hokejs/merzlikina-atgriesanas-spele-kolumbusas-blue-jackets-zaude-monreala.a338213/"/>
        <a href="https://www.lsm.lv/raksts/sports/hokejs/balcers-nosutits-uz-otavas-senators-farmklubu.a338201/"/>
        <a href="https://www.lsm.lv/raksts/arpus-etera/arpus-etera/maris-bergs-tikai-skatoties-dzivaja-saproti-cik-nhl-hokejs-ir-atrs.a338136/"/>
      </related>
    </article>
  </body>
</html>