<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dniprograd.org/2019/11/19/uchitelyam-sicheslavshchini-proponuyut-provesti-urok-diskusiyu-na-temu-gidnosti_82134"/>
    <meta property="og:site_name" content="ДНІПРОГРАД"/>
    <meta property="article:published_time" content="2019-11-19T12:00:00+00:00"/>
    <meta property="og:title" content="Учителям Січеславщини пропонують провести урок-дискусію на тему Гідності"/>
    <meta property="og:description" content="Навчальним закладам України пропонують провести урок Гідності. Долучитися можуть і вчителі Дніпропетровщини. Організувати акцію можна у будь-який день з 21 листопада – Дня Гідності та Свободи України..."/>
  </head>
  <body>
    <article>
      <h1>Учителям Січеславщини пропонують провести урок-дискусію на тему Гідності</h1>
      <address><time datetime="2019-11-19T12:00:00+00:00">19 Nov 2019, 12:00</time> by <a rel="author">Іван МУРАХА</a></address>
      <p>Навчальним закладам України пропонують провести урок Гідності. Долучитися можуть і вчителі Дніпропетровщини. Організувати акцію можна у будь-який день з 21 листопада – Дня Гідності та Свободи України до 9 грудня – Міжнародного дня боротьби з корупцією. Урок має проходити у формі дискусії. Найкращим організаторам допоможуть створити у школах книжкові лабораторії. Про це повідомили в департаменті освіти і науки Дніпропетровської ОДА.</p>
      <p>«Україна вже вп’яте долучиться до проведення Всесвітнього Дня Гідності та Свободи. За чотири роки ця ініціатива об’єднала понад 100 тис педагогів з 1 тис закладів освіти. Особливістю цьогорічного уроку-дискусії стане компонент «Гідність у дії!», – розповіли в департаменті освіти і науки Дніпропетровської ОДА. – Провести урок Гідності можуть і школи, і виші. Ініціювати – адміністрації навчальних закладів, педагоги, молодь та волонтери».<br/><br/>Тематика уроку Гідності дуже широка. Можна говорити про Землю як спільний дім, про співпереживання та взаємозалежність, про доброчесність, етику та протидію корупції у школі. А ще – про безпечну сексуальну поведінку в Інтернеті. Як варіант – провести марафон написання листів на підтримку сміливих дітей і підлітків із різних куточків світу. Таких, наприклад, як іранець Ясаман. Він бореться за право жінок на індивідуальність, зокрема, необов’язкове носіння хіджабу.<br/><br/>За підсумками проведених уроків будуть розіграні матеріали для створення в школах у 2020-му книжкових лабораторій змін «Зі сторінок у життя». Їх наповнять якісною літературою для розвитку особистості вчителя. Все – за ініціативою Міжнародного інституту інтегрального розвитку та EdCamp Ukraine.<br/><br/>Організатори заходу – спільнота EdCamp Ukraine за підтримки МОН та проєкту USAID “Підтримка організацій-лідерів у протидії корупції в Україні ВзаємоДія”.<br/><br/>Деталі – електронною поштою: for@edcamp.org.ua та на <a href="https://www.facebook.com/edcampukraine">сторінці у Фейсбук</a>.</p>
    </article>
  </body>
</html>