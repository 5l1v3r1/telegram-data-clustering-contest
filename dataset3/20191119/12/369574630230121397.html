<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zpravy.aktualne.cz/ekonomika/auto/v-jizni-africe-pokorili-v-aute-rychlost-1000-kilometru-za-ho/r~3b73a5140a0111ea9b40ac1f6b220ee8/"/>
    <meta property="og:site_name" content="Aktuálně.cz - Víte, co se právě děje"/>
    <meta property="article:published_time" content="2019-11-19T12:23:03+00:00"/>
    <meta property="og:title" content="V Jižní Africe pokořili v autě rychlost 1000 kilometrů za hodinu. Plánují o 600 více"/>
    <meta property="og:description" content="Vysokorychlostní vozidlo Bloodhound při poslední ze série testovacích jízd v Jihoafrické republice dosáhlo rychlosti 1000 kilometrů v hodině."/>
  </head>
  <body>
    <article>
      <h1>V Jižní Africe pokořili v autě rychlost 1000 kilometrů za hodinu. Plánují o 600 více</h1>
      <address>
        <time datetime="2019-11-19T12:23:03+00:00">19 Nov 2019, 12:23</time>
      </address>
      <p>Auto rychlosti dosáhlo za pomocí jednoho proudového motoru, design vozu přitom umožňuje i instalaci motoru raketového. Ten poskytne norsko-finská společnost Nammo. Tým Bloodhoundu ho má v úmyslu namontovat v příštím roce v Británii, kam se vůz po úspěšném završení testovacích jízd v suché solné pánvi na severu JAR vrátí.</p>
      <p>Související</p>
      <h3>Rychlejší už je jen létání. Bugatti se s prototypem přiblížilo rychlosti 500 km/h</h3>
      <figure>
        <img src="https://cdn.xsd.cz/resize/ce448fb993e93d4a86a35a03073ba101_extract=138,77,1439,809_resize=240,135_.jpg?hash=ed5dae51f40e84e6535b45dc9ffec218"/>
      </figure>
      <p>1:42</p>
      <p>Současným držitelem pozemního rychlostního rekordu je automobil Thrust SuperSonic, který v roce 1997 v nevadské poušti dosáhl rychlosti 1228 kilometrů za hodinu. V jeho kokpitu tehdy seděl stejný pilot, který řídí i Bloodhound - člen britského královského letectva Andy Green. Zároveň se tehdy jednalo o první auto, které překonalo rychlost zvuku.</p>
      <p>Projekt Bloodhound vznikl v roce 2007. V roce 2017 dosáhl automobil na letišti v anglickém Newquay rychlosti 320 kilometrů za hodinu, zmíněných 1600 kilometrů za hodinu má přijít na řadu v roce 2020 nebo 2021.</p>
      <p>"Stabilita a důvěra, kterou mi jako řidiči (Bloodhound) dává, je důkazem dlouholeté prvotřídní inženýrské práce, kterou do (vozu) tento tým vložil a vkládá," uvedl pilot Green. "Se všemi novými informacemi získanými dosažením rychlosti 1010 kilometrů za hodinu máme velkou naději světový rekord zhruba příští rok překonat," dodal.</p>
    </article>
  </body>
</html>