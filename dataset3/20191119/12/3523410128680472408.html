<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640683/%D8%AF%D8%B3%D8%AA%D9%88%D8%B1%D8%A7%D9%84%D8%B9%D9%85%D9%84-%D8%B9%D8%AF%D9%85-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%DA%A9%D8%A7%D9%84%D8%A7%D9%88%D8%AE%D8%AF%D9%85%D8%A7%D8%AA-%D8%AA%D8%A7%D8%A7%D8%B7%D9%84%D8%A7%D8%B9-%D8%AB%D8%A7%D9%86%D9%88%DB%8C%D8%A7%D8%A8%D9%84%D8%A7%D8%BA-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T12:04:00+00:00"/>
    <meta property="og:title" content="دستورالعمل عدم افزایش قیمت کالاوخدمات تااطلاع ثانوی،ابلاغ شد"/>
    <meta property="og:description" content="رییس سازمان حمایت مصرف‌کنندگان و تولیدکنندگان در ابلاغیه‌ای اعلام کرد که هرگونه افزایش قیمت کالا و خدمات تا اطلاع ثانوی ممنوع است."/>
  </head>
  <body>
    <article>
      <h1>
        <a href="https://www.bultannews.com/fa/news/640683/%D8%AF%D8%B3%D8%AA%D9%88%D8%B1%D8%A7%D9%84%D8%B9%D9%85%D9%84-%D8%B9%D8%AF%D9%85-%D8%A7%D9%81%D8%B2%D8%A7%DB%8C%D8%B4-%D9%82%DB%8C%D9%85%D8%AA-%DA%A9%D8%A7%D9%84%D8%A7%D9%88%D8%AE%D8%AF%D9%85%D8%A7%D8%AA-%D8%AA%D8%A7%D8%A7%D8%B7%D9%84%D8%A7%D8%B9-%D8%AB%D8%A7%D9%86%D9%88%DB%8C%D8%A7%D8%A8%D9%84%D8%A7%D8%BA-%D8%B4%D8%AF">دستورالعمل عدم افزایش قیمت کالاوخدمات تااطلاع ثانوی،ابلاغ شد</a>
      </h1>
      <h2>رییس سازمان حمایت مصرف‌کنندگان و تولیدکنندگان در ابلاغیه‌ای اعلام کرد که هرگونه افزایش قیمت کالا و خدمات تا اطلاع ثانوی ممنوع است.</h2>
      <address><time datetime="2019-11-19T12:04:00+00:00">19 Nov 2019, 12:04</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، عباس تابش به منظور تحقق دستور وزیر صمت مبنی بر اینکه در راستای اصلاح<b> نرخ بنزین</b>، هرگونه افزایش<b> قیمت کالا</b> و خدمات تا اطلاع ثانوی ممنوع است، دستورالعملی برای اجرا به همه انجمن‌ها، اتحادیه‌ها، شرکت‌های تولیدی لاستیک و شرکت‌های پالایش و پخش فراورده‌های نفتی ابلاغ کرد.</p>
      <p>در این ابلاغیه آمده است: در راستای ابلاغ مصوبه شورای عالی هماهنگی اقتصادی مبنی بر اصلاح نرخ بنزین و نیز در راستای هم‌افزایی و استفاده از پتانسیل‌های انجمن‌ها، اتحادیه‌ها و شرکت‌ها درجلوگیری از سوءاستفاده‌های احتمالی و به تبع آن اجحاف در حق مصرف‌کنندگان، ضروری است ضمن رصد و پایش مستمر بازار موضوع در اسرع وقت به تمامی واحدهای تحت پوشش اطلاع رسانی شود.</p>
      <p>طبق اعلام وزارت صنعت، معدن و تجارت، با توجه به اهتمام ویژه تمام دستگاه‌ها و سازمانهای مربوطه در برخورد با تخلفات و درصورت هرگونه افزایش قیمت در شرایط کنونی و یا هرگونه اقدامی که موجب اخلال در بازار شود؛ اقدامات لازم از سوی سازمان حمایت و سازمانهای صنعت، معدن و تجارت استان معمول و حسب هماهنگی‌های بعمل آمده، با دستگاه‌های متخلف در حداقل زمان ممکن برخورد خواهد شد.</p>
    </article>
  </body>
</html>