<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/asoee-antiexoysiastes-anakatelavan-to-ypogeio-to-steki-einai-diko-mas/"/>
    <meta property="og:site_name" content="europost.gr"/>
    <meta property="article:published_time" content="2019-11-19T12:00:20+00:00"/>
    <meta property="og:title" content="ΑΣΟΕΕ: Αντιεξουσιαστές ανακατέλαβαν το υπόγειο! «Το στέκι είναι δικό μας!»"/>
    <meta property="og:description" content="Ομάδες αντιεξουσιαστών επέστρεψαν στο υπόγειο της ΑΣΟΕΕ, εννέα ημέρες μετά την επιχείρηση της ΕΛ.ΑΣ. στους χώρους του πανεπιστημιακού ιδρύματος. Σύμφωνα με πληροφορίες, αντιεξουσιαστές έσπασαν την κλειδαριά που είχε τοποθετηθεί και πέρασαν στο υπόγειο. «Το στέκι είναι"/>
  </head>
  <body>
    <article>
      <h1>ΑΣΟΕΕ: Αντιεξουσιαστές ανακατέλαβαν το υπόγειο! «Το στέκι είναι δικό μας!»</h1>
      <address>
        <time datetime="2019-11-19T12:00:20+00:00">19 Nov 2019, 12:00</time>
      </address>
      <p>Ομάδες αντιεξουσιαστών επέστρεψαν στο υπόγειο της ΑΣΟΕΕ, εννέα ημέρες μετά την επιχείρηση της ΕΛ.ΑΣ. στους χώρους του πανεπιστημιακού ιδρύματος.</p>
      <p>Σύμφωνα με πληροφορίες, αντιεξουσιαστές έσπασαν την κλειδαριά που είχε τοποθετηθεί και πέρασαν στο υπόγειο. «Το στέκι είναι δικό μας», έγραψαν χαρακτηριστικά σε τοίχο του Οικονομικού Πανεπιστημίου. Το περιστατικό σημειώθηκε το μεσημέρι της περασμένης Δευτέρας, όταν υπάλληλοι άκουσαν θορύβους από το υπόγειο του πανεπιστημίου.</p>
      <p>Ανακοίνωση της ΑΣΟΕΕ: Το Πανεπιστήμιο λειτουργεί κανονικά<br/>«Με αφορμή σημερινά δημοσιεύματα που αναφέρουν ότι το Οικονομικό Πανεπιστήμιο Αθηνών τελεί υπό κατάληψη, σας γνωρίζουμε ότι το Πανεπιστήμιο λειτουργεί κανονικά» τονίζει με ανακοίνωσή του το Οικονομικό Πανεπιστήμιο Αθηνών.</p>
      <p>Υπενθυμίζεται ότι κατά την επιχείρηση της ΕΛ.ΑΣ. στην ΑΣΟΕΕ εντοπίστηκε ένα ολόκληρο επιχειρησιακό «στρατηγείο» για επιθέσεις. Κοντάρια, κουκούλες και πέτρες ήταν μερικά από τα ευρήματα των αστυνομικών αρχών. Την είδηση ότι αντιεξουσιαστές επέστρεψαν στο υπόγειο της ΑΣΟΕΕ επιβεβαιώνει και καθηγητής του Οικονομικού Πανεπιστημίου.</p>
    </article>
  </body>
</html>