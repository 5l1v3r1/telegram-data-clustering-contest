<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kpsscafe.com.tr/guncel-haberler/bir-gunde-turkce-yi-kaybettik-diyen-h103945.html"/>
    <meta property="og:site_name" content="KPSSCAFE"/>
    <meta property="article:published_time" content="2019-11-19T12:34:04+00:00"/>
    <meta property="og:title" content="''Bir günde Türkçe'yi kaybettik'' diyen Osmanlı torununa belgeli cevap"/>
    <meta property="og:description" content="Türk Tarih Kurumu eski Başkanı Yusuf Halaçoğlu, II. Abdülhamid'in torunu Kayıhan Osmanoğlu'nun hanedanlık talebi ve &quot;Bir günde Türkçeyi kaybettik&quot; açıklamasına belgeyle yanıt verdi."/>
  </head>
  <body>
    <article>
      <h1>''Bir günde Türkçe'yi kaybettik'' diyen Osmanlı torununa belgeli cevap</h1>
      <h2>Türk Tarih Kurumu eski Başkanı Yusuf Halaçoğlu, II. Abdülhamid'in torunu Kayıhan Osmanoğlu'nun hanedanlık talebi ve "Bir günde Türkçeyi kaybettik" açıklamasına belgeyle yanıt verdi.</h2>
      <address>
        <time datetime="2019-11-19T12:34:04+00:00">19 Nov 2019, 12:34</time>
      </address>
      <p>Sultan ikinci Abdülhamid'in dördüncü kuşak torunu olan <b>Abdülhamid Kayıhan Osmanoğlu</b>, yaptığı son açıklamada hanedanlık talebinde bulunmuş, padişah <b>Vahdeddin</b>'in kaçmadığını savunmuş ve harf inkılabıyla ilgili olarak "Bir günde Türkçemizi kaybettik" şeklinde konuşmuştu.</p>
      <p>Kayıhan Osmanoğlu, "Osmanlı ile ilgili lokantalar, kafeler var, işletmelerin arkalarında Osmanlı tuğraları asılı. Buna rağmen Osmanlı'nın torunlarını görmüyorlar. Bu vesile ile iade-i itibar verilmeli. Geç bile kalınmış bir şey ama bu hem ülkemiz için hem dünyada nasıl farklı hanedanlıklar varsa ülkemizde de olması gerektiğini düşünüyorum" ifadelerini kullanmıştı.</p>
      <p>
        <b>HALAÇOĞLU BELGEYLE CEVAP VERDİ</b>
      </p>
      <p>Türk Tarih Kurumu eski Başkanı Prof. Dr. Yusuf Halaçoğlu, Abdülhamid Kayıhan Osmanoğlu'nun iddialarına belgeyle yanıt verdi.</p>
      <p>Sosyal medya hesabından Vahdeddin'in İngiliz işgal komutanına yazdığı iltica mektubunu yayınlayan Halaçoğlu, şu ifadeleri kullandı:</p>
      <p>"Sultan Abdülhamid'in torunu Abdülhamid Kayıhan Osmanoğlu, hanedanlık istemiş ve bir günde Türkçemizi kaybettik demiş.Vahdeddin'nin de kaçmadığını,kanunla sürgün edildiğini söylemiş.Vahdeddin'in İngiliz işgal komutanına yazdığı iltica mektubu. Bunu okuyabildiğini de sanmıyorum ya!"</p>
      <figure>
        <img src="http://www.kpsscafe.com.tr/images/upload/iIMa.png"/>
      </figure>
      <figure>
        <a href="https://news.google.com/publications/CAAqKggKIiRDQklTRlFnTWFoRUtEMnR3YzNOallXWmxMbU52YlM1MGNpZ0FQAQ?hl=tr&amp;gl=TR&amp;ceid=TR%3Atr">
          <img src="http://www.kpsscafe.com.tr/images/upload/googlenewsABONEOL.png"/>
        </a>
      </figure>
      <p>
        <b>KPSSCAFE.COM.TR | ANKARA</b>
      </p>
    </article>
  </body>
</html>