<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportazinas.com/pec-cinas-laika-gutam-traumam-mirusi-gados-jauna-mma-cikstone/"/>
    <meta property="og:site_name" content="Sportazinas.com"/>
    <meta property="article:published_time" content="2019-11-19T12:26:55+00:00"/>
    <meta property="og:title" content="Pēc cīņas laikā gūtām traumām mirusi gados jauna MMA cīkstone"/>
    <meta property="og:description" content="Pēc cīņas laikā gūtām traumām mirusi jauktās cīņas mākslas (MMA) cīkstone Saīdeha Aletaha, kura startēja amatieru līmenī, ziņo britu medijs BBC."/>
  </head>
  <body>
    <article>
      <h1>Pēc cīņas laikā gūtām traumām mirusi gados jauna MMA cīkstone</h1>
      <address><time datetime="2019-11-19T12:26:55+00:00">19 Nov 2019, 12:26</time> by <a rel="author" href="https://www.sportazinas.com/author/sportazinas-com/" target="_blank">sportazinas.com</a></address>
      <p>Pēc cīņas laikā gūtām traumām mirusi jauktās cīņas mākslas (MMA) cīkstone Saīdeha Aletaha, kura startēja amatieru līmenī, ziņo britu medijs <a href="https://www.bbc.com/news/uk-england-hampshire-50468140">BBC</a>.</p>
      <p>26 gadus vecā Aletaha svētdien piedalījās “Fast and Furious Fight Series” (FFS) sacensībās Sauthemptonā. Viņa cīņas laikā noģība no gūtajām galvas traumām, bet uzreiz tika nogādāta slimnīcā, kur gan sportistes dzīvību neizdevās glābt.</p>
      <p>Hempšīras policija ir sākusi lietas izmeklēšanu. Sacensību organizatori gan norādīja, ka viņi bija sagatavojuši maksimāli drošu sacensību vidu ar medicīnas personālu, kā arī atzina, ka sportistiem parasti ir jābūt gataviem gūt traumas, bet šādas lietas cīņu laikā “99,9% gadījumu” nenotiek.</p>
      <p>Šogad cīņu laikā bojā gājuši jau vairāki cīkstoņi – 27 gadus vecais amerikānis <a href="https://www.sportazinas.com/amerikanu-bokseris-miris-pec-nokauta-ringa/">Patriks Dejs</a>, 23 gadus vecais <a href="https://www.sportazinas.com/tragiska-nedela-sporta-miris-vel-viens-profesionals-bokseris/">Hugo Santiljans</a> un 28 gadus vecais <a href="https://www.sportazinas.com/tragedija-pec-cina-gutajam-traumam-mirst-krievu-bokseris/">Maksims Dadaševs</a>. Visi trīs cīkstoņi, atšķirībā no Aletahas, cīnījās profesionālā līmenī.</p>
    </article>
  </body>
</html>