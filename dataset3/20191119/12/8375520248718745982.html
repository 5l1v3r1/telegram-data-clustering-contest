<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/prokuratura-vikrila-zemelnih-shahrajiv-yaki-vkrali-dilyanku-vartistyu-14-mln-grn-640924.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T12:10:38+00:00"/>
    <meta property="og:title" content="Прокуратура викрила «земельних» шахраїв, які вкрали ділянку вартістю 14 млн грн"/>
    <meta property="og:description" content="Прокуратура намагається через суд повернути земельную ділянку у комунальну власність"/>
  </head>
  <body>
    <article>
      <h1>Прокуратура викрила «земельних» шахраїв, які вкрали ділянку вартістю 14 млн грн</h1>
      <address>
        <time datetime="2019-11-19T12:10:38+00:00">19 Nov 2019, 12:10</time>
      </address>
      <h4>Прокуратура намагається через суд повернути земельную ділянку у комунальну власність</h4>
      <p>Київська місцева прокуратура №10 вимагає повернути у комунальну власність земельну ділянку вартістю понад 14 млн гривень у Голосіївському районі міста, яку незаконно привласнили шахраї.</p>
      <p>Про це <a href="https://www.facebook.com/kyiv.gp.gov.ua/">повідомляє</a> пресслужба столичної прокуратури.</p>
      <p>Згідно з матеріалами кримінального провадження, у 2018 році зловмисники на підставі підробленого державного акту зареєстрували право власності на вказану земельну ділянку за третьою особою.</p>
      <p>Згодом, незважаючи на скасування незаконного рішення про державну реєстрацію права власності, зловмисники знову переоформили на себе земельну ділянку, використавши при цьому підроблені документи.</p>
      <p>Зважаючи на те, що Київською міською радою рішення про відчуження земельної ділянки не приймалося, місцева прокуратура звернулась до Голосіївського районного суду Києва з вимогою скасувати рішення про державну реєстрацію права власності, визнати недійсними договори купівлі-продажу та договору іпотеки земельної ділянки.</p>
      <p>Крім того, до суду скеровані обвинувальні акти відносно двох осіб, причетних до шахрайської оборудки із цим майном. Дії зловмисників кваліфіковані за ч. 4 ст. 190 (шахрайство) та за ч. 4 ст. 358 (підроблення документів) КК України.</p>
      <p>Раніше Київською місцевою прокуратурою №10 скеровано до Шевченківського районного суду обвинувальний акт щодо уродженця Києва, який <a href="https://glavcom.ua/kyiv/news/u-kijevi-suditimut-aferista-yakiy-zavolodiv-elitnoyu-neruhomistyu--638644.html">за попередньою змовою з іншими особами у шахрайських спосіб заволодів земельною ділянкою по вул. Добровольчих батальйонів на Печерську площею 0,1 га та вартістю майже 15 млн грн.</a></p>
      <related>
        <a href="https://glavcom.ua/kyiv/news/shahraji-zavolodili-neruhomistyu-vtb-banku-na-96-mln-grn-640739.html"/>
        <a href="https://glavcom.ua/kyiv/news/pid-kijevom-policiya-vikrila-aferista-zabudovnika-640676.html"/>
        <a href="https://glavcom.ua/kyiv/news/u-kijevi-suditimut-aferista-yakiy-zavolodiv-elitnoyu-neruhomistyu--638644.html"/>
      </related>
    </article>
  </body>
</html>