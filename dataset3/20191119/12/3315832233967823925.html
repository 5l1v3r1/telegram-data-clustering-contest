<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/e85671597d8b5876/un-fost-deputat-pd-numit-de-dodon-in-functia-de-consilier-prezidential-in-domeniul-social.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-19T12:51:00+00:00"/>
    <meta property="og:title" content="Un fost deputat PD, numit de Dodon în funcția de consilier prezidențial în domeniul social"/>
    <meta property="og:description" content="Fostul deputat PD, Galina Balmoș, a fost numită în funcția de consilier prezidențial în domeniul social."/>
  </head>
  <body>
    <article>
      <h1>Un fost deputat PD, numit de Dodon în funcția de consilier prezidențial în domeniul social</h1>
      <address><time datetime="2019-11-19T12:51:00+00:00">19 Nov 2019, 12:51</time> by <a rel="author">Jurnal.md</a></address>
      <p>
        <b>Fostul deputat PD, Galina Balmoș, a fost numită în funcția de consilier prezidențial în domeniul social.</b>
      </p>
      <p>Un decret în acest sens a fost semnat astăzi de președintele Igor Dodon.</p>
      <p>„Țin să menționez că am activat împreună cu doamna Balmoș în guvernul Tarlev și în guvernul Greceanâi, în anii 2007-2009, ea deținând funcția de ministru al protecției sociale, familiei și copilului. Sunt convins că Galina Balmoș dispune de experiența necesară pentru a continua implementarea politicilor sociale eficiente întru binele cetățenilor și stabilirea unei conlucrări productive cu ministerul de profil”, a comentat Dodon.</p>
      <p>Precizăm că Galina Balmoș a fost aleasă deputat în Parlament pe listele PCRM. În 2017, ea a făcut parte din grupul transfugilor care au aderat la PD.</p>
    </article>
  </body>
</html>