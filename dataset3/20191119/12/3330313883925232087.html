<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904341/betere-tijden-voor-psv-tweetal-lijkt-op-tijd-fit-voor-clash-met-heerenveen.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-19T12:15:00+00:00"/>
    <meta property="og:title" content="PSV-supporters kunnen opgelucht ademhalen, tweetal traint weer volop mee"/>
    <meta property="og:description" content="Goed nieuws voor iedereen die PSV een warm hart toedraagt. De Eindhovenaren kunnen komend weekend hoogstwaarschijnlijk weer beschikken over Steven Bergwijn en Donyell Malen. Het tweetal trainde op dinsdag de gehele training mee met PSV. Dat meldt clubwatcher Rik Elfrink dinsdag op Twitter. PSV werkte dinsdagochtend een open training af en het tweetal trainde de gehele sessie mee. Het is dus aannemelijk dat beide aanvallers de komende wedstrijd weer acte de présence geven wanneer PSV het in eigen huis opneemt tegen SC Heerenveen. Van Bommel wijst naar Malen en Bergwijn: &quot;Het is volledig verklaarbaar&quot; Opsteker voor PSV: Malen en Bergwijn verschijnen op trainingsveld"/>
  </head>
  <body>
    <article>
      <h1>PSV-supporters kunnen opgelucht ademhalen, tweetal traint weer volop mee</h1>
      <address>
        <time datetime="2019-11-19T12:15:00+00:00">19 Nov 2019, 12:15</time>
      </address>
      <p>
        <b>Goed nieuws voor iedereen die PSV een warm hart toedraagt. De Eindhovenaren kunnen komend weekend hoogstwaarschijnlijk weer beschikken over Steven Bergwijn en Donyell Malen. Het tweetal trainde op dinsdag de gehele training mee met PSV.</b>
      </p>
      <p>Dat meldt clubwatcher Rik Elfrink dinsdag op Twitter. PSV werkte dinsdagochtend een open training af en het tweetal trainde de gehele sessie mee. Het is dus aannemelijk dat beide aanvallers de komende wedstrijd weer acte de présence geven wanneer PSV het in eigen huis opneemt tegen SC Heerenveen.</p>
      <p>De terugkomst van het tweetal is meer dan welkom voor de selectie van Mark van Bommel. Malen speelde voor het laatst mee tegen FC Utrecht (3-0 nederlaag), terwijl Bergwijn geblesseerd raakte tijdens de Europa League-wedstrijd met LASK Linz (0-0). De ploeg van coach Mark van Bommel speelde vervolgens gelijk tegen Sparta (2-2) en verloor de overige drie duels met AZ (4-0), LASK Linz (4-1) en Willem II (2-1). Van Bommel verwees vervolgens naar de absentie van het tweetal. "Als je je twee beste spelers mist... Haal Neymar en Mbappé weg, haal Messi en Suárez weg. Ja...", sprak hij destijds tegenover <i>FOX Sports</i>.</p>
      <figure>
        <iframe data-src="https://twitter.com/RikElfrink/status/1196746898251681793?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Lees meer</h4>
        <a href="https://www.voetbalprimeur.nl/nieuws/903250/van-bommel-verklaarbaar-haal-neymar-en-mbapp-weg-haal-messi-en-su-rez-weg-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/903494/opsteker-voor-psv-malen-en-bergwijn-verschijnen-op-trainingsveld.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>