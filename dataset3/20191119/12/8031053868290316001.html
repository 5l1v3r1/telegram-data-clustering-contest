<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%83%ce%b5-%ce%b4%cf%8d%ce%bf-%cf%83%cf%84%ce%ac%ce%b4%ce%b9%ce%b1-%ce%b8%ce%b1-%ce%be%ce%b1%ce%bd%ce%b1%ce%b5%ce%ba%cf%80%ce%ad%ce%bc%cf%88%ce%b5%ce%b9-%cf%84%ce%bf-mega.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-19T12:15:56+00:00"/>
    <meta property="og:title" content="Σε δύο στάδια θα ξαναεκπέμψει το Mega"/>
    <meta property="og:description" content="Η απόκτηση της ταινιοθήκης και του σήματος του Mega από τον εφοπλιστή Βαγγέλη Μαρινάκη άλλαξε άρδην το τηλεοπτικό σκηνικό."/>
  </head>
  <body>
    <article>
      <h1>Σε δύο στάδια θα ξαναεκπέμψει το Mega</h1>
      <address>
        <time datetime="2019-11-19T12:15:56+00:00">19 Nov 2019, 12:15</time>
      </address>
      <p>Η απόκτηση της ταινιοθήκης και του σήματος του Mega από τον εφοπλιστή Βαγγέλη Μαρινάκη άλλαξε άρδην το τηλεοπτικό σκηνικό.</p>
      <p>
        <b>Την στιγμή που μετρούσαμε αντίστροφα για την πρεμιέρα του One μέσω της Digea τα σχέδια της Alter Ego διαφοροποιήθηκαν. Το κανάλι που θα βγει στον «αέρα» – το Mega – θα κάνει πρεμιέρα τον Ιανουάριο του 2020.</b>
      </p>
      <p>Η ακριβής ημερομηνία της πρεμιέρας δεν έχει γίνει γνωστή ακόμη αφού μένουν να διευθετηθούν οι λεπτομέρειες για τη μεταβίβαση των περιουσιακών στοιχείων του Mega.</p>
      <p>Όπως αναφέρει η Real Νews, οι υπεύθυνοι σχεδιάζουν το λανσάρισμα του καναλιού σε δύο φάσεις.</p>
      <p>Η πρώτη αφορά ασφαλώς το πρόγραμμα που θα βγει στις οθόνες μας τους πρώτους μήνες.</p>
      <p>Σύμφωνα με το σχετικό δημοσίευμα στο πρώτο στάδιο το Mega θα περιοριστεί στην χρήση του ονόματος του καναλιού.</p>
      <p>Θα υπάρχουν βεβαίως και γενναίες δόσεις επαναλήψεων από τις σειρές που αγάπησε το τηλεοπτικό κοινό. Ήδη ο Γιώργος Καπουτζίδης έδωσε τα χέρια με το κανάλι για την επανάληψη των σειρών που είχε υπογράψει για το Mega.</p>
      <p>Το δεύτερο στάδιο αφορά την επόμενη σεζόν τον Σεπτέμβριο. Σύμφωνα με τη Real υπήρξε μία αλλαγή στη φιλοσοφία αφού η ψυχαγωγία θα υπερισχύει σε σχέση με την ενημέρωση. Στο πρόγραμμα θα υπάρχουν και τηλεπαιχνίδια, εκτός από σειρές αλλά ψυχαγωγικές εκπομπές.</p>
      <p>Σημειώνεται ότι επικεφαλής διαχείρισης του προγράμματος έχει αναλάβει ο Πέτρος Μπούτος, σημαντικό στέλεχος του παλαιού Mega.</p>
      <p>Το στέλεχος που υπήρξε διευθυντής προγράμματος του καναλιού έχει αναλάβει να λύσει και τον… γόρδιο δεσμό των δικαιωμάτων των σειρών.</p>
    </article>
  </body>
</html>