<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kpsscafe.com.tr/dunya/pedofili-rezaleti-ifsa-oldu-180-magdur-cocuk-var-h103944.html"/>
    <meta property="og:site_name" content="KPSSCAFE"/>
    <meta property="article:published_time" content="2019-11-19T12:28:45+00:00"/>
    <meta property="og:title" content="Pedofili rezaleti ifşa oldu! 180 mağdur çocuk var!"/>
    <meta property="og:description" content="Fransa'da bir cerrahın otuz yıldır yüzlerce çocuğa cinsel istismarda bulunduğu ortaya çıktı. Bazı cinsel istismar vakalarının hastalar aneztezi etkisindeyken yapıldığı belirlenirken, olay Fransa'da 'ülkenin en büyük pedofili skandalı' olarak anılıyor."/>
  </head>
  <body>
    <article>
      <h1>Pedofili rezaleti ifşa oldu! 180 mağdur çocuk var!</h1>
      <h2>Fransa'da bir cerrahın otuz yıldır yüzlerce çocuğa cinsel istismarda bulunduğu ortaya çıktı. Bazı cinsel istismar vakalarının hastalar aneztezi etkisindeyken yapıldığı belirlenirken, olay Fransa'da 'ülkenin en büyük pedofili skandalı' olarak anılıyor.</h2>
      <address>
        <time datetime="2019-11-19T12:28:45+00:00">19 Nov 2019, 12:28</time>
      </address>
      <p>Fransa'nın Jonzac bölgesinden olan Joël Le Scouarnec isimli 68 yaşındaki Gastroenteroloji <b>cerrah</b>ının meslek hayatına başladığından beri, 250'den fazla çocuğu taciz ettiği, bazılarına da tecavüz ettiği ortaya çıktı.</p>
      <p><b>Cinsel istismar</b>ların çoğunun hastalar anestezi etkisindeyken gerçekleştiği belirlendi.</p>
      <p>Cumhuriyet Başsavcısı Laurent Zuchowicz, olaya ilişkin 250 potansiyel mağdurun tespit edildiği ve 184 kişinin şikayette bulunmayı planladığı açıkladı. Zuchowicz, polisin bu kişilerden 209'unun ifadesine başvurduğunu belirtti.</p>
      <p>
        <b>6 yaşındaki bir kızın şikayetiyle ortaya çıkmış</b>
      </p>
      <p>Sputnik'in Le Parisien'den aktardığı habere göre, Scouarnec iki sene önce altı yaşındaki bir kızın tecavüze uğradığını söylemesi üzerine tutuklandı.</p>
      <p>Cerrahın evinde yapılan aramada ise <b>çocuk</b> pornoları ve çocuk ameliyatlarını 'seks sahneleri' gibi anlatan günlükler bulundu.</p>
      <p>The Sun'da yer alan haberde ise cerrahın 2005'de pornografik çocuk fotoğrafları bulundurmakla suçlandığı ancak 2017'de tutuklanana kadar hastanede görev yapmaya devam ettiği belirtiliyor.</p>
      <p>
        <b>Avukatı 'saf <b>fantezi</b>ler' dedi</b>
      </p>
      <p>Scouarnec'in avukatı Francesca Satta, AFP'ye yaptığı açıklamada günlüklerin 'saf fanteziler' içerdiğini söyledi ancak cerrahın bazı çocukları taciz ettiğini kabul etti.</p>
      <p>Scouarnec, 2020 Mart'ında yargılanmaya başlayacak.</p>
      <figure>
        <a href="https://news.google.com/publications/CAAqKggKIiRDQklTRlFnTWFoRUtEMnR3YzNOallXWmxMbU52YlM1MGNpZ0FQAQ?hl=tr&amp;gl=TR&amp;ceid=TR%3Atr">
          <img src="http://www.kpsscafe.com.tr/images/upload/googlenewsABONEOL.png"/>
        </a>
      </figure>
      <p>
        <b>KPSSCAFE.COM.TR | ANKARA</b>
      </p>
    </article>
  </body>
</html>