<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=959058"/>
    <meta property="og:site_name" content="Andhrajyothy"/>
    <meta property="article:published_time" content="2019-11-19T12:37:03+00:00"/>
    <meta property="og:title" content="శశికళ జైలు నుంచి బయటికొస్తే ఏ పార్టీకి సారథ్యం వహిస్తారో!?"/>
    <meta property="og:description" content="ADVT"/>
  </head>
  <body>
    <article>
      <h1>శశికళ జైలు నుంచి బయటికొస్తే ఏ పార్టీకి సారథ్యం వహిస్తారో!?</h1>
      <address>
        <time datetime="2019-11-19T12:37:03+00:00">19 Nov 2019, 12:37</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>చెన్నై: </b>అన్నాడీఎం కేకు ప్రత్యామ్నాయం మేమే.. ‘స్లీపర్‌ సెల్‌’ ఎమ్మెల్యేలు మా వైపే.. అన్నాడీఎంకే నిజమైన కార్య కర్తలు మా వెంటే.. అమ్మా మక్కల్‌ మున్నేట్ర కళగం (ఏఎంఎంకే) ఆవిర్భావం నుంచి పదే పదే చెబుతూ వచ్చిన మాటలు. అంతేనా, అధికారం చేపట్టి దివంగత ముఖ్యమంత్రులు ఎంజీఆర్‌, జయ లలితలు ఆశించిన ప్రజాపాలన అంది స్తామన్నారు. అయితే నాటి ఉత్సాహం, మాటల్లో పదును రెండూ తగ్గిపోయాయి. ఏఎంఎంకే ఆశలన్నీ తారుమారయ్యే సూచనలు కన్పిస్తున్నాయి. ఆ పార్టీ నుంచి ఇప్పటికే పలువురు సీనియర్‌ నేతలు, కార్యకర్తలు అధికార అన్నాడీఎంకే, ప్రతిపక్ష డీఎంకే పార్టీలకు వలస వెళ్లడంతో ఏఎంఎంకే గుడారం సగానికి పైగా ఖాళీ అయింది. ఈ నేపథ్యంలో, రానున్న స్థానిక సంస్థల ఎన్నికల్లో ఆ పార్టీ పోటీచేస్తుందా? అనే సందేహం కార్యకర్తలను వెంటాడుతోంది. దివంగత ముఖ్య మంత్రి జయలలిత మరణానంతరం అన్నాడీఎంకేలో పలు ఆసక్తికరమైన పరిణామాలు చోటుచేసు కున్నాయి. జయ అనారోగ్యం, మరణానంతరం పరిణామాలతో ముఖ్యమంత్రిగా ఒ.పన్నీర్‌సెల్వం రాత్రికిరాత్రే ప్రమాణం చేశారు. తదనంతరం అన్నా డీఎంకే ప్రధానకార్యదర్శిగా బాధ్యతలు స్వీకరిం చాలని జయలలిత స్నేహితురాలు శశికళను ఎడప్పాడి, పళనిస్వామి, మధుసూదన్‌ సహా పలువురు నేతలు బతిమాలడంతో ఆమె అంగీకరించారు. దాంతో ‘అమ్మ’ బదులు ‘చిన్నమ్మ’ పార్టీలో మారుమ్రోగింది. ఆపై శశికళ సీఎం పీఠంలో కూర్చునేందుకు పావులు కదపడంతో పన్నీర్‌సెల్వం తిరుగుబాటు జెండా ఎగురవేశారు. దీంతో, ఎమ్మెల్యే లను కాపాడుకొనేందుకు కూవత్తూర్‌ ఎస్టేట్‌ డ్రామా కొనసాగింది. ఈ తతంగం శశికళ కనుసన్నల్లో జరుగగా టీటీవీ దినకరన్‌ ముందుండి నడిపారన్నది అందరికీ తెలిసిన విషయమే. అనంతరం జరిగిన పరిణామాలతో ఎడప్పాడి పళనిస్వామి ముఖ్య మంత్రిగా బాధ్యతలు చేపట్టగా, ఓపీఎస్‌ వెంట 11 మంది ఎమ్మెలు, పలువరు రాజ్యసభ సభ్యులు అండగా ఉన్నారు.</p>
      <p> </p>
      <p>
        <b>ఉత్కంఠరేపిన ఆర్‌కే నగర్‌</b>
      </p>
      <p>జయలలిత మరణంతో ఆమె ప్రాతినిధ్యం వహిం చిన ఆర్‌కే నగర్‌కు ఉప ఎన్నిక జరుగగా అన్నా డీఎంకే అభ్యర్థిగా టీటీవీ దినకరన్‌ బరిలో నిలిచారు. ఈ ఎన్నికల్లో ఓటర్లకు నగదు బట్వాడా చేస్తున్నారనే ఆరోపణలతో ఉప ఎన్నిక వాయిదాపడింది. అదే సమయంలో అక్రమాస్తుల కేసులో శశికళ జైలుకెళ్ల డంతో పార్టీలో శరవేగంగా మార్పులు చోటుచేసు కున్నాయి. తిరుగుబాటు జెండా ఎగురవేసిన ఓపీఎస్‌, సీఎం ఈపీఎస్‌లు చేతులు కలపడం, ఓపీఎస్‌కు ఉప ముఖ్యమంత్రి పదవి కట్టబెట్టడం, పార్టీ సర్వసభ్య సమావేశం నిర్వహించి, శశికళ, దినకరన్‌ బహిష్కరించడం చకచకా జరిగిపో యాయి. అనంతరం జరిగిన ఉప ఎన్నికల్లో ఇండి పెండెంట్‌ అభ్యర్ధిగా (టోపీ గుర్తు) పోటీచేసిన దినకరన్‌ భారీ మెజార్టీతో గెలిచి అటు అధికార అన్నాడీఎంకే, ఇటు ప్రతిపక్ష డీఎంకేను ఖంగు తిని పించారు. దీంతో, అధికార అన్నాడీఎంకే పతనం తప్పదని అందరూ భావించారు.</p>
      <p> </p>
      <p>
        <b>ఇతర పార్టీల్లోకి జంపింగ్‌లు</b>
      </p>
      <p>దినకరన్‌కు మద్దతు తెలిపిన 18 మంది ఎమ్మెల్యే లపై స్పీకర్‌ వేటువేయడం, స్పీకర్‌ నిర్ణయాన్ని వ్యతిరేకిస్తూ వారు సుప్రీంకోర్టును ఆశ్రయించినా ఫలితం దక్కలేదు. దీంతో, ఆ స్థానాలకు ఉప ఎన్నికల నోటిఫికేషన్‌ వెలువడింది. దీంతో, టీటీవీ అమ్మా మక్కల్‌ మున్నేట్ర కళగం (ఏఎంఎంకే) పేరిట పార్టీని స్ధాపించారు. తొలుత ప్రధాన కార్యదర్శి పదవిని ఖాళీగా ఉంచి ఉప ప్రధాన కార్యదర్శి పదవిని ఆయన చేపట్టారు. అనంతరం ఏఎంఎంకే తరపున ‘కుక్కర్‌’ గుర్తుపై ఉప ఎన్నికల్లో పోటీచేసిన ఆ పార్టీ అభ్యర్ధులు పరాజయాన్ని చవిచూశారు. అదే సమయంలో ఇటీవల జరిగిన లోక్‌సభ ఎన్నికల్లోను ఆ పార్టీకి ఎదురుదెబ్బ తగిలింది. ఉప ఎన్నికల సమయంలోనే దినకరన్‌ మద్దతుదారుడైన మాజీ మంత్రి సెంథిల్‌ బాలాజీ పార్టీని వీడి డీఎంకేలో చేరి ఉప ఎన్నికల్లో పోటీచేసి గెలుపొందారు. అనంతరం దినకరన్‌కు కుడి భుజంగా ఉంటూ వచ్చిన తంగ తమిళ్‌సెల్వన్‌ కూడా లోక్‌సభ ఎన్నికల్లో ఓటమి చవిచూసి పార్టీని వీడి డీఎంకే తీర్థం పుచ్చుకున్నారు. అనంతరం పలువురు జిల్లా కార్యకర్తలు, ద్వితీయ శ్రేణి నేతలు మళ్లీ అన్నాడీఎంకే గూటికి చేరారు. ఈ నేఫథ్యంలో, శశికళకు నమ్మినబంటుగా ఉంటూ వచ్చిన కర్ణాటక ఏఎంఎంకే నేత పుహళేంది కూడా దినకరన్‌ ఏక చత్రాధిపత్యాన్ని తీవ్రంగా వ్యతిరేకించి ఆ పార్టీ నుంచి వైదొలిగారు. ప్రస్తుతం ఆ పార్టీలో నేతలు, కార్యకర్తలు అన్నాడీఎంకే తీర్థం పుచ్చుకుంటున్నారు.</p>
      <p> </p>
      <p>
        <b>శశికళ సీరియస్‌!</b>
      </p>
      <p>
        <b>టీటీవీ దినకరన్‌ వైఖరిపై శశికళ తీవ్ర ఆగ్రహంతో ఉన్నారని, బెంగుళూరు పరప్పన అగ్ర హారంలో ఉన్న శశికళను కలుసుకున్న దినకరన్‌ను ఆమె హెచ్చరించినట్టు తెలుస్తోంది. అలాగే, బెయిలుపై శశికళ వెలుపలికి వస్తే ఏఎంఎంకే సారథ్యం చేపడతారా లేక దినకరన్‌ను పక్కనబెట్టి అన్నాడీఎంకేకు వెళతారా అనే సందేహాలు వ్యక్త మవుతున్నాయి. శశికళ నమ్మినబంటు పుహళేంది ఏఎంఎంకేను వీడడం వెనుక ఆమె సలహా కూడా తీసుకొని ఉండవచ్చని పార్టీ వర్గాలు అనుమానం వ్యక్తం చేస్తున్నాయి. ఈ నేపథ్యంలో, స్థానిక ఎన్ని కల్లో పోటీచేయాలా? వద్దా? అనే విషయాన్ని చర్చించేందుకు ఈ నెల 25న తిరుచ్చిలో దినకరన్‌ ఆధ్వర్యంలో సమావేశం జరుగనుంది. ఈ ఎన్నిక ల్లోను ఓటమి పాలైనా లేదా పోటీ చేయకున్నా ఏఎంఎంకే కథ ముగిసినట్టేనని రాజకీయ విశ్లేషకులు అభిప్రాయపడుతున్నారు.</b>
      </p>
    </article>
  </body>
</html>