<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204632-sumarnij-obem-it-industriyi-v-harkovi-u-2018-roci-dosyag-962-mln-grn"/>
    <meta property="og:site_name" content="Mind UA"/>
    <meta property="article:published_time" content="2019-11-19T12:33:00+00:00"/>
    <meta property="og:title" content="Сумарний об'єм IT індустрії в Харкові у 2018 році досяг 962 млн грн"/>
    <meta property="og:description" content="Загалом 67% українських ІТ-фахівців живе в Києві, Харкові та Львові"/>
  </head>
  <body>
    <article>
      <h1>Сумарний об'єм IT індустрії в Харкові у 2018 році досяг 962 млн грн</h1>
      <h2>Загалом 67% українських ІТ-фахівців живе в Києві, Харкові та Львові</h2>
      <address>
        <time datetime="2019-11-19T12:33:00+00:00">19 Nov 2019, 12:33</time>
      </address>
      <p>IT індустрія в Харкові зросла на 24%, а її сумарний об'єм досяг 962 млн грн у 2018 році, забезпечивши зростання на рівні 20% та налічує майже 480 сервісних та продуктових компаній, а кількість фахівців подолала позначку у 31 000 осіб. Про це йдеться у прес-релізі Харківського IT-Кластеру.</p>
      <p>Згідно з результатами дослідження IT галузі регіону Kharkiv IT-Research 2.0, особливістю локації є велика кількість малих та середніх компаній, таких як, наприклад, Altexsoft, CodeIT чи INSART, які працюють в регіоні разом з гігантами індустрії NIX, Softserve, Sigma Software чи EPAM.</p>
      <p>Основними ринками експорту IT послуг як і раніше є США (74%) та країни Європейського Союзу (19%). Цього року серед компаній, що прийняли участь у дослідженні, переважають ІТ послуги для страхування, медицини та освіти. E-commerce, розробка розважальних програм та ігор, послуг для подорожей, банкінгу та фінтех-сервісів є вже традиційно сильними сторонами харківських ІТ компаній.</p>
      <p>Середній дохід харківського IT-спеціаліста складає $2075. У 2018 році харківські IT-компанії сплатили 6,4 млрд грн податків до бюджету країни (+28%),  у порівнянні з минулорічним показником у 5 млрд грн, з яких 45% пішли до місцевого бюджету. </p>
      <p>Базуючись на макроекономічному аналізі IT галузі регіону, PwC оновив прогноз динаміки росту індустрії, згідно із яким, за сприятливих умов для бізнесу та незмінних податкових ставок, до 2025 року податкові виплати зростуть майже втричі.</p>
      <p>Попит на експертів у галузі інформаційних технологій у 2019 році також перевищує  пропозицію – потреба компаній у спеціалістах у півтора рази перевищує кількість випускників (харківські університети щороку випускають понад  2 000 молодих спеціалістів тільки за профільними спеціальностями). Тому набирає обертів неформальна освіта, а також корпоративні навчальні центри всередині компаній, що готові інвестувати в підготовку молоді.</p>
      <p>За <a href="https://tech.informator.ua/2019/09/07/it-dnipro-conference-zakonodatelnoe-razvitie-sfery-i-analitika-it-industrii-dnepra/">даними</a> IT Dnipro Research в цілому, в Дніпрі і регіоні спостерігається позитивна динаміка зростання, оскільки на даний момент кількість IT компаній становить 378, що в два рази більше, ніж 2 роки тому. З них 92% розташовані в місті Дніпро і 8% в регіонах. 97% компаній – це малі та середні, а 3% – великі. Причому, третина IT фахівців працюють саме в великих компаніях.</p>
      <p>За 2 роки кількість фахівців зросла з 9 000 до 16 000 осіб. Це 10-11% ринку України. З них 24,6% працюють за трудовими договорами, а по ФОП 72,8%. Зате негативна динаміка спостерігається в частці ринку, представленої фахівцями рівня Senior, яка знизилася з 35% до 27,9%.</p>
      <p>Молоді фахівці мають кваліфікацію бакалавра, спеціаліста, магістра, яку надають 11 ВНЗ міста. Середній вік в сфері – 29 років. Цікавий момент, 68% з них мають досвід в галузі від 3 до 5 років. При цьому майже третина фахівців змінили місце роботи протягом року. Середній дохід IT фахівця в регіоні становить $ 1650, що робить локацію привабливою, приріст склав 18%.</p>
      <p>В той же час 67% українських ІТ-фахівців живе в Києві, Харкові та Львові. За даними Stack Overflow, в Києві налічується близько 68 500 розробників ПЗ. Всі великі українські ІТ-компанії, в тому числі GlobalLogic, Ciklum, SoftServe, Epam, N-iX та багато інших, мають великі центри розробки в Києві.</p>
      <p>Нагадаємо: за даними GlobalLogic зростання українського ІТ-ринку в 2019 році <a href="https://mind.ua/news/20202672-ukrayinskij-it-rinok-viroste-na-30-do-kincya-2019-roku-globallogic">може скласти близько 30%</a>.</p>
      <related>
        <h4>Також читайте</h4>
        <a href="https://mind.ua/news/20204698-speed-tram-na-troeshchinu-mozhut-zapustiti-cherez-dva-tri-roki-bahmatov"/>
        <a href="https://mind.ua/news/20204687-anglijska-kompaniya-prezentuvala-elektrolitak-dlya-peregoniv-majbutnogo"/>
        <a href="https://mind.ua/news/20204685-u-kievi-z-yavlyatsya-okremi-stoyanki-dlya-taksi"/>
      </related>
    </article>
  </body>
</html>