<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/primorska/goriska/v-soboto-vseslovenska-prostovoljna-akcija-pogozdov"/>
    <meta property="og:site_name" content="Primorske novice"/>
    <meta property="article:published_time" content="2019-11-19T12:59:10+00:00"/>
    <meta property="og:title" content="V soboto vseslovenska prostovoljna akcija pogozdovanja na Cerju"/>
    <meta property="og:description" content="V sklopu kampanje Drevo za Cerje so organizatorji v poldrugem mesecu zbrali že več kot 900 sadik avtohtonih dreves hrasta, javorja, skorša, breka in črnega bora, ki jih bodo 23. novembra s prostovoljci zasadili na Cerju."/>
  </head>
  <body>
    <article>
      <h1>V soboto vseslovenska prostovoljna akcija pogozdovanja na Cerju</h1>
      <address><time datetime="2019-11-19T12:59:10+00:00">19 Nov 2019, 12:59</time> by <a rel="author">Spletno Uredništvo</a></address>
      <p>
        <b>V sklopu kampanje Drevo za Cerje so organizatorji v poldrugem mesecu zbrali že več kot 900 sadik avtohtonih dreves hrasta, javorja, skorša, breka in črnega bora, ki jih bodo 23. novembra s prostovoljci zasadili na Cerju.</b>
      </p>
      <figure>
        <img src="https://static.primorske.si/foto/highres/gnweb/720355_266-cerje.jpg"/>
        <figcaption>V prvi fazi saditve bodo pogozdovali ožje območje okrog Pomnika Miru na Cerju. Foto: Alenka Ožbot</figcaption>
      </figure>
      <p><b>CERJE</b> &gt; Avgustovski požar na Cerju je prizadel skoraj 100 hektarjev gozda, ki je v celoti del zaščitenega območja Nature 2000 in Parka miru z bogato naravno, kulturno in zgodovinsko dediščino Slovencev.</p>
      <p>Akciji Drevo za Cerje se je pridružilo že 271 posameznikov in 29 podjetji iz Slovenije in tujine, ki so darovali drevesa.</p>
      <p>Še pred zimo pa želijo doniranim drevesom pokloniti nov dom v Drevoredu hvaležnosti in vsaj delno pogozditi širše območje Cerja. V prvi fazi saditve bodo sicer pogozdovali ožje območje okrog Pomnika Miru na Cerju.</p>
      <p>Prostovoljna akcija se bo začela v soboto ob 9. uri, k sodelovanju pa vabijo prostovoljce. Prijave zbirajo do jutri na elektronskem naslovu: info@drevozacerje.si.</p>
    </article>
  </body>
</html>