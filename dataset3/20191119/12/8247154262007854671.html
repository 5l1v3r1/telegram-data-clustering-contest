<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/u-meriyi-kremenchuka-rozpodilyali-groshi-na-kvartiri-dopovnyuietsya"/>
    <meta property="og:site_name" content="Кременчугская газета"/>
    <meta property="article:published_time" content="2019-11-19T12:55:00+00:00"/>
    <meta property="og:title" content="У мерії Кременчука розподіляли гроші на квартири (Доповнюється)"/>
    <meta property="og:description" content="Суми відшкодування різні. Сьогодні у міськвиконкомі Кременчука проходило засідання тимчасових комісій, на яких розглядали питання розподілу грошей в рамках державної субвенції, що надійшли в Кременчук."/>
  </head>
  <body>
    <article>
      <h1>У мерії Кременчука розподіляли гроші на квартири (Доповнюється)</h1>
      <address>
        <time datetime="2019-11-19T12:55:00+00:00">19 Nov 2019, 12:55</time>
      </address>
      <p>
        <b>Суми відшкодування різні.</b>
      </p>
      <p>Сьогодні у міськвиконкомі Кременчука проходило засідання тимчасових комісій, на яких розглядали питання розподілу грошей в рамках державної субвенції, що надійшли в Кременчук.</p>
      <p>Зокрема, на засіданні комісії затвердили виділення грошових компенсацій серед кременчужан.</p>
      <p>В межах 400 тисяч гривень отримали діти-сироти, які мають право на придбання житла.</p>
      <p>Напередодні Кременчук отримав державну субвенцію в загальній сумі 1 млн 633 тис 80 грн, що мають цільове призначення та спрямовуються на придбання власного житла особам із числа дітей-сиріт і дітей, позбавлених батьківського піклування віком до 23 років. Розмір грошової компенсації на кожного учасника державної програми відповідно до формульних розрахунків становить 408 тис 270 грн. Ці кошти перераховуватимуться на особисті рахунки громадян, які ними будуть спрямовуватися на придбання власного житла.</p>
      <p>Також кошти в межах 775 тисяч гривень будуть у розпорядженні кременчужанина, який має статус інваліда та отримав поранення на території іншої держави.</p>
      <p>Окрім кошти в межах 775 тис грн отримає кременчужанин, який став інвалідом внаслідок участі в антитерористичній операції.</p>
      <p>Ще одному учаснику АТО, інваліду другої групи, нараховані більше 1 млн 300 тис грн, враховуючи сімейний стан і інші фактори. Іншому - в межах 995 тис грн. </p>
      <p>Як і у випадку з дітьми-сиротами, кошти перераховуватимуться на особисті рахунки громадян та їх спрямовуватимуть на придбання власного житла. Квартиру чи будинок можна придбати, як у Кременчуці, так і в іншому місті.</p>
      <p> </p>
      <p> </p>
      <p>Світлана Павленко</p>
    </article>
  </body>
</html>