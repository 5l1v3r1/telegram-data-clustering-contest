<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Policiyata-s-posledni-podrobnosti-za-ubiistvoto-raztursilo-Burgas-915024"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-19T12:51:00+00:00"/>
    <meta property="og:title" content="Полицията с последни подробности за убийството, разтърсило Бургас!"/>
    <meta property="og:description" content="В резултат на оперативно - издирвателните действия, предприети от полицейските служители от отдел &quot;К..."/>
  </head>
  <body>
    <article>
      <h1>Полицията с последни подробности за убийството, разтърсило Бургас!</h1>
      <address>
        <time datetime="2019-11-19T12:51:00+00:00">19 Nov 2019, 12:51</time>
      </address>
      <p>В резултат на оперативно - издирвателните действия, предприети от полицейските служители от отдел "Криминална полиция" при ОДМВР - Бургас и Второ Районно управление – Бургас е установена самоличността на мъжа, чието тяло бе открито в землището на кв. "Долно Езерово" с огнестрелна рана в областта на гръдния кош. Мъжът е от Бургас и е криминално проявен.</p>
      <p>Към момента са задържани две лица, чиято съпричастност към извършеното деяние е в процес на изясняване. Предприети са множество процесуално-следствените действия, сред които огледи, разпити, експертизи и др.</p>
      <p>Работата по изясняване на детайлите по случая продължава, като действията по разследването активно се наблюдават от Окръжна прокуратура – Бургас.</p>
      <p>Както <b>Burgas24.bg</b> вече съобщи трупът бе открит в землището на кв. "Долно Езерово". Съобщение за зловещата находка е подадено вчера около 18 часа във Второ Районно управление.   </p>
      <p>
        <b>Повече за случая може да прочетете в нашата тема!</b>
      </p>
    </article>
  </body>
</html>