<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/dabbc6bc9258685d/scene-teribile-in-rusia-unde-doi-barbati-s-au-prabusit-cu-masina-intr-o-groapa-plina-cu-apa-clocotita.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-19T12:12:00+00:00"/>
    <meta property="og:title" content="Scene teribile în Rusia unde doi bărbați s-au prăbușit cu mașina într-o groapă plină cu apă clocotită"/>
    <meta property="og:description" content="Doi bărbați au murit, după ce au căzut cu mașina în care erau într-o groapă plină cu apă clocotită care a apărut în șosea, într-un oraș din Rusia."/>
  </head>
  <body>
    <article>
      <h1>Scene teribile în Rusia unde doi bărbați s-au prăbușit cu mașina într-o groapă plină cu apă clocotită</h1>
      <address><time datetime="2019-11-19T12:12:00+00:00">19 Nov 2019, 12:12</time> by <a rel="author">Jurnal.md</a></address>
      <p>
        <b>Doi bărbați au murit, după ce au căzut cu mașina în care erau într-o groapă plină cu apă clocotită care a apărut în șosea, într-un oraș din Rusia.</b>
      </p>
      <p>Incidentul cutremurător s-a petrecut în orașul Penza, azi dimineață. Potrivit echipelor de salvare sosite la fața locului, cel mai probabil, cei doi bărbați au murit „aproape instantaneu”, scrie digi24.ro.</p>
      <p>Cei doi bărbați s-au prăbușit cu un autoturism Lada în groapa cu apă clocotită care s-a format, din câte se pare, după o explozie a conductei de alimentare. Martorii au urmărit imagini infiorătoare atunci când cadavrele celor doi bărbați au fost scoase din groapa fierbinte.</p>
      <p>Autoritățile nu au dezvăluit identitățile celor doi bărbați. Șeful departamentului local pentru situații de urgență a declarat: „O mașină a căzut ca urmare a surpării solului. Din nefericire, cei doi bărbați nu au avut nicio șansă”.</p>
      <figure>
        <iframe src="https://www.youtube.com/embed/S0JL7egH5H0" width="560" height="315" data-service="Youtube" scrolling="no"/>
      </figure>
    </article>
  </body>
</html>