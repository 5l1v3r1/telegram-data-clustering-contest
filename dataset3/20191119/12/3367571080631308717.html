<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/rassegna-stampa/l-editoriale-di-sconcerti-esistono-due-nazionali-quasi-identiche-e-zaniolo-e-un-giocatore-inedito-415084"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-19T12:40:00+00:00"/>
    <meta property="og:title" content="L'editoriale di Sconcerti: &quot;Esistono due Nazionali quasi identiche. E Zaniolo è un giocatore inedito...&quot;"/>
    <meta property="og:description" content="Nel suo editoriale per il Corriere della Sera il giornalista Mario Sconcerti elogia l'italia dopo il 9-1 all'Armenia"/>
  </head>
  <body>
    <article>
      <h1>L'editoriale di Sconcerti: "Esistono due Nazionali quasi identiche. E Zaniolo è un giocatore inedito..."</h1>
      <h2>Nel suo editoriale per il Corriere della Sera il giornalista Mario Sconcerti elogia l'italia dopo il 9-1 all'Armenia</h2>
      <address><time datetime="2019-11-19T12:40:00+00:00">19 Nov 2019, 12:40</time> by <a rel="author">Redazione Tutto Napoli.net</a></address>
      <p>Nel suo editoriale per il <i>Corriere della Sera</i> il giornalista <b>Mario Sconcerti</b> elogia l'italia dopo il 9-1 all'Armenia partendo da un protagonista:<i> "Zaniolo è un giocatore nuovo, di questo tempo. I suoi valori atletici sono fra i più alti d’Europa, non brilla perché è grande e grosso, di quel genere ne esistono tanti. Brilla perché fa tutto quello che fanno i piccoli. È onnicomprensivo, adattabile. Non è il migliore di tutti, ma è unico, il primo. La partita con l’Armenia conterà nel tempo perché è stata quella che lo ha confermato. Ha fatto un tempo da esterno e uno da interno, è rimasto il migliore. Difficile adesso discuterlo. Come Tonali, Barella, Chiesa. E stiamo giocando senza Verratti, Sensi, Pellegrini. Da queste qualificazioni escono due Nazionali quasi identiche e interscambiabili, con lo stesso gioco, perfino gli stessi risultati. Non ricordo un lavoro con questi esiti. Non parlo del rilancio italiano che è comunque periodico come tutto nelle buone abitudini del calcio. Parlo di questa capacità di essere belli e utili, tutti nella stessa misura. Un misterioso socialismo tecnico che fa di Mancini un c.t. diverso. Da Bearzot a Sacchi, a Lippi, sono stati tutti contestati, alcuni anche dopo che avevano vinto. Qui è comparso improvvisamente l’ordine delle cose, come fosse nata una vita nuova".</i></p>
    </article>
  </body>
</html>