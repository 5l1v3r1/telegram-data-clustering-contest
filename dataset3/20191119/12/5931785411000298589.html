<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/19/udarac-za-srbiju-andrea-lekic-propusta-svetsko-prvenstvo/"/>
    <meta property="og:site_name" content="Sportska centrala"/>
    <meta property="article:published_time" content="2019-11-19T12:05:46+00:00"/>
    <meta property="og:title" content="Udarac za Srbiju: Andrea Lekić propušta Svetsko prvenstvo"/>
    <meta property="og:description" content="Srpska rukomentašica Andrea Lekić propustiće predstojeće Svetsko prvenstvo za dame zbog povrede bubne opne, zvanično je objavio Rukomenti savez Srbije. Jedna od najiskusnijih i najboljih rukometašica naše zemlje imaće hitnu operaciju uha usled koje neće moći da pomogne svojim saigračicama na planetarnom šampionatu. – Prema rezultatima pregleda koje smo napravili, ustanovili smo da se radi […]"/>
  </head>
  <body>
    <article>
      <h1>Udarac za Srbiju: Andrea Lekić propušta Svetsko prvenstvo</h1>
      <address><time datetime="2019-11-19T12:05:46+00:00">19 Nov 2019, 12:05</time> by <a rel="author">Nemanja</a></address>
      <p>Srpska rukomentašica Andrea Lekić propustiće predstojeće Svetsko prvenstvo za dame zbog povrede bubne opne, zvanično je objavio Rukomenti savez Srbije.</p>
      <p>Jedna od najiskusnijih i najboljih rukometašica naše zemlje imaće hitnu operaciju uha usled koje neće moći da pomogne svojim saigračicama na planetarnom šampionatu.</p>
      <p>– <b>Prema rezultatima pregleda koje smo napravili, ustanovili smo da se radi o ozbiljnoj povredi bubne opne. Retka povreda kada je u pitanju sport. Ima rascep, oštećenje bubne opne i indikovana je hitna operacija koja podrazumeva reparaciju. To je povreda koja se može sanirati i Andrea će biti dobro. Ono što za ovaj trenutak nije dobro, potrebno je mirovanje nakon operacije minimum, prema savetima hirurga, tri nedelje. Potrebno je da sve zaraste, da dođe do srašćivanja postojeće bubne opne i dela koji se stavlja kao nadoknada oštećenog dela. Ona može normalno da funkcioniše već posle nedelju dana, ali to isključuje kontakt sport gde ne možemo da kontrolišemo sve pokrete i eventualne povrede. Nažalost, po svemu sudeći, biće izvan stroja u naredne tri nedelje, ali dobra stvar je da će posle tog perioda moći da nastavi sportsku karijeru </b>– objasnio je doktor reprezentacije, Milenko Savić.</p>
      <p>Podsećamo, Svetsko prvenstvo za rukometašice održaće se od 30. novembra do 15. decembra u japanskom gradu Kumamoto, a Srbija se nalazi u grupi sa Angolom, Norveškom i Slovenijom.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/18/sp-se-blizi-srpkinje-krecu-put-aziju/"/>
        <a href="https://www.sportskacentrala.com/2019/11/14/obradovic-skratio-spisak-igracica-za-sp-u-japanu/"/>
        <a href="https://www.sportskacentrala.com/2019/11/06/obradovic-za-svetsko-prvenstvo-racuna-i-na-andreu-lekic/"/>
        <a href="https://www.sportskacentrala.com/2019/09/27/obradovic-da-konstantno-poboljsavamo-sve-segmente-igre/"/>
        <a href="https://www.sportskacentrala.com/2019/09/25/ubedljiv-trijumf-srpkinja-za-pocetak-kvalifikacija/"/>
        <a href="https://www.sportskacentrala.com/2019/09/22/okupile-se-reprezentativke-srbije-obradovic-ocekuje-ozbiljan-pristup/"/>
        <a href="https://www.sportskacentrala.com/2019/09/12/srbiju-ocekuju-kvalifikacije-za-ep-obradovic-objavio-spisak/"/>
        <a href="https://www.sportskacentrala.com/2019/06/21/srbija-u-grupi-a-na-sp-u-japanu-foto/"/>
        <a href="https://www.sportskacentrala.com/2019/06/20/srpkinje-u-trecem-sesiru-pred-zreb-za-sp/"/>
      </related>
    </article>
  </body>
</html>