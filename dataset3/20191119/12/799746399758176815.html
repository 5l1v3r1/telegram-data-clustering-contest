<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/19/7103219/"/>
    <meta property="og:site_name" content="Європейська правда"/>
    <meta property="article:published_time" content="2019-11-19T12:57:40+00:00"/>
    <meta property="og:title" content="У Берліні затримали підозрюваного у підготовці теракту через Telegram"/>
    <meta property="og:description" content="Німецькі поліцейські у вівторок, 19 листопада, затримали 37-річного сирійця у його квартирі в Берліні за підозрою у підготовці теракту, яку він здійснював через Telegram."/>
  </head>
  <body>
    <article>
      <h1>У Берліні затримали підозрюваного у підготовці теракту через Telegram</h1>
      <address>
        <time datetime="2019-11-19T12:57:40+00:00">19 Nov 2019, 12:57</time>
      </address>
      <p>Німецькі поліцейські у вівторок, 19 листопада, затримали 37-річного сирійця у його квартирі в Берліні за підозрою у підготовці теракту, яку він здійснював через Telegram.</p>
      <p>Про це повідомляє "Європейська правда" з посиланням на <a href="https://www.dw.com/uk/%D0%B3%D0%BE%D0%BB%D0%BE%D0%B2%D0%BD%D0%B0/s-9874">Deutsche Welle</a>.</p>
      <p>"Його підозрюють ще з початку 2019 року щодо дев'ятьох епізодів стосовно участі в групі Telegram, яка наближена до "Ісламської держави". Її учасники обмінювалися інформацією щодо виготовлення зброї та вибухівки", - розповіли в прокуратурі.</p>
      <p>У відомстві зазначили, що метою учасників цієї групи була підготовка терактів. Вони обмінювалися інструкціями, зокрема, щодо виготовлення пластикових бомб, вибухівки в посилках, магнітних бомб та інших пристроїв з вибуховими речовинами, а також вогнепальної зброї.</p>
      <p>Підозрюваний вже купив хімікати для виготовлення бомб, ідеться у повідомленні.</p>
      <p>Нагадаємо, у грудні 2016 року на відвідувачів одного з різдвяних ярмарків у Берліні наїхала вантажівка, яку спрямував тунісець Аніс Амрі. У результаті нападу загинули 11 осіб, також загинув і нападник.</p>
      <related>
        <a href="https://www.eurointegration.com.ua/news/2019/06/24/7097709/"/>
      </related>
    </article>
  </body>
</html>