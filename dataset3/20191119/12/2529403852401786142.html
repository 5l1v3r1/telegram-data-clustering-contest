<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/dopo-gli-americani-sbarcano-anche-gli-inglesi-treviso-una-citt%C3%A0-da-scoprire-219509"/>
    <meta property="og:site_name" content="Oggi Treviso"/>
    <meta property="article:published_time" content="2019-11-19T12:09:29+00:00"/>
    <meta property="og:title" content="Dopo gli americani sbarcano anche gli inglesi: Treviso una città da scoprire"/>
    <meta property="og:description" content="TREVISO - E’ comparso lunedì, nella testata giornalistica inglese The Guardian, un articolo guida alla scoperta dei tesori di Treviso."/>
  </head>
  <body>
    <article>
      <h1>Dopo gli americani sbarcano anche gli inglesi: Treviso una città da scoprire</h1>
      <h2>Conte: “Dopo il New York Times e The Telegraph, anche The Guardian parla di Treviso come di una splendida città"</h2>
      <address>
        <time datetime="2019-11-19T12:09:29+00:00">19 Nov 2019, 12:09</time>
      </address>
      <p><b>TREVISO - </b>E’ comparso lunedì, nella testata giornalistica inglese <b>The Guardian</b>, un articolo guida alla scoperta dei tesori di Treviso. Consigli e spunti offerti da <b>Nicholas Sturlese</b>, sommelier professionista titolare della Trattoria Toni del Spin a Treviso, aperta ininterrottamente da 135 anni. Sturlese è stato intervistato dal giornalista <b>John Brunton</b> che ha così creato una guida per gli inglesi alla città.<br/><br/> <br/><br/><b>10 i consigli offerti</b>, tra questi vi è il noleggio della bicicletta per spostarsi in città e nei dintorni, prediligendo così la <b>mobilità green</b> per poter assaporare a pieno gli scorci del paese. La visita dei maggiori centri di arte e storia come i <b>Musei Civici</b>, le <b>Gallerie delle Prigioni</b> e la <b>Collezione Salce</b> e di certo non può mancare l’esaltazione del patrimonio enogastronomico della Marca, offerto dalle osterie e dai mercati della città. Diversi i locali citati nell’articolo, da un pranzo sulle rive dei canali che tanto ricordano Venezia ai centri della movida serale.<br/><br/> <br/><br/>“Dopo il New York Times e The Telegraph, anche The Guardian parla di Treviso come di una splendida città, “a misura di bicicletta”-ha scritto nella propria pagina facebbok il primo cittadino <b>Mario Conte</b>- Che dire? Dobbiamo essere più che orgogliosi che il nostro scrigno di canali, portici, palazzi affrescati e locali tipici sia citato e riconosciuto dai più grandi giornali del mondo. Io sono stra-felice! E voi?”</p>
    </article>
  </body>
</html>