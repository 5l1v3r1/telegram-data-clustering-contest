<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/violu-34-umucili-k-smrti-v-bratislavskem-pristavu-se-svijela-v-krutych-bolestech"/>
    <meta property="og:site_name" content="eXtra.cz"/>
    <meta property="article:published_time" content="2019-11-19T12:15:00+00:00"/>
    <meta property="og:title" content="Violu (†34) umučili k smrti: V bratislavském přístavu se svíjela v krutých bolestech"/>
    <meta property="og:description" content="Po tragické nehodě autobusu, která stála život 12 lidí, otřásla Slovenskem bestiální vražda mladé ženy. Talentovanou fotografku a učitelku Violu (†34) někdo brutálně zmlátil a bezvládnou ji pohodil v bratislavském přístavu. Vzhledem k poraněním ji pravděpodobně pachatel znásilnil. Když ji tam záchranáři našli, bylo už bohužel pozdě."/>
  </head>
  <body>
    <article>
      <h6 class="kicker">Brutální vražda</h6>
      <h1>Violu (†34) umučili k smrti: V bratislavském přístavu se svíjela v krutých bolestech</h1>
      <address><time datetime="2019-11-19T12:15:00+00:00">19 Nov 2019, 12:15</time> by <a rel="author">Zdeněk Drgáč</a></address>
      <slideshow>
        <figure>
          <img src="https://www.extra.cz/images/thumbs/17/64/1764fdd-247140-ucitelka-0d0000000-0d0000000-1d0000000-1d0000000-sector_2560x0-shrink.png"/>
          <figcaption>
            <cite>Facebook, Profimedia.cz (ilustrační foto)</cite>
          </figcaption>
        </figure>
        <figure>
          <img src="https://www.extra.cz/images/thumbs/e3/1c/e31c15f-247138-34511502-10156319142001411-10242-2560x0-shrink.jpg"/>
          <figcaption>Viola byla učitelkou angličtiny.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/78/c1/78c1850-247139-74461337-1723243961140327-904470-2560x0-shrink.jpg"/>
          <figcaption>Našli ji brutálně zmlácenou v bratislavském přístavu.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/bd/00/bd00495-247141-profimedia-0434250682-2560x0-shrink.jpg"/>
          <figcaption>Svíjela se tam v krutých bolestech. (Ilustrační foto)<cite>Profimedia.cz</cite></figcaption>
        </figure>
        <figcaption>
          <a href="https://www.extra.cz/violu-34-umucili-k-smrti-v-bratislavskem-pristavu-se-svijela-v-krutych-bolestech/galerie/4">+ Další fotografie</a>
        </figcaption>
      </slideshow>
      <p>
        <b>Po tragické nehodě autobusu, která stála život 12 lidí, otřásla Slovenskem bestiální vražda mladé ženy. Talentovanou fotografku a učitelku Violu (†34) někdo brutálně zmlátil a bezvládnou ji pohodil v bratislavském přístavu. Vzhledem k poraněním ji pravděpodobně pachatel znásilnil. Když ji tam záchranáři našli, bylo už bohužel pozdě.</b>
      </p>
      <p>Zlomený obratel a devastační poranění análního otvoru. Krásnou učitelku Violu (†34) kdosi mučil a brutálně zmlácenou ji nechal ležet v bratislavském přístavu. Poranění naznačují, že mladou ženu pachatel během bití zároveň znásilňoval.</p>
      <p>Jak informoval portál pluska.sk, po Viole bylo vyhlášeno celostátní pátrání, téhož dne ji ale zakrvácenou našli u mostu Apollo. Na místo okamžitě vystartovali záchranáři. Byla zraněná, silně podchlazená a svíjela se v krutých bolestech, přesto se s nimi snažila komunikovat. Cestou do nemocnice bohužel zemřela.</p>
      <p>Viola pocházela z východosloven­ského městečka Snina, milovala cestování a kromě učení angličtiny se věnovala i dokumentárnímu fotografování. V hotelu kousek od přístavu měla proběhnout výstava jejích snímků, nikdy na ni ale nedorazila.</p>
      <h3>Podivné oblečení</h3>
      <p>Přestože bylo mimořádně chladné počasí a pršelo, Viola na sobě měla pouze sukni, silonky a svetr, boty byly pohozené asi 50 metrů od ní, píše server novycas.sk. Zatím nikdo netuší, co přesně se v přístavu odehrálo.</p>
      <p>Ukáží to až výsledky policejního vyšetřování. Už proběhla soudní pitva a policisté považují smrt učitelky za vraždu. <b>„Policejní sbor nebude až do doby, kdy to situace umožní, informovat veřejnost o částečných výsledcích vyšetřování,“</b> uvedla mluvčí bratislavských policistů Veronika Slamková.</p>
    </article>
  </body>
</html>