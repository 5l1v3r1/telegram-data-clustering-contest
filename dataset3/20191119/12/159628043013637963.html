<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/denizli/babadag/babadagda-gonul-carsisi-ilgi-goruyor/"/>
    <meta property="og:site_name" content="Denizli Haber"/>
    <meta property="article:published_time" content="2019-11-19T12:50:00+00:00"/>
    <meta property="og:title" content="Babadağ’da Gönül Çarşısı ilgi görüyor"/>
    <meta property="og:description" content="Babadağ Belediyesi Gönül Çarşısı Projesi ile sosyal belediyeciliği sürdürüyor. Proje sayesinde yardıma muhtaç vatandaşlar ihtiyaçlarını karşılayabiliyor."/>
  </head>
  <body>
    <article>
      <h1>Babadağ’da Gönül Çarşısı ilgi görüyor</h1>
      <h2>Babadağ Belediyesi Gönül Çarşısı Projesi ile sosyal belediyeciliği sürdürüyor. Proje sayesinde yardıma muhtaç vatandaşlar ihtiyaçlarını karşılayabiliyor.</h2>
      <address><time datetime="2019-11-19T12:50:00+00:00">19 Nov 2019, 12:50</time> by <a rel="author">Haber Merkezi</a></address>
      <p>Gönül Çarşısı adıyla Temmuz ayında hayata geçirilen proje Babadağlı yardıma muhtaç insanların eksiklerini tamamlayabileceği bir merkez haline geldi.</p>
      <p>Vatandaşların ihtiyaç fazlası eşyalarını bağışladığı ürünler ile kurulan Gönül Çarşısı, ihtiyaç sahibi insanların da eksiklerinin giderilebildiği bir çarşı olarak hizmet veriyor.</p>
      <p>Belediye Başkanı Ali Atlı, Gönül Çarşısı projesiyle ilgili açıklama yaptı. Başkan Atlı, “Babadağlı vatandaşlarımız eksiklerini bu çarşı ile tamamlayabiliyor. Vatandaşlarımız kullanmadığı eşyalarını buraya getirerek ihtiyaç sahiplerine yardım elini uzatabiliyor. Babadağ Belediyesi olarak vatandaşlarımız arasında köprü oluşturmak bizlerin görevidir” dedi.</p>
      <p>Önceden meclis salonu olarak kullanılan alanın projeye dahil edildiğini anlatan Başkan Atlı, “Bizler artık toplantılarımızı vatandaşlarımıza açık bir şekilde, şeffaflık ilkemizi koruyarak gerçekleştiriyoruz. Bu yüzden bu salonun Gönül Çarşısı olarak hizmet vermesi daha faydalı olacaktır” dedi.</p>
    </article>
  </body>
</html>