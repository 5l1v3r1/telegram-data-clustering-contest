<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80187057/"/>
    <meta property="og:site_name" content="Janam TV"/>
    <meta property="article:published_time" content="2019-11-19T12:10:36+00:00"/>
    <meta property="og:title" content="ഊർജ്ജമുള്ള ചിത്രം വേറെ എവിടെ കിട്ടാൻ ; എബിവിപിയുടെ സമര ചിത്രം അടിച്ചു മാറ്റി സിപിഎം , സോഷ്യൽ മീഡിയ പിടിച്ചപ്പോൾ പോസ്റ്റ് മുക്കി"/>
    <meta property="og:description" content="തിരുവനന്തപുരം ; ജെഎൻയുവിലെ എ ബി വിപി വിദ്യാർത്ഥികൾ നടത്തിയ യുജിസി മാർച്ചിന്റെ ചിത്രം പോലും അടിച്ചു മാറ്റി സിപിഎം കേരള ഘടകം . ഫീസ് വർദ്ധനവിനെതിരെ എബിവിപി"/>
  </head>
  <body>
    <article>
      <h1>ഊർജ്ജമുള്ള ചിത്രം വേറെ എവിടെ കിട്ടാൻ ; എബിവിപിയുടെ സമര ചിത്രം അടിച്ചു മാറ്റി സിപിഎം , സോഷ്യൽ മീഡിയ പിടിച്ചപ്പോൾ പോസ്റ്റ് മുക്കി</h1>
      <address><time datetime="2019-11-19T12:10:36+00:00">19 Nov 2019, 12:10</time> by <a rel="author">Janam TV Web Desk</a></address>
      <p>തിരുവനന്തപുരം ; ജെഎൻയുവിലെ എ ബി വിപി വിദ്യാർത്ഥികൾ നടത്തിയ യുജിസി മാർച്ചിന്റെ ചിത്രം പോലും അടിച്ചു മാറ്റി സിപിഎം കേരള ഘടകം . ഫീസ് വർദ്ധനവിനെതിരെ എബിവിപി നടത്തിയ യു ജി സി മാർച്ചിന്റെ ചിത്രമാണ് വിദ്യാർത്ഥി വേട്ട എന്ന അടിക്കുറിപ്പോടെ ഇന്ന് സിപിഎം സോഷ്യൽ മീഡിയയിൽ പോസ്റ്റ് ചെയ്തത് .</p>
      <p>യുജിസി മാർച്ചിനിടെ എബിവിപി നേതാവ് ഷാംബവി ജാ ബാരിക്കേഡുകൾ ചാടിക്കടക്കാൻ ശ്രമിക്കുന്ന ചിത്രമായിരുന്നു ഇടത് വിദ്യാർത്ഥി യൂണിയൻ നേതാക്കൾ എന്ന പേരിൽ സിപിഎം നൽകിയത് . എന്നാൽ സംഭവം സോഷ്യൽ മീഡിയ കൈയ്യോടെ പിടികൂടി . വ്യാപക ട്രോളുകളും ഉയർന്നു . ഊർജ്ജമുള്ള ചിത്രം കമ്മ്യൂണിസ്റ്റ് വിദ്യാർത്ഥി സംഘടനയിൽ കിട്ടാനില്ലാത്തതിനാലാണ് എ ബി വിപി യിൽ നിന്ന് മോഷ്ടിക്കേണ്ടി വന്നതെന്നും , ഇത്രയേറെ ഗതികേടാണോയെന്നുമായിരുന്നു പരിഹാസം .</p>
      <p>തുടർന്ന് മണിക്കൂറുകൾക്കുള്ളിൽ സിപിഎം ഫെയ്സ്ബുക്ക് പോസ്റ്റ് മുക്കി . വിദ്യാർത്ഥികളുടെ ഫീസ് വർദ്ധിപ്പിച്ചതിനെരെയാണ് തങ്ങളുടെ സമരമെന്നും, എന്നാൽ ഇടത് യൂണിയനുകൾ ഇത് രാഷ്ട്രീയവത്ക്കരിക്കുകയാണെന്നും എബിവിപി ആരോപിച്ചിരുന്നു .</p>
    </article>
  </body>
</html>