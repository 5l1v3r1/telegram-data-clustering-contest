<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/ert-protaseis/mpernarnto-mpertoloytsi/"/>
    <meta property="og:site_name" content="ert.gr"/>
    <meta property="article:published_time" content="2019-11-19T23:15:21+00:00"/>
    <meta property="og:title" content="«Ο Κονφορμίστας» – Η βραβευμένη ταινία του Μπερνάρντο Μπερτολούτσι στην ΕΡΤ2"/>
    <meta property="og:description" content="Στο πλαίσιο του αφιερώματος της «Κινηματογραφικής Λέσχης» στον μεγάλο Ιταλό σκηνοθέτη Μπερνάρντο Μπερτολούτσι, η ΕΡΤ2 μεταδίδει τη βραβευμένη δραματική ταινία «Ο Κονφορμίστας» (Il Conformista / The Conformist), συμπαραγωγής Ιταλίας-Γαλλίας-Γερμανίας 1970, την Τετάρτη 20 Νοεμβρίου 2019, στις 23:00."/>
  </head>
  <body>
    <article>
      <h1>«Ο Κονφορμίστας» – Η βραβευμένη ταινία του Μπερνάρντο Μπερτολούτσι στην ΕΡΤ2</h1>
      <address><time datetime="2019-11-19T23:15:21+00:00">19 Nov 2019, 23:15</time> by <a rel="author">Γραφείο Τύπου ΕΡΤ</a></address>
      <p>Στο πλαίσιο του αφιερώματος της «Κινηματογραφικής Λέσχης» στον μεγάλο Ιταλό σκηνοθέτη Μπερνάρντο Μπερτολούτσι, η <b>ΕΡΤ2</b> μεταδίδει τη βραβευμένη δραματική ταινία <b>«</b><b>Ο</b> <b>Κονφορμίστας</b><b>»</b> (Il Conformista / The Conformist), συμπαραγωγής Ιταλίας-Γαλλίας-Γερμανίας 1970, την <b>Τετάρτη 20 Νοεμβρίου 2019,</b> στις <b>23:00.</b></p>
      <figure>
        <img src="https://www.ert.gr/wp-content/uploads/2019/11/00277402-Il-conformista.jpg"/>
      </figure>
      <p><b>Σκηνοθεσία:</b> Μπερνάρντο Μπερτολούτσι.</p>
      <p><b>Σενάριο:</b> Αλμπέρτο Μοράβια, Μπερνάρντο Μπερτολούτσι.</p>
      <p><b>Διεύθυνση φωτογραφίας:</b> Βιτόριο Στοράρο.</p>
      <p><b>Μοντάζ: </b>Φράνκο Αρκάλι.</p>
      <p><b>Μουσική: </b>Ζορζ Ντελερί.</p>
      <p><b>Παίζουν:</b> Ζαν Λουί Τρεντινιάν, Στεφανία Σαντρέλι, Ντομινίκ Σαντά, Γκαστόνε Μοσίν, Έντσο Ταράσιο, Φόσκο Τζιακέτι, Πιέρ Κλεμεντί, Ιβόν Σανσόν, Τζουζέπε Αντομπάτι, Λουτσιάνο Ρόσι, Όρσο Μαρία Γκουερίνι, Πασκουάλε Φορτουνάτο.</p>
      <p><b>Διάρκεια</b><b>:</b> 106΄</p>
      <p><b>Υπόθεση:</b> Ρώμη, δύο χρόνια πριν από το ξέσπασμα του Β΄ Παγκόσμιου Πολέμου. Ένας άνδρας, ο Μαρτσέλο (Ζαν Λουί Τρεντινιάν) ζει μια απόλυτα συμβατική ζωή. Δουλεύει για το φασιστικό καθεστώς του Μουσολίνι, είναι παντρεμένος με μια μικροαστή, αλλά κοινωνικά αποδεκτή γυναίκα και πηγαίνει συχνά στην εκκλησία.</p>
      <p>Όλα κυλούν ήρεμα στη ζωή του μέχρι τη στιγμή που το αφεντικό του, θα του αναθέσει την εκτέλεση του πρώην καθηγητή του στο πανεπιστήμιο και νυν πολιτικού αντιφρονούντα.</p>
      <p>Βασισμένη στο ομότιτλο μυθιστόρημα του <b>Αλμπέρτο Μοράβια,</b> η επική, αντιφασιστική αυτή ταινία του <b>Μπερνάρντο Μπερτολούτσι,</b> με τη σπουδαία ερμηνεία του εξαιρετικού <b>Ζαν Λουί Τρεντινιάν,</b> αποτελεί ένα από τα σημαντικότερα έργα του μεταπολεμικού ευρωπαϊκού σινεμά.</p>
      <p>Ο δημιουργός Μπερνάρντο Μπερτολούτσι, στην ταινία-ορόσημο του 20ού αιώνα, ρίχνει μια καυστική ματιά στην ιστορία της Ιταλίας και επιχειρεί να σκιαγραφήσει την ψυχοσύνθεση ενός φασίστα, καυτηριάζοντας τον κομφορμισμό και τονίζοντας ότι ιδανικός σύμμαχος του φασισμού είναι ο πολίτης που είναι έτοιμος για οποιοδήποτε συμβιβασμό, προκειμένου να επιβιώσει.</p>
      <p><b>Βραβεία:</b><br/>• Βραβείο Καλύτερης Σκηνοθεσίας από την Εθνική Ένωση Κριτικών των ΗΠΑ 1971.<br/>• Βραβείο Καλύτερης φωτογραφίας  από την Εθνική Ένωση Κριτικών των ΗΠΑ 1971.<b> </b></p>
      <p><b>Υποψηφιότητες:</b><br/>• Όσκαρ Καλύτερου διασκευασμένου σεναρίου 1972.<br/>• Χρυσή Σφαίρα Καλύτερης ξενόγλωσσης ταινίας 1972.</p>
      <ul>
        <li>Βραβείο Καλύτερου Α΄ Γυναικείου ρόλου (Ντομινίκ Σαντά) από την Εθνική Ένωση Κριτικών των ΗΠΑ 1971.<br/>• Βραβείο Καλύτερης ταινίας από την Εθνική Ένωση Κριτικών των ΗΠΑ 1971.</li>
      </ul>
      <figure>
        <img src="https://www.ert.gr/wp-content/uploads/2019/11/00277418-Il-conformista-Copia.jpg"/>
      </figure>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/ert-protaseis/enas-andras-mia-gyneka-stin-ert2-2/"/>
        <a href="https://www.ert.gr/ert-protaseis/tileorasi-ert-protaseis/h-polyvravevmeni-agapi-stin-ert2-3/"/>
        <a href="https://www.ert.gr/radiotileorasi/politismos-radiotileorasi/technes-radiotileorasi/o-konformistas/"/>
        <a href="https://www.ert.gr/ert-protaseis/tileorasi-ert-protaseis/h-polyvravevmeni-agapi-stin-ert2-2/"/>
        <a href="https://www.ert.gr/ert-protaseis/enas-andras-mia-gyneka-stin-ert2/"/>
        <a href="https://www.ert.gr/ert-protaseis/tileorasi-ert-protaseis/h-polyvravevmeni-agapi-stin-ert2/"/>
      </related>
    </article>
  </body>
</html>