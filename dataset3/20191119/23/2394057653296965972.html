<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/19/przecieki-na-temat-playstation-5-cena-i-data-premiery.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-19T23:52:00+00:00"/>
    <meta property="og:title" content="Przecieki na temat PlayStation 5: cena i data premiery"/>
    <meta property="og:description" content="W internecie pojawiły się kolejne plotki na temat nadchodzącej konsoli nowej generacji od firmy Sony."/>
  </head>
  <body>
    <article>
      <h1>Przecieki na temat PlayStation 5: cena i data premiery</h1>
      <h2>W internecie pojawiły się kolejne plotki na temat nadchodzącej konsoli nowej generacji od firmy Sony.</h2>
      <address><time datetime="2019-11-19T23:52:00+00:00">19 Nov 2019, 23:52</time> by <a rel="author">Maria Wawrzyniak</a></address>
      <p>Zbliżamy się bardzo powoli do dnia, w którym nastąpi premiera kolejnej, dziewiątej już generacji konsol. Z tego względu w sieci coraz częściej pojawiają się najróżniejsze plotki i przecieki na ten temat – <b>dzisiaj mamy dla Was informacje od <a href="https://twitter.com/PSErebus">użytkownika PSErebus</a>, który wcześniej ujawnił między innymi datę premiery gry <i>The Last of Us: Part II</i></b>. W jednym ze swoich najnowszych wpisów na Twitterze <a href="https://twitter.com/PSErebus/status/1196654395070582784?s=20">ujawnił</a> <b>ceny detaliczne konsol PlayStation 5 oraz Xbox Scarlett</b>, a także <b>dokładną datę premiery pierwszego sprzętu</b>.</p>
      <figure>
        <img src="https://img6.gram.pl/xwbw20191119234759801luqv.jpg"/>
      </figure>
      <p><b>Cena obu konsol ma wynosić 499 dolarów, czyli około 1930 złotych.</b> Sprzęt Sony ma zadebiutować <b>20 listopada 2020 roku w Ameryce Północnej oraz w okresie świątecznym w <i>kilku krajach</i></b>, o czym mamy dowiedzieć się na przyszłorocznych targach E3, podczas których firma prawdopodobnie ujawni także oficjalny wygląd PlayStation 5. Co ciekawe, <b>konsola ma być również wyposażona w dysk SSD o pojemności aż 2 TB</b>. Użytkownik twierdzi, że <b>Sony ma w planach połączenie ujawnienia PS5 z obchodami 25-lecia marki PlayStation</b>, co z kolei tłumaczyłoby nieobecność na tegorocznych targach E3, a także wsteczną kompatybilność. Czy tak właśnie będzie? Zobaczymy!</p>
      <hr/>
      <p>
        <a href="https://www.sferis.pl/gry-komputerowe-2263">Pełna oferta gier komputerowych w sklepie Sferis</a>
      </p>
    </article>
  </body>
</html>