<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/crna-hronika/3361125/potera-za-opasnim-srbinom-u-italiji-robijao-zbog-teskih-zlocina-u-zatvorima-pravio-haos-pa-isplanirao-beg-do-detalja"/>
    <meta property="og:site_name" content="kurir.rs"/>
    <meta property="article:published_time" content="2019-11-19T23:27:00+00:00"/>
    <meta property="og:title" content="POTERA ZA OPASNIM SRBINOM U ITALIJI: Robijao zbog teških zločina, u zatvorima PRAVIO HAOS, pa isplanirao BEG do detalja!"/>
    <meta property="og:description" content="Italijanska policija intezivno traga za Srbinom Radetom Nikolićem (38), koji je u subotu pobegao iz zatvora u gradu Frozinone, prilikom posete osumnjičenog porodici."/>
  </head>
  <body>
    <article>
      <h6 class="kicker">policija na nogama</h6>
      <h1>POTERA ZA OPASNIM SRBINOM U ITALIJI: Robijao zbog teških zločina, u zatvorima PRAVIO HAOS, pa isplanirao BEG do detalja!</h1>
      <address>
        <time datetime="2019-11-19T23:27:00+00:00">19 Nov 2019, 23:27</time>
      </address>
      <p>
        <b>Italijanska policija intezivno traga za Srbinom Radetom Nikolićem (38), koji je u subotu pobegao iz zatvora u gradu Frozinone, prilikom posete osumnjičenog porodici.</b>
      </p>
      <p>Naime, Srbin je tokom vikenda dobio dozvolu od uprave da izađe na nekoliko sati iz zatvora kako bi posetio svoju porodicu jer mu je, navodno, sin teško bolestan. Prilikom posete detetu je pozlilo, a on je iskoristio priliku i umakao policajcima koji su ga čuvali.</p>
      <p>Italijanski mediji prenose da je Nikolić bio iza rešetaka zbog teških krivičnih dela, uključujući i saučesništvo u ubistvu. On je takođe u zatvorima u kojima je bio važio za "problematičnog". Naime , Nikolić je iz zatvora u Avelinu premešten nakon što je učestvovao u žestokoj svađi dve grupe zatvorenika. Slični incidenti nastavili su da se dešavaju u zatvoru u Sekondlijanu, zbog čega je sudija iz predostrožnosti odlučeno da mu uskrati dozvole za “neophodni izlazak” (na primer, da poseti rođaka koji ima ozbiljne zdravstvene probleme), jer je smatrao da postoji opasnost od bekstva.</p>
      <p>Nakon svih donetih presuda, među kojima se izdavaja saučesništvo u ubistvu, Rade Nikolić na slobodu bi trebalo da bude pušten tek 2038. godine. Podsetimo, osumnjičeni je bekstvo izveo tako što je u pratnji sedmorice policajaca krenuo ka kući u Napulju.</p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3360627/srbin-pobegao-iz-italijanskog-zatvora-na-filmski-nacin-rade-umakao-kroz-prozor-pored-7-policajaca-potera-za-nikolicem"/>
      </related>
      <p>ristio gužvu, zatražio da ode u kupatilo i tada umakao kroz prozor, prenose italijanski mediji. Policija je ubrzo shvatila šta se dešavalo i dala se u potragu za beguncem.</p>
      <p>Pretpostavlja se da je osumnjičeni duže vreme planirao bekstvo iz zatvora i to u saradnji sa porodicom. Sumnja se da dete uopšte nije bilo bolesno, već je simuliralo prehladu kako bi ocu pomoglo da dobije dozvolu da izađe iz zatvora, a potom ostvari svoj plan i pobegne, pišu mediji. Takođe, u prilog tome ide i informacija da je policija koja istražuje njegov beg pronašla isečene kablove kamera video-nazora, piše La Republika.</p>
      <p>Policija je ubrzo alarmirala celo ovo područje i zatvorila sve izlaze iz ovog mesta. Ubrzo je objavljen i apel meštanina da je u toku potraga za muškarcem srednjih godina, visokim oko 1,78 metara, koji ima smeđe oči i kosu. Kako je navedeno u pitanju je opasna osoba, zamoljeni su svi građani da, ukoliko ga vide, odmah pozovu policiju.</p>
      <p>Kurir.rs/<a href="https://napoli.fanpage.it/napoli-detenuto-fuggito-dal-campo-rom-la-videosorveglianza-era-manomessa/">fanpage.it</a></p>
      <p>Foto fanpage.it</p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3359763/uzasna-smrt-srpskog-kamiondzije-u-italiji-tri-dana-lezao-mrtav-u-kabini-pronadjen-u-kamionu-u-gradicu-na-severu-zemlje"/>
        <a href="https://www.kurir.rs/crna-hronika/3356579/srbin-33-poginuo-u-saobracajnoj-nesreci-u-italiji-biciklistu-pokosio-automobil-poginuo-na-licu-mesta"/>
        <a href="https://www.kurir.rs/crna-hronika/3356417/kradja-u-vicenci-srbin-ukrao-armani-jaknu-obezbedjenje-ga-savladalo"/>
        <a href="https://www.kurir.rs/crna-hronika/3351753/jezivo-porodicno-nasilje-u-italiji-srbin-silovao-zenu-pred-decom"/>
      </related>
    </article>
  </body>
</html>