<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/lisi-ke-sintoma-me-ntouarte"/>
    <meta property="og:site_name" content="Metrosport.gr"/>
    <meta property="article:published_time" content="2019-11-19T23:20:00+00:00"/>
    <meta property="og:title" content="Λύση και… σύντομα με Ντουάρτε"/>
    <meta property="og:description" content="Οι «κιτρινόμαυροι» επιχειρούν να σπάσουν το συμβόλαιο του Ολλανδού"/>
  </head>
  <body>
    <article>
      <h1>Λύση και… σύντομα με Ντουάρτε</h1>
      <h2>Οι «κιτρινόμαυροι» επιχειρούν να σπάσουν το συμβόλαιο του Ολλανδού</h2>
      <address><time datetime="2019-11-19T23:20:00+00:00">19 Nov 2019, 23:20</time> by <a rel="author">Μάνος Χατζάκης</a></address>
      <p>Η παρουσία του αποτελεί βαρίδιο και δεν είναι είδηση. Το γεγονός ότι ο Αρης δεν θέλει τον Λερίν Ντουάρτε φάνηκε και από το γεγονός ότι δεν χρησιμοποιήθηκε ούτε στο φιλικό με την ΤΣΣΚΑ Σόφιας.</p>
      <p>Οι “κιτρινόμαυροι” επιχειρούν να σπάσουν το συμβόλαιο του Ολλανδού, γι’ αυτό και οι πληροφορίες αναφέρουν ότι κάλεσαν τον ατζέντη του στη Θεσσαλονίκη.</p>
      <p>Ο κύκλος συζητήσεων με την πλευρά του ποδοσφαιριστή αναμένεται να ανοίξει με την άφιξή του εκπροσώπου του, καθώς δέχθηκε τη σχετική ειδοποίηση από την Αλκμήνης.</p>
      <p>Η παρουσία του στο ρόστερ δημιουργεί πρόβλημα, καθώς όχι μόνο δεν προσφέρει, από τη στιγμή που δεν υπολογίζεται… ξεκάθαρα, αλλά επιβαρύνει και τα ταμεία της ΠΑΕ.</p>
      <p>Ο Ντουάρτε, μετά από κάποιες εκλάμψεις στις προπονήσεις, οι οποίες όμως δεν φάνηκαν στα λεπτά που έπαιξε, είναι τελείως εκτός κλίματος και η τεχνική ηγεσία έχει ήδη αποφανθεί ότι είναι περιττός.</p>
      <p>Η “Μ” σάς είχε ήδη ενημερώσει, από την περασμένη εβδομάδα, ότι ο Μίκαελ Ενινγκ εξέφρασε αρνητική άποψη για τον ποδοσφαιριστή και, πλέον, το… μπαλάκι έρχεται στο πεδίο του Αγγελου Χαριστέρα, ο οποίος είναι και εκείνος, ο οποίος θα διαπραγματευθεί το ομαλό διαζύγιο.</p>
      <p>Το ιδανικό για τους “κιτρινόμαυρους” είναι να επέλθει άμεσα συμφωνία, προκειμένου να αποχωρήσει ο ποδοσφαιριστής, ωστόσο η υπόθεση έχει βαθμό δυσκολίας για τον εξής απλό λόγο:</p>
      <p>Το περασμένο καλοκαίρι, ο Ντουάρτε υπέγραψε τριετές συμβόλαιο με υψηλές απολαβές, οι οποίες δεν δικαιολογήθηκαν σε κανένα σημείο της φετινής σεζόν.</p>
      <p>Από την έντυπη έκδοση της Metrosport</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/kantiiris-sto-proskinio-gia-ton-ari"/>
        <a href="http://www.metrosport.gr/article/focus-stin-aek"/>
        <a href="http://www.metrosport.gr/article/sountgkren-den-ine-kaliteri-apo-emas-aek"/>
        <a href="http://www.metrosport.gr/article/ektos-martines-ntouarte-ston-ari"/>
        <a href="http://www.metrosport.gr/article/ta-tourkika-mme-epanaferoun-to-thema-malatiaspor-intege"/>
        <a href="http://www.metrosport.gr/article/aris-afxanonte-apetisis-meta-tin-diakopi"/>
      </related>
    </article>
  </body>
</html>