<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/19/el-micic-mvp-real-deklasirao-himki-valensija-i-bajern-preokretom-do-pobede/"/>
    <meta property="og:site_name" content="Sportska centrala"/>
    <meta property="article:published_time" content="2019-11-19T23:27:16+00:00"/>
    <meta property="og:title" content="EL: Micić MVP, Real deklasirao Himki, Valensija i Bajern preokretom do pobede"/>
    <meta property="og:description" content="Košarkaši Panatinaikosa pobedili su Žalgiris u Kaunasu u 9. kolu Evrolige. Tim Šarunasa Jasikevičijusa je pred ulazak u poslednju četvrtinu imao 11 poena zaostatka, ali je na kraju uz malo sreće mogao i da pobedi. Osam sekundi pre kraja Grci su vodili 86:81, ali je Milaknis pogodio trojku uz dodatno slobodno bacanje. Potom je dva […]"/>
  </head>
  <body>
    <article>
      <h1>EL: Micić MVP, Real deklasirao Himki, Valensija i Bajern preokretom do pobede</h1>
      <address><time datetime="2019-11-19T23:27:16+00:00">19 Nov 2019, 23:27</time> by <a rel="author">Zile</a></address>
      <p>Košarkaši Panatinaikosa pobedili su Žalgiris u Kaunasu u 9. kolu Evrolige.</p>
      <p>Tim Šarunasa Jasikevičijusa je pred ulazak u poslednju četvrtinu imao 11 poena zaostatka, ali je na kraju uz malo sreće mogao i da pobedi. Osam sekundi pre kraja Grci su vodili 86:81, ali je Milaknis pogodio trojku uz dodatno slobodno bacanje. Potom je dva penala promašio Tajris Rajs, a Lendejl nakon uhvaćene lopte ispod svog koša ipak nije mogao da pogodi koš na suprotnoj strani. Ledaj je bio najefikasniji kod Žalgirisa sa 15 poena, Lekavičijus je ubacio poen manje, Lendejl je uz 12 poena imao i 8 skokova, dok su Milaknis i Ulanovas postigli po 11. Kod Panatinaikosa Kalates je bio najbolji sa 19 poena i 12 asistencija, Tomas je ubacio 13, a Papapetru 12 poena.</p>
      <p>Drugi grčki klub nije bio tako uspešan – Bajern je preokretom u poslednjoj četvrtini došao do novog trijumfa. Lo je predvodio Bavarce sa 19 poena, Bartel je postigao 18, a Greg Monro 15 poena. Vladimir Lučić je postigao 13 poena, a uz to je imao 5 skokova, 2 asistencije i 3 ukradene lopte. Kod Olimpijakosa Boldvin IV je bio najefikasniji sa 19 poena, a drugi strelac ekipe bio je Milutinov koji je uz 14 poena imao i 5 skokova.</p>
      <p>Anadolu Efes je naneo prvi poraz Asvelu na njegovom parketu, a MVP meča bio je Vasilije Micić. Srpski reprezentativac je postigao 16 poena uz 8 asistencija, ostvarivši indeks 25. Efikasniji od Micića bio je Šejn Larkin sa 19 poena, ali je čak 14 postigao iz slobodnih bacanja. Kod domaćeg tima Tejlor, Džekiri i Žan-Šarl po 12 poena.</p>
      <p>U danu u kojem je Olimpija iz Milana povukla iz upotrebe dres sa brojem 11 Dina Menegina igrači su uveličali svečanost pobedom protiv Makabija. Luis Skola je bio najefikasniji sa 20 poena, Serhio Rodrigez je postigao 18, dok je Vladimir Micov dodao 13. Dvocifren je bio i Nemanja Nedović koji je za 14 minuta postigao 11 poena uz 3 trojke iz 5 pokušaja. <br/>Real je deklasirao Himki, prebacio 100 poena uz petoricu igrača sa dvocifrenim učinkom. Rendolf je bio najefikasniji sa 19, Kampaco i Tavareš su dodali po 15, a Kerol i Miki po 13 poena. Kod Himkija Krejmer 14, a Šved i Gil po 12 poena.</p>
      <p>Valensija je preokretom u poslednjoj četvrtini savladala Zenit. Alberto Abalde je bio najefikasniji sa 18 poena, a pratio ga je Lojd sa poenom manje. Vanja Marinković je odigrao slab meč, za 13 minuta postigao je 2 poena, uz šut iz igre 1/4. Kod Zenita najefikasniji su bili Tomas i Renfro, obojica sa po 17 poena.</p>
      <p><b>Žalgiris – Panatinaikos 85:86</b> (16:19, 17:22, 20:23, 32:22)<br/><b>Bajern – Olimpijakos 85:82</b> (23:17, 20:27, 12:19, 30:19)<br/><b>Asvel – Anadolu Efes 84:90</b> (22:25, 23:21, 21:24, 18:20)<br/><b>Olimpija Milano – Makabi 92:88</b> (21:21, 26:21, 24:22, 21:24)<br/><b>Real Madrid – Himki 104:76</b> (31:25, 34:17, 27:14, 12:20)<br/><b>Valensija – Zenit 94:90</b> (15:16, 18:22, 24:25 37:27)</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/19/teski-dani-za-zvezdu-alba-vodila-od-prvog-do-poslednjeg-minuta-i-ubedljivo-trijumfovala/"/>
        <a href="https://www.sportskacentrala.com/2019/11/19/bertomeu-najavio-novi-klub-sa-a-licencom-moraju-prvo-da-unaprede-dvoranu/"/>
        <a href="https://www.sportskacentrala.com/2019/11/19/meridianbet-tiket-za-evroligu-sjajne-kvote-na-zvezdu-protiv-albe/"/>
        <a href="https://www.sportskacentrala.com/2019/11/16/majk-dzejms-mvp-8-kola-evrolige/"/>
        <a href="https://www.sportskacentrala.com/2019/11/16/najbolji-potezi-evrolige-blokade-hajnsa-i-dobrica-asistencija-micica-video/"/>
        <a href="https://www.sportskacentrala.com/2019/11/15/el-blistao-vanja-marinkovic-vece-oblezili-bivsi-igraci-partizana/"/>
        <a href="https://www.sportskacentrala.com/2019/11/15/zvezda-ispustila-dvocifrenu-prednost-produzetak-koban-za-crveno-bele/"/>
        <a href="https://www.sportskacentrala.com/2019/11/15/obradovic-kakvog-odavno-niste-videli-sram-vas-bilo-sve-video/"/>
        <a href="https://www.sportskacentrala.com/2019/11/14/real-bolji-od-barse-alba-iznenadila-pao-makabi-silan-u-vitoriji/"/>
      </related>
    </article>
  </body>
</html>