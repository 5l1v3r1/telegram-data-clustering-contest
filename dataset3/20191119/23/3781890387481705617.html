<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/742566"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T23:22:00+00:00"/>
    <meta property="og:title" content="'ใบเตย'วูบ!ท้องเสียเล่นงานหลังแจงคดี'แมน'เฝ้าข้างเตียง"/>
    <meta property="og:description" content="ดีเจแมน เผยภาพใบเตย แอดมิท โรงพยาบาลหลังเข้าพบดีเอสไอวันนี้ ด้านนักร้องสาวมีท่าทางและสีหน้าอิดโรยอย่างมาก พร้อมบอกฟ้าหลังฝนย่อมดีเสม"/>
  </head>
  <body>
    <article>
      <h1>'ใบเตย'วูบ!ท้องเสียเล่นงานหลังแจงคดี'แมน'เฝ้าข้างเตียง</h1>
      <address>
        <time datetime="2019-11-19T23:22:00+00:00">19 Nov 2019, 23:22</time>
      </address>
      <p>
        <b>ดีเจแมน เผยภาพใบเตย แอดมิท โรงพยาบาลหลังเข้าพบดีเอสไอวันนี้ ด้านนักร้องสาวมีท่าทางและสีหน้าอิดโรยอย่างมาก พร้อมบอกฟ้าหลังฝนย่อมดีเสม</b>
      </p>
      <p>ยังคงเป็นประเด็นร้อนบนโลกออนไลน์ที่ชาวเน็ตสนใจติดตามกันอย่างต่อเนื่อง สำหรับคดีแชร์ฟอเร็กซ์ (FOREX 3D) ที่ล่าสุดดีเอสไอได้เร่งตรวจสอบเส้นทางการเงินและทยอยอายัดทรัพย์สินที่ได้ไปจากการกระทำความผิด โดยพบว่าเงินส่วนใหญ่ถูกนำไปใช้สร้างภาพร่ำรวยและสังสรรค์กับดารานักแสดงล่าสุด ดีเจแมน-พัฒนพล กุญชร ณ อยุธยา และภรรยาสาว ใบเตย อาร์สยาม ได้เดินทางมายังกรมสอบสวนคดีพิเศษ หรือ DSI เพื่อชี้แจงเรื่องราวดังกล่าว ตามที่เสนอข่าวไปแล้วนั้น<br/>           <br/>ความคืบหน้าล่าสุดในอินสตาแกรมของดีเจแมนได้โพสต์รูปภาพในขณะที่สาวใบเตยได้เข้าแอดมิทที่โรงพยาบาล เนื่องจากท้องเสียกะทันหัน โดยสาวใบเตยมีสีหน้าอิดโรยอย่างเห็นได้ชัด ซึ่งดีเจแมนโพสต์ ภาพจำนวนหลายภาพ พร้อมแคปชั่นว่า “จบทุกข้อกล่าวหา ขอบคุณทุกคนที่ เป็น กำลังใจนะครับ ภรรยาผม ป่วยอีก หลังจากนี้ พักผ่อนและทำงานยาวๆ ขอบคุณท่าน รัฐมนตรี สมศักดิ์ เทพสุทิน และทีมงาน DSI ทั้งหมด ฟ้าหลังฝนย่อมดีเสมอ” จากนั้นก็มีเพื่อนพ้องในวงการและแฟนคลับเข้ามากดไลค์ พร้อมให้กำลังใจและบอกให้สาวใบเตยหายไวๆอีกด้วย ขณะที่ในสตอรี่ดีเจแมนก็ได้ลงรูปที่สาวใบเตยนอนอยู่บนเตียงพร้อมข้อความว่า “ภรรยาป่วยอีกแล้ว”</p>
      <figure>
        <img src="https://www.dailynews.co.th/admin/upload/20191120/news_asXjVfZcMu014732_533.jpg?v=20191120134?v=6295"/>
      </figure>
      <p>           <br/><i>ขอขอบคุณภาพประกอบจากอินสตาแกรม @dj_man9999</i></p>
    </article>
  </body>
</html>