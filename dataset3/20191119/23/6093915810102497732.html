<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/lifestyle/autokinito/item/489442-ksekina-i-nea-sezon-tis-formula-e"/>
    <meta property="og:site_name" content="thestival.gr"/>
    <meta property="article:published_time" content="2019-11-19T23:50:00+00:00"/>
    <meta property="og:title" content="Ξεκινά η νέα σεζόν της Formula E"/>
    <meta property="og:description" content="Η Nissan e.dams, εκτός από την ανανεωμένη εμφάνισή της για την 6η σεζόν (ξεκινά στις 22 και 23 Νοεμβρίου στην πίστα Diriyah, της Σαουδικής Αραβίας) του πρωταθλήματος ABB FIA της Formula E, έχει ανανεώσει και το κινητήριο σύνολο του αγωνιστικού της αυτοκινήτου, για να αντιμετωπίσει τις επικείμενες προκλήσεις."/>
  </head>
  <body>
    <article>
      <h1>Ξεκινά η νέα σεζόν της Formula E</h1>
      <address><time datetime="2019-11-19T23:50:00+00:00">19 Nov 2019, 23:50</time> by <a rel="author">Thestival team</a></address>
      <p>Η Nissan e.dams, εκτός από την ανανεωμένη εμφάνισή της για την 6η σεζόν (ξεκινά στις 22 και 23 Νοεμβρίου στην πίστα Diriyah, της Σαουδικής Αραβίας) του πρωταθλήματος ABB FIA της Formula E, έχει ανανεώσει και το κινητήριο σύνολο του αγωνιστικού της αυτοκινήτου, για να αντιμετωπίσει τις επικείμενες προκλήσεις.</p>
      <p>Το επερχόμενο Σαββατοκύριακο, με τους διπλούς αγώνες, σηματοδοτεί το ντεμπούτο για το αναβαθμισμένο κινητήριο σύνολο της Ιαπωνικής ομάδας, που υποβλήθηκε σε αλλαγές λόγω των νέων κανονισμών του πρωταθλήματος.</p>
      <p>Η λύση του ενός μοτέρ αντικαθιστά το πρωτοποριακό σύστημα διπλού κινητήρα που έφερε ρεκόρ για την ομάδα στην πέμπτη σεζόν. Οι προκαταρκτικές δοκιμές, κατέδειξαν ότι το αναβαθμισμένο κινητήριο σύνολο είναι πολλά υποσχόμενο, πραγματοποιώντας κορυφαίους χρόνους σε πρόσφατες δοκιμές στην Βαλένθια της Ισπανίας.</p>
      <p>Η Nissan e.dams θα διανύσει τη δεύτερη σεζόν της στον πρωτάθλημα, επωφελούμενη από την συνοχή της ομάδας της, διατηρώντας το ήδη υψηλό επίπεδο αφοσίωσης και προσήλωσης στην καινοτομία.</p>
      <p>Με την συμμετοχή της στην Formula E, η μάρκα κεφαλαιοποιεί την εμπειρία της με στόχο την περαιτέρω βελτίωση των ηλεκτρικών της οχημάτων και αντιστρόφως.</p>
      <p>Για παράδειγμα, το λογισμικό διαχείρισης ενέργειας του αγωνιστικού αυτοκινήτου της Formula E της Nissan, διαθέτει γραμμές κώδικα που χρησιμοποιούνται στο ηλεκτρικό αυτοκίνητο Leaf, αλλά και τα επερχόμενα οχήματα έχουν επηρεαστεί έντονα από την αγωνιστική μηχανή.</p>
      <p>Ο εναρκτήριος αγώνας της νέας σεζόν, θα είναι ο πρώτος για την Nissan e.dams χωρίς τον θανόντα ιδρυτή της ομάδας, Jean-Paul Driot. Ωστόσο, οι γιοι του, Γκρέγκορι και Ολιβιέ, θα το αντικαταστήσουν επάξια για τις επερχόμενες σεζόν.</p>
      <p>Πηγή: <a href="https://www.newsbeast.gr/car/arthro/5665047/xekina-i-nea-sezon-tis-formula-e">newsbeast.gr</a></p>
    </article>
  </body>
</html>