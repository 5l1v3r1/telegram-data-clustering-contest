<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3380905/gaziantepte-1720-polisle-24-saat-surecek-dev-operasyon"/>
    <meta property="og:site_name" content="Milli Gazete"/>
    <meta property="article:published_time" content="2019-11-19T23:10:00+00:00"/>
    <meta property="og:title" content="Gaziantep'te 1720 polisle 24 saat sürecek dev operasyon!"/>
    <meta property="og:description" content="Sokaklar ablukaya alındı, 24 saatlik dev operasyon"/>
  </head>
  <body>
    <article>
      <h1>Gaziantep'te 1720 polisle 24 saat sürecek dev operasyon!</h1>
      <h2>Gaziantep'te uyuşturucu tacirlerine yönelik bin 720 polisin katıldığı, 24 saat sürecek operasyon başladı. Operasyona özel harekat ekipleri ile dedektör köpek Unix'te destek veriyor.</h2>
      <address>
        <time datetime="2019-11-19T23:10:00+00:00">19 Nov 2019, 23:10</time>
      </address>
      <p>Gaziantep'te bin 720 polisin katılımıyla helikopter destekli uyuşturucu operasyonu düzenlendi. Narkotik Suçlarla Mücadele Şube Müdürlüğü ekipleri koordinesinde Vatan, Akdere, Beybahce ve Fırat mahallelerinde bulunan adreslere eş zamanlı uyuşturucu operasyonu düzenlendi. Polis helikopteri ile özel harekat ekipleri ve droneların kullanıldığı operasyonda evlerde arama yapıldı.</p>
      <h3>SOKAKLAR ABLUKAYA ALINDI</h3>
      <p>Bin 720 polisin katıldığı operasyonlarda belirlenen adreslerin bulunduğu cadde ve sokaklar ablukaya alındı. Cadde ve sokak girişleri zırhlı araçlar ve özel harekat polisleri tarafından tutulurken, mahalle ve cadde içerisinde de geniş güvenlik tedbirleri alındı. Ekipler belirlenen adreslerin kapıları koç başı ile açarak arama yaptı.</p>
      <h3>HELİKOPTER VE DEDEKTÖR KÖPEK DESTEĞİ</h3>
      <p>Operasyon sırasında polis helikopteri sürekli uçuş yaparak yerdeki hareketliliği gözlemlendi. Dedektör köpek 'Unix'in de kullanıldığı operasyon kapsamındaki bazı evlerin kapılarının dışa açılır şekilde tasarlandığı, çok sayıda sürgü konulduğu ve evlerin güvenlik kamerasıyla kontrol edildiği görüldü.</p>
      <p>Uyuşturucu madde ticareti yapıldığına dair ipuçlarına ulaşılan adreslerde bazı şüpheliler gözaltına alınırken, ekiplerin operasyonu 24 saat sürdüreceği bildirildi.</p>
    </article>
  </body>
</html>