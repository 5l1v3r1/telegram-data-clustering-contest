<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=959242"/>
    <meta property="og:site_name" content="Andhrajyothy"/>
    <meta property="article:published_time" content="2019-11-19T23:57:54+00:00"/>
    <meta property="og:title" content="ఆ రెండింటితో భారత్‌కు ప్రమాదమే"/>
    <meta property="og:description" content="ADVT"/>
  </head>
  <body>
    <article>
      <h1>ఆ రెండింటితో భారత్‌కు ప్రమాదమే</h1>
      <address>
        <time datetime="2019-11-19T23:57:54+00:00">19 Nov 2019, 23:57</time>
      </address>
      <figure>
        <img src="https://ajnews.andhrajyothy.com/AJNewsImages//ajadds//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>చమురు ధరలు, పెట్టుబడుల ప్రవాహంపై వైవీ రెడ్డి</b>
        </li>
        <li>
          <b>‘తయారీ’పై చైనాకు, ఫైనాన్షియల్‌ మార్కెట్లపై అమెరికాకు పట్టు</b>
        </li>
        <li>
          <b>పర్యావరణ మార్పులు భవిష్యత్‌ సవాలు</b>
        </li>
      </ul>
      <p><b>హైదరాబాద్‌ (ఆంధ్రజ్యోతి బిజినెస్‌): </b>చైనా, ఇరాన్‌, మధ్య ప్రాచ్యంలోని తాజా భౌగోళిక, రాజకీయ పరిణామాలు స్వల్పకాలంలో భారత్‌కు ఇబ్బందులు కలిగించనున్నాయని భారతీయ రిజర్వ్‌ బ్యాంక్‌ (ఆర్‌బీఐ) మాజీ గవర్నర్‌ వైవీ రెడ్డి అన్నారు. ఈ దేశాల్లోని పరిణామాల వల్ల తలెత్తే చమురు ఽధరల పెరుగుదల, ఒడిదొడుకులు, మూలఽధన ప్రవా హం భారత్‌కు హాని కలిగించే వీలుంది. అంతర్జాతీయ పరిణామా ల ప్రభావం భారత్‌పై పెరుగుతోం ది. అలానే గతం తో పోలిస్తే అం తర్జాతీయ మా ర్పులకు భారత్‌లోని పరిణామాలు కూడా దోహదం చేస్తున్నాయి. అందువల్ల అన్ని అంశాలను అంతర్జాతీయ దృక్పథంతో చూడాల్సిన అవసరం ఏర్పడిందని రెడ్డి అన్నారు. వృద్ధి రేటుపై ది ఇన్‌స్టిట్యూట్‌ ఫర్‌ అడ్వాన్స్‌డ్‌ స్టడీస్‌ ఇన్‌ కాంప్లెక్స్‌ చాయిస్‌ (ఐఏఎ్‌ససీసీ) ఏర్పాటు చేసిన కార్యక్రమంలో వైవీ రెడ్డి మాట్లాడారు. తయారీ, వస్తువుల అంతర్జాతీయ వాణిజ్యంలో చైనా ఆధిపత్యం చలాయిస్తోంది. సేవల రంగంలో కూడా పట్టు సాధిస్తోంది. పైనాన్స్‌, నగదులో అమెరికా కు పట్టు ఉంది. ఈ రెండు దేశాల మధ్య వాణిజ్య యుద్ధానికి ఇదొక కారణం.</p>
      <p> గతంలో అమెరికా, రష్యాలు వైరి వర్గాలుగా ప్రపంచం రెండుగా విడిపోతే.. ప్రస్తుతం అమెరికా, చైనాల ఆధిపత్యంతో రెండు దృవాలుగా విడిపోయిందని.. గతంలో లేని తాజా పరిణామం ఏమిటంటే అవసరమైనప్పుడు ఈ రెండూ ఏకమవుతున్నాయని రెడ్డి వివరించారు. దీంతో అమెరికా, చైనా దయాదాక్షిణ్యాలపై మిగిలిన ప్రపంచం ఆధారపడాల్సి వస్తోందని పేర్కొన్నారు. గతంలో చైనా ప్రభుత్వం తన సంపదను యూఎస్‌ ట్రెజరీ, ఇతర ఫైనాన్షియల్‌ సాధనాల్లో పెట్టుబడి పెట్టేదని.. గత మూడు, నాలుగేళ్లుగా తన ధోరణి మార్చుకుంది. సంపదను, ఫైనాన్షియల్‌ సాధనాల్లోని నిధులను అవసరం లేకపోయినా.. మౌలిక సదుపాయాల్లో పెడుతోంది. అమెరికా డాలర్‌ ఆధిపత్య కోరల నుంచి బయటపడాలని చైనా భావిస్తోందని రెడ్డి పేర్కొన్నారు. చైనా నుంచి కొన్ని వర్థమాన దేశాలకు నికర మూలధనం వస్తోంది. అదీ చైనా కరెన్సీలో ఉంటోంది.  కాంట్రాక్టుల్లో పారదర్శకత ఉండడం లేదు. దీంతో అనేక వర్థమాన దేశాల రుణ స్థిరత్వాన్ని (సస్టేనబులిటీ) అంచనా వేయడం కష్టంగా ఉందని మాజీ గవర్నర్‌ అన్నారు. అంతర్జాతీయ ఫైనాన్షియల్‌ మార్కెట్లోకి ప్రవేశించడంలో చైనా విజయం సాధించింది. అయితే.. చైనాకు చెందిన ఫైనాన్షియల్‌ దిగ్గజ కంపెనీలు ఉన్నప్పటికీ.. ఫైనాన్షియల్‌ మార్కెట్లలో అమెరికా ఆధిపత్యం కొనసాగుతోంది. అమెరికా, యూరప్‌, జపాన్‌ చట్టాలకు అనుగుణంగానే ఫైనాన్షియల్‌ మార్కెట్లకు సంబంధించిన ఒప్పందాలు జరుగుతున్నాయి. సింగపూర్‌, షాంఘై, హాంకాంగ్‌ ఈ మార్కెట్లలో పట్టు సాధించడానికి ప్రయత్నిస్తున్నాయని చెప్పారు. </p>
      <p>
        <b>వ్యవస్థాపూర్వక మార్పులు..</b>
      </p>
      <p>ప్రపంచ ఆర్థిక వ్యవస్థలో కీలకమైన వ్యవస్థాపూర్వక మార్పులు వస్తున్నాయని స్టేట్‌ బ్యాంక్‌ ఆఫ్‌ ఇండియా గ్రూప్‌ చీఫ్‌ ఎకనమిక్‌ అడ్వైజర్‌ సౌమ్యా కాంతి ఘోష్‌ అన్నారు. టెక్నాలజీ మార్పులు, భౌగోళిక, రాజకీయ పరిణామాలు మారుతున్నాయి. వాణిజ్య యుద్ధాల కారణంగా ఉత్పత్తి కేంద్రాలు, అత్యాధునిక టెక్నాలజీలు ఆసియాలోకి వస్తున్నాయి. ఏఐ, 5జీ, డ్రోన్‌ టెక్నాలజీల్లో చైనా పట్టు సాధిస్తుంటే. స్పేస్‌, క్షిపణి పరిజ్ఞానాల్లో భారత్‌ ముందుకు దూసుకు వెళుతోందని, ఆధిపత్య సమీకరణాలు మారుతున్నాయన్నారు.</p>
      <p> </p>
      <p>
        <b>ఆ మూడు ఆర్థిక సవాళ్లు..</b>
      </p>
      <p>పర్యావరణం, జనాభాలో వివిధ వయోః వర్గాల మార్పులు, వలసలు, సాంకేతిక పరిజ్ఞానం ప్రపంచానికి భవిష్యత్తు ఆర్థిక సవాళ్లని, అందరి సహకారంతోనే వీటిని అధిగమించగలమన్నారు. అయితే.. సహకారం నానాటికీ కష్టంగా మారుతోంది. స్థూల ఆర్థిక సమతౌల్యాలపై జనాభా మార్పులు తీవ్ర ప్రతికూల ప్రభావాన్ని చూపుతున్నాయి. వలసలు అనివార్యం అవుతోంది. దీన్ని నియంత్రించడానికి ఎటువంటి ఒప్పందాలు లేవని రెడ్డి పేర్కొన్నారు. భవిష్యత్తులో ప్రపంచ సమతౌల్యాన్ని టెక్నాలజీ బాగా దెబ్బ తీయనుందన్నారు. సాంకేతిక మార్పులు చాలా వేగంగా ఉన్నాయి. సాంకేతిక పరిజ్ఞానం తీసుకు వచ్చే మార్పులకు అనుగుణంగా సంస్థలు మారలేకపోతున్నాయి. టెక్నాలజీలు దేశాల ఎల్లలను త్వరలోనే చెరిపివేయగలవని వివరించారు.</p>
    </article>
  </body>
</html>