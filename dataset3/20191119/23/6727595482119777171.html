<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/assadudin-owaisi-against-mamta-banergy.html"/>
    <meta property="og:site_name" content="DoolNews"/>
    <meta property="article:published_time" content="2019-11-19T23:08:00+00:00"/>
    <meta property="og:title" content="മമതയ്ക്ക് ഉവൈസിയുടെ മറുപടി; 'ബംഗാളിലെ മുസ്‌ലിങ്ങള്‍ വികസന സൂചികകളില്‍ താഴെയാണ് എന്ന് പറയുന്നത് മതതീവ്രവാദമല്ല'"/>
    <meta property="og:description" content="Asaduddin Owaisi Bengal Mamta Banarjee National News India ഹൈദരാബാദില്‍ നിന്നുള്ള ന്യൂനപക്ഷങ്ങള്‍ക്കിടയിലെ തീവ്രവാദികള്‍ എന്ന് തന്നെ വിശേഷിപ്പിച്ച ബംഗാള്‍ മുഖ്യമന്ത്രി മമ"/>
  </head>
  <body>
    <article>
      <h1>മമതയ്ക്ക് ഉവൈസിയുടെ മറുപടി; 'ബംഗാളിലെ മുസ്‌ലിങ്ങള്‍ വികസന സൂചികകളില്‍ താഴെയാണ് എന്ന് പറയുന്നത് മതതീവ്രവാദമല്ല'</h1>
      <address><time datetime="2019-11-19T23:08:00+00:00">19 Nov 2019, 23:08</time> by <a rel="author">ന്യൂസ് ഡെസ്‌ക്</a></address>
      <p>ഹൈദരാബാദില്‍ നിന്നുള്ള ന്യൂനപക്ഷങ്ങള്‍ക്കിടയിലെ തീവ്രവാദികള്‍ എന്ന് തന്നെ വിശേഷിപ്പിച്ച ബംഗാള്‍ മുഖ്യമന്ത്രി മമത ബാനര്‍ജിക്കെതിരെ രംഗത്തെത്തി അസദുദ്ദീന്‍ ഉവൈസി. മനുഷ്യ വികസ സൂചികകള്‍ വച്ച് പരിശോധിച്ചാല്‍ ബംഗാളിലെ മുസ്‌ലിംങ്ങള്‍ മറ്റേത് ന്യൂനപക്ഷങ്ങളേക്കാളും താഴെയാണെന്ന് പറയുന്നത് മതതീവ്രവാദമല്ല എന്നാണ് ഒവൈസിയുടെ പ്രതികരണം.</p>
      <p>കുച്ച് ബെഹാറില്‍ നടന്ന തൃണമൂല്‍ കോണ്‍ഗ്രസ് യോഗത്തിലാണ് മമത ബാനര്‍ജി ഒവൈസിയെയും പാര്‍ട്ടിയെയും തീവ്രവാദികള്‍ എന്ന് വിശേഷിപ്പിച്ചത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>എങ്ങനെയാണ് ബി.ജെ.പി 18 ലോക്‌സഭ സീറ്റുകളില്‍ വിജയിച്ചതെന്ന് മമത പറയണമെന്നും ഉവൈസി ആവശ്യപ്പെട്ടു. ഹൈദരാബാദില്‍ നിന്നുള്ള കുറച്ചു പേരെ കുറിച്ചാണ് ദീദിയുടെ ആശങ്കയെങ്കില്‍ പറയണം ബി.ജെ.പിയെങ്ങനെയാണ് ബംഗാളില്‍ 18 സീറ്റില്‍ വിജയിച്ചതെന്ന് അവര്‍ പറയണമെന്നായിരുന്നു ഉവൈസിയുടെ വാക്കുകള്‍.</p>
      <related>
        <a href="https://www.doolnews.com/jds-leader-all-chances-our-party-will-back-yediyurappa-led-bjp-govt-if-it-falls-short-of-numbers333.html?utm_source=doolnews&amp;utm_medium=related"/>
      </related>
      <related>
        <a href="https://www.doolnews.com/shashi-tharoor-released-video-of-police-brutality-against-km-abhijit-in-ksu-march922.html?utm_source=doolnews&amp;utm_medium=related"/>
      </related>
      <p>ഞങ്ങള്‍ക്ക് ഉന്നമനം വേണം. അതിന് വേണ്ടി മമതയെന്താണ് ചെയ്തത്. കുറെ വര്‍ഷങ്ങളായി നിങ്ങള്‍ ഭരിച്ചു കൊണ്ടിരിക്കുന്ന ബംഗാളില്‍ ബി.ജെ.പി 18 സീറ്റില്‍ വിജയിച്ചു. ഞാന്‍ ഒരു റാലി പോലും അവിടെ നടത്തിയിട്ടില്ല. എന്നിട്ടും എനിക്കെതിരെ നിങ്ങള്‍ രോഷം കൊള്ളുന്നുവെന്നും ഉവൈസി പറഞ്ഞു.</p>
      <related>
        <a href="https://www.doolnews.com/jnu-facebook-post-hcu-girl.html?utm_source=doolnews&amp;utm_medium=related"/>
      </related>
      <p> <a href="https://goo.gl/jP9ABo"><b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b></a></p>
      <figure>
        <iframe src="https://www.youtube.com/embed/Rxcs88k8rr4" width="560" height="315" data-service="Youtube" scrolling="no"/>
      </figure>
    </article>
  </body>
</html>