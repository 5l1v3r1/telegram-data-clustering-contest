<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/news/story/655227/nees-taytotites-ta-stoixeia-poy-tha-anagrafontai-kai-i-teliki-morfi-toys"/>
    <meta property="og:site_name" content="OnSports"/>
    <meta property="article:published_time" content="2019-11-19T23:01:18+00:00"/>
    <meta property="og:title" content="Νέες ταυτότητες: Τα στοιχεία που θα αναγράφονται και η τελική μορφή τους"/>
    <meta property="og:description" content="Για τα χαρακτηριστικά των νέων ταυτοτήτων οι οποίες θα μοιάζουν περισσότερο με πιστωτικές κάρτες μίλησε υπουργός Ψηφιακής Διακυβέρνησης, Κυριάκος Πιερρακάκης στον Realfm 97,8."/>
  </head>
  <body>
    <article>
      <h1>Νέες ταυτότητες: Τα στοιχεία που θα αναγράφονται και η τελική μορφή τους</h1>
      <address><time datetime="2019-11-19T23:01:18+00:00">19 Nov 2019, 23:01</time> by <a rel="author">Onsports Team</a></address>
      <p>Για τα χαρακτηριστικά των νέων ταυτοτήτων οι οποίες θα μοιάζουν περισσότερο με πιστωτικές κάρτες μίλησε υπουργός Ψηφιακής Διακυβέρνησης, Κυριάκος Πιερρακάκης στον Realfm 97,8.</p>
      <p>«Μιλάμε πολύ για τις νέες ταυτότητες γιατί για να μπορούμε να κάνουμε ψηφιακές υπηρεσίες θα πρέπει να μπορούμε να ταυτοποιούμαστε από το σπίτι μας ή από τη δουλειά μας. Άρα πρέπει να ξέρει το σύστημα ότι είμαι όντως εγώ και γι’αυτό χρειαζόμαστε ταυτότητες νέου τύπου», δήλωσε ο υπουργός Ψηφιακής Διακυβέρνησης.</p>
      <p>Ο κ. Πιερρακάκης αναφερόμενος στην επερχόμενη αλλαγή ταυτοτήτων είπε ότι οι υφιστάμενες παραπέμπουν στη δεκαετία του 1960 και του 1970, προσθέτοντας ότι αποτελεί δέσμευσή του εντός των επομένων ολίγων εβδομάδων θα προκηρυχθεί ένας διαγωνισμός από το υπουργείο Προστασίας του Πολίτη με στόχο οι νέες ταυτότητες να είναι έτοιμες εντός του 2021.</p>
      <p>Διαβάστε περισσότερα στο <a href="https://www.cnn.gr/news/ellada/story/197925/nees-taytotites-ta-stoixeia-poy-tha-anagrafontai-kai-i-teliki-morfi-toys">Cnn.gr</a></p>
    </article>
  </body>
</html>