<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2821502-stati-zbilsat-svij-vijskovij-kontingent-v-saudivskij-aravii.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-19T23:40:00+00:00"/>
    <meta property="og:title" content="Штати збільшать свій військовий контингент в Саудівській Аравії"/>
    <meta property="og:description" content="США направлять додаткові підрозділи в Саудівську Аравію для захисту нафтових об'єктів."/>
  </head>
  <body>
    <article>
      <h1>Штати збільшать свій військовий контингент в Саудівській Аравії</h1>
      <h2>США направлять додаткові підрозділи в Саудівську Аравію для захисту нафтових об'єктів.</h2>
      <address>
        <time datetime="2019-11-19T23:40:00+00:00">19 Nov 2019, 23:40</time>
      </address>
      <p>Про це заявив президент Дональд Трамп, повідомляється на <a href="https://www.whitehouse.gov/briefings-statements/text-etter-president-speaker-house-representatives-president-pro-tempore-senate-7/">сайті Білого дому.</a></p>
      <p>Відзначається, що з додатковими силами загальна кількість американських військових в Саудівській Аравії становитиме три тисячі осіб. Вони залишаться там, поки їх присутність буде необхідно, уточнив глава США. Також в <b><a href="https://www.ukrinform.ua/tag-saudivska-aravia">Саудівську Аравію</a></b> будуть спрямовані радари і протиракетні системи.</p>
      <p>Перші підрозділи вже прибули до Саудівської Аравії, решта прибудуть в найближчі тижні.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2813430-kolisnih-spivrobitnikiv-twitter-zvinuvacuut-u-spigunstvi-na-saudivsku-araviu.html">Колишніх співробітників Twitter звинувачують у шпигунстві на Саудівську Аравію</a>
      </blockquote>
      <p>Про плани США перекинути в Саудівську Аравію три тисячі військових повідомлялося 11 жовтня. Крім того, міністр оборони США Марк Еспер дозволив відправити в королівство дві ескадрильї винищувачів, один експедиційне авіакрило (AEW), одну систему THAAD і дві ракетні батареї системи Patriot.</p>
      <p>Нагадаємо: в жовтні король Саудівської Аравії Сальман бен Абдель Азіз Аль Сауд і наслідний принц Мухаммед ібн Сальман схвалили розміщення на території країни додаткового американського військового контингенту.</p>
    </article>
  </body>
</html>