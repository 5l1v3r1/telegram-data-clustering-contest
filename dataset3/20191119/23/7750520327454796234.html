<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/derzhbanky-ukrayiny-zbilshyly-svoyi-prybutky.html"/>
    <meta property="og:site_name" content="1NEWS"/>
    <meta property="article:published_time" content="2019-11-19T23:40:27+00:00"/>
    <meta property="og:title" content="Держбанки України збільшили свої прибутки"/>
    <meta property="og:description" content="Держбанки України збільшили свої прибутки"/>
  </head>
  <body>
    <article>
      <h1>Держбанки України збільшили свої прибутки</h1>
      <h2>Станом на 1 жовтня 2019 року прибуток державних банків становив 62,5% прибутку всього банківського сектору</h2>
      <address>
        <time datetime="2019-11-19T23:40:27+00:00">19 Nov 2019, 23:40</time>
      </address>
      <figure>
        <img src="https://1news.com.ua/wp-content/uploads/2019/11/25-8.jpg"/>
      </figure>
      <p>Державні банки у ІІІ кварталі 2019 року отримали понад 30 млрд грн прибутку, що вдвічі більше, ніж за весь минулий рік.</p>
      <p>Про це повідомляє 1NEWS.</p>
      <p>Станом на 1 жовтня 2019 року прибуток державних банків становив 62,5% прибутку всього банківського сектору. При цьому більше половини усього прибутку банків сформував АТ КБ «ПриватБанк» – 27 млрд грн.</p>
      <p>У ІІІ кварталі продовжилася тенденція активного зростання споживчого кредитування, яке через високий попит залишається одним із найдохідніших джерел для банків. Обсяг кредитів фізичних осіб у банках державного сектору в третьому кварталі збільшився більше, ніж на 3 млрд грн, або на 6,5%, що в свою чергу позитивно вплинуло на якість кредитного портфеля.</p>
      <p>У міністерстві зазначають, що третій квартал також характеризувався суттєвим зростанням депозитів корпоративного сектору, обсяг яких порівняно із 1 липня 2019 зріс на 15 млрд грн.</p>
      <p>Джерело: <a href="https://www.mof.gov.ua/uk/news/banki_derzhavnogo_sektoru_zakinchili_tretii_kvartal_2019_roku_z_rekordnim_pributkom-1886">пресслужба Міністерства </a><a href="https://www.mof.gov.ua/uk/news/banki_derzhavnogo_sektoru_zakinchili_tretii_kvartal_2019_roku_z_rekordnim_pributkom-1886">фінансів</a></p>
    </article>
  </body>
</html>