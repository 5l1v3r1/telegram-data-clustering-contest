<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640857/%D9%87%D8%B4%D8%AF%D8%A7%D8%B1-%D8%AC%D9%86%D8%A8%D8%B4-%D8%AD%D9%85%D8%A7%D8%B3-%D8%A8%D9%87-%D8%B9%D8%B1%D8%A8%D8%B3%D8%AA%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T23:24:00+00:00"/>
    <meta property="og:title" content="هشدار جنبش حماس به عربستان"/>
    <meta property="og:description" content="معاون رئیس دفتر سیاسی جنبش مقاومت اسلامی (حماس) گفت: بازداشت فلسطینیان در عربستان وجهه این کشور را خدشه‌دار می‌کند."/>
  </head>
  <body>
    <article>
      <h1>
        <a href="https://www.bultannews.com/fa/news/640857/%D9%87%D8%B4%D8%AF%D8%A7%D8%B1-%D8%AC%D9%86%D8%A8%D8%B4-%D8%AD%D9%85%D8%A7%D8%B3-%D8%A8%D9%87-%D8%B9%D8%B1%D8%A8%D8%B3%D8%AA%D8%A7%D9%86">هشدار جنبش حماس به عربستان</a>
      </h1>
      <h2>معاون رئیس دفتر سیاسی جنبش مقاومت اسلامی (حماس) گفت: بازداشت فلسطینیان در عربستان وجهه این کشور را خدشه‌دار می‌کند.</h2>
      <address><time datetime="2019-11-19T23:24:00+00:00">19 Nov 2019, 23:24</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، صالح العاروری معاون رئیس دفتر سیاسی جنبش حماس خاطرنشان کرد: <b>بازداشت</b> فلسطینیان در <b>عربستان</b>، اعتبار این کشور را زیر سوال می‌برد و وجهه آن را خدشه‌دار می‌کند.</p>
      <p>وی در بخش دیگری از سخنانش درخصوص طرح آمریکایی موسوم به "معامله قرن" گفت: معامله قرن در حال حاضر در بدترین شرایط خود به سر می‌برد و نهایتا با شکست مواجه خواهد شد.</p>
      <p>العاروری همچنین گفت: جنبش حماس به گروه‌های مقاومت فلسطین کمک نظامی و فنی زیادی کرده است.</p>
      <p>وی تاکید کرد: بنیامین نتانیاهو، نخست وزیر رژیم صهیونیستی و دونالد ترامپ، رئیس جمهوری آمریکا بهای جنایت‌های خود در حق ملت فلسطین را خواهند پرداخت.</p>
      <p>مایک پامپئو وزیر خارجه آمریکا روز دوشنبه در جریان کنفرانس مطبوعاتی خود تأکید کرد که شهرک‌سازی‌های رژیم صهیونیستی در کرانه باختری ناقض قوانین بین‌المللی نیست. این مساله با موجی از مخالفت و محکوم کردن فلسطین، کشورهای عربی و بین‌المللی همراه بوده است.</p>
    </article>
  </body>
</html>