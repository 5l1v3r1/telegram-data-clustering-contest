<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90043"/>
    <meta property="og:site_name" content="Denník politika"/>
    <meta property="article:published_time" content="2019-11-19T23:35:01+00:00"/>
    <meta property="og:title" content="Na záver kvalifikácie o Euro 2020 vysoké výhry favoritov, Gnabry a Wijnaldum s hetrikmi"/>
    <meta property="og:description" content="20.11.2019 (Webnoviny.sk) – Belgickí futbalisti sa pridali k Talianom a rovnako zakončili kvalifikáciu o Euro 2020 s plným počtom bodov. Posledné desiate víťazstvo Belgičanov sa zrodilo v domácom prostredí v Bruseli, kde jednoznačne zdolali Cyperčanov 6:1."/>
  </head>
  <body>
    <article>
      <h1>Na záver kvalifikácie o Euro 2020 vysoké výhry favoritov, Gnabry a Wijnaldum s hetrikmi</h1>
      <address><time datetime="2019-11-19T23:35:01+00:00">19 Nov 2019, 23:35</time> by <a rel="author">Webnoviny</a></address>
      <p>20.11.2019 (Webnoviny.sk) – Belgickí futbalisti sa pridali k Talianom a rovnako zakončili kvalifikáciu o Euro 2020 s plným počtom bodov. Posledné desiate víťazstvo Belgičanov sa zrodilo v domácom prostredí v Bruseli, kde jednoznačne zdolali Cyperčanov 6:1.</p>
      <p>Po dva góly víťazov strelili Christian Benteke a Kevin de Bruyne, jeden zásah pridal Yannick Carrasco a jeden gól si dali Cyperčania vlastný, konkrétne obranca Christoforou Kypros.</p>
      <h3>Wijnaldum sa blysol hetrikom</h3>
      <p>Aj druhý postupujúci tím z I-skupiny bol v poslednom zápase suverénny. Rusi zvíťazili v San Maríne 5:0, keď sa do streleckej listiny zapísalo päť rôznych hráčov.</p>
      <p>Na záver kvalifikácie si schuti zastrieľali aj už istí postupujúci Nemci. V C-skupine pri domácom triumfe nad Severnými Írmi dosiahol Serge Gnabry hetrik a dva góly pridal Leon Goretzka. Výsledok pečatil v nadstavenom čase Julian Brandt.</p>
      <p>Hetrikom sa zaskvel aj Georginio Wijnaldum. Aj jeho zásluhou sa Holanďana rozlúčili s úspešnou kvalifikáciou triumfom 5:0 nad futbalistami Estónska.</p>
      <h3>Voľné ešte štyri miestenky</h3>
      <p>Známych je už 20 z 24 účastníkov ME 2020. Okrem Walesu si už predtým postup vybojovali (podľa abecedy) tímy Anglicka, Belgicka, Českej republiky, Dánska, Fínska, Francúzska, Chorvátska, Holandska, Nemecka, Poľska, Portugalska, Rakúska, Ruska, Španielska, Švajčiarska, Švédska, Talianska, Turecka a Ukrajiny.</p>
      <p>Zostávajúce štyri miesta na ME 2020 obsadia tímy, ktoré postúpia z jarných súbojov play-off jednotlivých divízií Ligy národov. To bude šanca aj pre Slovákov, ktorých súperom bude v domácom prostredí v semifinále Írsko. Hrať sa bude 26. marca 2019.</p>
      <h3>Kvalifikácia o postup na ME 2020 vo futbale</h3>
      <p>utorok</p>
      <h4>C-skupina</h4>
      <p><b>Nemecko – Severné Írsko 6:1 (2:1)</b><br/><b>Góly:</b> 19., 47. a 60. Gnabry, 43. a 73. Goretzka, 90.+ Brandt – 7. M. Smith</p>
      <p><b>Holandsko – Estónsko 5:0 (2:0)</b><br/><b>Góly:</b> 6., 66. a 79. Wijnaldum, 19. Ake, 89. Boadu</p>
      <h4>Tabuľka</h4>
      <p>1. Nemecko 8 7 0 1 30:7 21 – postup na ME 2020<br/>2. Holandsko 8 6 1 1 24:7 19 – postup na ME 2020<br/>3. Severné Írsko 8 4 1 3 9:13 13<br/>4. Bielorusko 8 1 1 6 4:16 4<br/>5. Estónsko 8 0 1 7 2:26 1</p>
      <h4>G-skupina</h4>
      <p><b>Poľsko – Slovinsko 3:2 (1:1)</b><br/><b>Góly:</b> 3. Szymanski, 54. Lewandowski, 81. Goralski – 14. Matavž, 61. Iličič, <b>ČK:</b> 86. Kurtič (Slovin., po 2. ŽK)</p>
      <p><b>Severné Macedónsko – Izrael 1:0 (1:0)</b><br/><b>Gól:</b> 45.+ Nikolov</p>
      <p><b>Lotyšsko – Rakúsko 1:0 (0:0)</b><br/><b>Gól:</b> 65. Oss</p>
      <h4>Tabuľka</h4>
      <p>1. Poľsko 10 8 1 1 18:5 25 – postup na ME 2020<br/>2. Rakúsko 10 6 1 3 19:9 19 – postup na ME 2020<br/>3. Sev. Macedónsko 10 4 2 4 12:13 14<br/>4. Slovinsko 10 4 2 4 16:11 14<br/>5. Izrael 10 3 2 5 16:18 11<br/>6. Lotyšsko 10 1 0 9 3:28 3</p>
      <h4>I-skupina</h4>
      <p><b>Belgicko – Cyprus 6:1 (4:1)</b><br/><b>Góly:</b> 16. a 68. Benteke, 36. a 42. De Bryune, 44. Carrasco, 51. Kypros (vlastný) – 14. Ioannou</p>
      <p><b>San Maríno – Rusko 0:5 (0:2)</b><br/><b>Góly:</b> 3. Kuzjaev, 19. Petrov, 49. Mirančuk, 56. Ionov, 78. Komličenko</p>
      <p><b>Śkótsko – Kazachstan 3:1 (0:1)</b><br/><b>Góly:</b> 48. a 90.+ McGinn, 64. Naismith – 34. Zajnutdinov</p>
      <h4>Tabuľka</h4>
      <p>1. Belgicko 10 10 0 0 40:3 30 – postup na ME 2020<br/>2. Rusko 10 8 0 2 33:8 24 – postup na ME 2020<br/>3. Škótsko 10 5 0 5 16:19 15<br/>4. Cyprus 10 3 1 6 15:20 10<br/>5. Kazachstan 10 3 1 6 13:17 10<br/>6. San Maríno 10 0 0 10 1:51 0</p>
      <p>Viac k témam: <a href="https://www.webnoviny.sk/tag/kvalifikacia-o-postup-na-me-2020-vo-futbale/"><u>Kvalifikácia o postup na ME 2020 vo futbale</u></a><br/>Zdroj: Webnoviny.sk – <a href="https://www.webnoviny.sk/na-zaver-kvalifikacie-o-euro-2020-vysoke-vyhry-favoritov-gnabry-a-wijnaldum-s-hetrikmi/"><u>Na záver kvalifikácie o Euro 2020 vysoké výhry favoritov, Gnabry a Wijnaldum s hetrikmi</u></a> © SITA Všetky práva vyhradené.</p>
    </article>
  </body>
</html>