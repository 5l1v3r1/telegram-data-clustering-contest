<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voria.gr/article/tramp-ntropi-i-akroasis-ton-vintman-ke-ouiliams-sto-kogkreso"/>
    <meta property="og:site_name" content="Voria.gr"/>
    <meta property="article:published_time" content="2019-11-19T23:29:00+00:00"/>
    <meta property="og:title" content="ΤΡΑΜΠ: ΝΤΡΟΠΗ ΟΙ ΑΚΡΟΑΣΕΙΣ ΤΩΝ ΒΙΝΤΜΑΝ ΚΑΙ ΟΥΙΛΙΑΜΣ ΣΤΟ ΚΟΓΚΡΕΣΟ"/>
    <meta property="og:description" content="Ο Βίντμαν και η Ουίλιαμς κατέθεσαν σήμερα ότι τα σχόλια του Ντόναλντ Τραμπ στο τηλεφώνημα αυτό προκάλεσαν την ανησυχία τους"/>
  </head>
  <body>
    <article>
      <h1>ΤΡΑΜΠ: ΝΤΡΟΠΗ ΟΙ ΑΚΡΟΑΣΕΙΣ ΤΩΝ ΒΙΝΤΜΑΝ ΚΑΙ ΟΥΙΛΙΑΜΣ ΣΤΟ ΚΟΓΚΡΕΣΟ</h1>
      <h2>Ο Βίντμαν και η Ουίλιαμς κατέθεσαν σήμερα ότι τα σχόλια του Ντόναλντ Τραμπ στο τηλεφώνημα αυτό προκάλεσαν την ανησυχία τους</h2>
      <address><time datetime="2019-11-19T23:29:00+00:00">19 Nov 2019, 23:29</time> by <a rel="author" href="https://www.voria.gr/article/author/voriagr" target="_blank">Voria.gr</a></address>
      <p>Ο πρόεδρος των ΗΠΑ <b>Ντόναλντ Τραμπ</b> δήλωσε ότι παρακολούθησε μερικές από τις σημερινές ακροάσεις στο Κογκρέσο για την<b> παραπομπή</b> του χαρακτηρίζοντας τες <b>«ντροπή»</b> και τόνισε ότι εξαρτάται από τους Αμερικανούς να βγάλουν τα δικά τους συμπεράσματα σε σχέση με την κατάθεση των μαρτύρων.</p>
      <p>Ο Τραμπ είχε επιτεθεί φραστικά νωρίτερα μέσω Twitter σε δύο από τους σημερινούς μάρτυρες, τον αντιστράτηγο <b>Αλεξάντερ Βίντμαν</b>, κορυφαίο ειδικό για την Ουκρανία, μέλος του Συμβουλίου Εθνικής Ασφαλείας του Λευκού Οίκου και την <b>Τζένιφερ Ουίλιαμς</b>, βοηθό του αντιπροέδρου Μάικ Πενς.</p>
      <p>Στον Λευκό Οίκο σήμερα ο Τραμπ είπε στους δημοσιογράφους ότι <b>δεν γνώριζε καθόλου τον Βίντμαν, </b>όπως μεταδίδει το ΑΠΕ-ΜΠΕ.</p>
      <p>Η δεύτερη εβδομάδα των δημόσιων ακροάσεων για την παραπομπή του προέδρου στη Βουλή των Αντιπροσώπων <b>άρχισε σήμερα</b> με δύο μάρτυρες που περιέγραψαν την ανησυχία τους για το τηλεφώνημα της 25ης Ιουλίου, το οποίο αποτελεί το επίκεντρο της έρευνας.</p>
      <p>Οι δύο μάρτυρες άκουσαν την <b>τηλεφωνική συνομιλία</b> της 25ης Ιουλίου μεταξύ του Αμερικανού προέδρου Ντόναλντ Τραμπ και του Ουκρανού ομολόγου του Βολοντίμιρ Ζελένσκι.</p>
      <p>Σύμφωνα με μια απομαγνητοφώνηση του τηλεφωνήματος που έδωσε στη δημοσιότητα ο Λευκός Οίκος, ο Τραμπ ζήτησε από τον Ζελένσκι «να μας κάνεις μια χάρη», ζητώντας του να διενεργήσει το Κίεβο έρευνα σε βάρος του Δημοκρατικού αντιπάλου του Τζο Μπάιντεν.</p>
      <p>Ο Βίντμαν και η Ουίλιαμς κατέθεσαν σήμερα ότι τα σχόλια του Τραμπ στο τηλεφώνημα αυτό <b>προκάλεσαν την ανησυχία τους.</b></p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.voria.gr/article/erntogan-se-tramp-den-tha-egkatalipsoume-tous-s-400"/>
        <a href="https://www.voria.gr/article/pagoni-i-dimosiopiisi-ton-forologikon-stichion-tou-tramp"/>
        <a href="https://www.voria.gr/article/se-mi-programmatismeno-iatriko-elegcho-ipovlithike-o-tramp"/>
        <a href="https://www.voria.gr/article/tramp-chari-se-axiomatikous-pou-katigorountan-gia-egklimata-polemou"/>
        <a href="https://www.voria.gr/article/sti-vretania-o-tramp-stis-arches-dekemvriou-gia-ti-sinodo-tou-nato"/>
        <a href="https://www.voria.gr/article/penichra-apotelesmata-tis-episkepsis-erntogan-stis-ipa"/>
      </related>
    </article>
  </body>
</html>