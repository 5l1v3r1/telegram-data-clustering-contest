<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/country/news/591757/%E0%A6%B2%E0%A6%BE%E0%A6%B2%E0%A6%AE%E0%A6%A8%E0%A6%BF%E0%A6%B0%E0%A6%B9%E0%A6%BE%E0%A6%9F%E0%A7%87-%E0%A6%86%E0%A6%87%E0%A6%A8%E0%A6%9C%E0%A7%80%E0%A6%AC%E0%A7%80-%E0%A6%A8%E0%A6%BF%E0%A6%96%E0%A7%8B%E0%A6%81%E0%A6%9C-%E0%A6%A5%E0%A6%BE%E0%A6%A8%E0%A6%BE%E0%A6%AF%E0%A6%BC-%E0%A6%9C%E0%A6%BF%E0%A6%A1%E0%A6%BF"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-19T23:11:00+00:00"/>
    <meta property="og:title" content="লালমনিরহাটে আইনজীবী নিখোঁজ, থানায় জিডি"/>
    <meta property="og:description" content="লালমনিরহাট জজ আদালতের আইনজীবী অ্যাডভোকেট হাফিজুর রহমান হাফিজ (৫২) মঙ্গলবার (১৯ নভেম্বর) আদালত থেকে বাসায় ফেরার পথে নিখোঁজ হয়েছেন বলে অভিযোগ পাওয়া গেছে। এ ঘটনায় লালমনিরহাট সদর থানায় সাধারণ ডায়েরি (জিডি) করেছেন তার পরিবার। হাফিজুর রহমান সাপটানা এলাকার বাসিন্দা। মঙ্গলবার গভীর রাতে তার..."/>
  </head>
  <body>
    <article>
      <h1>লালমনিরহাটে আইনজীবী নিখোঁজ, থানায় জিডি</h1>
      <address><time datetime="2019-11-19T23:11:00+00:00">19 Nov 2019, 23:11</time> by <a rel="author">লালমনিরহাট প্রতিনিধি</a></address>
      <figure>
        <img src="http://cdn.banglatribune.com/contents/cache/images/800x0x1/uploads/media/2019/11/20/ddcd202a58c4dbcbeaf04ad56244eca7-5dd4770e797b5.jpg"/>
        <figcaption>অ্যাডভোকেট হাফিজুর রহমান হাফিজ</figcaption>
      </figure>
      <p>লালমনিরহাট জজ আদালতের আইনজীবী অ্যাডভোকেট হাফিজুর রহমান হাফিজ (৫২) মঙ্গলবার (১৯ নভেম্বর) আদালত থেকে বাসায় ফেরার পথে নিখোঁজ হয়েছেন বলে অভিযোগ পাওয়া গেছে। এ ঘটনায় লালমনিরহাট সদর থানায় সাধারণ ডায়েরি (জিডি) করেছেন তার পরিবার। হাফিজুর রহমান সাপটানা এলাকার বাসিন্দা। মঙ্গলবার গভীর রাতে তার ছেলে সাদমান সাকিব স্নিগ্ধ লালমনিরহাট সদর থানায় সাধারণ ডায়েরি করেন। <br/>থানার ওসি মাহফুজ আলম বলেন, ‘অ্যাডভোকেট হাফিজুর রহমান নিখোঁজের ঘটনায় পরিবারের পক্ষ থেকে সাধারণ ডায়েরি করা হয়েছে। পরিদর্শক মোজাম্মেল হককে এই বিষয়ে তদন্ত কর্মকর্তা নিযুক্ত করা হয়েছে।’<br/>জানতে চাইলে পুলিশ পরিদর্শক মোজাম্মেল হক বলেন, ‘মঙ্গলবার বিকাল পাঁচটা পাঁচ মিনিট থেকে হাফিজুর রহমানের ব্যবহৃত মোবাইল ফোন বন্ধ রয়েছে। ঘটনাটি সর্বোচ্চ গুরুত্ব দিয়ে তদন্ত করা হচ্ছে।’<br/>নিখোঁজের স্ত্রী শিরিনাজ পারভীন জানান, প্রতিদিনের মতো সকাল ১০টার দিকে তিনি আদালতে যান। কিন্তু রাত ১০ টায়ও বাড়িতে না ফেরায় মোবাইলে তার খোঁজ নেওয়ার চেষ্টা করেন। কিন্তু ফোন বন্ধ পাওয়া যায়। আত্মীয়-স্বজনের বাড়িতে গিয়ে না পাওয়ায় রাতে তার ছেলে সাদমান সাকিব স্নিগ্ধ বাদী হয়ে নিখোঁজের সাধারণ ডায়েরি করেন। তিনি বলেন, ‘আমি স্বামীকে অক্ষত অবস্থায় ফেরত চাই।’</p>
      <p> </p>
      <p> </p>
      <footer>/ওআর/</footer>
    </article>
  </body>
</html>