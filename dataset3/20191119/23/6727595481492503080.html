<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/kamal-hassan-awrded-with-honorary-doctorate-by-cm-naveen-patnaik354.html"/>
    <meta property="og:site_name" content="DoolNews"/>
    <meta property="article:published_time" content="2019-11-19T23:03:00+00:00"/>
    <meta property="og:title" content="നവീന്‍ പട്‌നായിക്കിനെ സന്ദര്‍ശിച്ച് 24 മണിക്കൂറിനുള്ളില്‍ കമല്‍ ഹാസന് ഡോക്ടറേറ്റ്; സഖ്യസാധ്യത ചര്‍ച്ച ചെയ്ത് രാഷ്ട്രീയവൃത്തങ്ങള്‍"/>
    <meta property="og:description" content="BJD Kamal Haasan Makkal Needhi Maiam National News Naveen Patnaik Odisha India ചെന്നൈ: കമല്‍ ഹാസന്റെ മക്കള്‍ നീതി മയ്യവും ഒഡിഷയിലെ ഭരണകക്ഷിയായ ബി.ജെ.ഡിയും സഖ്യത്തിലെത്തുമ"/>
  </head>
  <body>
    <article>
      <h1>നവീന്‍ പട്‌നായിക്കിനെ സന്ദര്‍ശിച്ച് 24 മണിക്കൂറിനുള്ളില്‍ കമല്‍ ഹാസന് ഡോക്ടറേറ്റ്; സഖ്യസാധ്യത ചര്‍ച്ച ചെയ്ത് രാഷ്ട്രീയവൃത്തങ്ങള്‍</h1>
      <address><time datetime="2019-11-19T23:03:00+00:00">19 Nov 2019, 23:03</time> by <a rel="author">ന്യൂസ് ഡെസ്‌ക്</a></address>
      <p>ചെന്നൈ: കമല്‍ ഹാസന്റെ മക്കള്‍ നീതി മയ്യവും ഒഡിഷയിലെ ഭരണകക്ഷിയായ ബി.ജെ.ഡിയും സഖ്യത്തിലെത്തുമെന്ന അഭ്യൂഹങ്ങള്‍ പ്രചരിക്കവെ, അതിനെ ബലപ്പെടുത്തിക്കൊണ്ട് അടുത്ത വാര്‍ത്ത പുറത്തുവന്നിരിക്കുകയാണ്. കമല്‍ ഹാസന് ഒഡിഷയിലെ സെഞ്ചൂറിയന്‍ യൂണിവേഴ്‌സിറ്റി ഓഫ് ടെക്‌നോളജി ആന്‍ഡ് മാനേജ്‌മെന്റ് കമല്‍ ഹാസന് ഹോണററി ഡോക്ടറേറ്റ് നല്‍കി.</p>
      <p>ഒഡിഷ മുഖ്യമന്ത്രി നവീന്‍ പട്‌നായിക്കുമായി കമല്‍ ഹാസന്‍ കൂടിക്കാഴ്ച നടത്തി 24 മണിക്കൂറിനുള്ളിലാണ് ഈ വാര്‍ത്തയും പുറത്തുവന്നത്.</p>
      <p>പട്‌നായിക്ക് പങ്കെടുത്ത ചടങ്ങില്‍വെച്ചായിരുന്നു കമല്‍ ഹാസന് ഡോക്ടറേറ്റ് നല്‍കിയത്. കഴിഞ്ഞ 60 വര്‍ഷമായി സിനിമയ്ക്കും കലയ്ക്കും സംസ്‌കാരത്തിനും അദ്ദേഹം നല്‍കിവരുന്ന സംഭാവനകള്‍ പരിഗണിച്ചാണ് ഡോക്ടറേറ്റ്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ചൊവ്വാഴ്ചയാണ് കമല്‍ ഹാസന്‍ പട്‌നായിക്കിനെ സന്ദര്‍ശിച്ചത്. ഭുവനേശ്വറിലെത്തിയായിരുന്നു സന്ദര്‍ശനം. പുതിയ രാഷ്ട്രീയ പരീക്ഷണത്തിനൊരുങ്ങുന്ന കമല്‍ ഹാസന്റെ ഈ സന്ദര്‍ശനവും ഇതിനു പുറമേ ഡോക്ടറേറ്റ് നല്‍കിയതും ഇരുകക്ഷികളും തമ്മിലുള്ള സഖ്യത്തിന്റെ സൂചനയാണെന്ന് രാഷ്ട്രീയവൃത്തങ്ങള്‍ പറയുന്നു.</p>
      <related>
        <a href="https://www.doolnews.com/rajnikanth-says-about-alliance-with-kamal-hassan-in-tamilnadu-politics028.html?utm_source=doolnews&amp;utm_medium=related"/>
      </related>
      <p>ബി.ജെ.പിയുമായുള്ള ബന്ധം ബിജു ജനതാദള്‍ അവസാനിപ്പിച്ചിരുന്നു. അതേ സമയം യു.പി.എയ്‌ക്കൊപ്പം ചേര്‍ന്നിട്ടുമില്ല.</p>
      <p>കഴിഞ്ഞ നിയമസഭാ തെരഞ്ഞെടുപ്പിലും ബി.ജെ.ഡി ഒറ്റയ്ക്ക് വിജയിച്ചിരുന്നു. അഞ്ചാം തവണയും മുഖ്യമന്ത്രിയായ പട്നായിക്കിന് മികച്ച പ്രതിച്ഛായയാണുള്ളത്. അദ്ദേഹത്തെപ്പോലെ ഒരു മുന്നണിയിലും ഭാഗമല്ലാത്ത കക്ഷികളുമായി സഖ്യമുണ്ടാക്കാന്‍ കമല്‍ ഹാസന്‍ ശ്രമിക്കുന്നുണ്ട്. അതിന്റെ ഭാഗമാണോ ഈ സന്ദര്‍ശനമെന്ന ചോദ്യമാണ് പലരും ഉയര്‍ത്തുന്നത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>അതിനിടെ വേണ്ടിവന്നാല്‍ കമല്‍ ഹാസനുമായി സഖ്യത്തിലെത്തുമെന്ന് രജനീകാന്ത് വ്യക്തമാക്കിയിരുന്നു. തമിഴ്‌നാടിന്റെ വികസനത്തിനു വേണ്ടി അങ്ങനെയൊരു ആവശ്യം വന്നാല്‍ ഉറപ്പായും സഖ്യമുണ്ടാകുമെന്നാണ് രജനീകാന്ത് ബുധനാഴ്ച മാധ്യമങ്ങളോടു പറഞ്ഞത്.</p>
      <figure>
        <iframe src="https://www.youtube.com/embed/mhsrxbUx1XE" width="500" height="281" data-service="Youtube" scrolling="no"/>
      </figure>
    </article>
  </body>
</html>