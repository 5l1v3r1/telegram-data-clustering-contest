<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904437/buitenlandse-media-lovend-over-belgi-foutloos-de-bruyne-was-magnifiek-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-19T23:35:00+00:00"/>
    <meta property="og:title" content="Buitenlandse media lovend over België: 'Foutloos, De Bruyne was magnifiek'"/>
    <meta property="og:description" content="Onze Rode Duivels hebben hun EK-kwalificatiecampagne beëindigd met een mooie 6-1 zege tegen Cyprus. Dat onze Rode Duivels daarmee 30 op 30 hebben gehaald, is ook in het buitenland niet ontgaan."/>
  </head>
  <body>
    <article>
      <h1>Buitenlandse media lovend over België: 'Foutloos, De Bruyne was magnifiek'</h1>
      <address>
        <time datetime="2019-11-19T23:35:00+00:00">19 Nov 2019, 23:35</time>
      </address>
      <p>
        <b>Onze Rode Duivels hebben hun EK-kwalificatiecampagne beëindigd met een mooie 6-1 zege tegen Cyprus. Dat onze Rode Duivels daarmee 30 op 30 hebben gehaald, is ook in het buitenland niet ontgaan.</b>
      </p>
      <p>Reuters en <a href="https://www.eurosport.com/football/perfect-belgium-end-qualification-campaign-with-cyprus-thrashing_sto7544495/story.shtml"><i>Eurosport</i></a> hadden heel wat lof voor onze nationale ploeg. 'Een perfect België eindigt de kwalificatiecampagne met stevige winst tegen Cyprus. De Rode Duivels speelden een oefenwedstrijd tegen Cyprus, met twee doelpunten van Benteke en De Bruyne in de 6-1 overwinning.'</p>
      <p>De Bruyne kreeg ook bloemlezingen na zijn partij. Zo werd De Bruyne door <i><a href="https://www.dailymail.co.uk/sport/football/article-7703683/Belgium-6-1-Cyprus-Kevin-Bruynes-brace-maintains-100-record-Euro-2020-qualifying.html">The Daily Mail</a></i> omschreven als 'magnifiek'. <a href="https://www.beinsports.com/en/uefa-euro-2020-qualifying/news/belgium-6-1-cyprus-de-bruyne-leads-latest-r-1/1349509"><i>BeInSports</i></a> vond De Bruyne 'meesterlijk'. 'Hij was niet te stoppen door de Cypriotische defensie en deed ze met zowat elke mogelijke pass pijn.'</p>
      <aside>Lees meer<br/><a href="https://www.voetbalprimeur.be/nieuws/904428/vp-rapport-benteke-en-carrasco-tonen-zich-de-bruyne-de-grote-uitblinker.html?itm_source=www.voetbalprimeur.be&amp;itm_medium=highlighted-content">VP Rapport: Benteke en Carrasco tonen zich, De Bruyne de grote uitblinker</a></aside>
      <p><a href="https://sports.yahoo.com/belgium-routs-cyprus-6-1-stay-perfect-euro-215207193--sow.html"><i>Yahoo Sports</i></a> had aandacht voor ons doelpuntentotaal. 'De Rode Duivels deden hun positie als nummer één in de wereld alle eer aan door veertig keer te scoren in tien wedstrijden, met vijftien verschillende spelers.' Het Nederlandse <a href="https://www.vi.nl/nieuws/belgen-denderen-foutloos-en-overtuigend-naar-het-ek"><i>Voetbal International</i></a> zag de Rode Duivels ook 'foutloos en overtuigend naar het EK denderen.'</p>
      <figure>
        <iframe data-src="https://twitter.com/GracenoteLive/status/1196904814002819072?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Volgens <a href="https://bleacherreport.com/articles/2863448-kevin-de-bruyne-braces-helps-belgium-hammer-cyprus-in-euro-2020-qualifying"><i>Bleacher Report</i></a> zullen we ook op het EK hoge ogen gooien. 'Tegenstanders zoals Cyprus betekenen misschien niet veel, maar de Rode Duivels speelden elke wedstrijd wel op een hoog niveau in hun EK-kwalificatiecampagne. Volgende zomer zullen ze zeker niet onderschat mogen worden.'</p>
      <aside>Lees meer<br/><a href="https://www.voetbalprimeur.be/nieuws/904434/laat-er-geen-twijfel-over-bestaan-rode-duivels-waren-beste-elftal-in-ek-voorronde.html?itm_source=www.voetbalprimeur.be&amp;itm_medium=highlighted-content">Rode Duivels walsen door EK-kwalificatie, geen enkel ander land scoort beter</a></aside>
    </article>
  </body>
</html>