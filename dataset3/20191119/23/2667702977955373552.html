<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://revistapresei.hotnews.ro/stiri-radio_tv-23501847-cum-evitat-klaus-iohannis-intrebarea-care-este-aria-cercului.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-19T23:18:00+00:00"/>
    <meta property="og:title" content="Cum a evitat Klaus Iohannis întrebarea „Care este aria cercului?”"/>
    <meta property="og:description" content="La o oră distanţă de la evenimentul susţinut de Dăncilă, unul dintre ziariștii prezenţi la dezbaterea organizată de Iohannis, marți seara la BCU, i-a menţionat în treacăt care a fost"/>
  </head>
  <body>
    <article>
      <h1>Cum a evitat Klaus Iohannis întrebarea „Care este aria cercului?”</h1>
      <address><time datetime="2019-11-19T23:18:00+00:00">19 Nov 2019, 23:18</time> by <a rel="author">I.B.</a></address>
      <p><b>La o oră distanţă de la evenimentul susţinut de Dăncilă, unul dintre ziariștii prezenţi la dezbaterea organizată de Iohannis, marți seara la BCU, i-a menţionat în treacăt care a fost încurcătura Vioricăi Dăncilă, şi i-a transmis că dacă vrea să spună el care este răspunsul corect la întrebarea de matematică, potrivit Mediafax.<br/></b><br/>Klaus Iohannis, fost profesor de fizică, doar a zâmbit și a trecut la alt subiect.<br/><br/>Viorica Dăncilă a fost întrebată, la dezbaterea pe care a organizat-o marți seara, în paralel cu cea a lui Klaus Iohannis, care este aria cercului. Răspunsul prezidențiabilului PSD a fost oferit doar pe jumătate, în timp ce șeful statului a tăcut, însă a zâmbit.</p>
      <p>Viorica Dăncilă a afirmat surâzând că aria cercului este „raza la pătrat”.</p>
      <p>„Aria cercului este egală cu π înmulţit cu raza la pătrat”, a corectat-o jurnalista care i-a adresat întrebarea de matematică.</p>
      <p>Candidata PSD i-a dat dreptate imediat şi i-a replicat că înţelege de ce i-a fost adresată întrebarea, pentru a fi verificată dacă într-adevăr a dat meditaţii la materia şcolară amintită şi a adăugat „π înmulţit cu raza la pătrat. Vă stau la dispoziţie după terminarea dialogului”.</p>
    </article>
  </body>
</html>