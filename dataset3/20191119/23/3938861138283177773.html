<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/history/_znajshli-rich-yakoyu-kozakimislivci-primanyuvali-zdobich/938982"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T23:13:00+00:00"/>
    <meta property="og:title" content="Знайшли річ, якою козаки-мисливці приманювали здобич"/>
    <meta property="og:description" content="У Чернігівській обл. біля Іллінської церкви у с. Короп знайшли бронзовий манок кінця ХVIII ст. Манки використовуються на приманювання птахів під час полювання, написала у Facebook керівник археологічної експедиції, доцент інституту історії, етнології та правознавства Національного ..."/>
  </head>
  <body>
    <article>
      <h1>Знайшли річ, якою козаки-мисливці приманювали здобич</h1>
      <address><time datetime="2019-11-19T23:13:00+00:00">19 Nov 2019, 23:13</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938982_w_300.jpg?v=0"/>
        <figcaption>На Чернігівщині знайшли козацький манок. Фото: koropska-gromada.gov.ua</figcaption>
      </figure>
      <p>У Чернігівській обл. біля Іллінської церкви у с. Короп знайшли бронзовий манок кінця ХVIII ст.</p>
      <p>Манки використовуються на приманювання птахів під час полювання, написала у Facebook керівник археологічної експедиції, доцент інституту історії, етнології та правознавства Національного університету "Чернігівський колегіум ім. Т.Г. Шевченка" <b>Олена Черненко</b>.</p>
      <p>"Знахідка, про яку я розповідаю, рідкісна штука – манок, призначений для заманювання птахів під час полювання шляхом імітації їхнього крику. З'ясували після очистки реставратором", - написала вона.</p>
      <p>Манок відноситься до періоду Гетьманщини. Він створений у вигляді вершника на павичі. Спочатку думали, що це люлька. Належав комусь із козацької старшини.</p>
      <p>У розкопі біля церкви учасники експедиції також знайшли монети XVІІ ст, намистинку і кераміку.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/news/admin/edit/%D0%A7%D0%B8%D1%82%D0%B0%D0%B9%D1%82%D0%B5%20%D1%82%D0%B0%D0%BA%D0%BE%D0%B6%20https:/gazeta.ua/articles/history/_kozaki-peremogli-turecke-vijsko-vtrativshi-50-cholovik/810413"/>
      </related>
      <p>Після дослідження й реставрації манок та інші знахідки передадуть Коропському історико-археологічному музею.</p>
      <blockquote>У Запоріжжі закінчують <a href="https://gazeta.ua/articles/history/_vidrestavruvali-300litnyu-kozacku-chajku/830929">реставрацію козацької чайки</a>. Її готують для показу відвідувачам Музею судноплавства. Бойовий корабель запорізьких козаків можна буде побачити своїми очима в експозиції музею після відкриття нового туристичного сезону.</blockquote>
    </article>
  </body>
</html>