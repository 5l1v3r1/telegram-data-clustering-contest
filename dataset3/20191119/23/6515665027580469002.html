<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/crna-hronika/3361113/totalno-ludilo-policajac-preskocio-balkon-i-sa-bakom-gledao-sebe-na-vestima-reakcija-starice-ce-vas-slediti"/>
    <meta property="og:site_name" content="kurir.rs"/>
    <meta property="article:published_time" content="2019-11-19T23:02:00+00:00"/>
    <meta property="og:title" content="TOTALNO LUDILO! Policajac preskočio balkon i sa bakom gledao SEBE NA VESTIMA: Reakcija starice će vas SLEDITI"/>
    <meta property="og:description" content="Dok je naselje Braće Jerković bilo pod opsadom u ponedeljak zbog pretnji policajca Bratislava S. (42) zabarikadiranog u stanu da će se ubiti i pucati u svakoga ko mu se približi, on je gledao televiziju s prvom komšinicom.foto: PrintscreenKurir TVBratislav ..."/>
  </head>
  <body>
    <article>
      <h6 class="kicker">drama u naselju braće jerković</h6>
      <h1>TOTALNO LUDILO! Policajac preskočio balkon i sa bakom gledao SEBE NA VESTIMA: Reakcija starice će vas SLEDITI</h1>
      <address>
        <time datetime="2019-11-19T23:02:00+00:00">19 Nov 2019, 23:02</time>
      </address>
      <p>Dok je naselje Braće Jerković bilo pod opsadom u ponedeljak zbog pretnji policajca Bratislava S. (42) zabarikadiranog u stanu da će se ubiti i pucati u svakoga ko mu se približi, on je gledao televiziju s prvom komšinicom.</p>
      <figure>
        <img src="https://www.kurir.rs/data/images/2019/11/18/14/2056469_bratislav_ff.jpg?ver=1574199959"/>
        <figcaption>
          <cite>foto: Printscreen/Kurir TV</cite>
        </figcaption>
      </figure>
      <p>Bratislav je posle bekstva supruge i sina (12) prešao sa svoje terase na susedni balkon i ušao u stan prve komšinice, sa kojom je neprekidno na televiziji i internet portalima pratio vesti o sebi i frci koju je napravio posle bračne svađe.</p>
      <figure>
        <img src="https://www.kurir.rs/data/images/2019/11/19/22/2057901_1321321313_ff.jpg?ver=1574200602"/>
        <figcaption>
          <cite>foto: Privatna Arhiva</cite>
        </figcaption>
      </figure>
      <p>Policajac je povremeno izlazio na terasu i telefonirao, vikao na okupljene da se sklone, vitlao pištoljem, dok je u jednom trenutku bacio opasač s jednim okvirom, dobacujući: "Evo vam ovo, meni više ne treba".</p>
      <figure>
        <img src="https://www.kurir.rs/data/images/2019/11/19/19/2057743_sonja-spasic-img-1656_ff.jpg?ver=1574200021"/>
        <figcaption>
          <cite>foto: Sonja Spasić</cite>
        </figcaption>
      </figure>
      <p>
        <b>Skakao po terasama</b>
      </p>
      <p>Policija je pregovarala s njim da se preda, a ekipe novinara su upozorene da se pomere na bezbednu razdaljinu jer je mogao da zapuca u svakom trenutku. Dok je bos, samo u beloj majici i bermudama preko gelendera prelazio s balkona na susedni balkon svi su mislil da je u pitanju isti stan.</p>
      <figure>
        <img src="https://www.kurir.rs/data/images/2019/11/18/12/2056313_whatsapp-image-20191118-at-12.12.311-result_ff.jpg?ver=1574200046"/>
        <figcaption>
          <cite>foto: Jelena Rafailović</cite>
        </figcaption>
      </figure>
      <p>- Njegova prva komšinica živi sama u stanu. Ona je za vreme drame ostala u sobi. Bila je prilično smirena, a Bratislav je otprilike polovinu vremena proveo kod nje. Drama je počela u 10.30 a on je oko 13 sati preskočio balkon i ostao kod nje do 17.30 kada se mirno predao.</p>
      <p>U njenom stanu čitao je vesti o sebi na portalima i pratio ih na televiziji. Svakog trenutka je znao šta mediji prenose. Povremeno je izlazio na terasu i govorio da će navodno pucati, a baba je i dalje sedela i gledala TV kao da se ništa ne dešava - navodi izvor blizak istrazi.</p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3360035/talacka-kriza-u-naselju-braca-jerkovic-naoruzani-muskarac-zabarikadiran-u-stanu"/>
      </related>
      <p>
        <b>Šok reakcija starice, policajci sleđeni</b>
      </p>
      <p>Prema rečima sagovornika, najzanimljivije je što se komšinica posle frke uopšte nije žalila na njega, već ga nahvalila.</p>
      <p>- Svi su očekivali da vide uspaničenu staricu koja je do okončanja drame molila za život, a ona uopšte nije bila uplašena. Kada je policija došla po Bratislava i odvela ga, starica je za njega imala samo reči hvale. Rekla je da je dobar komšija i da joj nijednog trenutka nije pretio.</p>
      <p>Kako saznajemo, policajci koji su radili sa bratislavom o njemu govore sve najlepše.</p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3360731/evo-zbog-cega-se-bratislav-zakljucao-u-stan-i-pretio-samoubistvom-otkriveno-sta-se-desilo-pre-drame-na-vozdovcu"/>
      </related>
      <p>-Nikome nije jasno zašto je to uradio! Svi do jednoga ga hvale i misle da je dobar čovek i kolega. Ko zna šta se dogodilo u njegovoj glavi - navodi izvor.</p>
      <p>I dalje nije poznato šta je Bratislav zahtevao od policajaca dok je bio zaključan u stanu.</p>
      <p>- Ne znamo šta je hteo. Nikada radnije nije odavao utisak da ga nešto muči i da je sklon problematičnom ponašanju. Vredno je radio, ali zbog njega smo svi doživeli traumu - kaže komšija.</p>
      <p>(Kurir.rs/Alo)</p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3361003/policajac-sve-prokockao-pa-dobio-ultimatum-pomahnitali-bratislav-zamalo-izazvao-masakr-a-izjavom-sokirao-specijalce"/>
        <a href="https://www.kurir.rs/crna-hronika/3356503/nezapamcena-drama-u-pancevu-radislav-58-se-zabarikadirao-u-kucu-i-pretio-da-ce-se-razneti-bombom-predao-se-posle-4-i-po-sata-pregovora-sa-policijom"/>
        <a href="https://www.kurir.rs/region/hrvatska/3345079/panika-u-sinju-muskarac-se-zatvorio-u-kucu-i-hoce-da-se-raznese-ima-tri-boce-plina-kod-sebe-i-rucnu-bombu"/>
      </related>
    </article>
  </body>
</html>