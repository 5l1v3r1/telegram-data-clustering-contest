<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/na_yavorivshchyni_zapratsyuvala_mobilna_brygada_sotsialnopsyhologichnoi_dopomogy_331167.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-19T23:14:00+00:00"/>
    <meta property="og:title" content="На Яворівщині запрацювала мобільна бригада соціально-психологічної допомоги"/>
    <meta property="og:description" content="У Яворівському районі запрацювала мобільна бригада соціально-психологічної допомоги особам, які перебувають у кризовій ситуації і потребують екстреної допомоги, в тому числі постраждалих від домашнього насильства та/або насильства за ознакою статі. Про це інформує прес-служба Львівської ОДА."/>
  </head>
  <body>
    <article>
      <h1>На Яворівщині запрацювала мобільна бригада соціально-психологічної допомоги</h1>
      <h2>У Яворівському районі запрацювала мобільна бригада соціально-психологічної допомоги особам, які перебувають у кризовій ситуації і потребують екстреної допомоги, в тому числі постраждалих від домашнього насильства та/або насильства за ознакою статі. Про це інформує прес-служба Львівської ОДА.</h2>
      <address>
        <time datetime="2019-11-19T23:14:00+00:00">19 Nov 2019, 23:14</time>
      </address>
      <p>Загалом на Львівщині працюють 7 мобільних бригад для допомоги особам, які постраждали від домашнього насильства.</p>
      <p>Мобільні робочі бригади для допомоги постраждалим від домашнього насильства працюють у Жидачівському, Золочівському, Яворівському, Сокальському районах (з охоплення м. Червоноград), у м.Львові, а також у Новострілищанській ОТГ. Також діє обласна мобільна бригада.</p>
      <p>Кожна мобільна бригада складається із психологів і соціальних працівників.</p>
      <p>Надання мобільною бригадою соціально-психологічної допомоги постраждалим особам передбачає забезпечення мінімально необхідного обсягу послуг, а саме:</p>
      <ul>
        <li>діагностику (оцінювання) психологічного стану постраждалої особи, оцінювання ризиків продовження чи повторного вчинення щодо неї насильства;</li>
        <li>кризове та екстрене втручання з метою негайного усунення або мінімізації наслідків насильства шляхом виклику екстреної медичної допомоги, уповноваженого підрозділу органу Національної поліції, направлення та/або транспортування до притулку для постраждалих осіб, центру медико-соціальної реабілітації постраждалих осіб тощо;</li>
        <li>надання психологічної допомоги, у тому числі дітям, відповідно до індивідуальних потреб;</li>
        <li>складення плану заходів щодо безпеки постраждалих осіб;</li>
        <li>консультування з питань, пов’язаних з протидією насильству, в тому числі із залученням у разі потреби фахівців інших органів, служб, закладів, установ, організацій;</li>
        <li>надання інформації про найближчі лікувальні заклади, в яких наявні медичні набори термінової постконтактної профілактики ВІЛ/СНІДу, інфекцій, що передаються статевим шляхом, і можливості отримати постконтактну профілактику протягом 72 годин з моменту небажаного та/або незахищеного сексуального контакту (в разі потреби);</li>
        <li>проведення заходів із соціальної та реабілітаційної підтримки постраждалих осіб;</li>
        <li>сприяння постраждалим особам в отриманні додаткових послуг (медичних, соціальних, психологічних, правових, забезпечення тимчасового притулку тощо), у тому числі шляхом направлення в разі потреби до відповідних загальних або спеціалізованих служб підтримки постраждалих осіб та/або інших суб’єктів;</li>
        <li>інформування кривдника щодо можливості за власним бажанням пройти програму для кривдників.</li>
        <li>Контакти мобільних бригад соціально-психологічної допомоги, які працюють у Львівській області:</li>
      </ul>
      <table bordered="">
        <tr>
          <td>
            <b>№ з/п</b>
          </td>
          <td>
            <b>Мобільна бригада</b>
          </td>
          <td>
            <b>Адреса</b>
          </td>
          <td>
            <b>Дні та години прийому</b>
          </td>
          <td>
            <b>Контактні телефони</b>
          </td>
        </tr>
        <tr>
          <td>1.</td>
          <td>Львівська обласна мобільна бригада</td>
          <td>м.Львів, вул. Митрополита Андрея, каб. 113</td>
          <td>Щосереди з 10:00 до 17:00</td>
          <td>063 953 38 60<br/>066 278 96 51</td>
        </tr>
        <tr>
          <td rowspan="2">2.</td>
          <td rowspan="2">Сокальська районна мобільна бригада (з охопленням міста Червоноград)</td>
          <td>м.Сокаль, вул. Шептицького, 61</td>
          <td>Щовівторка з 9:00 до 17:00</td>
          <td rowspan="2">063 954 81 27<br/>066 279 64 57</td>
        </tr>
        <tr>
          <td>м.Червоноград, вул. Миру, 5</td>
          <td>Щосереди з 9:00 до 17:00</td>
        </tr>
        <tr>
          <td>3.</td>
          <td>Золочівська районна мобільна бригада</td>
          <td>м.Золочів, вул. Чорновола, 3</td>
          <td>Щоп’ятниці з 14:00 до 18:00</td>
          <td>063 968 70 10<br/>066 306 59 57</td>
        </tr>
        <tr>
          <td>4.</td>
          <td>Жидачівська районна мобільна бригада</td>
          <td>м.Жидачів, вул.Шашкевича, 2</td>
          <td>Щоп’ятниці з 10:00 до 17:00</td>
          <td>063 968 70 51<br/>066 306 59 78</td>
        </tr>
        <tr>
          <td>5.</td>
          <td>Мобільна бригада соціально-психологічної допомоги  особам, які перебувають у кризовій ситуації і потребують екстреної допомоги, в тому числі постраждалим від домашнього насильства та/або насильства за ознакою статі при Львівському міському центрі соціальних служб для сім'ї, дітей та молоді</td>
          <td>М.Львів, вул. Театральна, 10</td>
          <td>Понеділок-п’ятниця<br/>09:00-18:00</td>
          <td>0 800 307 305</td>
        </tr>
        <tr>
          <td>6.</td>
          <td>Мобільна бригада соціально-психологічної допомоги особам, які перебувають у кризовій ситуації і потребують екстреної допомоги, в тому числі постраждалих від домашнього насильства та/або насильства за ознакою статі при Яворівському районному центрі соціальних служб для сім'ї, дітей та молоді</td>
          <td>м.Яворів, вул.Шашкевича, 1а</td>
          <td>Понеділок-п’ятниця<br/>09:00-18:00</td>
          <td>03259 211 74<br/>067 834 06 38</td>
        </tr>
        <tr>
          <td>7.</td>
          <td>Новострілищанська мобільна бригада соціально-психологічної допомоги особам, які постаждали від домашнього насильства</td>
          <td>Жидачівський район, смт Нові Стрілища, вул. Шевченка, 12  </td>
          <td>Понеділок-п’ятниця<br/>09:00-18:00</td>
          <td>073 401 41 27</td>
        </tr>
      </table>
      <p>
        <i>Також по допомогу можна звернутись, зателефонувавши на Національну «гарячу лінію» з питань запобігання домашньому насильству, торгівлі людьми і ґендерної дискримінації за номерами: 0 800 500 335 або 116 123 (короткий номер з мобільного). Працює цілодобово.</i>
      </p>
    </article>
  </body>
</html>