<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/editoriale/il-futuro-dell-inter-dipende-dal-presente-323520"/>
    <meta property="og:site_name" content="FcInterNews.it"/>
    <meta property="article:published_time" content="2019-11-19T23:04:32+00:00"/>
    <meta property="og:title" content="Il futuro dell'Inter dipende dal presente"/>
    <meta property="og:description" content="La stagione dell’Inter è al primo bivio. Al termine della sosta la squadra di Conte avrà un numero di partite che segneranno il primo solco riguardo le aspettative e le reali..."/>
  </head>
  <body>
    <article>
      <h1>Il futuro dell'Inter dipende dal presente</h1>
      <address><time datetime="2019-11-19T23:04:32+00:00">19 Nov 2019, 23:04</time> by <a rel="author">Lapo De Carlo</a></address>
      <p>La stagione dell’Inter è al primo bivio. Al termine della sosta la squadra di Conte avrà un numero di partite che segneranno il primo solco riguardo le aspettative e le reali ambizioni di una squadra che la stampa proietta entusiasticamente verso un calciomercato poderoso già a gennaio.</p>
      <p>Si parte sabato sera in casa del Torino, contro Mazzarri che attraversava una piccola crisi risolta con il successo a Brescia e che stando alle dichiarazioni dei granata, deve essere suggellata con una vittoria o un pareggio importante contro una big. La Juventus è impegnata a Bergamo ed è dunque un turno delicato per entrambe. La Champions non è ancora persa ma tra una settimana la prima gara decisiva in casa dello Slavia Praga dirà se l’Inter potrà avere ancora una chance.</p>
      <p>Sono due gare dal coefficiente di difficoltà simile. Si tratta di due partite difficili, contro avversari organizzati e una difesa robusta e abili contropiedisti e Conte sta meditando un mini turn over dove Sensi non è sicuro dell’impiego nemmeno contro i granata.</p>
      <p>Tra il primo e il 10 dicembre arrivano poi tre partite in casa, l’ultima delle quali contro il Barcellona. Quel giorno, forse anche prima, sapremo se l’Inter lotterà solo per il Campionato e dovrà pensare a come affrontare l’Europa League o se avrà fatto il mezzo miracolo di eliminare Barcellona o Dortmund.</p>
      <p>Quello che sappiamo è che l’organico dell’Inter resta efficiente, versatile e in crescita ma mancano giocatori con uno slancio internazionale in alcuni reparti. In difesa Godin è in difficoltà, Skriniar in ripresa, De Vrij in versione totem, mentre Bastoni sembra essere il difensore del futuro. A centrocampo Barella è migliorato tanto e può crescere ancora, Sensi prima di infortunarsi era insostituibile, Brozovic preziosissimo ma senza un cambio e la scelta di non dare nemmeno 5 minuti a Borja Valero per dare fiato al croato nei finali di partita, in qualche caso è parso un azzardo.<br/>Sulle fasce c’è l’annoso problema di un numero di giocatori buoni ma non eccelsi, con la buona notizia di un Lazaro che si è rivelato un giocatore migliore delle terribili premesse. In attacco la squadra è competitiva e Lautaro è ormai un giocatore di spessore, acompagnato da un Lukaku non appariscente ma determinante per i meccanismi di gioco che vuole l’allenatore.</p>
      <p>Nella lista interminabile di nomi accostati all’Inter, un foglio excel che registra i nomi di De Paul, Matic, Eriksen, Giroud, Lasagna, Petagna, Rakitic, Milinkovic Savic, Mertens, Ibrahimovic, Chiesa, Tonali, il ritorno di Pinamonti e tanti altri, la sensazione è che ne arriveranno due, uno a centrocampo, l’altro in attacco con riferimento a Giroud e Matic.</p>
      <p>Possono esserci naturalmente sorprese ma è evidente che il modello di giocatore chiesto da Conte non deve essere un anarchico, per quanto forte ma un operaio di qualità.I</p>
      <p>l profilo di Giroud, giocatore che come Lukaku sa fare sponda e da le spalle alla porta, con esperienza internazionale e una certa personalità, rispecchia la necessità del momento. Resta da vedere se l’Inter sarà in corsa per più competizioni o solo due.</p>
      <p>Quello che interessa è anche vedere l’Inter proseguire nel ritmo che ha preso, anche nel drammatico mese di dicembre e gennaio, da anni il vero spartiacque tra la realtà romanzesca e quella impietosa. Tutti giurano che Conte e Marotta non possa accadere. Restiamo vigili e incrociamo le dita.<br/>Amala.</p>
      <p>
        <a href="https://www.videointer.it/watch.php?vid=efdd313ec">
          <b>VIDEO - GODIN-DYBALA, CHE CONTRASTO IN URUGUAY-ARGENTINA</b>
        </a>
      </p>
    </article>
  </body>
</html>