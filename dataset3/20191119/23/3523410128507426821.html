<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640861/%D8%B1%D9%81%D8%AA%D8%A7%D8%B1-%D8%B9%D8%AC%DB%8C%D8%A8-%D8%AF%D9%88-%D9%82%D9%85%D8%B1-%D9%86%D9%BE%D8%AA%D9%88%D9%86-%D8%A8%D8%B1%D8%A7%DB%8C-%D8%AC%D9%84%D9%88%DA%AF%DB%8C%D8%B1%DB%8C-%D8%A7%D8%B2-%D8%A8%D8%B1%D8%AE%D9%88%D8%B1%D8%AF-%D8%A8%D8%A7-%DB%8C%DA%A9%D8%AF%DB%8C%DA%AF%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T23:32:00+00:00"/>
    <meta property="og:title" content="رفتار عجیب دو قمر نپتون برای جلوگیری از برخورد با یکدیگر"/>
    <meta property="og:description" content="ناسا می گوید قمرهای نپتون به شیوه ای عجیب و باورنکردنی دور یکدیگر می چرخند تا با هم برخورد نکنند. این دو قمر در مدار خود بالا و پایین می روند و..."/>
  </head>
  <body>
    <article>
      <h1>
        <a href="https://www.bultannews.com/fa/news/640861/%D8%B1%D9%81%D8%AA%D8%A7%D8%B1-%D8%B9%D8%AC%DB%8C%D8%A8-%D8%AF%D9%88-%D9%82%D9%85%D8%B1-%D9%86%D9%BE%D8%AA%D9%88%D9%86-%D8%A8%D8%B1%D8%A7%DB%8C-%D8%AC%D9%84%D9%88%DA%AF%DB%8C%D8%B1%DB%8C-%D8%A7%D8%B2-%D8%A8%D8%B1%D8%AE%D9%88%D8%B1%D8%AF-%D8%A8%D8%A7-%DB%8C%DA%A9%D8%AF%DB%8C%DA%AF%D8%B1">رفتار عجیب دو قمر نپتون برای جلوگیری از برخورد با یکدیگر</a>
      </h1>
      <h2>ناسا می گوید قمرهای نپتون به شیوه ای عجیب و باورنکردنی دور یکدیگر می چرخند تا با هم برخورد نکنند. این دو قمر در مدار خود بالا و پایین می روند و...</h2>
      <address><time datetime="2019-11-19T23:32:00+00:00">19 Nov 2019, 23:32</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، ناسا می گوید قمرهای نپتون به شیوه ای عجیب و باورنکردنی دور یکدیگر می چرخند تا با هم برخورد نکنند. این دو قمر در مدار خود بالا و پایین می روند و به قول دانشمندان، می رقصند تا سر را هم قرار نگیرند.</p>
      <p>محققین با مشاهده قمرهای نپتون به نام های Naiad و Thalassa این رفتار عجیب را برای نخستین بار دیده اند. این دو ماه در مداری بسیار نزدیک و شبیه یکدیگر حرکت می کنند که فقط 1850 کیلومتر فاصله دارند. رقص دو قمر نپتون باعث می شود تا بیش از حد به یکدیگر نزدیک نشوند. در واقع قمر Naiad هر بار که از کنار Thalassa عبور می کند بالا و پایین می رود، چون Thalassa سرعت بسیار کمتری دارد. بدین ترتیب دو قمر حدود 3540 کیلومتر فاصله را حفظ می کنند.</p>
      <p>اگر روی قمر Thalassa قرار بگیرید، حرکات عجیب Naiad را به خوبی مشاهده می کنید. این قمر حرکت رقص مانندی را به شکل زیگزاگ انجام می دهد، یعنی دو بار از زیر و دو بار از بالای Thalassa عبور کرده و این فرایند تکرار می شود. «مارینا بروزوویچ» کارشناس سامانه های ستاره ای در پژوهشگاه ناسا این نوع حرکت را «رزونانس» می گوید:</p>
      <p>ما تابحال رقص های متفاوتی را از سیاره ها، قمرها و سیارک ها دیده ایم، اما حرکات قمرهای نپتون کاملاً جدید و منحصر به فرد است.</p>
      <p>غول های گازی در انتهای سامانه های ستاره ای فاصله بسیار زیادی با دیگر سیاره ها دارند و به همین دلیل، منبع اصلی جاذبه محسوب می شوند. این سیاره ها معمولاً ده ها قمر را به سمت خود می کشند که هرکدام از آنها برای خودشان داستانی دارند.</p>
      <p>به عقیده دانشمندان، برخورد Naiad با یکی دیگر از قمرهای اصلی نپتون باعث تغییر مدار گردش آن شده و سپس در مداری جدید به تعادل نوسانی با قمر Thalassa رسیده است.</p>
    </article>
  </body>
</html>