<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/19/ozbekiston-olimpiya-terma-jamoasi-dubai-cup-musobaqasida-uchinchi-durangni-qayd-etdi/"/>
    <meta property="og:site_name" content="Daryo"/>
    <meta property="article:published_time" content="2019-11-19T23:54:00+00:00"/>
    <meta property="og:title" content="O‘zbekiston olimpiya terma jamoasi Dubai Cup—U23 musobaqasida uchinchi durangni qayd etdi"/>
    <meta property="og:description" content="Drulovich shogirdlari Saudiya Arabistoni olimpiya terma jamoasiga qarshi maydonga tushdi"/>
  </head>
  <body>
    <article>
      <h1>O‘zbekiston olimpiya terma jamoasi Dubai Cup—U23 musobaqasida uchinchi durangni qayd etdi</h1>
      <address>
        <time datetime="2019-11-19T23:54:00+00:00">19 Nov 2019, 23:54</time>
      </address>
      <p>O‘zbekiston olimpiya terma jamoasi Birlashgan Arab Amirliklarining Dubay shahrida bo‘lib o‘tayotgan Dubai Cup—U23 xalqaro musobaqadagi to‘rtinchi o‘yinini o‘tkazdi.</p>
      <figure>
        <img src="https://s.daryo.uz/wp-content/uploads/2019/11/photo_2019-11-19_20-49-00-680x444.jpg"/>
        <figcaption>Foto: O‘FA</figcaption>
      </figure>
      <p>19-noyabr, seshanba kuni Lyubinko Drulovich shogirdlari Saudiya Arabistoni olimpiya terma jamoasiga qarshi maydonga tushdi.</p>
      <p>Uchrashuvning 5-daqiqasida Saad As Saluli saudiyaliklarni oldinga olib chiqdi. 17-daqiqada Halil An Noji jamoasining ikkinchi golini urdi. Bunga o‘zbekistonliklar ikkinchi bo‘lim debyuti va o‘yin so‘nggida javob berdi.</p>
      <p>48-daqiqada Islom Qobilov hisobni qisqartirgan bo‘lsa, hakam tomonidan qo‘shib berilgan vaqtda Abdulla Abdullayev muvozanatni tikladi.</p>
      <p>Avvalroq O‘zbekiston olimpiya terma jamoasi <a href="https://daryo.uz/2019/11/15/ozbekiston-olimpiya-terma-jamoasi-dubaydagi-musobaqada-yana-durang-oynadi-video/">Iordaniya </a>va <a href="https://daryo.uz/2019/11/13/ozbekiston-olimpiya-terma-jamoasi-xalqaro-musobaqada-iroqni-yuta-olmadi/">Iroq </a>bilan durang o‘ynagan, shuningdek, BAAga <a href="https://daryo.uz/2019/11/17/ozbekiston-olimpiya-terma-jamoasi-baaga-yutqazib-qo%ca%bbydi/">yutqazib qo‘ygandi</a>.</p>
      <blockquote><b>Dubai Cup—U23</b><br/><br/>19-noyabr, seshanba<br/><br/><b>O‘zbekiston U23 — Saudiya Arabistoni U23</b><br/><br/>Gollar: 0:1 — 5 Saad As Saluli,  0:2 — 17 Halil An Noji, 1:2 — 48 Islom Qobilov, 2:2 — 90+2 Abdulla Abdullayev.</blockquote>
      <aside>
        <b>Yanada ko‘proq futbol va sport yangiliklaridan boxabar bo‘lishni istasangiz, “Daryo”ning Telegram’dagi rasmiy sport kanali — <a href="https://t.me/joinchat/AAAAAEN_jPAAf5CHVr-Olg">@daryo_sport</a>’ga obuna bo‘ling!</b>
      </aside>
    </article>
  </body>
</html>