<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/esini-bicaklayip-kendisini-eve-kilitledi-1208926.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-19T23:57:00+00:00"/>
    <meta property="og:title" content="Eşini bıçaklayıp kendisini eve kilitledi"/>
    <meta property="og:description" content="KAYSERİ'de, Okan Ç. (47) tartıştığı eşi Ülkü Ç.'yi (40) kolundan bıçaklayarak kendisini eve kilitledi. Yaklaşık yarım saat süren çabanın ardından ikna olan şüpheli koca polis merkezine götürüldü."/>
  </head>
  <body>
    <article>
      <h1>Eşini bıçaklayıp kendisini eve kilitledi</h1>
      <h2>KAYSERİ'de, Okan Ç. (47) tartıştığı eşi Ülkü Ç.'yi (40) kolundan bıçaklayarak kendisini eve kilitledi. Yaklaşık yarım saat süren çabanın ardından ikna olan şüpheli koca polis merkezine götürüldü.</h2>
      <address>
        <time datetime="2019-11-19T23:57:00+00:00">19 Nov 2019, 23:57</time>
      </address>
      <p>Olay akşam saat 23.00 sıralarında <b>Erkilet Camii Kebir Mahallesi Zihniye</b> <b>Baykan</b> <b>Caddesi Ayyıldız</b> <b>Apartmanının </b>10'uncu katında meydana geldi.</p>
      <figure>
        <img src="https://images.bursadabugun.com/editor/haber/20112019/esini-bicaklayip-kendisini-eve-kilitledi-5983-dhaphoto3-5dd473639f537.jpg"/>
      </figure>
      <p>Okan Ç. ile eşi <b>Ülkü Ç.</b> arasında aile içi tartışma çıktı. Kavgaya dönüşen olayda, Okan Ç. eline geçirdiği bıçakla eşi Ülkü Ç.'yi kolundan yaraladı. Yaraladığı eşinin evden gitmesine izin veren Okan Ç., ardından kendini eve kilitledi. Bina sakinlerinin ihbarıyla olay yerine <b>polis</b>, <b>itfaiye </b>ve <b>sağlık </b>ekipleri sevk edildi. Olay yerine gelen <b>sağlık</b> <b>ekipleri </b>yaralanan<b> Ülkü Ç.'</b>yi <b>Şehir Hastanesi </b>acil servisine kaldırdı. Kendisini eve kilitleyen Okan Ç. ise, polisin yaklaşık yarım saat süren çalışmasının ardından ikna edilerek gözaltına alındı.</p>
      <figure>
        <img src="https://images.bursadabugun.com/editor/haber/20112019/esini-bicaklayip-kendisini-eve-kilitledi-5983-dhaphoto4-5dd47366930d9.jpg"/>
      </figure>
      <p>Olayla ilgili soruşturma sürdürülüyor.</p>
    </article>
  </body>
</html>