<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98082818565/%D8%A7%D8%AA%D8%B5%D8%A7%D9%84-%D8%AA%D8%B1%DA%A9%D9%85%D9%86%D8%B3%D8%AA%D8%A7%D9%86-%D8%A8%D9%87-%D8%A7%D8%B3%D8%AA%D8%A7%D9%86%D8%A8%D9%88%D9%84-%D9%88-%D8%B9%D8%B1%D8%A7%D9%82-%D8%A7%D8%B2-%D8%B7%D8%B1%DB%8C%D9%82-%DA%A9%D8%B1%DB%8C%D8%AF%D9%88%D8%B1-%D8%A7%DB%8C%D8%B1%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-19T23:09:00+00:00"/>
    <meta property="og:title" content="اتصال ترکمنستان به استانبول و عراق از طریق کریدور ایران"/>
    <meta property="og:description" content="مدیرعامل شرکت ساخت و توسعه زیربناهای حمل و نقل از راه‌اندازی و تکمیل کریدور شرقی - غربی تا سال آینده خبر داد و گفت: با تکمیل این کریدور ترکمنستان به ترکیه و عراق متصل می‌شود."/>
  </head>
  <body>
    <article>
      <h6 class="kicker">تا سال آینده انجام می‌شود</h6>
      <h1>اتصال ترکمنستان به استانبول و عراق از طریق کریدور ایران</h1>
      <address><time datetime="2019-11-19T23:09:00+00:00">19 Nov 2019, 23:09</time> by <a rel="author">روح‌الله رضایی مقدم</a></address>
      <p>مدیرعامل شرکت ساخت و توسعه زیربناهای حمل و نقل از راه‌اندازی و تکمیل کریدور شرقی - غربی تا سال آینده خبر داد و گفت: با تکمیل این کریدور ترکمنستان به ترکیه و عراق متصل می‌شود.</p>
      <p>خیرالله خادمی، معاون وزیر راه و شهرسازی در گفت‌وگو با ایسنا، درباره آخرین وضعیت کریدور جاده‌ای شرق به غرب اظهار کرد: این کریدور از سرخس که با ترکمنستان هم مرز است شروع می‌شود و به مشهد و نهایتا تهران می‌رسد. در ادامه، این کریدور به دو شاخه تقسیم می‌شود که یکی از آن‌ها به سمت شمال غربی و تبریز حرکت می‌کند.</p>
      <p>وی افزود: این کریدور در مسیر شمال غربی تا تبریز به صورت آزادراهی بوده و از تبریز تا مرند بزرگراه است. همچنین از شهرستان مرند تا مرز بازرگان راه اصلی مناسبی دارد و مشکلی از این نظر وجود ندارد.</p>
      <p>مدیر عامل شرکت ساخت و توسعه زیر بناهای حمل و نقل ادامه داد: یک شاخه دیگر از این کریدور نیز به سمت غرب کشور حرکت می‌کند و از تهران به همدان و نهایتا کردستان و سنندج می‌رود. در این راستا تا نزدیکی سنندج  و حدود ۲۰ کیلومتری این شهرستان، آزاد راه چهار خطه احداث شده و در این بخش یک گردنه صعب‌العبور قرار دارد که در حال راه‌اندازی است و بخشی از آن در سال جاری و بخش دیگر در سال آینده به بهره‌برداری می‌رسد.</p>
      <p>خادمی گفت: در ادامه کریدور شرق به غرب از سنندج تا مریوان یک جاده اصلی داریم، اما در حال احداث یک آزاد راه چهارخطه به طول ۱۰۵ کیلومتر تا مرز باشماق هستیم که این مسیر چهار خطه نیز تا سال آینده به بهره‌برداری خواهد رسید که می‌تواند کشورهای همسایه شرقی و غربی ما را به یکدیگر متصل کند.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98071813731/%D8%AA%D9%88%D8%B3%D8%B9%D9%87-%D8%B2%DB%8C%D8%B1%D8%B3%D8%A7%D8%AE%D8%AA-%D9%87%D8%A7%DB%8C-%D8%AD%D9%85%D9%84-%D9%88-%D9%86%D9%82%D9%84-%D8%AC%D8%A7%D8%AF%D9%87-%D8%A7%DB%8C-%D9%85%D9%86%D8%B7%D9%82%D9%87-%D8%A2%D8%B2%D8%A7%D8%AF-%D9%85%D8%A7%DA%A9%D9%88-%D8%B3%D8%B1%D8%B9%D8%AA-%D9%85%DB%8C-%DA%AF%DB%8C%D8%B1%D8%AF"/>
      </related>
    </article>
  </body>
</html>