<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-fotbal-23501900-mihai-stoica-revenit-fcsb-nu-nicio-functie-deocamdata.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-19T23:57:00+00:00"/>
    <meta property="og:title" content="Liga 1: Mihai Stoica a revenit la FCSB: &quot;Nu am nicio funcție deocamdată&quot;"/>
    <meta property="og:description" content="Mihai Stoica a confirmat, marţi seară, 19 noiembrie, că s-a întors la FCSB. &quot;M-am întors, nu am nicio funcție deocamdată, nu asta era important&quot;, a declarat acesta."/>
  </head>
  <body>
    <article>
      <h1>Liga 1: Mihai Stoica a revenit la FCSB: "Nu am nicio funcție deocamdată"</h1>
      <address><time datetime="2019-11-19T23:57:00+00:00">19 Nov 2019, 23:57</time> by <a rel="author">Silviu Dumitru</a></address>
      <p><b>Mihai Stoica a confirmat, marţi seară, 19 noiembrie, că s-a întors la FCSB. "M-am întors, nu am nicio funcție deocamdată, nu asta era important", a declarat acesta, la ProX, potrivit Mediafax.<br/></b><br/>Mihai Stoica a plecat de la vicecampioana României în luna august, iar în locul lui a venit Narcis Răducan, care nu a rezistat prea mult la clubul "roș-albastru". S-a contrazis cu Gigi Becali și a preferat să renunțe la funcția de director sportiv.<br/><br/>Gigi Becali a anunțat și el revenirea lui Mihai Stoica la FCSB.<br/><br/>"El s-a întors, e casa lui aici, vine când vrea, pleacă atunci când vrea. Lucrează momentan fără contract, dar o să-l facem și pe ăla, nu asta e problema. Era foarte apropiat de jucători, iar aceștia îi dădeau mesaje de genul: &lt;Domnule președinte, întoarceți-vă!&gt;", <b>a declarat Gigi Becali</b> pentru GSP.<br/><br/><br/></p>
    </article>
  </body>
</html>