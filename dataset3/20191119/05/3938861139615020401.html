<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/ukraine-newspaper/_policejskim-kupili-novi-avtomobili/938762"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T05:40:00+00:00"/>
    <meta property="og:title" content="Поліцейським купили нові автомобілі"/>
    <meta property="og:description" content="Патрульним у шістьох областях України закупили 52 нові &quot;Шкоди Рапід&quot;. Автомобілі показали на Театральній площі в Полтаві 13 листопада. Машини передадуть у Сумську, Дніпропетровську, Харківську, Полтавську, Донецьку та Луганську області. &amp;ndash;&amp;ensp;Моторесурс автопарку не вічний. ..."/>
  </head>
  <body>
    <article>
      <h1>Поліцейським купили нові автомобілі</h1>
      <address><time datetime="2019-11-19T05:40:00+00:00">19 Nov 2019, 05:40</time> by <a rel="author">Ольга СТЕНЬКО</a></address>
      <p>Патрульним у шістьох областях України закупили 52 нові "Шкоди Рапід". Автомобілі показали на Театральній площі в Полтаві 13 листопада.</p>
      <p>Машини передадуть у Сумську, Дніпропетровську, Харківську, Полтавську, Донецьку та Луганську області.</p>
      <p>– Моторесурс автопарку не вічний. Машини треба міняти. Продовжимо планову заміну наступного року, – каже начальник департаменту патрульної поліції України <b>33-річний Євген Жуков</b>. – "Тойоти Пріус", які використовують патрульні, – це гуманітарна ­допомога від японських партнерів. Так само, як і "Мітцубісі Аутлендер", які передавали цього року в Києві. "Шкоди" ми закупляємо самі за тендерними процедурами. Кожна коштує близько 350 тисяч гривень. За обладнанням суттєво не відрізняються від попередніх автівок.</p>
      <p>– Ми отримали п'ять автомобілів. Це підвищить кількість екіпажів на вулицях та швидкість реагування на виклики громадян, – говорить командир батальйону патрульної поліції у містах Краматорськ і Слов'янськ управління патрульної поліції у Донецькій області Олександр Малиш, 27 років.</p>
      <p>Автомобілі мають ­бензиновий двигун.</p>
    </article>
  </body>
</html>