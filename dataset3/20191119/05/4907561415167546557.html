<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/kadin-cinayetinde-kahreden-karar-katilin-cezasi-dusuruldu-2220345"/>
    <meta property="og:site_name" content="Posta"/>
    <meta property="article:published_time" content="2019-11-19T05:06:43+00:00"/>
    <meta property="og:title" content="Kadın cinayetinde kahreden karar: Katilin cezası düşürüldü"/>
    <meta property="og:description" content="Kadına şiddet bitmiyor, mahkemelerde ise bir şekilde gereken cezayı alamıyorlar! Konya Meramda yaşayan muhtar Mustafa Çakan, 5 yıllık sevgilisi Hacer Göralı 6 yerinden bıçaklayarak öldürdü. Mahkeme Çakana tahrik indirimi yapmadı, ancak iyi halinden dolayı cezasını 25 yıla düşürdü. Çakanın avukatı cezayı çok buldu, İstinaf Mahkemesinde cezanın 15 yıla indirilmesini sağladı. Osmaniyede ise Ali Osman Sarı, eşini kazakla boğarak öldürdü. TV kanalı sahibi Fatih Oflazın mahkemesinde bir gelişme yaşandı ve İstinaf Mahkemesi cezasını onadı, ancak Oflaz İspanyaya kaçtığı için tutuklanamadı."/>
  </head>
  <body>
    <article>
      <h1>Kadın cinayetinde kahreden karar: Katilin cezası düşürüldü</h1>
      <address>
        <time datetime="2019-11-19T05:06:43+00:00">19 Nov 2019, 05:06</time>
      </address>
      <h3>Kadına şiddet bitmiyor, mahkemelerde ise bir şekilde gereken cezayı alamıyorlar! Konya Meram'da yaşayan muhtar Mustafa Çakan, 5 yıllık sevgilisi Hacer Göral'ı 6 yerinden bıçaklayarak öldürdü. Mahkeme Çakan'a tahrik indirimi yapmadı, ancak iyi halinden dolayı cezasını 25 yıla düşürdü. Çakan'ın avukatı cezayı çok buldu, İstinaf Mahkemesi'nde cezanın 15 yıla indirilmesini sağladı. Osmaniye'de ise Ali Osman Sarı, eşini kazakla boğarak öldürdü. TV kanalı sahibi Fatih Oflaz'ın mahkemesinde bir gelişme yaşandı ve İstinaf Mahkemesi cezasını onadı, ancak Oflaz İspanya'ya kaçtığı için tutuklanamadı.</h3>
      <p><b><a href="https://www.posta.com.tr/haberler/konya">Konya</a> </b>Meram’da yaşayan evli ve 3 çocuk babası <a href="https://www.posta.com.tr/haberler/muhtar">muhtar</a> <b>Mustafa Çakan</b> (55) ile 5 yıllık sevgilisi <b>Hacer Göral</b>, eve alınacak mobilyalar yüzünden kavga ettiler. Ağaçlık bir alanda çıkan tartışmada Mustafa Çakan, kadını 5’i öldürücü bölgeden olmak üzere 6 yerinden bıçakladı. 19 Ağustos 2017’de yaşanan cinayetin davası Konya 4’üncü Ağır Ceza’da görüldü. Hakim, <b><i>‘Çok Pişmanım’ </i></b>diyen sanığa önce <b>’kasten öldürme’ </b>suçundan müebbet hapis cezası verdi. Mahkeme katil Mustafa Çakan’a tahrik indirimi yapmadı. Ancak duruşmalardaki davranışlarından dolayı<b> ‘iyi hal’ </b>indirimi yaptı ve cezası 25 yıla düşürüldü. Mustafa Çakan’ın avukatı bu cezayı da çok bularak, karara itiraz edip İstinaf Mahkemesi’ne başvurdu. İtirazı görüşen Konya Bölge Adliye Mahkemesi 1. Ceza Dairesi ise davayı sonuca şöyle bağladı: <b>Cinayette haksız tahrik var.</b></p>
      <p>Cezanın 15 yıla düşürülmesine karar verildi.</p>
      <figure>
        <img src="https://i.pstimaj.com/img/75/640x0/5dd375d266a97ca5a6a9ae35"/>
      </figure>
      <p>
        <b>4 aylık eşini kazakla boğdu</b>
      </p>
      <p>Osmaniye Düziçi’nde çaycılık yapan Ali Osman Sarı (26), tartıştığı eşi Serpil Sarı’yı kazakla boğarak öldürdü. Çiftin 4 ay önce evlendiği öğrenildi. Katil koca, eşini öldürdükten sonra kayınvalidesini aramış, ancak olaya dair hiçbir şey söylememiş.</p>
      <figure>
        <img src="https://i.pstimaj.com/img/75/640x0/5dd3781566a97ca4f6dbd93e"/>
      </figure>
      <h3>Cezası onaylandı ama kendisi çoktan kaçtı</h3>
      <p>Eğlence ve tematik TV kanallarının sahibi fatih Oflaz’ın öz kızına 7 yıl boyunca istismarda bulunduğu ortaya çıkmıştı. Çocuğun ifadeleri kan dondurmuştu. Yargılama 2 yıl sürmüştü. Geçen temmuzda İstanbul 17. Ağır Ceza, Oflaz’a 22 yıl 6 ay hapis vermiş, ancak cezayı 18 yıl 9 aya indirmişti. Hüküm verilmesine rağmen sapık baba için tutuklama yapılmamıştı. Önemli bir gelişme yaşandı. İstinaf Mahkemesi cezayı onadı. Ancak Oflaz, karar çıktığında İspanya’ya kaçtığı için tutuklanamadı.</p>
      <figure>
        <img src="https://i.pstimaj.com/img/75/640x0/5dd3784f66a97ca4f5cf7be9"/>
      </figure>
      <p>
        <b>
          <i>2017’de 409 kadın öldürülürken, 2018’de 440 kadın cinayete kurban gitti.Sadece geçen ekim ayında 36 tarafından erkekler kadın, öldürüldü. Birleşmiş Milletler 1999’da 25 Kasım gününü ‘Kadına Yönelik Şiddete Karşı Uluslararası Mücadele Günü’ olarak ilan etti.</i>
        </b>
      </p>
      <p>
        <b>POSTA</b>
      </p>
      <p>BUNLARI OKUDUN MU?</p>
      <figure>
        <a href="https://www.posta.com.tr/meltem-miraloglu-gercekleri-zamani-gelince-anlatacagim-2220348">
          <img src="https://i.pstimaj.com/img/100/180x95/5dd37d6eae298b1b5307a230"/>
        </a>
      </figure>
      <p>
        <a href="https://www.posta.com.tr/meltem-miraloglu-gercekleri-zamani-gelince-anlatacagim-2220348">1 Meltem Miraloğlu: Gerçekleri zamanı gelince anlatacağı...</a>
      </p>
      <figure>
        <a href="https://www.posta.com.tr/edisin-figuru-madame-tussauds-istanbulda-yer-alacak-2220346">
          <img src="https://i.pstimaj.com/img/100/180x95/5dd3773b66a97ca5a73add71"/>
        </a>
      </figure>
      <p>
        <a href="https://www.posta.com.tr/edisin-figuru-madame-tussauds-istanbulda-yer-alacak-2220346">2 Edis’in figürü Madame Tussauds İstanbul’da yer alacak</a>
      </p>
      <figure>
        <a href="https://www.posta.com.tr/madonnanin-genclesme-krizi-ucakta-sorun-cikardi-2220341">
          <img src="https://i.pstimaj.com/img/100/180x95/5dd3718c66a97ca5a6a9ae13"/>
        </a>
      </figure>
      <p>
        <a href="https://www.posta.com.tr/madonnanin-genclesme-krizi-ucakta-sorun-cikardi-2220341">3 Madonna'nın gençleşme krizi uçakta sorun çıkardı</a>
      </p>
      <figure>
        <a href="https://www.posta.com.tr/deniz-cakir-ile-guvenc-dagustun-aski-bitmis-2220338">
          <img src="https://i.pstimaj.com/img/100/180x95/5dd31bfb66a97c9c4973d17e"/>
        </a>
      </figure>
      <p>
        <a href="https://www.posta.com.tr/deniz-cakir-ile-guvenc-dagustun-aski-bitmis-2220338">4 Deniz Çakır ile Güvenç Dağüstün aşkı bitmiş</a>
      </p>
      <figure>
        <a href="https://www.posta.com.tr/nurgul-yesilcay-sihirli-formulunu-paylasti-2220337">
          <img src="https://i.pstimaj.com/img/100/180x95/5dd36e2966a97ca5a73add6d"/>
        </a>
      </figure>
      <p>
        <a href="https://www.posta.com.tr/nurgul-yesilcay-sihirli-formulunu-paylasti-2220337">5 Nurgül Yeşilçay sihirli formülünü paylaştı</a>
      </p>
      <figure>
        <a href="https://www.posta.com.tr/metroda-arya-soyleyen-hakan-aysev-ben-de-olsam-korkardim-2220336">
          <img src="https://i.pstimaj.com/img/100/180x95/5dd3172066a97c9c4973d17c"/>
        </a>
      </figure>
      <p>
        <a href="https://www.posta.com.tr/metroda-arya-soyleyen-hakan-aysev-ben-de-olsam-korkardim-2220336">6 Metroda arya söyleyen Hakan Aysev: Ben de olsam korkar...</a>
      </p>
      <figure>
        <a href="https://www.posta.com.tr/naim-suleymanoglu-olumunin-ikinci-yilinda-kabri-basinda-anildi-2220344">
          <img src="https://i.pstimaj.com/img/100/180x95/5dd37420ae298b1125f42dc9"/>
        </a>
      </figure>
      <p>
        <a href="https://www.posta.com.tr/naim-suleymanoglu-olumunin-ikinci-yilinda-kabri-basinda-anildi-2220344">7 Naim Süleymanoğlu ölümünin ikinci yılında kabri başınd...</a>
      </p>
      <figure>
        <a href="https://www.posta.com.tr/gonul-yazar-ve-ruzgar-magden-ayrildi-2220142">
          <img src="https://i.pstimaj.com/img/100/180x95/5dd25bd766a97c772cf0013d"/>
        </a>
      </figure>
      <p>
        <a href="https://www.posta.com.tr/gonul-yazar-ve-ruzgar-magden-ayrildi-2220142">8 Gönül Yazar ve Rüzgar Mağden ayrıldı</a>
      </p>
      <figure>
        <a href="https://www.posta.com.tr/hazal-kaya-anne-oldu-2220326">
          <img src="https://i.pstimaj.com/img/100/180x95/5dd2ff4666a97c9403c282b8"/>
        </a>
      </figure>
      <p>
        <a href="https://www.posta.com.tr/hazal-kaya-anne-oldu-2220326">9 Hazal Kaya anne oldu</a>
      </p>
      <figure>
        <a href="https://www.posta.com.tr/rusya-disisleri-bakani-sergey-lavrov-abd-stratejik-istikrari-bilincli-olarak-bozuyor-2220324">
          <img src="https://i.pstimaj.com/img/100/180x95/5dd2fb07ae298bfd0e2938a6"/>
        </a>
      </figure>
      <p>
        <a href="https://www.posta.com.tr/rusya-disisleri-bakani-sergey-lavrov-abd-stratejik-istikrari-bilincli-olarak-bozuyor-2220324">10 Rusya Dışişleri Bakanı Sergey Lavrov: ABD, stratejik i...</a>
      </p>
      <figure>
        <img src="https://i.pstimaj.com/img/78/90x50/5dcd642966a97cac46048552"/>
      </figure>
      <p>SIRADAKİ HABER Günün özeti | 18 Kasım 2019</p>
    </article>
  </body>
</html>