<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/ugandada-maymunlar-insanlarin-kabusu-oldu-2220347"/>
    <meta property="og:site_name" content="Posta"/>
    <meta property="article:published_time" content="2019-11-19T05:43:09+00:00"/>
    <meta property="og:title" content="Uganda'da maymunlar insanların kabusu oldu"/>
    <meta property="og:description" content="1968 yapımı olan bilim kurgu filmi ‘Maymunlar Cehennemi’ gerçek oldu. Afrika ülkesi Uganda’nın ormanlık alanında yaşam alanları giderek daralan şempanzeler, insanlara savaş açtı. Son 5 yılda 6 çocuğu öldürdüler. Şempanzelerin kaçırdıkları çocukları parçalayarak öldürdükleri belirtildi."/>
  </head>
  <body>
    <article>
      <h1>Uganda'da maymunlar insanların kabusu oldu</h1>
      <address>
        <time datetime="2019-11-19T05:43:09+00:00">19 Nov 2019, 05:43</time>
      </address>
      <h3>1968 yapımı olan bilim kurgu filmi ‘Maymunlar Cehennemi’ gerçek oldu. Afrika ülkesi Uganda’nın ormanlık alanında yaşam alanları giderek daralan şempanzeler, insanlara savaş açtı. Son 5 yılda 6 çocuğu öldürdüler. Şempanzelerin kaçırdıkları çocukları parçalayarak öldürdükleri belirtildi.</h3>
      <p>Afrika ülkesi <a href="https://www.posta.com.tr/haberler/uganda">Uganda</a>’da benzeri duyulmamış bir savaş yaşanıyor. Doğal yaşam alanı Afrika ormanları olan şempanzeler, <b>Kyamajaka </b>kasabası ve çevresinde terör estiriyor. Her şey 2014’te Kyamajaka’da 2 yaşındaki <b>Mujuni Semata</b>’yı şempanzelerin kaçırıp parçalamasıyla başladı. Sonra da çocuğun evinin önüne gelmeyi sürdüren şempanzelerden korkan aile taşındı. <b><a href="https://www.posta.com.tr/haberler/sempanze">Şempanze</a></b>lerin saldırıları o tarihten sonra katlanarak devam etti. 2017’de Muhororo kasabasında annesinin tarlaya götürdüğü kız bebek Maculate’yi de şempanzeler kaçırdı. Şimdiye kadar 6 çocuk şempanze kurbanı oldu. Onlarca kişi yaralandı.</p>
      <figure>
        <iframe data-src="https://twitter.com/DebiTJohnson/status/1196480306821443585?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Şempanzeleri öldürmek yasak</h3>
      <p><b>Uganda</b>’da nesli koruma altındaki şempanzeleri öldürmek yasak. Ancak gençler silahlanarak şempanze avına çıkıyor. Şempanzelerin insanları hedef haline getirmelerinin nedeni olarak yaşam alanlarının daralması ve meyvelerinin çoğunu insanların toplaması gösteriliyor. Çünkü son 25 yılda ülkedeki ormanlık arazinin yüzde 65’i maden aramaları, imar gibi nedenler yüzünden yok oldu.</p>
      <figure>
        <iframe data-src="https://twitter.com/jorgeoc/status/1194986955324317696?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Bu bir hayatta kalma mücadelesi</h3>
      <p>Kalan arazinin sadece yüzde 15.2’si şempanzelerin yaşayabileceği alanlar.</p>
      <p>Öte yandan, Uganda anormal biçimde son 100 yılda 18 kat artıp 45 milyona çıkan nüfusu ile yerleşim sıkıntısı yaşıyor. Bu savaşa uzmanlar, <b>“Hayatta kalma mücadelesi. İnsanlar da şempanzeler de suçlu değil”</b> diyor.</p>
      <p>
        <b>POSTA</b>
      </p>
      <p>BUNLARI OKUDUN MU?</p>
      <figure>
        <a href="https://www.posta.com.tr/cumhurbaskani-erdogandan-onemli-aciklamalar-2220427">
          <img src="https://i.pstimaj.com/img/100/180x95/5dd3bd0eae298b23f9d5306a"/>
        </a>
      </figure>
      <p>
        <a href="https://www.posta.com.tr/cumhurbaskani-erdogandan-onemli-aciklamalar-2220427">1 Cumhurbaşkanı Erdoğan'dan önemli açıklamalar</a>
      </p>
      <figure>
        <a href="https://www.posta.com.tr/suikast-timini-yoneten-binbasinin-cezasi-belli-oldu-2220417">
          <img src="https://i.pstimaj.com/img/100/180x95/5dd3b52666a97cb8640d6e86"/>
        </a>
      </figure>
      <p>
        <a href="https://www.posta.com.tr/suikast-timini-yoneten-binbasinin-cezasi-belli-oldu-2220417">2 Suikast timini yöneten binbaşının cezası belli oldu</a>
      </p>
      <figure>
        <a href="https://www.posta.com.tr/universiteli-guleda-cankel-olduruldu-2220381">
          <img src="https://i.pstimaj.com/img/100/180x95/5dd3a212ae298b1a8a716195"/>
        </a>
      </figure>
      <p>
        <a href="https://www.posta.com.tr/universiteli-guleda-cankel-olduruldu-2220381">3 Üniversiteli Güleda Cankel öldürüldü</a>
      </p>
      <figure>
        <a href="https://www.posta.com.tr/bella-hadid-selena-gomezin-yorumu-yuzunden-fotografini-sildi-2220411">
          <img src="https://i.pstimaj.com/img/100/180x95/5dd3b088ae298b1a8be4d305"/>
        </a>
      </figure>
      <p>
        <a href="https://www.posta.com.tr/bella-hadid-selena-gomezin-yorumu-yuzunden-fotografini-sildi-2220411">4 Bella Hadid, Selena Gomez'in yorumu yüzünden fotoğrafı...</a>
      </p>
      <figure>
        <a href="https://www.posta.com.tr/havalar-sogudu-koyler-sessizlige-burundu-2220407">
          <img src="https://i.pstimaj.com/img/100/180x95/5dd3ad5cae298b1a8be4d2ff"/>
        </a>
      </figure>
      <p>
        <a href="https://www.posta.com.tr/havalar-sogudu-koyler-sessizlige-burundu-2220407">5 Havalar soğudu, köyler sessizliğe büründü</a>
      </p>
      <figure>
        <a href="https://www.posta.com.tr/naim-suleymanoglu-olumunun-ikinci-yilinda-kabri-basinda-anildi-2220344">
          <img src="https://i.pstimaj.com/img/100/180x95/5dd37420ae298b1125f42dc9"/>
        </a>
      </figure>
      <p>
        <a href="https://www.posta.com.tr/naim-suleymanoglu-olumunun-ikinci-yilinda-kabri-basinda-anildi-2220344">6 Naim Süleymanoğlu ölümünün ikinci yılında kabri başınd...</a>
      </p>
      <figure>
        <a href="https://www.posta.com.tr/istanbul-sahillerinde-su-samuru-cifti-goruldu-2220384">
          <img src="https://i.pstimaj.com/img/100/180x95/5dd3a33b66a97caed1d5e3cc"/>
        </a>
      </figure>
      <p>
        <a href="https://www.posta.com.tr/istanbul-sahillerinde-su-samuru-cifti-goruldu-2220384">7 İstanbul sahillerinde su samuru çifti görüldü</a>
      </p>
      <figure>
        <a href="https://www.posta.com.tr/degnekcilere-karsi-harekete-gecildi-2220397">
          <img src="https://i.pstimaj.com/img/100/180x95/5dd3a5e566a97cae21c82cff"/>
        </a>
      </figure>
      <p>
        <a href="https://www.posta.com.tr/degnekcilere-karsi-harekete-gecildi-2220397">8 Değnekçilere karşı harekete geçildi</a>
      </p>
      <figure>
        <a href="https://www.posta.com.tr/zeynep-bastik-evleniyor-2220387">
          <img src="https://i.pstimaj.com/img/100/180x95/5dd3a57666a97caed008276c"/>
        </a>
      </figure>
      <p>
        <a href="https://www.posta.com.tr/zeynep-bastik-evleniyor-2220387">9 Zeynep Bastık evleniyor</a>
      </p>
      <figure>
        <a href="https://www.posta.com.tr/usta-sanatci-yildiz-kentere-veda-2220353">
          <img src="https://i.pstimaj.com/img/100/180x95/5dd3867c66a97caed1d5e38a"/>
        </a>
      </figure>
      <p>
        <a href="https://www.posta.com.tr/usta-sanatci-yildiz-kentere-veda-2220353">10 Usta sanatçı Yıldız Kenter'e veda</a>
      </p>
      <figure>
        <img src="https://i.pstimaj.com/img/78/90x50/5dd2879266a97c816a5031d7"/>
      </figure>
      <p>SIRADAKİ HABER İranlı Hulk Sajad Gharibi Amerika'ya dövüşmeye gidiyor</p>
    </article>
  </body>
</html>