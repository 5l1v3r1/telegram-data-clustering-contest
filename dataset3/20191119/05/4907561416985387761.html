<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yazarlar/tamer-heper/sozlesme-yazili-olacak-2220330"/>
    <meta property="og:site_name" content="Posta"/>
    <meta property="article:published_time" content="2019-11-19T05:01:07+00:00"/>
    <meta property="og:title" content="Sözleşme yazılı olacak"/>
    <meta property="og:description" content="20 dairelik binamız kentsel dönüşüm nedeniyle müteahhide verildi. Ancak ben dahil dört kat malikin yeni binadaki daire alanı eski dairemize göre küçük."/>
  </head>
  <body>
    <article>
      <h1>Sözleşme yazılı olacak</h1>
      <address><time datetime="2019-11-19T05:01:07+00:00">19 Nov 2019, 05:01</time> by <a rel="author">Tamer Heper</a></address>
      <p>20 dairelik binamız kentsel dönüşüm nedeniyle müteahhide verildi. Ancak ben dahil dört kat malikin yeni binadaki daire alanı eski dairemize göre küçük.</p>
      <p>Müteahhit bizden kat irtifakı tesisi için vekaletname istiyor. Biz de dairemizin alan kaybı nedeni ile bunun telafisini istiyoruz. Müteahhit bunu diğer kat maliklerinden temin edeceği bedellerle telafi edeceği sözünü aldığını söylüyor. Biz bunu yazılı hale getirsek bizim için bir teminat olur mu? ● M.A.</p>
      <p>★ ★ ★ ★ ★</p>
      <p>Kentsel dönüşüm fikir olarak ortaya atıldığında göze güzel görünmüştü ama sonra bu fikir değişti. Zira dayanıksız binaların yıkılıp dayanıklı binaların yapılması beklenirken, pahalı semtlere yönelindi ve müteahhitlere iş alanı açılmasına neden oldu.</p>
      <p>Okuyucumun problemi çok yaygın bir ihtilaf kaynağı. Bunun yanında müteahhidin işini tamamlamayıp inşaatı yarım bıraktığı olaylar da mahkemeleri işgal eder oldu. Yani kentsel dönüşüm amacına ulaşmadı. Okuyucuma eski dairesinden daha küçük bir daire düşmüş. Ancak maddi yönden tatmin edileceği iddiası var.</p>
      <p>Şayet okuyucumu gerçekten tatmin edecekse bu anlaşma mutlaka yazılı olmalıdır. Ancak önemli bir husus var. Diğer kat maliklerinden alınacak maddi ödeme için müteahhit ile sözleşme yapılacakmış. Böyle bir sözleşme yapılacaksa taraf, kat malikleri olmalıdır. Müteahhidin imzalayacağı sözleşme kat maliklerini bağlamaz.</p>
      <p>Bu nedenle noterde yapılacak sözleşme ile bu zararı müteahhit temin ederse, bunu kendisinin karşılayacağı yönünde taahhütte bulunursa, buna karşı bir teminat gösterirse evet olabilir. Ama böyle değerli bir sözleşmeyi bir meslektaşımın katılımı ile yapmanızı önermeden de duramayacağım.</p>
    </article>
  </body>
</html>