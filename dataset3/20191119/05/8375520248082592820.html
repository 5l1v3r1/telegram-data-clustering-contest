<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/doba-na-donbasi-odin-viyskoviy-poraneniy-640835.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-19T05:29:36+00:00"/>
    <meta property="og:title" content="Доба на Донбасі: один військовий поранений"/>
    <meta property="og:description" content="Противник обстрілював позиції підрозділів Об’єднаних сил із заборонених Мінськими домовленостями мінометів калібру 82 мм"/>
  </head>
  <body>
    <article>
      <h1>Доба на Донбасі: один військовий поранений</h1>
      <address>
        <time datetime="2019-11-19T05:29:36+00:00">19 Nov 2019, 05:29</time>
      </address>
      <h4>Противник обстрілював позиції підрозділів Об’єднаних сил із заборонених Мінськими домовленостями мінометів калібру 82 мм</h4>
      <p>18 листопада збройні формування Російської Федерації 14 разів порушили режим припинення вогню.</p>
      <p>Про це повідомляє пресцентр штабу ООС.</p>
      <p>Противник обстрілював позиції підрозділів Об’єднаних сил із заборонених Мінськими домовленостями мінометів калібру 82 мм, гранатометів різних систем, великокаліберних кулеметів та іншої стрілецької зброї. Окрім того, ворог вів вогонь з гармат БМП. </p>
      <p>В районі відповідальності оперативно-тактичного угруповання «Схід» російські окупаційні війська здійснили 7 обстрілів:</p>
      <ul>
        <li>двічі біля Новомихайлівки — з мінометів калібру 82 мм, гранатометів різних систем, великокаліберних кулеметів та іншої стрілецької зброї;</li>
        <li>неподалік Лебединського — з автоматичних гранатометів і стрілецької зброї;</li>
        <li>поблизу Березового — з СПГ і великокаліберних кулеметів;</li>
        <li>біля Талаківки і Гнутового — з мінометів калібру 82 мм, гранатометів та стрілецької зброї;</li>
        <li>неподалік Широкиного — зі стрілецької зброї.</li>
      </ul>
      <p>В районі відповідальності оперативно-тактичного угруповання «Північ» також зафіксовано 7 ворожих обстрілів:</p>
      <ul>
        <li>неподалік Кримського — з гармат БМП-1, ручних протитанкових гранатометів та великокаліберних кулеметів;</li>
        <li>два рази поблизу Луганського — зі станкових і ручних протитанкових гранатометів та великокаліберних кулеметів;</li>
        <li>двічі біля Новотошківського — з озброєння БМП-1, гранатометів різних систем, великокаліберних кулеметів та іншої стрілецької зброї;</li>
        <li>неподалік Травневого і Гладосового — зі станкових протитанкових та автоматичних гранатометів і стрілецької зброї.</li>
      </ul>
      <p>Вчора, 18 листопада, на Приазов’ї, поранення внаслідок обстрілів отримав один військовослужбовець Об’єднаних сил.</p>
      <p>З початку цієї доби російські окупаційні війська вогневої активності не проявляли. Втрат немає.</p>
      <related>
        <a href="https://glavcom.ua/news/boyoviki-znovu-ne-pustili-sposterigachiv-misiji-obsje-na-svoji-blokposti-640812.html"/>
        <a href="https://glavcom.ua/news/glava-mzs-nimechchini-skasuvav-pojizdku-na-donbas-640785.html"/>
        <a href="https://glavcom.ua/news/sbu-vikrila-pidprijemstvo-v-nelegalnomu-vidobutku-vugillya-na-8-mln-grn-na-donechchini-640780.html"/>
      </related>
    </article>
  </body>
</html>