<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/742425"/>
    <meta property="og:site_name" content="เดลินิวส์"/>
    <meta property="article:published_time" content="2019-11-19T05:31:00+00:00"/>
    <meta property="og:title" content="กรมควบคุมโรคจับจริง 'ซิการ์เลาจน์'ผิดพ.รบ.ยาสูบ2560"/>
    <meta property="og:description" content="รองอธิบดีกรมควบคุมโรค เผย เจ้าหน้า 'กคส.' ลงพื้นที่จับร้านซิการ์เลาจน์สุดหรู ย่านเขตปทุมวัน หลังพบตั้งโชว์สินค้าโจ่งแจ้ง แถมเปิดให้บริการนั่งสูบบุหรี่ซิการ์ภายในร้านได้ด้วย"/>
  </head>
  <body>
    <article>
      <h1>กรมควบคุมโรคจับจริง 'ซิการ์เลาจน์'ผิดพ.รบ.ยาสูบ2560</h1>
      <address>
        <time datetime="2019-11-19T05:31:00+00:00">19 Nov 2019, 05:31</time>
      </address>
      <p>
        <b>รองอธิบดีกรมควบคุมโรค เผย เจ้าหน้า "กคส." ลงพื้นที่จับร้านซิการ์เลาจน์สุดหรู ย่านเขตปทุมวัน หลังพบตั้งโชว์สินค้าโจ่งแจ้ง แถมเปิดให้บริการนั่งสูบบุหรี่ซิการ์ภายในร้านได้ด้วย</b>
      </p>
      <p>เมื่อวันที่ 19 พ.ย. นายแพทย์ขจรศักดิ์ แก้วจรัส รองอธิบดีกรมควบคุมโรค แจ้งว่า ได้มอบหมายให้นายแพทย์ชยนันท์  สิทธิบุศย์  ผู้อำนวยการกองงานคณะกรรมการควบคุมผลิตภัณฑ์ยาสูบ (กคส.) กรมควบคุมโรค พร้อมพนักงานเจ้าหน้าที่ กคส. ลงพื้นที่ตรวจจับและดำเนินคดีร้านซิการ์เลาจน์ ย่านถนนราชดำริ แขวงลุมพินี เขตปทุมวัน กรุงเทพมหานคร หลังจากพบว่า ภายในร้านมีการตั้งโชว์บุหรี่ซิก้าร์อย่างโจ่งแจ้ง ซึ่งถือเป็นความผิดฐานแสดงผลิตภัณฑ์ยาสูบ ณ สถานที่ขายปลีก มีโทษปรับไม่เกิน 40,000 บาท รวมทั้งเปิดให้บริการนั่งสูบบุหรี่ซิการ์ภายในร้าน ซึ่งเป็นความผิดฐานไม่จัดเขตปลอดบุหรี่ตามที่กฎหมายกำหนด ต้องระวางโทษปรับไม่เกิน 50,000 บาท<br/><br/>ทั้งนี้ ได้แจ้งให้มีการแก้ไขในทันที พร้อมแจ้งข้อกล่าวหาแก่ผู้จัดการร้าน และดำเนินคดีตามพระราชบัญญัติควบคุมผลิตภัณฑ์ยาสูบ พ.ศ. 2560 ต่อไป.</p>
    </article>
  </body>
</html>