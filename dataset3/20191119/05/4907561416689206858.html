<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/calisanlar-ve-emekliler-maastaki-blokeye-dikkat-2220340"/>
    <meta property="og:site_name" content="Posta"/>
    <meta property="article:published_time" content="2019-11-19T05:01:11+00:00"/>
    <meta property="og:title" content="Çalışanlar ve emekliler maaştaki blokeye dikkat!"/>
    <meta property="og:description" content="Bankalar, 90 gün içinde ödenmeyen kredi kartı veya ödenmeyen krediler için yasal takip başlatıyor."/>
  </head>
  <body>
    <article>
      <h1>Çalışanlar ve emekliler maaştaki blokeye dikkat!</h1>
      <address>
        <time datetime="2019-11-19T05:01:11+00:00">19 Nov 2019, 05:01</time>
      </address>
      <h3>Bankalar, 90 gün içinde ödenmeyen kredi kartı veya ödenmeyen krediler için yasal takip başlatıyor.</h3>
      <p>Farklı nedenlerden dolayı aldığı krediyi veya <a href="https://www.posta.com.tr/haberler/kredi-karti">kredi kartı</a> taksitlerini ödeyemeyen birçok kişi var. Bunlardan bazıları çalışan bazıları ise <a href="https://www.posta.com.tr/haberler/emekli">emekli</a> veya esnaf. 90 gün içinde ödenmeyen borçlar için <a href="https://www.posta.com.tr/haberler/bankalar">bankalar</a>, <a href="https://www.posta.com.tr/haberler/yasal-takip">yasal takip</a> başlatıyor. Bu sürede ödenen borçlardan sadece gecikme faizi alınıyor. 90 günü geçen alacaklar için <a href="https://www.posta.com.tr/haberler/banka">banka</a>, son kez çağrı yapıyor ve 7 gün ek süre tanıyor.</p>
      <h3>Kayıtlara bakılıyor</h3>
      <p>Bu dönemde de kapanmayan <a href="https://www.posta.com.tr/haberler/borc">borç</a> için avukat devreye girer. Dosya avukata gidince isim kara listeye yazılıyor. Ardından icra takibine varan işlemler yapılıyor.</p>
      <p>Burada ilk etapta vatandaşın maaşının haczi gündeme geliyor. Kesinleşen icra takibinden sonra <a href="https://www.posta.com.tr/haberler/maas">maaş</a> haczinin yapılabilmesi için alacaklı veya alacaklı vekili tarafından ilgili icra müdürlüğünden borçlu kişinin SGK kaydı sorgulatılıyor.</p>
      <h3>İşyerleri mecbur</h3>
      <p>SGK kaydından borçlunun çalışıp çalışmadığı ve çalışıyorsa nerede çalıştığı ve iş yeri adresi öğreniliyor. Daha sonra çalışan kişinin iş yerine yine icra müdürlüğü tarafından maaş haczi müzekkeresi gönderilerek borçlu kişinin maaşından kesinti yapılıp işverence icra dairesine ödemesi isteniyor. İşverenin bu müzekkereye uyması zorunluluk. Aksi durumda suç unsuru oluşuyor. Evet çalışanın maaşı haczedilebiliyor. Ancak bunun bir sınırı var.</p>
      <h3>Yüzde 25 sınırı var</h3>
      <p>İş Kanunu’na göre; nafaka borcu hariç çalışanların aylık ücretinin yüzde 25’inden (dört biri) fazlası haczedilemiyor. Örneğin; 4 bin lira alanın maaşının 1.000 lirasına haciz konulabilir. Bu oran ancak borçlunun muvafakati ile yani onayıyla artırılabilir.</p>
      <p>Borçlar Kanunu’nda da bu konuda ‘rıza olmadıkça işçinin borcunun, ücret alacağından düşülemeyeceği’ yer alıyor. Yine ‘memur emeklileri dışındaki’ SSK ve Bağkur emeklilerin maaşına, borcu nedeniyle haciz konulabilmesi için borçlu emeklinin izninin, rızasının (muvafakatinin) olması gerekiyor. Alacağın takibini yapan icra daireleri, emeklinin maaşına haciz konulması için yazılı rızası yoksa haciz taleplerini reddediyor.</p>
      <h3>E-haciz uygulaması</h3>
      <p>Emlak Vergisi, Motorlu Taşıtlar Vergisi (MTV) veya trafik cezası gibi kamu alacakları için e-haciz işlemi uygulanabiliyor. Burada bazen 500 liralık borç için 15 bin liralık hesap bloke edilebiliyor. Uzmanlar bu konuda, ‘blokenin borç kadar olması gerektiği’ konusunda görüş bildiriyor.</p>
      <h3>Örnek karar</h3>
      <p>Borcundan dolayı maaşının icra yoluyla 4’te 1’i kesilen 38 yaşındaki işçi E.B, <a href="https://www.posta.com.tr/haberler/kredi">kredi</a> kartı borcunu ödeyemeyince banka, işçinin kalan maaşının 4’te 1’ine daha bloke koydu. Yani yarısı bloke edildi.</p>
      <p>E.B, durumu tüketici hakem heyetine taşıdı. Heyet, ikinci kez blokenin kaldırılmasına karar verdi. Olay tüketici mahkemesine gitti ve mahkeme, 7 ay sonra hakem heyetinin kararını doğru buldu.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/deniz-baysal-imaj-degistirdi-2220551">
          <img src="https://i.pstimaj.com/img/100/180x95/5dd4596466a97cc9fb434ade"/>
        </a>
      </figure>
      <p>
        <a href="https://www.posta.com.tr/deniz-baysal-imaj-degistirdi-2220551">1 Deniz Baysal imaj değiştirdi</a>
      </p>
      <figure>
        <a href="https://www.posta.com.tr/julian-assange-hakkindaki-tecavuz-sorusturmasi-kapandi-2220550">
          <img src="https://i.pstimaj.com/img/100/180x95/5dd4558966a97cc9fb434ad8"/>
        </a>
      </figure>
      <p>
        <a href="https://www.posta.com.tr/julian-assange-hakkindaki-tecavuz-sorusturmasi-kapandi-2220550">2 Julian Assange hakkındaki tecavüz soruşturması kapandı</a>
      </p>
      <figure>
        <a href="https://www.posta.com.tr/ramo-dizisinin-ilk-fotograf-karesi-geldi-2220549">
          <img src="https://i.pstimaj.com/img/100/180x95/5dd4529a66a97ccae52d7d17"/>
        </a>
      </figure>
      <p>
        <a href="https://www.posta.com.tr/ramo-dizisinin-ilk-fotograf-karesi-geldi-2220549">3 ‘Ramo’ dizisinin ilk fotoğraf karesi geldi</a>
      </p>
      <figure>
        <a href="https://www.posta.com.tr/pentagon-ilk-kez-iran-askeri-gucune-iliskin-raporunu-yayimladi-2220548">
          <img src="https://i.pstimaj.com/img/100/180x95/5dd4503cae298b376248cf6d"/>
        </a>
      </figure>
      <p>
        <a href="https://www.posta.com.tr/pentagon-ilk-kez-iran-askeri-gucune-iliskin-raporunu-yayimladi-2220548">4 Pentagon ilk kez İran askeri gücüne ilişkin raporunu y...</a>
      </p>
      <figure>
        <a href="https://www.posta.com.tr/yildiz-teknopark-turkiyenin-en-basarili-teknoparki-secildi-2220547">
          <img src="https://i.pstimaj.com/img/100/180x95/5dd44eab66a97ccae52d7d13"/>
        </a>
      </figure>
      <p>
        <a href="https://www.posta.com.tr/yildiz-teknopark-turkiyenin-en-basarili-teknoparki-secildi-2220547">5 Yıldız Teknopark Türkiye’nin en başarılı teknoparkı se...</a>
      </p>
      <figure>
        <a href="https://www.posta.com.tr/turkakimda-iki-boru-hatti-da-dogal-gazla-dolduruldu-2220546">
          <img src="https://i.pstimaj.com/img/100/180x95/5dd44dd7ae298b36f089c921"/>
        </a>
      </figure>
      <p>
        <a href="https://www.posta.com.tr/turkakimda-iki-boru-hatti-da-dogal-gazla-dolduruldu-2220546">6 TürkAkım’da iki boru hattı da doğal gazla dolduruldu</a>
      </p>
      <figure>
        <a href="https://www.posta.com.tr/bakan-zehra-zumrut-selcuktan-eyt-aciklamasi-2220545">
          <img src="https://i.pstimaj.com/img/100/180x95/5dd4452bae298b37619f91ed"/>
        </a>
      </figure>
      <p>
        <a href="https://www.posta.com.tr/bakan-zehra-zumrut-selcuktan-eyt-aciklamasi-2220545">7 Bakan Zehra Zümrüt Selçuk'tan EYT açıklaması</a>
      </p>
      <figure>
        <a href="https://www.posta.com.tr/masterchefte-kural-ihlali-2220363">
          <img src="https://i.pstimaj.com/img/100/180x95/5dd3926aae298b1a8a716176"/>
        </a>
      </figure>
      <p>
        <a href="https://www.posta.com.tr/masterchefte-kural-ihlali-2220363">8 MasterChef'te kural ihlali</a>
      </p>
      <figure>
        <a href="https://www.posta.com.tr/siyanurle-ilgili-yeni-duzenleme-geliyor-2220543">
          <img src="https://i.pstimaj.com/img/100/180x95/5dd430e166a97cc9fb434aab"/>
        </a>
      </figure>
      <p>
        <a href="https://www.posta.com.tr/siyanurle-ilgili-yeni-duzenleme-geliyor-2220543">9 Siyanürle ilgili yeni düzenleme geliyor</a>
      </p>
      <figure>
        <a href="https://www.posta.com.tr/pkkypg-bu-kez-de-okul-vurdu-2220542">
          <img src="https://i.pstimaj.com/img/100/180x95/5dd42e7e66a97cc9fc4879d1"/>
        </a>
      </figure>
      <p>
        <a href="https://www.posta.com.tr/pkkypg-bu-kez-de-okul-vurdu-2220542">10 Terör örgütü PKK/YPG, bu kez de okul vurdu</a>
      </p>
      <figure>
        <img src="https://i.pstimaj.com/img/78/90x50/5dcc5fda66a97c7e45091a21"/>
      </figure>
      <p>SIRADAKİ HABER Ejder meyvesine yoğun ilgi! Üreticinin yüzünü güldürdü</p>
    </article>
  </body>
</html>