<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/akpli-belediyenin-arac-kiralama-ihalesini-akpli-vekil-kazandi/927240"/>
    <meta property="og:site_name" content="medya faresi"/>
    <meta property="article:published_time" content="2019-11-19T05:41:00+00:00"/>
    <meta property="og:title" content="AKP’li belediyenin 36 Milyonluk kiralık araç ihalesini AKP’li vekil kazandı"/>
    <meta property="og:description" content="Türkiye’nin en borçlu belediyesi olan Balıkesir Büyükşehir Belediyesi'nin açtığı 36 milyon liralık araç kiralama ihalesi sonuçlandı."/>
  </head>
  <body>
    <article>
      <h1>AKP’li belediyenin 36 Milyonluk kiralık araç ihalesini AKP’li vekil kazandı</h1>
      <h2>Türkiye’nin en borçlu belediyesi olan Balıkesir Büyükşehir Belediyesi'nin açtığı 36 milyon liralık araç kiralama ihalesi sonuçlandı.</h2>
      <address>
        <time datetime="2019-11-19T05:41:00+00:00">19 Nov 2019, 05:41</time>
      </address>
      <p>AKP’li Yücel Yılmaz’ın başkanı olduğu belediyenin Balıkesir Su Kanalizasyon İdaresi (BASKİ) Genel Müdürlüğü’nce yapılan araç ihalesini, AKP Bitlis Milletvekili Vahit Kiler’in ortağı olduğu şirket kazandı.</p>
      <p><i><b><a href="https://www.sozcu.com.tr/2019/gundem/akpli-belediyenin-arac-kiralama-isini-akpli-vekil-kazandi-5458432/">Sözcü'den Deniz Ayhan'ın haberine göre,</a></b></i> CHP Balıkesir Milletvekili Ensar Aytekin, AKP'li belediyenin ihalesine tepki gösterdi.</p>
      <p>Aytekin şunları söyledi:</p>
      <p>
        <i>“29 binek araç, 35 adet 4X4 araç, 37 adet kamyonet, 67 adet 4X4 Pickup, 31 kamyonet ve 2 minibüsten oluşan araç kiralama işi, AKP Milletvekili Vahit Kiler'in ortağı olduğu Tureks firmasına verildi.</i>
      </p>
      <p>
        <i>Şartnameye bakınca, lüks araçların kiralandığı da görülüyor.</i>
      </p>
      <p>
        <i>Asli görevi kanalizasyon ve su hizmeti olan bir belediye şirketinin bu işleri yapmak yerine 36 milyon lirayı araç kiralamaya harcıyor.</i>
      </p>
      <p>
        <i>Tureks şirketi, Afyon, Denizli ve Tekirdağ belediyelerine de araç hizmeti veriyor."</i>
      </p>
    </article>
  </body>
</html>