<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/world-newspaper/_zaboronili-spati-na-vulicyah/938722"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T05:25:00+00:00"/>
    <meta property="og:title" content="Заборонили спати на вулицях"/>
    <meta property="og:description" content="В американському Лас-Вегасі бездомним заборонили спати на вулиці. Їх штрафуватимуть на суму до $1 тис., якщо в готелях є вільні місця. Лас-Вегас стане першим містом у США, де прийняли подібний закон. Так хочуть боротися зі зростанням кількості безхатьків. &amp;mdash;&amp;ensp;Інакші правила ..."/>
  </head>
  <body>
    <article>
      <h1>Заборонили спати на вулицях</h1>
      <address><time datetime="2019-11-19T05:25:00+00:00">19 Nov 2019, 05:25</time> by <a rel="author">Оксана СНІГУР</a></address>
      <p>В американському Лас-Вегасі бездомним заборонили спати на вулиці. Їх штрафуватимуть на суму до $1 тис., якщо в готелях є вільні місця. Лас-Вегас стане першим містом у США, де прийняли подібний закон.</p>
      <p>Так хочуть боротися зі зростанням кількості безхатьків.</p>
      <p>— Інакші правила застосовуватимуть у центрі міста, — каже поліцейський Лаєм Шмерс. — Там є нетверезі туристи. А в передмісті все буде строго. На околицях ситуація вийшла з-під контролю.</p>
      <p>Раніше заборону приймали в Айдахо, Сан-Франциско і Сіетлі. Її визнали неконституційною.</p>
      <p>— Не можна просто рахувати місця в готелях, — говорить правозахисник Кевін Естон. — Треба враховувати, скільки в місті нарко- й алкозалежних людей, ціни на оренду житла, скорочення робочих місць і велику кількість людей із психологічними проблемами. Але визнаємо, що кількість людей без даху над головою сягає критичної позначки. Втім, Лас-Вегас відкриває новий стадіон наступного року. Краще ці гроші відправили б на житло для бездомних.</p>
      <p>Із початку листопада поліцейським дозволили арештовувати людей, які сплять, сидять або лежать на вулицях. З 1 січня за це можна буде штрафувати на $1 тис. чи заарештовувати на півроку.</p>
      <p>У Лас-Вегасі понад 14 тис. бездомних. У притулках є місця для 300 людей.</p>
    </article>
  </body>
</html>