<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/viyna-na-donbasi-16-obstriliv-ye-poraneniy-novini-ukrajini-50054303.html"/>
    <meta property="og:site_name" content="НВ"/>
    <meta property="article:published_time" content="2019-11-19T05:09:00+00:00"/>
    <meta property="og:title" content="Ситуація на Донбасі: 14 обстрілів, один військовий поранений"/>
    <meta property="og:description" content="Протягом минулої доби в районі проведення операції Об'єднаних сил на Донбасі терористи 14 разів порушили режим припинення вогню."/>
  </head>
  <body>
    <article>
      <h1>Ситуація на Донбасі: 14 обстрілів, один військовий поранений</h1>
      <h2>Протягом минулої доби в районі проведення операції Об'єднаних сил на Донбасі терористи 14 разів порушили режим припинення вогню.</h2>
      <address>
        <time datetime="2019-11-19T05:09:00+00:00">19 Nov 2019, 05:09</time>
      </address>
      <p>Як <a href="https://www.facebook.com/pressjfo.news/photos/a.364697644022858/715823935576892/?type=3&amp;theater">повідомляє </a>прес-центр ООС, в районі відповідальності оперативно-тактичного угруповання Схід поблизу Новомихайлівки бойовики двічі вели вогонь з мінометів калібру 82 мм, гранатометів різних систем, великокаліберних кулеметів та стрілецької зброї, неподалік Лебединського — з автоматичних гранатометів і стрілецької зброї, в районі Березового — з СПГ і великокаліберних кулеметів, біля Талаківки і Гнутового — з мінометів калібру 82 мм, гранатометів та стрілецької зброї, неподалік Широкиного — зі стрілецької зброї.</p>
      <p>В районі відповідальності оперативно-тактичного угруповання Північ неподалік Кримського терористи обстріляли українських військових з гармат БМП-1, ручних протитанкових гранатометів та великокаліберних кулеметів, двічі поблизу Луганського — зі станкових і ручних протитанкових гранатометів та великокаліберних кулеметів, двічі в районі Новотошківського — з озброєння БМП-1, гранатометів різних систем, великокаліберних кулеметів та іншої стрілецької зброї, неподалік Травневого і Гладосового — зі станкових протитанкових та автоматичних гранатометів і стрілецької зброї.</p>
      <p>За минулу добу внаслідок обстрілів був поранений один український військовий.</p>
      <p>З початку поточної доби обстрілів з боку бойовиків не було.</p>
    </article>
  </body>
</html>