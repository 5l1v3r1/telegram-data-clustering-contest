<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/veda-a-technika/novy-objev-badatelu-u-klepacova-staval-hradek-ktery-strezil-davnou-cestu-20191118.html"/>
    <meta property="og:site_name" content="Deník.cz"/>
    <meta property="article:published_time" content="2019-11-19T05:09:00+00:00"/>
    <meta property="og:title" content="Unikátní objev. U Klepačova stával hrádek, který střežil dávnou cestu"/>
    <meta property="og:description" content="Pozůstatky středověkého opevnění se podařilo objevit nedaleko Klepačova u Blanska. Hrádek nejspíš sloužil jako ochrana na cestě, kudy se dopravovala železná ruda. Podle odborníků jde o unikátní nález."/>
  </head>
  <body>
    <article>
      <h1>Unikátní objev. U Klepačova stával hrádek, který střežil dávnou cestu</h1>
      <address><time datetime="2019-11-19T05:09:00+00:00">19 Nov 2019, 05:09</time> by <a rel="author">Michal Záboj</a></address>
      <p>Někdejší opevněné místo na kopci v blanenské místní části Klepačov toho laikovi dnes už moc nepřipomíná. Badatel Jan Štětina z Olomučan, který pracuje jako památkář, ale na místě našel zbytky příkopu a valu a také úlomky středověké keramiky.</p>
      <figure>
        <img src="https://g.denik.cz/54/59/v-usteckem-muzeu-objevili-zahadne-daguerrotypie-02_denik-150-3x2.jpg"/>
      </figure>
      <aside>
        <a href="https://www.denik.cz/veda-a-technika/objevene-daguerrotypie-v-usteckem-muzeu-zahada-20191112.html">Objevené daguerrotypie v ústeckém muzeu? Unikátní fotografie obestírá záhada Přečíst článek ›</a>
      </aside>
      <p>„Hrádek na místě stál nejspíš na přelomu třináctého a čtrnáctého století a sloužil jako kontrolní bod na cestě z Blanska do Olomučan a dnes už zaniklé vesnice Polom. Jsou to místa spojená s těžbou a zpracováním železné rudy,“ vysvětlil Jan Štětina.</p>
      <p>
        <i>
          <b>Předpokládaná podoba hrádku kolem roku 1300:</b>
        </i>
      </p>
      <figure>
        <img src="https://g.denik.cz/67/3e/hradek-klepacov-stredovek-nalez_denik-630.jpg"/>
      </figure>
      <p>O existenci hrádku v Klepačově neexistují žádné písemné prameny. V okolí je ale známo několik hradů a dodnes jsou patrné trasy dávných cest.</p>
      <figure>
        <img src="https://g.denik.cz/1/0a/tma-mesic_denik-150-3x2.jpg"/>
      </figure>
      <aside>
        <a href="https://www.denik.cz/veda-a-technika/tma-se-stava-ohrozenym-druhem-upozornuje-na-to-i-jizerska-oblast-tmave-oblohy.html">Tma se stává ohroženým druhem. Upozorňuje na to i Jizerská oblast tmavé oblohy Přečíst článek ›</a>
      </aside>
      <p>Odborníci považují objev zbytků středověkého opevnění za velmi zajímavý a v současné době i unikátní. „Je to dobrý doklad toho, že se i dnes dají stále objevovat nové archeologické lokality, které je zapotřebí chránit a které nám mohou pomoci při rekonstrukci naší historie,“ uvedl archeolog Muzea Blanenska Marek Novák.</p>
    </article>
  </body>
</html>