<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/19/world/apisteyti-proklisi-kaloun-tous-ellinokyprious-sta-katexomena-na-niosoun-san-sto-spiti-tous/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-19T05:28:24+00:00"/>
    <meta property="og:title" content="Απίστευτη πρόκληση : Καλούν τους Ελληνοκύπριους στα Κατεχόμενα να νιώσουν «σαν στο σπίτι τους»"/>
    <meta property="og:description" content="Καλούν τους Ελληνοκύπριους, θύματα της τουρκικής εισβολής, για τουρισμό στα κατεχόμενα, προτρέποντάς τους να ζήσουν στις κλεμμένες περιουσίες τους «σαν στο σπίτι τους»…"/>
  </head>
  <body>
    <article>
      <h1>Απίστευτη πρόκληση : Καλούν τους Ελληνοκύπριους στα Κατεχόμενα να νιώσουν «σαν στο σπίτι τους»</h1>
      <h2>Καλούν τους Ελληνοκύπριους, θύματα της τουρκικής εισβολής, για τουρισμό στα κατεχόμενα, προτρέποντάς τους να ζήσουν στις κλεμμένες περιουσίες τους «σαν στο σπίτι τους»…</h2>
      <address><time datetime="2019-11-19T05:28:24+00:00">19 Nov 2019, 05:28</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Φαντάζει κωμικοτραγικό, ωστόσο μόνο οργή μπορεί να προκαλέσει διαφήμιση που φθάνει από ξενοδοχείο στην κατεχόμενη Κερύνεια και στοχεύει την προσέλκυση ελληνοκύπριων «τουριστών».</p>
      <h3>Τουρίστες στην πατρίδα τους…</h3>
      <p>Τουρίστες στην πατρίδα τους; Κι όμως, οι αρμόδιοι του «Olivia Palm Hotel», που προφανώς χτίστηκε παράνομα στην κατεχόμενη Κερύνεια, διοργανώνει εκδρομές, τις οποίες διαφημίζει μάλιστα και στα ελληνικά.</p>
      <p>
        <a href="https://www.in.gr/2019/11/18/economy/epidoma-thermansis-pote-anoigei-taxisnet/">Διαβάστε ακόμη : Πότε ανοίγει το Taxisnet για το επίδομα θέρμανσης</a>
      </p>
      <figure>
        <img src="https://www.in.gr/wp-content/uploads/2019/11/katexomena.jpg"/>
      </figure>
      <p>Η εκδρομή, που γίνεται κάθε Παρασκευή – Κυριακή, αφορά την Καρπασία και τη Μόρφου και παραμονή, φυσικά, στο ξενοδοχείο. Σαν να μη φτάνει αυτό, ότι δηλαδή διαφημίζεται εκδρομή στα δικά μας μέρη, λεωφορείο μεταφέρει τους Ελληνοκύπριους από το οδόφραγμα του Αγίου Δομετίου την Παρασκευή και τους επιστρέφει την Κυριακή.</p>
      <h4>«Νιώστε σαν στο σπίτι σας»</h4>
      <p>Το θράσος των ιδιοκτητών του ξενοδοχείου «Olivia Palm», που… ταξιδεύει τους ελληνοκύπριους πρόσφυγες στον Απόστολο Ανδρέα και στο μοναστήρι του Αγίου Μάμα στη Μόρφου, φαίνεται και από την εισαγωγική φράση της διαφήμισης: «Νιώστε σαν στο σπίτι σας».</p>
      <p>Γίνεται εύκολα αντιληπτό ότι πρόκειται για πρόκληση. Ξενοδοχείο, που μεγαλουργεί εις βάρος κλεμμένων περιουσιών, προσκαλεί τα θύματα της τουρκικής εισβολής να νιώσουν «σαν» στο σπίτι τους. Πού; Στην κατεχόμενη Κερύνεια…</p>
      <p>Πηγή: philenews.com</p>
      <p>
        <a href="https://www.tanea.gr/2019/11/18/greece/i-tyfli-gata-pou-kakopoiithike-sti-folegandro-vrike-zesti-agkalia/">Η τυφλή γάτα που κακοποιήθηκε στη Φολέγανδρο βρήκε ζεστή αγκαλιά</a>
      </p>
    </article>
  </body>
</html>