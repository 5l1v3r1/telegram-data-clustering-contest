<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/ygeia/sok-eos-kai-98-antoxi-sta-antiviotika-emfanizoun-nosokomeiaka-mikrovia-stin-ellada/2918608/"/>
    <meta property="og:site_name" content="Newsit.gr"/>
    <meta property="article:published_time" content="2019-11-19T05:34:49+00:00"/>
    <meta property="og:title" content="Σοκ! Έως και 98% αντοχή στα αντιβιοτικά εμφανίζουν νοσοκομειακά μικρόβια στην Ελλάδα"/>
    <meta property="og:description" content="Επίσημα στοιχεία από χείλη έγκριτων Ελλήνων λοιμωξιολόγων σοκάρουν! Σχεδόν στο 100% εμφανίζονται ανίσχυρα τα όπλα που έχουν στα χέρια τους οι επιστήμονες απέναντι σε πολυανθεκτικά μικρόβια που ενδημούν σε νοσοκομεία."/>
  </head>
  <body>
    <article>
      <h1>Σοκ! Έως και 98% αντοχή στα αντιβιοτικά εμφανίζουν νοσοκομειακά μικρόβια στην Ελλάδα</h1>
      <h2>Επίσημα στοιχεία από χείλη έγκριτων Ελλήνων λοιμωξιολόγων σοκάρουν! Σχεδόν στο 100% εμφανίζονται ανίσχυρα τα όπλα που έχουν στα χέρια τους οι επιστήμονες απέναντι σε πολυανθεκτικά μικρόβια που ενδημούν σε νοσοκομεία.</h2>
      <address><time datetime="2019-11-19T05:34:49+00:00">19 Nov 2019, 05:34</time> by <a rel="author">Newsit Newsroom</a></address>
      <p>Τα στοιχεία έχουν προκαλέσει έντονο προβληματισμό στην ιατρική κοινότητα. Σοβαρές λοιμώξεις, που προκαλούνται από  κάποια <b>θανατηφόρα ενδονοσοκομειακά μικρόβια</b> αντιστέκονται στα αντιβιοτικά σε ποσοστά από <b>68 έως 98%</b>.</p>
      <p>Τα παραπάνω ανέφερε μιλώντας σε δημοσιογράφους, η έγκριτη λοιμωξιολόγος κα<b>. Ελένη Γιαμαρέλλου,</b> πρόεδρος του Δ.Σ. της Ελληνικής Εταιρείας, καθηγήτρια Παθολογίας και Διευθύντρια της Α’ Παθολογικής – Λοιμωξιολογικής Κλινικής του Νοσοκομείου “Υγεία”.</p>
      <p>Σύμφωνα με την κα. Γιαμαρέλλου, εξαιτίας της <b>αλόγιστης από τον άνθρωπο χρήσης και κατάχρησης των αντιβιοτικών,</b> πολύτιμα φάρμακα που ήταν μέχρι σήμερα ισχυρά εργαλεία στα χέρια των γιατρών για την καταπολέμηση των ενδονοσοκομειακών λοιμώξεων (από κλεμπσιέλλα, ασινετομπάκτερ και ψευδομονάδα) είναι πλέον <b>ανίσχυρα</b> και μάλιστα σε υψηλότατα ποσοστά, που σε κάποιες περιπτώσεις αγγίζουν και το 98%:</p>
      <p>Η κα. Γιαμαρέλλου τόνισε χαρακτηριστικά: “Οι <b>καρβαπενέμες</b>, που ήταν τα πιο πολύτιμα αντιβιοτικά που είχαμε στα χέρια μας για τις ενδονοσοκομειακές λοιμώξεις -την <b>κλεμπσιέλλα</b>, το <b>ασινετομπάκτερ</b> και την <b>ψευδομονάδα</b>, τα τρία βασικά ενδονοσοκομειακά μικρόβια- σήμερα έχουν <b>αντοχή από 68% μέχρι 98%</b>“.</p>
      <p>Δείτε τη συνέχεια στο <a href="https://www.iatropedia.gr/eidiseis/sok-eos-kai-98-antochi-sta-antiviotika-emfanizoun-nosokomeiaka-mikrovia-stin-ellada/124652/">iatropedia.gr</a></p>
    </article>
  </body>
</html>