<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/cumatrul-lui-andrei-nastase-de-la-igp-si-a-dat-demisia-vezi-cine-ar-putea-fi-numit-in-locul-lui_3059539.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-19T05:24:37+00:00"/>
    <meta property="og:title" content="Cumătrul lui Andrei Năstase de la IGP şi-a dat demisia. VEZI cine ar putea fi numit în locul lui"/>
    <meta property="og:description" content="Șeful interimar al Inspectoratului General al Poliției, Gheorghe Balan, care este şi cumătrul fostului ministru de Interne, Andrei Năstase, a demisionat. Balan a confirmat pentru publika.md că a depus raportul de demisie din funcţie în data de 15 noiembri"/>
  </head>
  <body>
    <article>
      <h1>Cumătrul lui Andrei Năstase de la IGP şi-a dat demisia. VEZI cine ar putea fi numit în locul lui</h1>
      <address><time datetime="2019-11-19T05:24:37+00:00">19 Nov 2019, 05:24</time> by <a rel="author">PUBLIKA.MD</a></address>
      <p>
        <b>Șeful interimar al Inspectoratului General al Poliției, Gheorghe Balan, care este şi cumătrul fostului ministru de Interne, Andrei Năstase, a demisionat. Balan a confirmat pentru publika.md că a depus raportul de demisie din funcţie în data de 15 noiembrie.</b>
      </p>
      <p>Astăzi Guvernul urmează să numească un nou șef în fruntea IGP. Liderul "Partidului Nostru" Renato Usatîii, a declarat, ieri, în cadrul unei emisiuni TV că în această funcţie ar putea fi numit un fost şef adjunct al CNA. Potrivit lui Usatîi este vorba despre Vadim Cojocari, care a fost anterior adjunctul lui Viorel Chetraru. </p>
      <p>Fostul judecător Gheorghe Balan, în vârstă de 51 de ani, a preluat funcţia de șef interimar al IGP în luna iunie, în urma unei hotărâri emise de Guvernul Sandu, la propunerea ministrului de Interne de atunci, Andrei Năstase. Cazul a ajuns în atenția presei, după ce s-a constatat că Năstase este cumătru cu șeful său de la MAI.</p>
    </article>
  </body>
</html>