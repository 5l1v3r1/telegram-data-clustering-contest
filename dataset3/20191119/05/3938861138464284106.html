<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/people-newspaper/_nataliya-ivanova-pomerla-vid-sercevogo-napadu/938742"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T05:20:00+00:00"/>
    <meta property="og:title" content="Наталія Іванова померла від серцевого нападу"/>
    <meta property="og:description" content="12 листопада від серцевого нападу в лікарні Дніпра померла волонтерка 45-річна Наталія ІВАНОВА. Потрапила туди, бо напередодні погано почувалася. Наталія Іванова родом із білоруського Мінська. Займалася ковальством. Від початку війни на Донбасі допомагала українським військовим і ..."/>
  </head>
  <body>
    <article>
      <h1>Наталія Іванова померла від серцевого нападу</h1>
      <address><time datetime="2019-11-19T05:20:00+00:00">19 Nov 2019, 05:20</time> by <a rel="author">Вікторія ТОПАЛА</a></address>
      <figure>
        <img src="https://static2.gazeta.ua/img2/cache/gallery/938/938742_1_w_1200.jpg?v=0"/>
        <figcaption>Наталія Іванова родом із білоруського Мінська. Займалася ковальством. Від початку війни на Донбасі допомагала українським військовим і добровольцям<cite>Автор: ФОТО З САЙТА WWW.facebook.com</cite></figcaption>
      </figure>
      <p>12 листопада від серцевого нападу в лікарні Дніпра померла волонтерка <b>45-річна Наталія</b> <b>ІВАНОВА</b>. Потрапила туди, бо напередодні погано почувалася.</p>
      <p>Наталія Іванова родом із білоруського Мінська. Займалася ковальством. Від початку війни на Донбасі допомагала українським військовим і добровольцям. Останнім часом збирала пожертви для Добровольчого українського корпусу "Правий сектор". Також організовувала допомогу для хворих ­дітей.</p>
      <p>— Увесь свій час Наталія віддавала волонтерству. Тільки хтось із хлопців "правосеків", якими опікувалася, їхав через Дніпро — все кидала та мчала на вокзал. Вела в їдальню, годувала та збирала в дорогу, — говорить волонтерка <b>41-річна Наталія Гулай</b>. — Я їй кілька разів казала, що треба зупинитися на тиждень, перезавантажитися. Наталія дивилася на мене, як на божевільну. І мови не було про те, щоб могла зупинитися до кінця війни.</p>
      <p>Наталія Іванова була одружена. Залишилися дві ­доньки.</p>
      <p>"Усі п'ять років війни Наталія допомагала добровольцям. Для нас це велика втрата, адже вона була матір'ю для всіх "правосеків". Зробила величезний вклад у боротьбу", — пишуть у "Фейсбуку" представники чернігівського відділення "Правого сектора".</p>
    </article>
  </body>
</html>