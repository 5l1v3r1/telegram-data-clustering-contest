<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/lifestyle/tina-silig-shcho-take-fortuna-shans-i-udacha-uroki-kreativnosti-50054148.html"/>
    <meta property="og:site_name" content="НВ"/>
    <meta property="article:published_time" content="2019-11-19T05:30:00+00:00"/>
    <meta property="og:title" content="Важливо розрізняти. Провідна американська викладачка креативності назвала відмінності між фортуною, шансом і вдачею"/>
    <meta property="og:description" content="Викладачка Стенфордського університету, експертка з креативності Тіна Сіліг розповіла про відмінності між фортуною, шансом і вдачею."/>
  </head>
  <body>
    <article>
      <h1>Важливо розрізняти. Провідна американська викладачка креативності назвала відмінності між фортуною, шансом і вдачею</h1>
      <h2>Викладачка Стенфордського університету, експертка з креативності Тіна Сіліг розповіла про відмінності між фортуною, шансом і вдачею.</h2>
      <address>
        <time datetime="2019-11-19T05:30:00+00:00">19 Nov 2019, 05:30</time>
      </address>
      <p>Фортуна — це речі, які людина не може власноручно контролювати, зазначила вона в інтерв'ю екс-торговому представнику — заступнику міністра економрозвитку України Наталії Микольській для спільного з НВ проєкту <a href="https://nv.ua/ukraine/blestyashchie-umy.html">Блискучі уми</a>.</p>
      <p>«Мені посміхнулася фортуна народитися в цей час у цьому місці», «Фортуна любить мене, тому що я маю таку чудову родину» — це речі, які ми не контролюємо", — пояснює Сіліг.</p>
      <p>У той же час шанс — це щось, задля чого ви повинні здійснити якусь дію: кинути гральні кістки, купити лотерейний квиток або запросити людину, яка вам подобається, на побачення.</p>
      <p>«Тут може бути висока чи низька вірогідність, що ви отримаєте бажане, але ви справді маєте ризикнути, аби побачити, чи це вам вдасться», — говорить експерт.</p>
      <p>Вдача ж більш контрольована людиною, зазначає викладачка.</p>
      <p>«Вам може пощастити отримати роботу, але вгадайте що? Ви маєте підготуватися до всіх конкурсів на посаду, подати аплікаційну форму, гарно пройти співбесіду, справдити всі очікування, а вже тільки потім „вам щастить отримати цю роботу“. Але спершу ви маєте зробити всі вищеперелічені речі, щоби говорити про свою хорошу вдачу», — підсумувала Тіна Сіліг.</p>
      <p>
        <b>TED-виступ Тіни Силіг про те, як збільшити свою удачу</b>
      </p>
      <p>Повне інтерв'ю з Тіною Сіліг буде опубліковано в <a href="https://nv.ua/ukraine/blestyashchie-umy.html">розділі проєкту Блискучі уми</a> на сайті НВ. Зокрема, в межах нього вона описує чотири етапи так званого «циклу винаходу» — переходу від уявлення своєї ідеї до масштабування її у бізнес.</p>
    </article>
  </body>
</html>