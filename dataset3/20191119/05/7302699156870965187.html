<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/crime/detail/9620000110881"/>
    <meta property="og:site_name" content="MGR Online"/>
    <meta property="article:published_time" content="2019-11-19T05:08:00+00:00"/>
    <meta property="og:title" content="&quot;อาม่าฮวย&quot;ร้องศาลแพ่ง ลูกสาวแท้ๆ รวมหัว พนง.แบงก์ ปลอมเอกสารถอนเงินเกลี้ยงบัญชี 250 ล้านขณะป่วย"/>
    <meta property="og:description" content="ทนายอนันต์ชัย นำ ”อาม่าฮวย” อายุ 76 ปี ไปยังศาลแพ่งพระโขนง เพื่อฟ้องร้องแบงค์ชื่อดัง พนักงานแบงค์ จำนวน 4 คน หลังถูกลูกสาวแท้ๆ ลักเงินไปกว่า 250 ล้าน ขณะที่นอนป่วยนอนพักรักษาตัวที่โรงพยาบาล พร้อมเรียกเงินที่ถูกลักไปพร้อมค่าเสียห"/>
  </head>
  <body>
    <article>
      <h1>"อาม่าฮวย"ร้องศาลแพ่ง ลูกสาวแท้ๆ รวมหัว พนง.แบงก์ ปลอมเอกสารถอนเงินเกลี้ยงบัญชี 250 ล้านขณะป่วย</h1>
      <address><time datetime="2019-11-19T05:08:00+00:00">19 Nov 2019, 05:08</time> by <a rel="author">ทีมข่าวอาชญากรรม</a></address>
      <figure>
        <img src="https://mpics.mgronline.com/pics/Images/562000011473501.JPEG"/>
      </figure>
      <p><b>"ทนายอนันต์ชัย" นำ ”อาม่าฮวย” อายุ 76 ปี ไปยังศาลแพ่งพระโขนง ฟ้องธนาคารชื่อดัง พร้อมพนักงาน 4 คน หลังถูกลูกสาวแท้ๆ ลักเงินไปกว่า 250 ล้าน ขณะที่นอนป่วยนอนพักรักษาตัวที่โรงพยาบาล พร้อมเรียกเงินที่ถูกลักไปพร้อมดอกเบี้ยจำนวนกว่า 350 ล้านบาท <br/></b><br/>วันนี้ (19 พ.ย.) นายอนันต์ชัย ไชยเดช ทนายความ พร้อมนางฮวย ศรีวิรัตน์ อายุ 76 ปี หรือ อาม่าฮวย เดินทางมาที่ศาลแพ่งพระโขนง เพื่อยื่นฟ้องแพ่ง ต่อ ธนาคารกสิกรไทย จำกัด และ พนักงานธนาคารและลูกสาวในไส้ของอาม่าฮวย ที่ได้ร่วมกันยักยอกเงินที่ถูกขโมยไปจากธนาคารพร้อมดอกเบี้ยรวมจำนวนกว่า 350 ล้านบาท<br/><br/>โดยพฤติกรรมของลูกสาวอาม่า เกิดขึ้นระหว่างอาม่านอนป่วยด้วยโรคเส้นเลือดหัวใจตีบ ต้องเจาะคอ มือเท้าอ่อนแรง ไม่สามารถช่วยเหลือตนเอง ที่โรงพยาบาล และเมื่อออกจากโรงพยาบาลเดินทางกลับบ้าน ถูกปล่อยปละละเลย จนได้รับกายภาพบำบัดไม่ดี เป็นเหตุให้อาม่า เริ่มตรวจสอบหาเงินในธนาคาร ที่ฝากไว้กับธนาคารกสิกร 2 บัญชี และทรัพย์สินอื่นๆ ภายในตู้เซฟที่เก็บหอมรอมริบมากว่า 30 ปี ที่ประกอบธุรกิจเครื่องทำความเย็น ที่มีอยู่กว่า 250 ล้านบาท แต่กลับไม่มีเหลือแล้ว และเมื่อติดตามถามลูกสาว และเจ้าหน้าที่ธนาคารกสิกร กลับถูกเพิกเฉยไม่ให้ความช่วยเหลือใดๆ จึงต้องออกมาเรียกร้องขอความเป็นธรรมเพื่อนำเงินกลับคืน</p>
      <figure>
        <img src="https://mpics.mgronline.com/pics/Images/562000011473502.JPEG"/>
      </figure>
      <p>ทั้งนี้ เมื่อวันที่ 18 พ.ย.ที่ผ่านมา นายอนันต์ชัย ได้โพสต์ข้อความในเฟซบุ๊กส่วนตัว ระบุถึงพฤติกรรมของลูกสาวอาม่าฮวยว่า ได้ร่วมกับพนักงานธนาคารชื่อดัง จำนวน 4 คน เปลี่ยนเงื่อนไขการเบิกถอนเงินเดิมในบัญชีออมทรัพย์ จากลงลายมือชื่อเป็นพิมพ์ลายนิ้วมือ และปลอมหนังสือมอบอำนาจ เบิกถอนเงิน และสั่งจ่ายเช็คแทนในบัญชีกระแสรายวัน ถอนเงินออกจากบัญชี อีกทั้งลักเอาเงินออกจากกองทุนเปิดฯ ของอาม่าฮวยกว่า 250 ล้านบาท ไปจนหมดเกลี้ยง</p>
      <figure>
        <img src="https://mpics.mgronline.com/pics/Images/562000011473503.JPEG"/>
      </figure>
      <figure>
        <img src="https://mpics.mgronline.com/pics/Images/562000011473504.JPEG"/>
      </figure>
      <figure>
        <img src="https://mpics.mgronline.com/pics/Images/562000011473505.JPEG"/>
      </figure>
      <figure>
        <img src="https://mpics.mgronline.com/pics/Images/562000011473506.JPEG"/>
      </figure>
      <figure>
        <img src="https://mpics.mgronline.com/pics/Images/562000011473507.JPEG"/>
      </figure>
      <figure>
        <img src="https://mpics.mgronline.com/pics/Images/562000011473508.JPEG"/>
      </figure>
      <figure>
        <img src="https://mpics.mgronline.com/pics/Images/562000011473509.JPEG"/>
      </figure>
      <figure>
        <img src="https://mpics.mgronline.com/pics/Images/562000011473510.JPEG"/>
      </figure>
      <figure>
        <img src="https://mpics.mgronline.com/pics/Images/562000011473511.JPEG"/>
      </figure>
      <figure>
        <img src="https://mpics.mgronline.com/pics/Images/562000011473512.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/crime/photo-gallery/9620000110881"/>
      </related>
    </article>
  </body>
</html>