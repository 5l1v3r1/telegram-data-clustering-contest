<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-rupees-16-paisa-week-against-dollar-know-today-rate-2857378.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-19T05:55:41+00:00"/>
    <meta property="og:title" content="रुपये के शुरुआती कारोबार में गिरावट, जानें आज का डॉलर रेट"/>
    <meta property="og:description" content="अन्य प्रमुख विदेशी मुद्राओं के मुकाबले डॉलर की मांग बढ़ने और विदेशी पूंजी की निरंतर निकासी से रुपया मंगलवार को शुरुआती कारोबार में अमेरिकी मुद्रा के मुकाबले 16 पैसे कमजोर होकर 72 रुपये प्रति डॉलर के..."/>
  </head>
  <body>
    <article>
      <h1>रुपये के शुरुआती कारोबार में गिरावट, जानें आज का डॉलर रेट</h1>
      <address><time datetime="2019-11-19T05:55:41+00:00">19 Nov 2019, 05:55</time> by <a rel="author">लाइव हिन्दुस्तान टीम,नई दिल्ली</a></address>
      <p>अन्य प्रमुख विदेशी मुद्राओं के मुकाबले डॉलर की मांग बढ़ने और विदेशी पूंजी की निरंतर निकासी से रुपया मंगलवार को शुरुआती कारोबार में अमेरिकी मुद्रा के मुकाबले 16 पैसे कमजोर होकर 72 रुपये प्रति डॉलर के स्तर पर आ गया।</p>
      <p>अंतरबैंक विदेशी मुद्रा बाजार में रुपया 71.97 रुपये प्रति डॉलर पर खुला और शुरुआती कारोबार में सोमवार के बंद से 16 पैसे गिरकर 72 रुपये पर आ गया। रुपया सोमवार को 71.84 रुपये प्रति डॉलर पर बंद हुआ था।</p>
      <p>कारोबारी अमेरिका - चीन व्यापार समझौते को लेकर नए संकेतों का इंतजार कर रहे हैं। इस बीच, ब्रेंट कच्चा तेल वायदा 0.24 प्रतिशत गिरकर 62.29 डॉलर प्रति बैरल पर चल रहा था।</p>
      <p>शेयर बाजारों के पास मौजूद आरंभिक आंकड़ों के मुताबिक, विदेशी पोर्टफोलियो निवेशकों ने सोमवार को पूंजी बाजार से शुद्ध रूप से 270.66 करोड़ रुपये की निकासी की।</p>
      <h3>
        <a href="https://www.livehindustan.com/business/story-hdfc-bank-fixed-deposit-interest-rate-decrease-2856031.html">HDFC के ग्राहकों को झटका, एक बार फिर बैंक ने घटायी ब्याज दर</a>
      </h3>
    </article>
  </body>
</html>