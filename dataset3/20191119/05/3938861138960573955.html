<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/world-newspaper/_zinka-vistribnula-z-vikna-z-ditmi/938719"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T05:10:00+00:00"/>
    <meta property="og:title" content="Жінка вистрибнула з вікна з дітьми"/>
    <meta property="og:description" content="У Москві 36-річна Людмила Соклова вистрибнула з вікна дев'ятого по&amp;shy;верху з двома дітьми &amp;shy;минулого тижня. Вона і її 9-&amp;shy;місячна донька померли. 3-річний син перебуває в реанімації. Жінка кілька разів телефонувала у &quot;швидку&quot;. Пояснювала, що її доньці погано від голоду. Дитина ..."/>
  </head>
  <body>
    <article>
      <h1>Жінка вистрибнула з вікна з дітьми</h1>
      <address><time datetime="2019-11-19T05:10:00+00:00">19 Nov 2019, 05:10</time> by <a rel="author">Оксана СНІГУР</a></address>
      <p>У Москві <b>36-річна Людмила Соклова</b> вистрибнула з вікна дев'ятого по­верху з двома дітьми ­минулого тижня. Вона і її 9-­місячна донька померли. 3-річний син перебуває в реанімації.</p>
      <p>Жінка кілька разів телефонувала у "швидку". Пояснювала, що її доньці погано від голоду. Дитина відмовлялася смоктати груди. Людмилі радили викликати педіатра. Одна бригада приїхала до родини, але їй не відчинили дверей.</p>
      <p>Лікарі знайшли передсмертну записку матері. Пише, що вирішила все сама. Просить не звинувачувати чоловіка. Той працює механіком. Його відвезли в лікарню у стані шоку.</p>
      <p>— Люда довго не могла завагітніти, — розповідає подруга Наталія. — Вони лікувалися кілька років. А потім її накривало якимись дивними хвилями. Припинила спілкуватися з усіма. Стало погано, коли народилася Анютка. Люда весь час шукала в неї якісь проблеми. Постійно повторювала, що хоче померти. Писала страшні речі. Я порекомендувала психолога. Вона кілька разів зателефонувала їй, а тоді заблокувала мій номер. Ми радили чоловікові відвезти Люду в психлікарню. Він теж припинив брати трубку, коли я дзвонила.</p>
    </article>
  </body>
</html>