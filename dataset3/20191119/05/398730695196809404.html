<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/ekonomi/sma-forandringar-av-bostadspriser-men-spekulanterna-ar-mer-positiva/"/>
    <meta property="og:site_name" content="DN.SE"/>
    <meta property="article:published_time" content="2019-11-19T05:00:00+00:00"/>
    <meta property="og:title" content="Små förändringar av bostadspriser – men spekulanterna är mer positiva"/>
    <meta property="og:description" content="Bostadspriserna steg i Stockholm och Göteborg i oktober, men de sjönk i Malmö"/>
  </head>
  <body>
    <article>
      <h1>Små förändringar av bostadspriser – men spekulanterna är mer positiva</h1>
      <address><time datetime="2019-11-19T05:00:00+00:00">19 Nov 2019, 05:00</time> by <a rel="author" href="https://www.dn.se/av/dan-lucas/" target="_blank">Dan Lucas</a></address>
      <p>
        <b>Bostadspriserna i landet sjönk med 0,1 procent i oktober, enligt Valuegards så kallade Hox-index.<br/>I Stockholm och Göteborg steg dock bostadspriserna, medan de sjönk i Malmö.</b>
      </p>
      <p>Priserna på bostadsrätter stod stilla i oktober, men villaprisindexet sjönk med 0,2 procent.</p>
      <p>I Stockholms steg priserna på bostadsrätter med 0,4 procent och i Göteborg steg de med 0,3 procent. I Malmö sjönk de med 0,3 procent.</p>
      <p><b>I Stockholm och Göteborg</b> steg villapriserna med 0,6 respektive 1,2 procent, medan de sjönk med 1,0 procent i Malmö.</p>
      <p> Valuegard har också granskat priserna på bostadsrättsmarknaden i Stockholm och Göteborg under den första halvan av november. I Stockholm steg priserna med en procent, medan de sjönk med lika mycket i Göteborg.</p>
      <p>Antalet försäljningar i oktober låg ungefär 10 procent högre än både 2018 och 2017 års nivå, enligt Valuegard.</p>
      <p><b>Om marknaden,</b> enligt Hoxindex, kan beskrivas som stillastående, tycks bostadsspekulanterna ha en mer positiv inställning en tidigare. Det visar Erik Olsson Fastighetsförmedlings bostadsindex (EOBi) på. </p>
      <p>EOBi är en enkätundersökning som ställs till visningsbesökare. Jämfört med den förra mätningen i augusti har nettot (de som tror på prisökning minus de som tror på sänkning under det närmaste året) ökat från 17 till 24 procent. </p>
      <p>De flesta, 97 procent, tror att prisförändringarna blir mindre än 10 procent. </p>
      <p>Bostadsspekulanterna räknar också med lägre bolåneränta; 3,2 procent mot 4,1 i augusti.</p>
      <p><a href="https://www.dn.se/ekonomi/bostadsguiden-test-var-har-du-rad-att-bo/">Läs mer: Testa bostadsguiden – här har du råd att bo</a> </p>
    </article>
  </body>
</html>