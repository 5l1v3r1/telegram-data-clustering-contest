<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/feto-operasyonunda-133-gozalti-karari-1208431.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-19T05:47:00+00:00"/>
    <meta property="og:title" content="FETÖ operasyonunda 133 gözaltı kararı"/>
    <meta property="og:description" content="FETÖ'nün TSK'deki kripto yapılanmasına yönelik İzmir merkezli operasyonda 82'si muvazzaf 133 şüpheli hakkında gözaltı kararı verildi."/>
  </head>
  <body>
    <article>
      <h1>FETÖ operasyonunda 133 gözaltı kararı</h1>
      <h2>FETÖ'nün TSK'deki kripto yapılanmasına yönelik İzmir merkezli operasyonda 82'si muvazzaf 133 şüpheli hakkında gözaltı kararı verildi.</h2>
      <address>
        <time datetime="2019-11-19T05:47:00+00:00">19 Nov 2019, 05:47</time>
      </address>
      <p><b>İzmir</b>'de <b>Fetullahçı Terör Örgütü</b>'nün (FETÖ) Türk Silahlı Kuvvetlerindeki (TSK) <b>kripto</b> <b>yapılanmasına </b>yönelik soruşturmada, <b>82'si muvazzaf 133 şüpheli hakkında gözaltı kararı verildi. </b>İzmir Cumhuriyet Başsavcılığının TSK'deki FETÖ yapılanmasına yönelik soruşturmaları devam ediyor.</p>
      <p>Bu kapsamda FETÖ'nün TSK yapılanması içerisinde faaliyet gösterdikleri ve "mahrem imamlarca" ankesör ya da büfe telefonlarından arandıkları belirlenen 82'si muvazzaf, 133 şüpheli hakkında yakalama kararı verildi.</p>
      <p>Gözaltı kararı verilenler arasında muvazzaf 3 albay, 5 binbaşı 5 yüzbaşı, 12 üsteğmen, 54 astsubay ve 3 uzman çavuş ile 14 kapatılan askeri okul öğrencisi ve meslekten ihraç edilen, emekli, istifa, sözleşme feshi gibi nedenlerle ilişiği kesilen 2 albay 2 yarbay, 3 yüzbaşının da olduğu belirtildi. İl Emniyet Müdürlüğü ekiplerince İzmir başta olmak üzere 44 ilde eş zamanlı operasyon düzenlendi.</p>
    </article>
  </body>
</html>