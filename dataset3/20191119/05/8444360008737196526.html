<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/egklhma/neo-ntou-me-aytokinito-se-katastima-ilektronikon-eidon-sti-mesogeion/2918612/"/>
    <meta property="og:site_name" content="Newsit.gr"/>
    <meta property="article:published_time" content="2019-11-19T05:10:36+00:00"/>
    <meta property="og:title" content="Νέο… «ντου» με αυτοκίνητο σε κατάστημα ηλεκτρονικών ειδών στη Μεσογείων"/>
    <meta property="og:description" content="Άλλη μια εισβολή σε κατάστημα τα ξημερώματα, αυτή τη φορά επί της λεωφόρου Μεσογείων, στην Αγία Παρασκευή! Οι κλέφτες έφυγαν σαν… κύριοι."/>
  </head>
  <body>
    <article>
      <h1>Νέο… «ντου» με αυτοκίνητο σε κατάστημα ηλεκτρονικών ειδών στη Μεσογείων</h1>
      <h2>Άλλη μια εισβολή σε κατάστημα τα ξημερώματα, αυτή τη φορά επί της λεωφόρου Μεσογείων, στην Αγία Παρασκευή! Οι κλέφτες έφυγαν σαν… κύριοι.</h2>
      <address><time datetime="2019-11-19T05:10:36+00:00">19 Nov 2019, 05:10</time> by <a rel="author">Newsit Newsroom</a></address>
      <p>Όλα έγιναν τα ξημερώματα της Τρίτης (19.11.2019), περίπου στις 04:00, όταν με τον τρόπο που έχει γίνει… «μάστιγα»: με την <b><i>εισβολή αυτοκινήτου</i></b> στο κατάστημα.</p>
      <p>Οι δράστες έπεσαν με το αυτοκίνητο στα <i><b>ρολά</b></i> και τη <i><b>τζαμαρία,</b></i> σπάζοντάς τα και έτσι κατάφεραν να μπουν στο κατάστημα, να πάρουν ό,τι… βρήκαν και <i><b>να φύγουν με άλλο αυτοκίνητο</b></i> που τους περίμενε.</p>
      <p>Έριξαν το αυτοκίνητο <i><b>με την όπισθεν</b></i> και όταν έκαναν αυτό που είχαν σχεδιάσει, <i><b>εγκατέλειψαν</b></i> το κλεμμένο αυτοκίνητο <i><b>με αναμμένη τη μηχανή</b></i>.</p>
      <p>Και όχι μόνο επέλεξαν ως στόχο τους, για άλλη μια φορά, ένα κατάστημα ηλεκτρονικών ειδών για να πάρουν <i><b>υπολογιστές,</b> <b>κινητά</b></i> και ό,τι άλλο βρήκαν, αλλά επέλεξαν μαγαζί που βρίσκεται σε έναν δρόμο, τη Μεσογείων, που έχει πάντα κίνηση!</p>
      <p>Επί τόπου έφτασαν αστυνομικοί και οι υπεύθυνοι του καταστήματος για να κάνουν καταγραφή του τι πήραν οι δράστες. Στο κατάστημα υπάρχουν και κάμερες ασφαλείας που πιθανότατα έχουν καταγράψει τις κινήσεις των δραστών.</p>
    </article>
  </body>
</html>