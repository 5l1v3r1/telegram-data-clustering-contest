<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/innenriks/i/e8RAjQ/digitaliseringsministeren-ber-foreldre-holde-barna-unna-smarttelefoner"/>
    <meta property="og:site_name" content="Bergens Tidende"/>
    <meta property="article:published_time" content="2019-11-19T05:57:39+00:00"/>
    <meta property="og:title" content="Digitaliseringsministeren ber foreldre holde barna unna smarttelefoner"/>
    <meta property="og:description" content="– Barn trenger ikke smarttelefon."/>
  </head>
  <body>
    <article>
      <h1>Digitaliseringsministeren ber foreldre holde barna unna smarttelefoner</h1>
      <h2>Digitaliseringsminister Nikolai Astrup (H) er bekymret for digital avhengighet og mener foreldre ikke bør gi barn smarttelefon før de begynner på ungdomsskolen.</h2>
      <address><time datetime="2019-11-19T05:57:39+00:00">19 Nov 2019, 05:57</time> by <a rel="author">NTB</a></address>
      <p>Ni av ti tiåringer hadde i 2018 egen smarttelefon, en økning fra 2014 da 67 prosent av landets tiåringer hadde slik telefon. Utviklingen bekymrer digitaliseringsminister Nikolai Astrup (H) som ser at telefonene stjeler av barns tid fra lek og sosial aktivitet med andre. Han ber foreldre vente med å gi barna slike telefoner.</p>
      <p>– Barn trenger ikke smarttelefon. Når hovedgrunnen til at de skal ha telefon er kontakt med foreldre, holder det lenge med en gammeldags mobiltelefon som kan ringe og sende meldinger, sier Astrup til <a href="https://www.klassekampen.no/article/20191119/ARTICLE/191119964">Klassekampen</a>.</p>
      <p>Astrup er bekymret for at de yngste brukerne er utsatt for digital avhengighet og for å bli utnyttet. Han viser til at de fleste sosiale medier har en 13-årsgrense for å opprette egen bruker.</p>
      <p>Leder i Utdanningsforbundets lederråd, Tormod Korpås, støtter ministerens initiativ, men advarer om at tendensen ikke kan stanses av foreldre alene. Korpås oppfordrer Astrup til å be Helsedirektoratet lage som retningslinjer foreldre og skoler kan bruke.</p>
      <related>
        <h4>Les også</h4>
        <a href="https://www.bt.no/nyheter/lokalt/i/4qlrPo/roar-ulvestad-kuttet-ut-sosiale-medier-for-godt-slik-forandret-det-li"/>
        <a href="https://www.bt.no/nyheter/lokalt/i/1newoK/politiet-maatte-gripe-inn-mot-ungdommene-paa-flesland-de-var-der-ikke-f"/>
        <a href="https://www.bt.no/btmeninger/debatt/i/qLX3Ez/eg-gjennomfoerte-eit-aar-utan-smarttelefon-og-kutta-ut-facebook-og-twitt"/>
        <a href="https://www.bt.no/btmeninger/debatt/i/VbozMW/mobilen-din-kan-drepe-en-god-samtale"/>
      </related>
      <related>
        <h4>Mest lest akkurat nå</h4>
        <a href="https://www.bt.no/btmeninger/debatt/i/8mVAbA/norske-psykologer-er-vanvittig-arrogante"/>
        <a href="https://www.bt.no/nyheter/lokalt/i/Xg3mgx/slik-skal-det-bli-i-haugeveien"/>
        <a href="https://www.bt.no/btmeninger/kommentar/i/jdxRVw/straamann-straamann-bukken-min"/>
        <a href="https://www.bt.no/innenriks/i/e8RAjQ/digitaliseringsministeren-ber-foreldre-holde-barna-unna-smarttelefoner"/>
        <a href="https://www.bt.no/nyheter/okonomi/i/2GgELq/burger-king-saksoekes-for-kjoettsmitte-til-vegetarburger"/>
        <a href="https://www.bt.no/btmeninger/debatt/i/b56lmq/bt-taler-klimafornekternes-sak"/>
      </related>
      <ol>
        <li>
          <a href="https://www.bt.no/tag/Smarttelefon">Smarttelefon</a>
        </li>
        <li>
          <a href="https://www.bt.no/tag/Nikolai_Astrup">Nikolai Astrup</a>
        </li>
        <li>
          <a href="https://www.bt.no/tag/Helsedirektoratet">Helsedirektoratet</a>
        </li>
        <li>
          <a href="https://www.bt.no/tag/Mobiltelefon">Mobiltelefon</a>
        </li>
      </ol>
    </article>
  </body>
</html>