<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152498-rizdvianyj-pist-daty-tradycii"/>
    <meta property="og:site_name" content="ВолиньPost"/>
    <meta property="article:published_time" content="2019-11-19T05:34:00+00:00"/>
    <meta property="og:title" content="Різдвяний піст: дати, традиції"/>
    <meta property="og:description" content="Скоро в Україні розпочнеться різдвяний піст. Він готує вірян до Різдва Христового."/>
  </head>
  <body>
    <article>
      <h1>Різдвяний піст: дати, традиції</h1>
      <address>
        <time datetime="2019-11-19T05:34:00+00:00">19 Nov 2019, 05:34</time>
      </address>
      <p>Скоро в Україні розпочнеться різдвяний піст. Він готує вірян до Різдва Христового.<br/><br/>Традиційно піст розпочинається 28 листопада. Триватиме він 40 днів і завершиться напередодні Різдва Христового – 6 січня 2020 року, - пише Канал24.<br/><br/><b>Традиції Різдвяного посту</b><br/><br/>Різдвяний піст встановила церква для того, аби духовно об’єднати християн з Богом. У цей період віряни моляться, очищуються від гріхів, стримують себе від веселощів та дотримуються певного раціону у їжі. <br/><br/>Число 40 має сакральне значення для вірян, оскільки з ним пов'язані важливі події:<br/><br/>– сорок років Мойсей водив єврейський народ по пустелі;<br/><br/>– сорок діб Ісус постив в пустелі перш, ніж явити себе світові і почати служити людям;<br/><br/>– сорок днів воскреслий Спаситель з'являвся людям до свого вознесіння.<br/><br/>Справжній піст полягає не лише в тому, аби обмежувати себе у переліку дозволених продуктів, якими ми маємо харчуватися впродовж 40 днів. Насправді Різдвяний піст включає також багато інших важливих аспектів. У період посту нам варто дотримуватися духовності: щиро молитися, пробачати людям, не сваритися, не кричати одне на одного, викорінювати погані думки, утримуватися від спокус та обмежувати веселощі у своєму житті. Це останній піст у році, який готує душу та тіло вірян до зустрічі Різдва Христового.<br/><br/>Різдвяний піст в Україні <br/>Різдвяний піст триває 40 днів<br/><br/>Що можна їсти у Різдвяний піст<br/>Враховуючи довготривалість Різдвяного посту, він не є таким суворим, як Великий чи Успенський піст. З раціону виключаються молочні продукти, яйця та м'ясо, а в окремі дні дозволяється вино та риба. Різдвяний період ділиться на 2 періоди:<br/><br/>• 28 листопада – 9 грудня <br/><br/>У понеділок, середу та п'ятницю – сухоїдіння. У вівторок та четвер – гаряча страва з рослинною олією. У вихідні дні (субота, неділя) дозволяється вживати рибу та вино. Також це стосується і таких великих свят, як Введення в Храм Пресвятої Богородиці (4 грудня), Андрія Первозванного (13 грудня), Миколи Чудотворця (19 грудня).<br/><br/>• 20 грудня – 5 січня<br/><br/>Передсвяткові різдвяні дні, в які не можна вживати рибу та вино. <br/><br/>• 6 січня – один з найстрогіших днів у пості – Святвечір. Впродовж дня віряни не дозволяють собі навіть крихти їжі. Після сходу першої зірки християни можуть сідати за стіл та їсти 12 традиційних страв, які готуються на Святий вечір</p>
    </article>
  </body>
</html>