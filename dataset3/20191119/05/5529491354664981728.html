<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/cronaca-mondo/principe-andrea-esperto-mente-rapporti-virginia-giuffre-3118642/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-19T05:00:22+00:00"/>
    <meta property="og:title" content="Principe Andrea, esperto di linguaggio corpo: “No rapporti con Virginia? Ha mentito”"/>
    <meta property="og:description" content="ROMA – Nell’intervista concessa alla BBC il principe Andrea ha negato di aver fatto ses*so con Virginia Roberts Giuffre, principale accusatrice di Epstein ma Darren Stanton, esperto di linguaggio del corpo e psicologo, ha osservato che in quei 45 minuti il principe ha avuto un comportamento “evasivo e potenzialmente ingannevole” e “non sono convinto che quanto diceva fosse coerente con le emozioni che provava”. “Ho notato che il principe a volte sembrava fingere o esagerare un’espressione di sorpresa”, ha detto lo psicologo al MirrorOnline. Un punto importante dell’intervista sono state le fotografie in cui il principe e la Giuffre sono insieme. Stanton ha notato che il principe non ha negato categoricamente di averla incontrata ma ha adottato invece “un linguaggio evasivo e non impegnativo”.Hotella: il primo albergo Nutella in California. Il concorso: si vince week-end dolcissimoLavarsi le mani in bagno? Negli uffici uno su tre si dimentica L’esperto ha inoltre sostenuto che il modo in cui il principe era seduto…"/>
  </head>
  <body>
    <article>
      <h1>Principe Andrea, esperto di linguaggio corpo: “No rapporti con Virginia? Ha mentito”</h1>
      <address>
        <time datetime="2019-11-19T05:00:22+00:00">19 Nov 2019, 05:00</time>
      </address>
      <figure>
        <img src="https://static.blitzquotidiano.it/wp/wp-content/uploads/2019/11/principe-andrea-ansa.jpg"/>
        <figcaption>Principe Andrea (Foto archivio ANSA)</figcaption>
      </figure>
      <p>ROMA – Nell’intervista concessa alla BBC il <a href="https://www.blitzquotidiano.it/cronaca-mondo/principe-andrea-epstein-pedofilia-prostituzione-765729/3/"><b>principe Andrea</b></a> ha negato di aver fatto ses*so con Virginia Roberts Giuffre, principale accusatrice di Epstein ma Darren Stanton, esperto di linguaggio del corpo e psicologo, ha osservato che in quei 45 minuti il principe ha avuto un comportamento “evasivo e potenzialmente ingannevole” e “non sono convinto che quanto diceva fosse coerente con le emozioni che provava”.</p>
      <p>“Ho notato che il principe a volte sembrava fingere o esagerare un’espressione di sorpresa”, ha detto lo psicologo al MirrorOnline. Un punto importante dell’intervista sono state le fotografie in cui il principe e la Giuffre sono insieme. Stanton ha notato che il principe non ha negato categoricamente di averla incontrata ma ha adottato invece “un linguaggio evasivo e non impegnativo”.</p>
      <figure>
        <a href="https://www.blitzquotidiano.it/cronaca-mondo/hotella-nutella-california-concorso-3118819/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-mondo/hotella-nutella-california-concorso-3118819/">
          <img src="https://static.blitzquotidiano.it/wp/wp-content/uploads/2019/11/hotella_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-mondo/hotella-nutella-california-concorso-3118819/">Hotella: il primo albergo Nutella in California. Il concorso: si vince week-end dolcissimo</a>
      </h3>
      <figure>
        <a href="https://www.blitzquotidiano.it/cronaca-mondo/lavarsi-mani-bagno-world-toilet-day-3118761/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/cronaca-mondo/lavarsi-mani-bagno-world-toilet-day-3118761/">
          <img src="https://static.blitzquotidiano.it/wp/wp-content/uploads/2019/11/toilet_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/cronaca-mondo/lavarsi-mani-bagno-world-toilet-day-3118761/">Lavarsi le mani in bagno? Negli uffici uno su tre si dimentica</a>
      </h3>
      <p>L’esperto ha inoltre sostenuto che il modo in cui il principe era seduto era innaturale e sembrava essere stato studiato prima dell’intervista. “Era impassibile, credo si sia allenato parecchio” ma spesso sbatteva velocemente le ciglia il che, secondo Stanton, indica che una persona sta mentendo.</p>
      <p>E la cravatta fantasia del principe è stato un dettaglio notato dai telespettatori: era curiosamente storta. Ma proprio una cravatta è spuntata di nuovo durante una delle curiose spiegazioni del principe sul perché in una foto non poteva essere l’uomo che abbracciava Virginia alla vita.</p>
      <p>“Non credo sia una mia foto scattata a Londra perché quando esco a Londra indosso un completo e una cravatta”, ha detto a Emily Maitlis. Ma su diverse foto postate su Twitter, e altre pubblicate dal Daily Mail,  si vede il principe che nel periodo dei party scatenati non indossa né la giacca né la  cravatta, ha i capelli arruffati e la camicia sbottonata è madida di sudore. </p>
      <p>E il sudore è un’altra nota dolente: Giuffre, all’epoca minorenne, aveva affermato che il terzogenito della regina Elisabetta mentre ballava in discoteca “sudava copiosamente”, avevano fatto sesso quella notte e in altre due occasioni. Il principe, sempre nel corso dell’intervista ha replicato che non suda mai, perché ha un problema medico legato a uno shock subito durante la sua partecipazione alla guerra alle Falkland.</p>
      <p>Uno dei momenti più inquietanti dell’intervista, scrive il Mirror, è stato quando Maitlis ha parlato della morte di Epstein, trovato impiccato ad agosto in carcere. “Epstein è morto”, ha detto la giornalista. “Sì!” ha risposto il principe di York accompagnando il commento con una mezza risata e in quei 45 minuti non ha mostrato rimpianto o preoccupazione per le vittime di Epstein ma ha parlato solo di se stesso.</p>
      <p>“Ho messo in imbarazzo la Regina, mi prenderei a calci ogni giorno” ha ammesso. Che Elisabetta II sia fortemente contrariata è stato evidente durante la prima apparizione pubblica dopo l’intervista: di solito sorridente è sembrata tesa, l’espressione degli occhi era seria e rabbuiata. (Fonte: Mirror )</p>
    </article>
  </body>
</html>