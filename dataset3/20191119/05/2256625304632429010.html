<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158812_1003.html"/>
    <meta property="og:site_name" content="Novsport"/>
    <meta property="article:published_time" content="2019-11-19T05:52:00+00:00"/>
    <meta property="og:title" content="България чака с трепет жребия за баражите в петък"/>
    <meta property="og:description" content="Вижте подробности"/>
  </head>
  <body>
    <article>
      <h1>България чака с трепет жребия за баражите в петък</h1>
      <address><time datetime="2019-11-19T05:52:00+00:00">19 Nov 2019, 05:52</time> by <a rel="author">"Тема спорт"</a></address>
      <p>Погледите в националния отбор са насочени към 22 ноември, петък. Тогава от 13:00 часа в Нион, Швейцария, ще се тегли жребият за баражите. Все още всички участници в тях не са уточнени, тъй като днес се провеждат последните евроквалификации.<br/> <br/>Два отбора измежду Дания, Швейцария и Ейре се класираха директно за европейското снощи, а третият отиде на бараж. Тимовете бяха заедно в Група D, като Дания водеше с 15 т., следван от Швейцария с 14 т. и Ейре - с 12.<br/> <br/>Швейцария беше сигурен участник на европейското, тъй като играеше с аутсайдера Гибралтар, а в другия двубой Ейре посрещна Дания.<br/> <br/>В Група Е също има 3 отбора за разпределяне на европейско или бараж - Унгария, Уелс и Словакия. Те играят днес. Един от тях ще се класира за форума, а другите 2 отиват на пресявки. Унгария е с 12 т., Уелс с 11, а Словакия с 10. Словакия посреща Азербайджан, а Уелс - Унгария.<br/> <br/>Всички останали тимове са ясни, като сред възможните ни опоненти са   Шотландия и Исландия. Ако се паднем с британската страна, другата двойка ще е Норвегия – Сърбия. Мачовете са на 26 и 31 март, като победителите се решават в една среща.</p>
      <p> </p>
    </article>
  </body>
</html>