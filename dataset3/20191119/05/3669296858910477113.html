<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/turkiye/asiri-hiz-magduru-zeynep-uras-yogun-bakimda"/>
    <meta property="og:site_name" content="CNN Türk"/>
    <meta property="article:published_time" content="2019-11-19T05:41:02+00:00"/>
    <meta property="og:title" content="Aşırı hız mağduru Zeynep Uras yoğun bakımda!"/>
    <meta property="og:description" content="Adı: Zeynep Uras. Ünlülerin yoga eğitmeni olarak..."/>
  </head>
  <body>
    <article>
      <h1>Aşırı hız mağduru Zeynep Uras yoğun bakımda!</h1>
      <h2>Adı: Zeynep Uras. Ünlülerin yoga eğitmeni olarak biliniyor. Geçtiğimiz hafta yürüyüş için Yeniköy'deydi. Yaya geçidinden karşıya geçecekti. Geçemedi... Hızlı olduğu iddia edilen bir sürücü ona çarptı. Zeynep Uras şimdi yoğun bakımda</h2>
      <address>
        <time datetime="2019-11-19T05:41:02+00:00">19 Nov 2019, 05:41</time>
      </address>
      <p>Hürriyet'ten Fırat Alkaç'ın haberine göre; <a href="https://www.cnnturk.com/haberleri/istanbul">İstanbul</a> Yeniköy’de olan Köybaşı Caddesi sahil hattında geçen cuma günü yürüyüş yapan <a href="https://www.cnnturk.com/haberleri/unlu">ünlü</a> yoga eğitmeni <a href="https://www.cnnturk.com/haberleri/zeynep-uras">Zeynep Uras</a>, yaya geçidinden yolun karşısına geçmek istedi.</p>
      <p>
        <b>YERE SAVRULDU</b>
      </p>
      <p>Bu sırada hız yaptığı iddia edilen Ahmet A., kullandığı otomobille Uras’a çarptı. Çarpmanın etkisiyle Uras yere savruldu. Başına aldığı <a href="https://www.cnnturk.com/haberleri/darbe">darbe</a> ile ağır yaralanan Uras, hastaneye kaldırıldı.</p>
      <p>
        <a href="https://www.cnnturk.com/ajanda/zeyneb-uras-kimdir-unlu-yoga-uzmani-zeyneb-uras-hakkinda-detaylar">ZEYNEB URAS KİMDİR?</a>
      </p>
      <p>
        <b>ÇARPAN SERBEST KALDI</b>
      </p>
      <p>Hastanede yapılan ilk müdahale sonrası Uras, yoğun bakım servisine alındı. Gözaltına alınan sürücü Ahmet A. ise işlemlerinin ardından İstanbul Adalet Sarayı’na sevk edildi. Ahmet A., ifadesinin ardından Nöbetçi Sulh Ceza Hâkimliği tarafından adli kontrol şartıyla serbest bırakıldı.</p>
      <p>
        <b>URAS İÇİN MESAJ YAYINLADILAR</b>
      </p>
      <p>Cihangir’de ve Caddebostan’da yoga eğitimleri veren Uras için yogaseverler “Kalplerimiz bir! Geçirdiği trafik kazasının ardından yoğun bakıma alınan Zeynep Hoca’mız için şifa dileklerini, dualarını, kalbindeki sevgiyi gönderen herkese sonsuz teşekkürler” mesajı yayınladı.</p>
      <related>
        <h4>ilgili haberler</h4>
        <a href="https://www.cnnturk.com/video/dunya/alevlerin-arasinda-kalan-koalayi-kurtardi"/>
        <a href="https://www.cnnturk.com/turkiye/esenyurtta-genc-boksorun-sir-olumu"/>
        <a href="https://www.cnnturk.com/video/dunya/abdde-mucize-kurtulus"/>
      </related>
    </article>
  </body>
</html>