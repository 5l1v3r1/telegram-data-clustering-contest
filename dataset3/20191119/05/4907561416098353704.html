<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/faizler-dustu-konut-satislari-hiz-kazandi-2220339"/>
    <meta property="og:site_name" content="Posta"/>
    <meta property="article:published_time" content="2019-11-19T05:01:11+00:00"/>
    <meta property="og:title" content="Faizler düştü konut satışları hız kazandı"/>
    <meta property="og:description" content="Bankaların konut kredi faizlerini yüzde 1’in altına çekmesiyle birlikte konut satışları 1 milyon barajını geçti."/>
  </head>
  <body>
    <article>
      <h1>Faizler düştü konut satışları hız kazandı</h1>
      <address>
        <time datetime="2019-11-19T05:01:11+00:00">19 Nov 2019, 05:01</time>
      </address>
      <h3>Bankaların konut kredi faizlerini yüzde 1’in altına çekmesiyle birlikte konut satışları 1 milyon barajını geçti.</h3>
      <h3>Yüzde 1’in altı</h3>
      <p>Merkez Bankası’nın son üç toplantıda 10 puanlık faiz indirimi, bankaların <a href="https://www.posta.com.tr/haberler/konut">konut</a> kredi faizlerini yüzde 1’in altına çekmesiyle konut satışları hızlandı. Son üç aydaki hareketle birlikte satışlar 1 milyon barajını geçti.</p>
      <p>Türkiye İstatistik Kurumu’nun (TÜİK) dün açıkladığı ekim ayı verilerine göre; 10 ayda toplam <a href="https://www.posta.com.tr/haberler/konut-satisi">konut satışı</a> 1 milyon 8 bin 283’e ulaştı. Geçen yılın aynı döneminde bu rakam 1 milyon 148 bin 927 adetti.</p>
      <h3>142 bini aştı</h3>
      <p>Satışlar halen geçen yılın gerisinde olsa da son 3 aydaki toparlanma moral verdi. Ekimde satılan konut adedi 142 bin 810. Bunda hiç şüphesiz ipotekli (kredili) satışların payı çok büyük.</p>
      <p>Ekimde geçen yılın aynı ayına göre yüzde 525 artışla 50 bin 411 konut için kredi kullanıldı. 10 aylık kredili satışlar ise 238 bin 319’a ulaştı. Kredili satışların toplam içindeki payı yüzde 23.6 oldu. Yaklaşık olarak her 4 konuttan biri krediyle satıldı.</p>
      <h3>Yabancı rekora doğru</h3>
      <p>Yabancılara yapılan konut satışları ise ekimde geçen yılın aynı ayına göre yüzde 31.9 azalarak 4 bin 272 oldu. Yabancıya satışta bu ay gerileme yaşansa da 10 aylık toplamda 40 bin barajına yaklaşıldı.</p>
      <p>10 ayda 36 bin 197 konut yabancılara satılırken, geçen yıl bu rakam 30 bin 431’di. 2018’de yabancılara 39 bin 663 konut satılmıştı. Yabancıya satışta rekor beklentisi güçlendi.</p>
      <h3>İkinci el önde</h3>
      <p>İnşaatçılar Derneği (İNDER) Başkanı Nazmi Durbakayım, “Faizlerin konut satışları üzerindeki etkisi ekim satışlarında bir kez daha ve çok net şekilde kendini gösterdi” diyerek, şu açıklamayı yaptı: “Ancak resmin geneline bakıldığında, ipotekli satışların toplam satışlar içindeki payı yüzde 23.6’ya düştü.</p>
      <p>Yani yıllık yüzde 33 olan ortalamanın çok altında. Ayrıca konut kredisindeki denge ikinci el konut satışlarında yoğunlaştı. İkinci el konut satışında kullanılan kredi oranı da yüzde 55’ten yüzde 65’e yükseldi.”</p>
      <p>
        <b>MELTEM KARA SÖYLEYENOĞLU / POSTA</b>
      </p>
      <p>BUNLARI OKUDUN MU?</p>
      <figure>
        <a href="https://www.posta.com.tr/kurulus-osman-firtinasi-20-kasimda-esecek-2220539">
          <img src="https://i.pstimaj.com/img/100/180x95/5dd41f3c66a97cc153a31d06"/>
        </a>
      </figure>
      <p>
        <a href="https://www.posta.com.tr/kurulus-osman-firtinasi-20-kasimda-esecek-2220539">1 'Kuruluş Osman' fırtınası 20 Kasım'da esecek</a>
      </p>
      <figure>
        <a href="https://www.posta.com.tr/guney-koreye-turk-insaat-sektoru-cikarma-yapacak-2220537">
          <img src="https://i.pstimaj.com/img/100/180x95/5dd415c866a97cc153a31ceb"/>
        </a>
      </figure>
      <p>
        <a href="https://www.posta.com.tr/guney-koreye-turk-insaat-sektoru-cikarma-yapacak-2220537">2 Güney Kore’ye Türk İnşaat sektörü çıkarma yapacak</a>
      </p>
      <figure>
        <a href="https://www.posta.com.tr/seyma-subasi-estetik-yaptirdigi-iddialarina-cevap-verdi-estetik-yok-kucuk-dokunuslar-var-2220535">
          <img src="https://i.pstimaj.com/img/100/180x95/5dd40c8766a97cc153a31ce0"/>
        </a>
      </figure>
      <p>
        <a href="https://www.posta.com.tr/seyma-subasi-estetik-yaptirdigi-iddialarina-cevap-verdi-estetik-yok-kucuk-dokunuslar-var-2220535">3 Şeyma Subaşı estetik yaptırdığı iddialarına cevap verd...</a>
      </p>
      <figure>
        <a href="https://www.posta.com.tr/ingilterede-siyah-plastik-donemi-yil-sonuna-kadar-bitiyor-2220534">
          <img src="https://i.pstimaj.com/img/100/180x95/5dd407dfae298b2e8a2fceb0"/>
        </a>
      </figure>
      <p>
        <a href="https://www.posta.com.tr/ingilterede-siyah-plastik-donemi-yil-sonuna-kadar-bitiyor-2220534">4 İngiltere’de 'siyah plastik' dönemi yıl sonuna kadar b...</a>
      </p>
      <figure>
        <a href="https://www.posta.com.tr/universiteli-guleda-cankel-olduruldu-17-saat-mucadele-etti-2220381">
          <img src="https://i.pstimaj.com/img/100/180x95/5dd3a212ae298b1a8a716195"/>
        </a>
      </figure>
      <p>
        <a href="https://www.posta.com.tr/universiteli-guleda-cankel-olduruldu-17-saat-mucadele-etti-2220381">5 Üniversiteli Güleda Cankel öldürüldü! 17 saat mücadele...</a>
      </p>
      <figure>
        <a href="https://www.posta.com.tr/haftanin-iyi-haberi-belli-oldu-11-kasim-haftasi-2220522">
          <img src="https://i.pstimaj.com/img/100/180x95/5dd3f54366a97cc153a31cce"/>
        </a>
      </figure>
      <p>
        <a href="https://www.posta.com.tr/haftanin-iyi-haberi-belli-oldu-11-kasim-haftasi-2220522">6 Haftanın iyi haberi belli oldu (11 Kasım haftası)</a>
      </p>
      <figure>
        <a href="https://www.posta.com.tr/nirvana-kod-adli-terorist-semra-tuncer-yakalandi-2220510">
          <img src="https://i.pstimaj.com/img/100/180x95/5dd3ebb0ae298b23f9d530d1"/>
        </a>
      </figure>
      <p>
        <a href="https://www.posta.com.tr/nirvana-kod-adli-terorist-semra-tuncer-yakalandi-2220510">7 'Nirvana' kod adlı terörist Semra Tuncer yakalandı</a>
      </p>
      <figure>
        <a href="https://www.posta.com.tr/cumhurbaskani-erdogandan-onemli-aciklamalar-2220427">
          <img src="https://i.pstimaj.com/img/100/180x95/5dd3bd0eae298b23f9d5306a"/>
        </a>
      </figure>
      <p>
        <a href="https://www.posta.com.tr/cumhurbaskani-erdogandan-onemli-aciklamalar-2220427">8 Cumhurbaşkanı Erdoğan'dan önemli açıklamalar</a>
      </p>
      <figure>
        <a href="https://www.posta.com.tr/2-bin-yillik-lahit-bulundu-2220508">
          <img src="https://i.pstimaj.com/img/100/180x95/5dd3e9e9ae298b23f87c4ea2"/>
        </a>
      </figure>
      <p>
        <a href="https://www.posta.com.tr/2-bin-yillik-lahit-bulundu-2220508">9 2 bin yıllık lahit bulundu</a>
      </p>
      <figure>
        <a href="https://www.posta.com.tr/hazal-kaya-ve-ali-atay-ciftinin-ogullari-fikret-alinin-ilk-fotografi-2220501">
          <img src="https://i.pstimaj.com/img/100/180x95/5dd3e11966a97cb8640d6eef"/>
        </a>
      </figure>
      <p>
        <a href="https://www.posta.com.tr/hazal-kaya-ve-ali-atay-ciftinin-ogullari-fikret-alinin-ilk-fotografi-2220501">10 Hazal Kaya ve Ali Atay çiftinin oğulları Fikret Ali'ni...</a>
      </p>
      <figure>
        <img src="https://i.pstimaj.com/img/78/90x50/5dcc5fda66a97c7e45091a21"/>
      </figure>
      <p>SIRADAKİ HABER Ejder meyvesine yoğun ilgi! Üreticinin yüzünü güldürdü</p>
    </article>
  </body>
</html>