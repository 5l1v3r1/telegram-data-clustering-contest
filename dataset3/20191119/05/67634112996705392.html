<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151063/"/>
    <meta property="og:site_name" content="AgroNews"/>
    <meta property="article:published_time" content="2019-11-19T05:37:00+00:00"/>
    <meta property="og:title" content="В Україні на третину скоротились площі під гречкою"/>
    <meta property="og:description" content="Станом на 1 жовтня площі під гречкою в Україні зменшились на 34,7%, порівняно з аналогічним періодом минулого року. Відповідно, обсяги вирощування культури у звітному періоді скоротились на 56,3%, порівняно з результатами збирання за аналогічний період 2018 р. Повідомляє agroconf.org. Експерти..."/>
  </head>
  <body>
    <article>
      <h1>В Україні на третину скоротились площі під гречкою</h1>
      <address><time datetime="2019-11-19T05:37:00+00:00">19 Nov 2019, 05:37</time> by <a rel="author">agronews.uaode/author</a></address>
      <p>
        <b>Станом на 1 жовтня площі під гречкою в Україні зменшились на 34,7%, порівняно з аналогічним періодом минулого року. Відповідно, обсяги вирощування культури у звітному періоді скоротились на 56,3%, порівняно з результатами збирання за аналогічний період 2018 р. Повідомляє agroconf.org.</b>
      </p>
      <p>Експерти озвучили досить невтішні прогнози щодо подальшого виробництва гречки в Україні та ціни на цю культуру.</p>
      <p>Так, згідно прогнозів, обсяги виробництва гречки, імовірно, будуть скорочуватись і надалі, а цінова політика на культуру не додасть виробникам зацікавленості у її вирощуванні.</p>
      <p>З грудня 2017 р. вартість гречки знижувалась. Так, в середньому за 12 місяців 2018 р. ціна 1 кг гречки кожен місяць зменшувалась на 2,7%. Включно по липень 2019 р. ціна на гречку постійно спадала, а от вже в серпні вона зросла на 3,2%.</p>
      <p>З іншого боку, на ситуацію з вартістю гречки впливає експортно-імпортна політика в країні. Обсяги імпорту за січень-жовтень 2019 р. у фізичній масі скоротились на 23,9%, порівняно з даними за аналогічний період минулого року. Основними постачальниками культури стали Казахстан ($1 млн), Росія ($938 тис.) та Перу ($373 тис.). Тобто, левову частку серед імпорту складає російська гречка, яка в Росії у вересні 2019 р. подорожчала на 7,6%, порівняно з даними за аналогічний період минулого року.</p>
      <p>Проте, попри значне зниження обсягів виробництва гречки, експорт цієї культури з України за січень-жовтень 2019 р. зріс майже в 2 рази, порівняно з аналогічним періодом минулого року. Основними покупцями стали Польща ($2,7 млн), Німеччина ($1,4 млн) та Південна Африка ($1,1 млн).</p>
      <p>Таке суттєве нарощення обсягів експорту гречки з України, очевидно, спричинено вигіднішою ціновою пропозицією від країн-імпортерів. Зважаючи на всі фактори, майбутнє виробництва та продажу гречки в Україні є невизначеним.</p>
    </article>
  </body>
</html>