<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/orebro/aldre-pa-boende-fick-lugnande-medel-utan-uppfoljning-anmals-till-ivo"/>
    <meta property="og:site_name" content="SVT Nyheter"/>
    <meta property="article:published_time" content="2019-11-19T05:55:37+00:00"/>
    <meta property="og:title" content="Äldre på boende fick lugnande medel utan uppföljning – anmäls till IVO"/>
    <meta property="og:description" content="En äldre person som vårdades på ett korttidsboende i länet behandlades med lugnande medel för att dämpa hens oro. Men medicineringen följdes inte upp förrän närstående larmade om personlighetsförändringar."/>
  </head>
  <body>
    <article>
      <h1>Äldre på boende fick lugnande medel utan uppföljning – anmäls till IVO</h1>
      <address><time datetime="2019-11-19T05:55:37+00:00">19 Nov 2019, 05:55</time> by <a rel="author">Louise Gustavsson</a></address>
      <p>
        <b>En äldre person som vårdades på ett korttidsboende i länet behandlades med lugnande medel för att dämpa hens oro. Men medicineringen följdes inte upp förrän närstående larmade om personlighetsförändringar.</b>
      </p>
      <p>Personen kom till korttidsboendet under våren, efter att ha skadat sig vid ett fall i hemmet. Hen var då mycket orolig och gavs till en början ordinerad medicin som kunde ges vid behov för att minska oron. Men effekten uteblev och ett lugnande läkemedel sattes in regelbundet.</p>
      <p>Först när närstående till den boende reagerade på att denne inte längre kunde äta själv, dreglade, inte längre svarade på tilltal eller kunde stå upp längre, så följdes medicineringen upp.</p>
      <p>Då visade det sig att personen var kraftigt påverkad av medicineringen och en nedtrappning av läkemedlet började, vilket ledde till att patienten blev sig mer lik igen.</p>
      <p>Händelsen har anmälts till Inspektionen för vård och omsorg, IVO, enligt lex Maria. Enligt anmälan har personalen inte haft någon koll på hur påverkad patienten var, eftersom att uppföljning och effekt inte dokumenterades.</p>
    </article>
  </body>
</html>