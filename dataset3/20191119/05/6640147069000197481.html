<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/business/digital-magics-e-il-gruppo-bnp-paribas-lanciano-miss-in-action/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-19T05:59:00+00:00"/>
    <meta property="og:title" content="Digital Magics e il Gruppo BNP Paribas lanciano &quot;Miss in action&quot; | B2BLabs"/>
    <meta property="og:description" content="Un percorso per incentivare l'imprenditorialità femminile e colmare quel gap che ancora in Italia vede un minimo 13,5% di imprese guidate da donne"/>
  </head>
  <body>
    <article>
      <h1>Digital Magics e il Gruppo BNP Paribas lanciano "Miss in action" | B2BLabs</h1>
      <address>
        <time datetime="2019-11-19T05:59:00+00:00">19 Nov 2019, 05:59</time>
      </address>
      <p><b>Digital Magics e il Gruppo BNP hanno dato il via alla seconda edizione di “MIA – Miss In Action”</b>, il programma di accelerazione dedicato alle startup al femminile. L’iniziativa ha l’obiettivo di supportare la creazione di imprese digitali tecnologiche che siano fondate o che abbiano per la maggioranza del team una rappresentanza femminile.</p>
      <p>L’idea nasce dal fatto che nell’ecosistema dell’innovazione italiano le imprenditrici sono ancora molto poche: <b>secondo le recenti rilevazioni del Mise, solo il 13,5% è costituito da donne</b>.</p>
      <figure>
        <img src="https://www.tomshw.it/images/images/2019/11/mia-startup-donna-63620.jpg"/>
      </figure>
      <p>Il programma è stato presentato al Gamma Forum Milano dalle due fondatrici del Programma di Accelerazione MIA, <b>Layla Pavone</b>, Chief Innovation Marketing and Communication Officer di Digital Magics e <b>Isabella Fumagalli</b>, CEO di BNP Paribas Cardif e Coordinatore di BNP Paribas IFS per l’Italia, con la partecipazione di<b> Mauro Bombacigno</b>, Direttore Engagement di BNL e di BNP Paribas in Italia, <b>Roberta Cocco</b>, Assessore alla Trasformazione Digitale della Città di Milano.</p>
      <p><b>Lo scopo è quello di aiutare l’imprenditoria femminile</b>, sostenendo le startup più meritevoli nello sviluppo dei loro prodotti o servizi innovativi che si esprimano nei settori di smart home, smart mobility, open banking, CSR, welfare, well-being, insurtech, banking, investments, real estate e fintech.</p>
      <p>Le startup o PMI innovative composte per la maggior parte da donne, potranno candidarsi per partecipare sul sito dedicato <a href="http://www.missinaction.it/">www.missinaction.it</a>. <b>Tra tutte le candidature ricevute entro il 2 Febbraio 2020, verranno selezionate 10 Startup innovative tecnologiche</b>, che avranno la possibilità di presentare i loro progetti, durante la giornata dell’Innovation Day del 3 marzo 2020,.</p>
      <p>Nell’ambito di questa, una commissione composta da Digital Magics, dal Gruppo BNP Paribas e da una <b>giuria di eccellenza tutta al femminile di top manager</b>, imprenditrici e business angels, sceglierà le tre migliori, che avranno accesso al Programma di Accelerazione e al supporto nell’execution della loro idea fino al “go to market”.</p>
    </article>
  </body>
</html>