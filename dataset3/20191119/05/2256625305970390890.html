<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3158809_1.html"/>
    <meta property="og:site_name" content="Novsport"/>
    <meta property="article:published_time" content="2019-11-19T05:20:00+00:00"/>
    <meta property="og:title" content="Европейската комисия на път да затрие биатлона"/>
    <meta property="og:description" content="Обмислят да забранят патроните в спортове на открито"/>
  </head>
  <body>
    <article>
      <h1>Европейската комисия на път да затрие биатлона</h1>
      <address>
        <time datetime="2019-11-19T05:20:00+00:00">19 Nov 2019, 05:20</time>
      </address>
      <p>В средите на биатлона са сериозно притеснени от нов регламент на Европейската комисия, който може да забрани използването на патрони в спортове на открито.<br/> <br/>От ЕК са се обърнали към европейската химическа агенция (ЕСНА) със задачата да изготвят доклад за екологичните последствия от използването на боеприпасите в спорта. Той трябва да бъде представен през декември т.г. Очакванията са забраната да бъде въведена от 2022 година.<br/> <br/>От компанията Nammo, която произвежда и доставя най-много боеприпаси за биатлона в света, коментираха ситуацията.<br/> <br/>"Това ще промени биатлона, който познаваме. Опитвали сме да разработим нов патрон, но цената му ще е висока и ще мине много време преди да разберем дали е пригоден", коментираха производителите.<br/> <br/>Членът на ръководството на международния съюз по биатлон (IBU) Туре Бейгард също е притеснен.<br/> <br/>"Отнасяме се сериозно към това, защото оръжието и боеприпасите са важна част от нашия спорт, а в момента няма алтернативи. Опитвано е вече с лазерни пушки, но при снеговалеж лъчът просто не се вижда. Такъв вид стрелба е по-подходящ за градски условия. Стигне ли се до забрана, то познатият ни биатлон ще бъде заменен със съвсем друг биатлон", казва Бейгард.<br/> <br/>"Цялото очарование е в това, че се стреля с истински патрони от истинска пушка. Лазерното оръжие няма да е толкова привлекателно", смятат състезатели.</p>
      <p> </p>
    </article>
  </body>
</html>