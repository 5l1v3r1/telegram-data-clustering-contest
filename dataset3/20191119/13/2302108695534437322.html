<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/viorica-dancila-isi-organizeaza-propria-dezbatere-de-la-ora-18-00-cu-acces-liber-pentru-jurnalisti.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-19T13:31:19+00:00"/>
    <meta property="og:title" content="Viorica Dăncilă își organizează propria dezbatere de la ora 18.00, cu acces liber pentru jurnaliști"/>
    <meta property="og:description" content="Candidata PSD la Președinție, Viorica Dăncilă, îi invită astăzi, de la ora 18.00, pe „reprezentanții mass-media la un dialog deschis”, cu o oră înainte de"/>
  </head>
  <body>
    <article>
      <h1> Viorica Dăncilă își organizează propria dezbatere de la ora 18.00, cu acces liber pentru jurnaliști </h1>
      <address><time datetime="2019-11-19T13:31:19+00:00">19 Nov 2019, 13:31</time> by <a rel="author">Redacția</a></address>
      <p>Candidata PSD la Președinție, Viorica Dăncilă, îi invită astăzi, de la ora 18.00, pe „reprezentanții mass-media la un dialog deschis”, cu o oră înainte de dezbaterea organizată de candidatul PNL, Klaus Iohannis.</p>
      <p>
        <b>Anunțul PSD:</b>
      </p>
      <p>
        <i>Candidatul PSD la Președinția României, Viorica Dăncilă, invită reprezentanții mass-media la un dialog deschis, astăzi, 19 noiembrie 2019, începând cu ora 18.00. Evenimentul este organizat la Palatul Parlamentului, “Sala Spiru Haret”, nivel P. Accesul este liber pentru toți reprezentanții mass-media desemnați de către instituțiile pe care le reprezintă. Intrarea jurnaliştilor se face pe baza legitimației de presă și a actului de identitate la intrarea S2, începând cu ora 16.00.</i>
      </p>
      <p>Președintele Klaus Iohannis organizează marți, la ora 19.00, o dezbatere găzduită de Școala Națională de Studii Politice și Administrative, respectiv în Aula Bibliotecii Centrale Universitare “Carol I”. La această dezbatere nouă jurnaliști și politologi au fost invitați să aibă un dialog cu președintele.</p>
      <p>
        <i>Foto: InquamPhotos / Octav Ganea</i>
      </p>
    </article>
  </body>
</html>