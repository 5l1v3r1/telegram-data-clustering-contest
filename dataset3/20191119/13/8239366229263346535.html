<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/ekskerivnyk_upravlinnya_maynom_lvivskoi_oblrady_yakomu_ogoloshuvaly_pidozru_pratsyuie_v_radi_331115.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-19T13:25:00+00:00"/>
    <meta property="og:title" content="Екс-керівник управління майном Львівської облради, якому оголошували підозру, працює в раді"/>
    <meta property="og:description" content="Екс-керівник управління майном Львівської облради Микола Бандра працює у Львівській обласній раді на іншій посаді. Про це сьогодні, 19 листопада, під час засідання сесії повідомив в. о. начальника управління майном спільної власності Львівської обласної ради Віктор Кусий відповідаючи на запитання депутатів, передає кореспондент Гал-інфо."/>
  </head>
  <body>
    <article>
      <h1>Екс-керівник управління майном Львівської облради, якому оголошували підозру, працює в раді</h1>
      <h2>Екс-керівник управління майном Львівської облради Микола Бандра працює у Львівській обласній раді на іншій посаді. Про це сьогодні, 19 листопада, під час засідання сесії повідомив в. о. начальника управління майном спільної власності Львівської обласної ради Віктор Кусий відповідаючи на запитання депутатів, передає кореспондент Гал-інфо.</h2>
      <address>
        <time datetime="2019-11-19T13:25:00+00:00">19 Nov 2019, 13:25</time>
      </address>
      <figure>
        <img src="https://galinfo.com.ua/media/gallery/intxt/1/4/1466286.jpg"/>
      </figure>
      <p>За його словами, <b>Микола Бандра</b> <a href="https://lvivoblrada.gov.ua/the-structure/upravlinnya-mainom-spilnoji-vlasnosti-lvivskoji-oblasnoji-radi-1">керує</a> Відділом з питань забезпечення діяльності комунальних закладів Львівської обласної ради.</p>
      <p><b>Віктор Кусий</b> пояснив, що Бандра написав заяву на звільнення за згодою сторін, але потім відкликав її і перебуває на іншій посаді.</p>
      <p><i>«Зараз він на лікарняному»</i>, - сказав Віктор Кусий.</p>
      <p>Нагадаємо, як повідомляло <a href="https://galinfo.com.ua/">Гал-інфо</a>, ще у 2018 році Микола Бандра <a href="https://galinfo.com.ua/news/kerivnyk_upravlinnya_maynom_lvivskoi_oblrady_napysav_zayavu_na_zvilnennya_296142.html">написав заяву на звільнення</a>. Управління майном спільної власності Львівської обласної ради він очолював протягом 15 років.</p>
      <p>У лютому 2019 року прокуратура Львівщини повідомила Миколі Бандрі про підозру  у службовій недбалості.</p>
      <p>Було встановлено, що 2006 року вказаною особою одному із підприємств передано в оренду нежитлові підвальні приміщення загальною площею 405,9 кв м у центрі Львова, терміном на 10 років. Внаслідок його дій комунальний заклад та обласний бюджет недоотримав майже 5 млн грн доходів.</p>
      <p>31 січня фігуранту обрано запобіжний захід у виді особистого зобов’язання (з покладенням на нього відповідних процесуальних обов’язків).</p>
      <p>Екс-керівнику управління тоді загрожувало від 2 до 5 років ув’язнення, трирічне позбавлення права обіймати певні посади чи займатися певною діяльністю та штраф від ста до двохсот п’ятдесяти неоподатковуваних мінімумів доходів громадян.</p>
    </article>
  </body>
</html>