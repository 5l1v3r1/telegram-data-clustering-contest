<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_zelenskij-hoche-govoriti-z-putinim-pro-konkretni-termini-zakinchennya-rosijskoyi-agresiyi/938901"/>
    <meta property="og:site_name" content="Gazeta.ua"/>
    <meta property="article:published_time" content="2019-11-19T13:55:00+00:00"/>
    <meta property="og:title" content="Зеленський хоче говорити з Путіним про конкретні терміни закінчення російської агресії"/>
    <meta property="og:description" content="Президент Володимир Зеленський має намір говорити на зустрічі в &quot;нормандському форматі&quot; (Україна, Німеччина, Франція та РФ) про конкретні терміни припинення війни на Донбасі. Про це глава держави заявив на брифінгу у вівторок після зустрічі з прем'єр-міністром Чехії Андреєм Бабішем, пише ..."/>
  </head>
  <body>
    <article>
      <h1>Зеленський хоче говорити з Путіним про конкретні терміни закінчення російської агресії</h1>
      <address><time datetime="2019-11-19T13:55:00+00:00">19 Nov 2019, 13:55</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/938/938901_w_300.jpg?v=0"/>
        <figcaption>Президент Володимир Зеленський хоче говорити про деокупацію Донбасу з конкретними термінами. Фото: president.gov.ua</figcaption>
      </figure>
      <p>Президент <b>Володимир Зеленський</b> має намір говорити на зустрічі в "нормандському форматі" (Україна, Німеччина, Франція та РФ) про конкретні терміни припинення війни на Донбасі.</p>
      <p>Про це глава держави заявив на брифінгу у вівторок після зустрічі з прем'єр-міністром Чехії <b>Андреєм Бабішем</b>, пише <a href="https://ua.interfax.com.ua/">"Інтерфакс-Україна"</a></p>
      <p>"Щодня ми можемо говорити про припинення війни на Донбасі, повернення наших територій. Але ми не можемо просто про це говорити - треба домовлятися про повернення наших територій. Я говорю про спочатку зрозумілі якісь терміни", - сказав Зеленський щодо своїх очікувань від зустрічі в Парижі.</p>
      <p>Зеленський зауважив, що "хоче говорити про повернення, деокупацію Донбасу з якимись більш-менш чіткими термінами".</p>
      <p>"Ми про це говоритимемо. Я порушуватиму це питання", - сказав президент.</p>
      <p>Керівники країн "нормандської четвірки" можуть провести зустріч у Парижі 9 грудня.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_poyid-do-putina-i-skazhi-skotina-perestan-ubivati-ukrayinskih-soldat-zhurnalist-vzuv-sufricha/937255"/>
      </related>
      <blockquote>Навесні 2014-го Росія окупувала Крим.<br/>Шостий рік триває російська агресія на Донбасі.<br/>У війні загинули 4060 українських військових і добровольців. Поранення отримали майже 10 тис. людей. Зниклими безвісти вважають 410 осіб.<br/>12 800 мирних жителів загинули. Поранення отримали 24 тис. осіб. 2 млн людей змушені були виїхати з регіону.</blockquote>
    </article>
  </body>
</html>