<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/19/politics/peti-perka-gia-petres-se-diamerisma-sti-stournari-kapoios-ekane-anakainisi/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-19T13:18:22+00:00"/>
    <meta property="og:title" content="Πέτη Πέρκα για πέτρες σε διαμέρισμα στη Στουρνάρη: Κάποιος έκανε ανακαίνιση!"/>
    <meta property="og:description" content="Εκεί που η ΕΛ.ΑΣ βρήκε αντιασφυξιογόνες μάσκες, κροτίδες, καπνογόνο και πέτρες."/>
  </head>
  <body>
    <article>
      <h6 class="kicker">Απίθανη εξήγηση βουλευτή ΣΥΡΙΖΑ</h6>
      <h1>Πέτη Πέρκα για πέτρες σε διαμέρισμα στη Στουρνάρη: Κάποιος έκανε ανακαίνιση!</h1>
      <h2>Εκεί που η ΕΛ.ΑΣ βρήκε αντιασφυξιογόνες μάσκες, κροτίδες, καπνογόνο και πέτρες.</h2>
      <address><time datetime="2019-11-19T13:18:22+00:00">19 Nov 2019, 13:18</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Μπορεί η αστυνομία να εξέδωσε χθες  Δευτέρα ανακοίνωση, στην οποία ανέφερε όλες τις λεπτομέρειες για το διαμέρισμα-γιάφκα στα Εξάρχεια, όπου και βρέθηκαν αντιασφυξιογόνες μάσκες, κροτίδες, καπνογόνο και πέτρες, ωστόσο η βουλευτής Πέτη Πέρκα του ΣΥΡΙΖΑ έχει εντελώς άλλη άποψη για το τι έγινε στην οικία στην οδό  Στουρνάρη.</p>
      <p>Παραθέτοντας επιχειρήματα που ξεπερνούν κάθε λογική, η βουλευτής του ΣΥΡΙΖΑ επιχείρησε να δικαιολογήσει τους αντιεξουσιαστές των Εξαρχείων με έναν απρόσμενο τρόπο.</p>
      <p>
        <a href="https://www.tanea.gr/2019/11/19/greece/anapantita-erotimata-gia-ti-dipli-tragodia-stin-katerini/">Διαβάστε ακόμη : Αναπάντητα ερωτήματα για τη διπλή τραγωδία στην Κατερίνη</a>
      </p>
      <figure>
        <img src="https://www.in.gr/wp-content/uploads/2019/11/stournari2-450x600.jpg"/>
      </figure>
      <p>Ειδικότερα, η βουλευτής του ΣΥΡΙΖΑ εκλήθη ως καλεσμένη στο κανάλι «Ε» να σχολιάσει την επέμβαση της αστυνομίας στα Εξάρχεια χάρη στην οποία αποφεύχθηκαν τα επεισόδια στις εκδηλώσεις για το Πολυτεχνείο.</p>
      <p>Η βουλευτής λοιπόν μάλλον προς έκπληξη των υπολοίπων καλεσμένων, όχι μόνο δεν είδε κάτι ύποπτο στο εν λόγω διαμέρισμα, αλλά δικαιολόγησε την ύπαρξη υλικών και αντικειμένων λέγοντας πως οι πέτρες που βρέθηκαν εκεί ήταν επειδή «Κάποιος έκανε ανακαίνιση»!</p>
      <figure>
        <img src="https://www.in.gr/wp-content/uploads/2019/11/stournari1-600x450.jpg"/>
      </figure>
      <p>Υπενθυμίζεται πάντως πως σύμφωνα με την αστυνομία το διαμέρισμα είχε ενοικιαστεί τις τελευταίες μέρες από τους συλληφθέντες, προκειμένου να χρησιμοποιηθεί ως ορμητήριο για την αποθήκευση και εκτόξευση αντικειμένων σε επιθέσεις σε βάρος αστυνομικών στην Πλατεία Εξαρχείων, αλλά και χώρος απόκρυψης ατόμων που μετέχουν στις επιθέσεις αυτές.</p>
      <h3>Δείτε το βίντεο:</h3>
      <figure>
        <iframe data-src="https://twitter.com/omadaalithias/status/1196697587375624192?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <a href="https://www.in.gr/2019/11/19/greece/4411365/">Ποινικός Κώδικας : Έως και ισόβια για όσους αφαιρέσουν ζωές οδηγώντας υπό την επήρεια αλκοόλ</a>
      </p>
    </article>
  </body>
</html>