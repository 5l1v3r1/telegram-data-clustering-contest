<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/buitenland/bondscoach-roemenie-stapt-op-terwijl-ek-deelname-nog-helemaal-uitgesloten-is/"/>
    <meta property="og:site_name" content="Sportnieuws"/>
    <meta property="article:published_time" content="2019-11-19T13:26:28+00:00"/>
    <meta property="og:title" content="Bondscoach Roemenië stapt op terwijl EK-deelname nog helemaal niet uitgesloten is"/>
    <meta property="og:description" content="Roemenië moet op zoek naar een nieuwe bondscoach. Cosmin Contra besloot na de mislukte EK-kwalificatie op te stappen. Met een andere bondscoach kan Roemenië in maart nog wel proberen om via de Nations League play-offs alsnog het EK te halen. De Roemenen eindigden in groep F op de 4e plaats, na nederlagen de afgelopen dagen…"/>
  </head>
  <body>
    <article>
      <h1>Bondscoach Roemenië stapt op terwijl EK-deelname nog helemaal niet uitgesloten is</h1>
      <address>
        <time datetime="2019-11-19T13:26:28+00:00">19 Nov 2019, 13:26</time>
      </address>
      <p>
        <b>Roemenië moet op zoek naar een nieuwe bondscoach. Cosmin Contra besloot na de mislukte EK-kwalificatie op te stappen. Met een andere bondscoach kan Roemenië in maart nog wel proberen om via <a href="https://sportnieuws.nl/voetbal/buitenland/voor-deze-landen-nations-league-play-offs-laatste-kans-ek-ticket/">de Nations League play-offs</a> alsnog het EK te halen.</b>
      </p>
      <p>De Roemenen eindigden in groep F op de 4e plaats, na nederlagen de afgelopen dagen tegen Zweden (0-2) en Spanje (5-0). Die 2 landen kwalificeerden zich wel voor het EK.  <br/><br/><b>'Mijn doel niet bereikt'</b><br/>Na de afstraffing in Madrid, voor een uitvak met 12.000 Roemeense fans, maakte Contra bekend dat hij vertrekt. "Ik heb mijn doel niet bereikt en verlaat de nationale ploeg", zei de 43-jarige trainer in Roemeense media. "Het spijt me voor de fans dat het niet gelukt is."<br/><br/><br/><br/><b>Opvolgers</b><br/>Oud-internationals Gheorghe Hagi en Dan Petrescu worden genoemd als kandidaten om met het Roemeense elftal de play-offs in te gaan.</p>
    </article>
  </body>
</html>