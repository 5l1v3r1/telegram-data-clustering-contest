<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904346/kluivert-blijft-dromen-over-eindtoernooi-het-ek-zit-zeker-in-mijn-achterhoofd-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-19T13:01:00+00:00"/>
    <meta property="og:title" content="Kluivert blijft dromen over eindtoernooi: 'Het EK zit zeker in mijn achterhoofd'"/>
    <meta property="og:description" content="Justin Kluivert weigert het EK in 2020 uit zijn hoofd te zetten. De buitenspeler van AS Roma kan al tijden niet meer op een uitnodiging van bondscoach Ronald Koeman rekenen, maar is vastberaden om volgende zomer mee te gaan met Oranje. Kluivert bereidt zich momenteel met Jong Oranje voor op de wedstrijd tegen de leeftijdsgenoten van Engeland en geeft aan goed in zijn vel te zitten. &quot;Ik ben blij met de eerste maanden van het seizoen. Ik zit lekker in m’n vel, zowel binnen als buiten het veld. Als het binnen het veld goed gaat, gaat het buiten het veld ook beter&quot;, vertelt Kluivert tegenover Voetbal International. &quot;Ik speel nu meer en ben beter gewend in Rome.&quot; Kluivert verklaart: 'Droeg nummer 34 één jaar voor mijn vriend, was ook het plan'"/>
  </head>
  <body>
    <article>
      <h1>Kluivert blijft dromen over eindtoernooi: 'Het EK zit zeker in mijn achterhoofd'</h1>
      <address>
        <time datetime="2019-11-19T13:01:00+00:00">19 Nov 2019, 13:01</time>
      </address>
      <p>
        <b>Justin Kluivert weigert het EK in 2020 uit zijn hoofd te zetten. De buitenspeler van AS Roma kan al tijden niet meer op een uitnodiging van bondscoach Ronald Koeman rekenen, maar is vastberaden om volgende zomer mee te gaan met Oranje.</b>
      </p>
      <p>Kluivert bereidt zich momenteel met Jong Oranje voor op de wedstrijd tegen de leeftijdsgenoten van Engeland en geeft aan goed in zijn vel te zitten. "Ik ben blij met de eerste maanden van het seizoen. Ik zit lekker in m’n vel, zowel binnen als buiten het veld. Als het binnen het veld goed gaat, gaat het buiten het veld ook beter", vertelt Kluivert tegenover <a href="https://www.vi.nl/video/kluivert-mikt-op-ek-er-is-genoeg-tijd-om-mezelf-te-laten-zien"><i>Voetbal Internationa</i></a>l. "Ik speel nu meer en ben beter gewend in Rome."</p>
      <p>De jonge buitenspeler maakt dus momenteel zijn minuten voor Jong Oranje, maar weigert het EK in 2020 uit zijn hoofd te zetten. "Je moet het grote Oranje in je achterhoofd houden. Ze houden je altijd in de gaten", is Kluivert zich bewust. "Ik zal er alles aan doen om mijn plekje bij Oranje te veroveren. Het EK zit zeker in mijn achterhoofd en dat is mijn doel. Het is nog ver weg dus ik heb genoeg tijd om het te laten zien. De dag dat de trainer mij oproept ben ik er om honderd procent te geven."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/899884/kluivert-verklaart-droeg-nummer-34-n-jaar-voor-mijn-vriend-was-ook-het-plan-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>