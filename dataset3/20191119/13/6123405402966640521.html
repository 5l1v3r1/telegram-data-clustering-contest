<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/cronache/boss-con-il-reddito-di-cittadinanza-arrestati-per-traffico-di-droga-truffa-638160.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-11-19T13:53:00+00:00"/>
    <meta property="og:title" content="Boss con il reddito di cittadinanza. Arrestati per traffico di droga e truffa"/>
    <meta property="og:description" content="Le indagini hanno assestato un duro colpo al mandamento di Brancaccio e fatto emergere il nuovo business di Cosa nostra. Boss mafiosi, ma con il reddito di..."/>
  </head>
  <body>
    <article>
      <h1>Boss con il reddito di cittadinanza. Arrestati per traffico di droga e truffa</h1>
      <address>
        <time datetime="2019-11-19T13:53:00+00:00">19 Nov 2019, 13:53</time>
      </address>
      <p>Le indagini hanno assestato un duro colpo al mandamento di Brancaccio e fatto emergere il nuovo business di Cosa nostra. Boss mafiosi, ma con il reddito di cittadinanza. È quanto emerge dall’operazione antimafia eseguita dalla Squadra mobile di Palermo e coordinata dalla locale Procura che ha portato al fermo di nove persone, accusate a vario titolo di associazione mafiosa, estorsione, associazione per delinquere finalizzata al traffico di sostanze stupefacenti, autoriciclaggio, danneggiamento fraudolento di beni assicurati e altro.</p>
      <p>Le lucrose truffe assicurative sono state messe a segno con l’impiego degli spaccaossa. Uomini spregiudicati pronti a reclutare persone bisognose e ai margini della società disposte a farsi fratturare le ossa per incassare poche centinaia di euro a fronte di risarcimenti che arrivano anche a 100mila euro e che finivano nella casse di Cosa nostra.</p>
      <p>Oltre ai soldi che arrivavano dal traffico di stupefacenti e dalle truffe, cinque degli indagati usufruivano anche del reddito di cittadinanza. Dalle indagini è emerso che le mogli di Stefano Marino e Nicolò Giustiniani avrebbero percepito il sostegno. Denaro che sarebbe arrivato mensilmente anche nei nuclei familiari di altri tre fermati: Ignazio Ficarotta, Pietro Di Paola e Angelo Mangano.</p>
    </article>
  </body>
</html>