<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/324/operacio-judes-anullen-lordre-de-preso-de-4-cdr-per-vulneracio-de-drets-i-els-citen-de-nou/noticia/2964477/"/>
    <meta property="og:site_name" content="CCMA"/>
    <meta property="article:published_time" content="2019-11-19T13:02:00+00:00"/>
    <meta property="og:title" content="Operació Judes: anul·len l'ordre de presó de 4 CDR per vulneració de drets i continuen a presó"/>
    <meta property="og:description" content="Aquest dimecres han estat citats de nou davant del jutge instructor, que decidirà si els posa en llibertat o els manté a la presó"/>
  </head>
  <body>
    <article>
      <h1>Operació Judes: anul·len l'ordre de presó de 4 CDR per vulneració de drets i continuen a presó</h1>
      <h2>Aquest dimecres han estat citats de nou davant del jutge instructor, que decidirà si els posa en llibertat o els manté a la presó</h2>
      <address><time datetime="2019-11-19T13:02:00+00:00">19 Nov 2019, 13:02</time> by <a rel="author">Redacció</a></address>
      <figure>
        <img src="https://statics.ccma.cat/multimedia/jpg/0/6/1573071377160.jpg"/>
        <figcaption>Un dels CDR detinguts el 23 de setembre</figcaption>
      </figure>
      <p>L'<b>Audiència Nacional</b> ha <b>anul·lat</b> les interlocutòries de <b>presó de 4 dels CDR</b> detinguts en l'anomenada <b>operació Judes</b>, tot i que, de moment, <b>continuaran ingressats </b>a la presó de Soto del Real, a l'espera que aquest dimecres s'adopti una decisió definitiva.</p>
      <p>Es tracta de <b>Guillem Xavier Duch</b>, <b>Alexis Codina</b>, <b>Eduard Garzón</b> i <b>Xavier Buigas</b>. Les seves defenses es van queixar que<b> no havien pogut accedir a informació essencial</b> sobre les raons de la <b>presó provisional</b>, acordada el 26 de setembre.</p>
      <p>Ara, la sala del penal de l'Audiència Nacional els ha donat la raó, perquè ha considerat que <b>no van rebre la informació necessària </b>en la vista en què es va decidir el seu <b>ingrés a la presó</b>.</p>
      <p>Per això, <b>s'ha fixat una nova vista per a aquest dimecres</b> a les 12. La nul·litat afecta, de moment, quatre dels CDR empresonats, però més endavant <b>s'hi podrien afegir</b> els recursos presentats per <b>dos detinguts més</b>.</p>
      <p><b>Alerta Solidària</b> ha fet un comunicat en el qual afirma que això <b>demostra que es van vulnerar els drets </b>dels detinguts i denuncia que ara es vulgui fer una <b>nova maniobra jurídica</b> per mantenir-los a la presó.</p>
      <p> </p>
      <figure>
        <iframe data-src="https://twitter.com/AlertaSolidaria/status/1196775452771278850?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
    </article>
  </body>
</html>