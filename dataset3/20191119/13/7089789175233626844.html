<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://internapoli.it/detenuto-tenta-di-impiccarsi-con-il-lenzuolo-salvato-in-extremis-nel-carcere-campano/"/>
    <meta property="og:site_name" content="InterNapoli.it"/>
    <meta property="article:published_time" content="2019-11-19T13:26:18+00:00"/>
    <meta property="og:title" content="Detenuto tenta di impiccarsi con il lenzuolo, salvato in extremis nel carcere campano"/>
    <meta property="og:description" content="Gli agenti della polizia penitenziaria in servizio presso il carcere di Benevento hanno salvato la vita a un detenuto di 39 anni, di origini siciliane, che questa notte aveva provato ad impiccarsi utilizzando un lenzuolo. Lo ha reso noto il segretario regionale dell'Osapp Campania, Vincenzo Palmieri"/>
  </head>
  <body>
    <article>
      <h1>Detenuto tenta di impiccarsi con il lenzuolo, salvato in extremis nel carcere campano</h1>
      <address><time datetime="2019-11-19T13:26:18+00:00">19 Nov 2019, 13:26</time> by <a rel="author" href="https://internapoli.it/author/internapoli/" target="_blank">Redazione Internapoli</a></address>
      <p>Gli agenti della polizia penitenziaria in servizio presso il carcere di <b>Benevento </b>hanno salvato la vita a un detenuto di 39 anni, di origini siciliane, che questa notte aveva provato ad impiccarsi utilizzando un lenzuolo. Lo ha reso noto il segretario regionale dell’Osapp Campania, Vincenzo Palmieri.</p>
      <p>“Grazie al tempestivo intervento dei poliziotti – ha dichiarato – si è evitata la tragedia. Gli agenti, utilizzando delle forbici, hanno tagliato il lenzuolo ed evitato il soffocamento del detenuto. Ad onor di cronaca va detto che sono stati aiutati anche da alcuni carcerati: un plauso a tutti – ha dichiarato Palmieri -Ci auguriamo che l’amministrazione carceraria, attraverso le competenti commissioni, dia il giusto riconoscimento all’eroica operazione eseguita dalla polizia penitenziaria che ha dimostrato, ancora una volta, di essere un corpo a difesa di tutti”.</p>
    </article>
  </body>
</html>