<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2577724/zavtra-u-ternopoli-pokazut-osobisti-reci-banderi-ta-arhivi-oun-foto"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-19T13:32:00+00:00"/>
    <meta property="og:title" content="Завтра у Тернополі покажуть особисті речі Бандери та архіви ОУН (ФОТО)"/>
    <meta property="og:description" content="Завтра у Тернополі покажуть особисті речі Бандери та архіви ОУН"/>
  </head>
  <body>
    <article>
      <h1>Завтра у Тернополі покажуть особисті речі Бандери та архіви ОУН (ФОТО)</h1>
      <address><time datetime="2019-11-19T13:32:00+00:00">19 Nov 2019, 13:32</time> by <a rel="author">Тетяна Питак</a></address>
      <p>
        <i>Музей національно-визвольної боротьби Тернопільщини запрошує у середу тернополян взяти участь у відкритті тематичних виставок, присвячених боротьбі за Україну. Пишуть <a href="https://ternopoliany.te.ua/zhittya/40992-u-ternopoli-pokazhut-osobysti-rechi-bandery-ta-arkhivy-oun">Тернополяни</a>.</i>
      </p>
      <p>В рамках заходів, які розпочнуться 20 листопада, об 11:30, за адресою: м.Тернопіль, вул.Медова, 5, відбудеться презентація шафи-бюро Степана Бандери, переданої для музею з Мюнхену та колекції книг про Степана Бандеру.</p>
      <p>Також музейній установі передано бібліотеку ОУН з Лондона та архів Тернопільського окружного проводу ОУН.</p>
      <p>Впродовж дня у музеї діятимуть виставки “Люди свободи”, “Російсько-українська війна: “Нас розсудить залізо і кров”, “Українські військові формування XX- ХХІст.: однострої, відзнаки і зброя”, виставка філателії: “Пам'ятай про великі дні визвольних змагань”.</p>
      <p>Також цього дня відбудеться спецпогашення поштових відправлень: конверти і марки із зображенням емблеми Музею національно-визвольної боротьби Тернопільщини та його філіалів.</p>
      <figure>
        <img src="https://s.0352.ua/section/newsInText/upload/images/news/intext/000/051/458/b11535822d1a9f929c6cdac13c20df37xl_5dd3be170997c.jpg"/>
      </figure>
    </article>
  </body>
</html>