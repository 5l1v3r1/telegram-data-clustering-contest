<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/economia/2019/11/19/il-qatar-pronto-a-investire-ancora-nell-isola-2-954456.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-19T13:15:13+00:00"/>
    <meta property="og:title" content="Il Qatar pronto a investire ancora nell'Isola"/>
    <meta property="og:description" content="Economia - Approfondisci su L'Unione Sarda.it"/>
  </head>
  <body>
    <article>
      <h6 class="kicker">villa devoto</h6>
      <h1>Il Qatar pronto a investire ancora nell'Isola</h1>
      <h2>Incontro oggi a Cagliari per avviare un piano organico</h2>
      <address>
        <time datetime="2019-11-19T13:15:13+00:00">19 Nov 2019, 13:15</time>
      </address>
      <p>Il Qatar sarebbe pronto a investire di nuovo in Sardegna. È quanto emerso nell'incontro avvenuto oggi a Cagliari tra il presidente della Regione, Christian Solinas, e Rashid Fahad Al-Naimi, chief executive officer of Investments Endowment della Qatar Foundation. Al vertice a Villa Devoto hanno partecipato anche idu Maini, executive committee member Qatar Foundation Investments e QFE, e Lucio Rispo, responsabile per gli investimenti diretti di Qatar Foundation Endowment in Italia e amministratore delegato di Sardinia Healthcare and Research Properties.</p>
      <p>L'obiettivo è quello di portare avanti un piano organico di investimenti, che sia a medio e lungo termine, all'interno dei settori strategici di sviluppo dell'Isola.</p>
      <p>"Questa visita - ha commentato il governatore - rappresenta un segnale di estrema attenzione e rinnovato interesse del Qatar per la Sardegna, che vuole consolidare la sua immagine di terra ospitale e affidabile anche per gli interlocutori e investitori esteri".</p>
      <p>Tra il Qatar e l'Isola è già in piedi la partnership per l'avvio dell'ospedale Mater Olbia.</p>
      <p>(Unioneonline/s.s.)</p>
    </article>
  </body>
</html>