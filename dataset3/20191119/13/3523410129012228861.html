<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640713/%D8%A8%D8%A7%D8%B2%D8%AF%D8%A7%D8%B4%D8%AA-%D8%AA%D8%B9%D8%AF%D8%A7%D8%AF%DB%8C-%D8%A7%D8%B2%D8%A2%D8%B4%D9%88%D8%A8%DA%AF%D8%B1%D8%A7%D9%86-%D9%BE%D8%A7%DB%8C%D8%AA%D8%AE%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-19T13:37:00+00:00"/>
    <meta property="og:title" content="بازداشت تعدادی ازآشوبگران پایتخت"/>
    <meta property="og:description" content="رئیس پلیس پایتخت از بازداشت تعدادی از آشوبگران خبر داد و گفت:دستگیری‌ها ادامه دارد."/>
  </head>
  <body>
    <article>
      <h1>
        <a href="https://www.bultannews.com/fa/news/640713/%D8%A8%D8%A7%D8%B2%D8%AF%D8%A7%D8%B4%D8%AA-%D8%AA%D8%B9%D8%AF%D8%A7%D8%AF%DB%8C-%D8%A7%D8%B2%D8%A2%D8%B4%D9%88%D8%A8%DA%AF%D8%B1%D8%A7%D9%86-%D9%BE%D8%A7%DB%8C%D8%AA%D8%AE%D8%AA">بازداشت تعدادی ازآشوبگران پایتخت</a>
      </h1>
      <h2>رئیس پلیس پایتخت از بازداشت تعدادی از آشوبگران خبر داد و گفت:دستگیری‌ها ادامه دارد.</h2>
      <address><time datetime="2019-11-19T13:37:00+00:00">19 Nov 2019, 13:37</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، سردار حسین رحیمی رئیس پلیس پایتخت درباره تعداد افراد دستگیر شده در اتفاقات اخیر تهران گفت:‌ تعدادی به بهانه‌های واهی به خصوص در یکی دو روز اخیر دست به اقدامات اوباشگرانه و وحشیانه زده و ضررها و خسارات زیادی را به اموال مردم و اموال عمومی وارد کردند که قطعا این‌ افراد جزو اشرار و کسانی هستند که قانون برخورد قاطعی با آنان خواهد کرد.</p>
      <p>رئیس پلیس پایتخت با بیان اینکه ناجا به عنوان مسئول امنیت مردم، جامعه و کشور وظیفه دارد که با این افراد برخورد کند، تصریح کرد: نیروی انتظامی با تمام توان از امنیت کشور، مردم و جامعه محافظت خواهد کرد و اجازه هیچگونه ناامنی را به اخلالگران نخواهد داد.</p>
      <p>رحیمی درباره دستگیر شدگان نیز گفت: ما در دو روز گذشته جمع زیادی از این افراد را دستگیر کردیم و تعدادی دیگر را نیز به زودی به سراغشان خواهیم رفت. افرادی که شرارت و تخریب کرده و به اموال عمومی مردم ضربه زده و متواری شده‌اند، به زودی دستگیر خواهند شد.</p>
    </article>
  </body>
</html>