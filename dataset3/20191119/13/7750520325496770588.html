<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/u-mykolayevi-didus-zgvaltuvav-svoyu-5-richnu-onuku.html"/>
    <meta property="og:site_name" content="1NEWS"/>
    <meta property="article:published_time" content="2019-11-19T13:07:07+00:00"/>
    <meta property="og:title" content="У Миколаєві дідусь зґвалтував свою 5-річну онуку"/>
    <meta property="og:description" content="У Миколаєві дідусь зґвалтував свою 5-річну онуку"/>
  </head>
  <body>
    <article>
      <h1>У Миколаєві дідусь зґвалтував свою 5-річну онуку</h1>
      <address>
        <time datetime="2019-11-19T13:07:07+00:00">19 Nov 2019, 13:07</time>
      </address>
      <p>
        <b>У Миколаєві правоохоронці затримали раніше судимого 65-річного чоловіка за підозрою у зґвалтуванні 5-річної онуки, інформує <a href="https://1news.com.ua/">1NEWS</a> з посиланням на відділ комунікації ГУНП у Миколаївській області.</b>
      </p>
      <figure>
        <img src="https://1news.com.ua/wp-content/uploads/2019/11/politsiya-7.jpg"/>
      </figure>
      <p>“Поліція перевіряє повідомлення про зґвалтування дідусем п’ятирічної дівчинки. Із відповідною заявою 18 листопада до поліції звернулась її мати. За попередньою інформацією, жінка залишила п’ятирічну доньку на свого вітчима, діда постраждалої, а коли забирала, виявила на її спідній білизні плями крові”, – сказано у повідомленні.</p>
      <p>Дівчинку оглянули лікарі й підтвердили наявність у неї тілесних ушкоджень в області статевих органів. Дитина вказує, що ушкодження завдав їй дідусь.</p>
      <p>65-річного чоловіка, який раніше вже притягувався до кримінальної відповідальності за тяжкий злочин, слідчі затримали у порядку ст. 208 КПК України.</p>
      <p>Триває розслідування кримінального провадження, розпочатого за ч. 4 ст. 152 Кримінального кодексу України “зґвалтування”. Санкція статті передбачає до 15 років ув’язнення.</p>
    </article>
  </body>
</html>