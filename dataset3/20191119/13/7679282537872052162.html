<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-earthquake-in-delhi-nrc-up-north-india-read-tremors-latest-update-2858153.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-19T13:51:28+00:00"/>
    <meta property="og:title" content="दिल्ली, यूपी समेत उत्तर भारत के कुछ हिस्सों में भूकंप के झटके"/>
    <meta property="og:description" content="दिल्ली, यूपी समेत उत्तर भारत के कुछ हिस्सों में भूकंप के झटके महसूस किए गए हैं। हालांकि अभी किसी प्रकार के नुकसान की खबर नहीं है। सोमवार को गुजरात में भी भूकंप के झटके महसूस किए गए..."/>
  </head>
  <body>
    <article>
      <h1>दिल्ली, यूपी समेत उत्तर भारत के कुछ हिस्सों में भूकंप के झटके</h1>
      <address><time datetime="2019-11-19T13:51:28+00:00">19 Nov 2019, 13:51</time> by <a rel="author">लाइव हिन्दुस्तान टीम,नई दिल्ली</a></address>
      <p>दिल्ली, यूपी समेत उत्तर भारत के कुछ हिस्सों में भूकंप के झटके महसूस किए गए हैं। हालांकि अभी किसी प्रकार के नुकसान की खबर नहीं है। सोमवार को गुजरात में भी भूकंप के झटके महसूस किए गए थे। भूकंप का केंद्र बिंदु भारत-नेपाल बताया जा रहा है। रिक्टर स्केल पर भूकंप की तीव्रता 5 मापी गई है। </p>
      <p>
        <b>Earthquake Live update</b>
      </p>
      <p>- कुछ जगहों पर भूकंप के झटके महसूस होने के बाद लोग अपने दफ्तर और घरों से बाहर निकल आए। यूनाइटेड स्टेट जिओलॉजिकल सर्वे के मुताबिक भूकंप का इपिसेंटर नेपाल के खपताड़ नेशनल पार्क के करीब रहा।</p>
      <p>- बरेली और पीलीभीत में भूकंप के झटके, मचा हड़कंप | शाम 7 बजकर 2 मिनट पर महसूस किए गए झटके । करीब 10 सेकेंड लगे झटके तो घरों से बहार भागे लोग और किसी जानमाल के नुकसान की सूचना नहीं, लोग डरे।</p>
      <p>
        <b>भूकंप आने पर घबराएं नहीं, अपनाएं ये उपाय</b>
      </p>
      <p>भूकंप आने से पहले इसकी जानकारी होने की संभावना नहीं होती है। ऐसे समय यह समझना मुश्किल होता है कि क्या करना उचित होगा। आज सुबह दिल्ली-एनसीआर में भूकंप के झटके महसूस किए गए। भूकंप की खबर लगते ही लोगों के बीच अफरा-तफरी का माहौल हो गया। ऐसे में आप कुछ उपाय अपनाकर खुद और अपने परिजनों को इस आपदा से बचा सकते हैं। ऐसे में मकान, दफ्तर या किसी भी इमारत में अगर आप मौजूद हैं तो वहां से बाहर निकलकर खुले में आ जाएं। इसके बाद खुले मैदान की ओर भागें। भूकंप के दौरान खुले मैदान से ज्यादा सुरक्षित जगह कोई नहीं होती। भूकंप आने की स्थिति में किसी बिल्डिंग के आसपास न खड़े हों। अगर आप ऐसी बिल्डिंग में हैं, जहां लिफ्ट हो तो लिफ्ट का इस्तेमाल बिल्कुल न करें। ऐसी स्थिति में सीढ़ियों का इस्तेमाल करना ही उचित होता है।</p>
      <p>भूकंप के दौरान घर के दरवाजे और खिड़की को खुला रखें। इसके अलावा घर की सभी बिजली स्विच को ऑफ कर दें। अगर बिल्डिंग बहुत ऊंची हो और तुरंत उतर पाना मुमकिन न हो तो बिल्डिंग में मौजूद किसी मेज, ऊंची चौकी या बेड के नीचे छिप जाएं। भूकंप के दौरान लोगों को इस बात का ध्यान रखना चाहिए कि वो पैनिक न करें और किसी भी तरह की अफवाह न फैलाएं, ऐसे में स्थिति और बुरी हो सकती है।</p>
    </article>
  </body>
</html>