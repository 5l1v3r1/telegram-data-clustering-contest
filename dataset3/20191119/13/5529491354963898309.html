<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/economia/antitrust-aperto-procedimento-treccani-3118936/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-19T13:50:05+00:00"/>
    <meta property="og:title" content="Antitrust, aperto procedimento per pratiche scorrette verso clienti Treccani"/>
    <meta property="og:description" content="ROMA – L’Autorità Antitrust ha deliberato di avviare un procedimento istruttorio nei confronti delle società Progetto Archivio Storico S.r.l. (PAS) e Assegnazione Arte S.r.l. per accertare due presunte pratiche commerciali scorrette, poste in essere nell’ambito della promozione e vendita di prodotti e servizi a consumatori già acquirenti di prodotti Treccani, in violazione del Codice del Consumo. Lo si apprende da una nota. In particolare, si ipotizza che soggetti riconducibili a PAS e Assegnazione Arte contattino i clienti indicando loro ingannevolmente di operare in collegamento con la società Treccani e propongano servizi di valorizzazione delle opere Treccani in loro possesso, quando invece lo scopo del contatto è il collocamento di propri prodotti editoriali. Si ipotizza, inoltre, – spiega l’Antitrust – l’indebito condizionamento che tali società avrebbero esercitato nei confronti dei clienti Treccani per indurli all’acquisto delle opere proposte, ad esempio attraverso insistenti contatti telefonici o lunghe…"/>
  </head>
  <body>
    <article>
      <h1>Antitrust, aperto procedimento per pratiche scorrette verso clienti Treccani</h1>
      <address><time datetime="2019-11-19T13:50:05+00:00">19 Nov 2019, 13:50</time> by <a rel="author">Redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/treccani_ansa.jpg"/>
        <figcaption>La sede dell’AntiTrust (foto Ansa)</figcaption>
      </figure>
      <p>ROMA –<a href="https://www.blitzquotidiano.it/economia/antitrust-multa-federazione-sport-equestri-3106133/"> L’Autorità Antitrust</a> ha deliberato di avviare un procedimento istruttorio nei confronti delle società Progetto Archivio Storico S.r.l. (PAS) e Assegnazione Arte S.r.l. per accertare due presunte pratiche commerciali scorrette, poste in essere nell’ambito della promozione e vendita di prodotti e servizi a consumatori già acquirenti di prodotti Treccani, in violazione del Codice del Consumo. Lo si apprende da una nota. In particolare, si ipotizza che soggetti riconducibili a PAS e Assegnazione Arte contattino i clienti indicando loro ingannevolmente di operare in collegamento con la società Treccani e propongano servizi di valorizzazione delle opere Treccani in loro possesso, quando invece lo scopo del contatto è il collocamento di propri prodotti editoriali.</p>
      <p>Si ipotizza, inoltre, – spiega l’Antitrust – l’indebito condizionamento che tali società avrebbero esercitato nei confronti dei clienti Treccani per indurli all’acquisto delle opere proposte, ad esempio attraverso insistenti contatti telefonici o lunghe visite a domicilio. Nella giornata di oggi, i funzionari dell’Autorità hanno svolto ispezioni nelle sedi delle società interessate e di un altro soggetto ritenuto in possesso di elementi utili all’istruttoria, con l’ausilio del Nucleo Speciale Antitrust della Guardia di Finanza.</p>
      <figure>
        <a href="https://www.blitzquotidiano.it/economia/evasione-fiscale-cashback-bancomat-carte-credito-3119157/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/economia/evasione-fiscale-cashback-bancomat-carte-credito-3119157/">
          <img src="https://static.blitzquotidiano.it/wp/wp-content/uploads/2019/11/bancomat-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/economia/evasione-fiscale-cashback-bancomat-carte-credito-3119157/">Evasione fiscale, sistema a punti per cashback fino a 2mila euro per chi paga con bancomat e carte di credito</a>
      </h3>
      <figure>
        <a href="https://www.blitzquotidiano.it/economia/canone-rai-chi-paga-piu-europa-3119060/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/economia/canone-rai-chi-paga-piu-europa-3119060/">
          <img src="https://static.blitzquotidiano.it/wp/wp-content/uploads/2019/11/canone-rai-ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/economia/canone-rai-chi-paga-piu-europa-3119060/">Canone Rai. Chi paga di più in Europa per la tassa della tv pubblica?</a>
      </h3>
    </article>
  </body>
</html>