<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/cocuklarda-c-vitamini-ve-cinko-destegi-onemli-2220511"/>
    <meta property="og:site_name" content="Posta"/>
    <meta property="article:published_time" content="2019-11-19T13:19:03+00:00"/>
    <meta property="og:title" content="Çocuklarda C vitamini ve çinko desteği önemli"/>
    <meta property="og:description" content="Üst solunum yolu enfeksiyonları çocuklarda en sık görülen enfeksiyondur. Kreş ve okul gibi kalabalık ortamlarda bulaşma daha sıktır. Uzmanlar çocuklarda ateş, öksürük halsizlik ve burun akıntısı şeklinde kendini gösteren soğuk algınlığında ebeveynlerin antibiyotik kullanımına dikkat etmeleri konusunda uyarıyor."/>
  </head>
  <body>
    <article>
      <h1>Çocuklarda C vitamini ve çinko desteği önemli</h1>
      <address>
        <time datetime="2019-11-19T13:19:03+00:00">19 Nov 2019, 13:19</time>
      </address>
      <h3>Üst solunum yolu enfeksiyonları çocuklarda en sık görülen enfeksiyondur. Kreş ve okul gibi kalabalık ortamlarda bulaşma daha sıktır. Uzmanlar çocuklarda ateş, öksürük halsizlik ve burun akıntısı şeklinde kendini gösteren soğuk algınlığında ebeveynlerin antibiyotik kullanımına dikkat etmeleri konusunda uyarıyor.</h3>
      <p>Çocuk Sağlığı ve Hastalıkları Uzmanı Prof. Dr. Metin Demirkaya, çocuklarda soğuk algınlığı vakalarında gereksiz antibiyotik kullanımı, normal florayı oluşturan yararlı bakterilerin etkilenmesine, maddi kayıplara ve en önemlisi de bakteriyel direnç gelişimine sebep olduğunu söyledi.</p>
      <h3>Çocuklarda ateş dikkatle takip edilmeli</h3>
      <p>Üst solunum yolu enfeksiyonları çocuklarda en sık görülen enfeksiyon olduğunu ifade eden Prof. Dr. Metin Demirkaya, "Bulaşıcıdır ve sonbahar ve kış dönemlerinde salgınlar yapabilir. Kreş ve okul gibi kalabalık ortamlarda bulaşma daha sıktır. Bu sebeple hasta çocukların evde kalması salgınları azaltır. Çocukların bir kısmı hastalığı ayakta atlatırken, bir kısmı evde istirahatten hastaneye yatırılmaya kadar varan şiddetli yakınmalar gösterebilir. Bu durum ailelerde zaman ve iş gücü kaybına da sebep olmaktadır. Ateş yüksekliği, burun akıntısı, boğaz ağrısı, baş ağrısı, yaygın vücut ağrısı, halsizlik, öksürük ve solunum problemleri, beslenmede azalma gibi bir çok şikayet görülebilir. Bu şikayetler ortalama 5-7 gün sürer. Bazı çocuklarda şikayetler 3 haftaya kadar devam edebilir. Ateşin 39-40 dereceye varan yükseklikleri ve ikinci günden sonra da devam etmesi, aileleri endişeye sevk edebilir. Bir yaşından küçük çocukların, yakınmaları şiddetli olanların, daha önce hastaneye yatma öyküsü olanların çocuk hekimine başvurarak muayene olmaları uygun olur" dedi.</p>
      <h3>C vitamini ve çinko desteği önemli  </h3>
      <p>Üst solunum yolu enfeksiyonlarının çoğunluğu viral enfeksiyonlar olduğunu belirten Demirkaya, "Bakteriyel etkenler daha az sıklıktadır. Bu sebeple çoğunlukla antibiyotik kullanımını gerektirmeden semptomatik ve destek tedavilerle iyileşirler. Gereksiz antibiyotik kullanımı, normal florayı oluşturan yararlı bakterilerin etkilenmesine, maddi kayıplara ve en önemlisi de bakteriyel direnç gelişimine neden olur. Ayrıca döküntü, ishal, böbrek ve karaciğer yetmezliği gibi birçok ilaç yan etkileri görülebilir. Semptomatik tedavide ateş düşürücü ve ağrı kesiciler, burun açıcı ilaçlar, öksürüğü azaltacak ilaçlar kullanılabilir. Ayrıca bol sıvı tüketimi, C vitamini içeren meyve-sebze tüketimi, çinko desteği tedavide faydalı uygulamalardır" diye konuştu</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/hadisenin-hayal-mahsulu-sevgilisi-2220961">
          <img src="https://i.pstimaj.com/img/100/180x95/5dd670f566a97c277104eb23"/>
        </a>
      </figure>
      <p>
        <a href="https://www.posta.com.tr/hadisenin-hayal-mahsulu-sevgilisi-2220961">1 Hadise'nin hayal mahsulü sevgilisi</a>
      </p>
      <figure>
        <a href="https://www.posta.com.tr/cinsel-istismarla-suclaniyor-prens-andrew-kamusal-gorevlerini-birakti-2220959">
          <img src="https://i.pstimaj.com/img/100/180x95/5dd66f7a66a97c288a2d8300"/>
        </a>
      </figure>
      <p>
        <a href="https://www.posta.com.tr/cinsel-istismarla-suclaniyor-prens-andrew-kamusal-gorevlerini-birakti-2220959">2 Cinsel istismarla suçlanıyor: Prens Andrew kamusal gör...</a>
      </p>
      <figure>
        <a href="https://www.posta.com.tr/esra-eroldan-duygulandiran-paylasim-iyi-mi-hayatta-mi-2220953">
          <img src="https://i.pstimaj.com/img/100/180x95/5dd669f966a97c277104eb1b"/>
        </a>
      </figure>
      <p>
        <a href="https://www.posta.com.tr/esra-eroldan-duygulandiran-paylasim-iyi-mi-hayatta-mi-2220953">3 Esra Erol'dan duygulandıran paylaşım: İyi mi, hayatta ...</a>
      </p>
      <figure>
        <a href="https://www.posta.com.tr/iktiyozis-hastaligina-sahip-olan-model-jeyza-gary-2220951">
          <img src="https://i.pstimaj.com/img/100/180x95/5dd6678d66a97c288bb9b7d9"/>
        </a>
      </figure>
      <p>
        <a href="https://www.posta.com.tr/iktiyozis-hastaligina-sahip-olan-model-jeyza-gary-2220951">4 İktiyozis hastalığına sahip olan model: Jeyza Gary</a>
      </p>
      <figure>
        <a href="https://www.posta.com.tr/can-aslantug-19-oldu-2220928">
          <img src="https://i.pstimaj.com/img/100/180x95/5dd658e266a97c288bb9b7c5"/>
        </a>
      </figure>
      <p>
        <a href="https://www.posta.com.tr/can-aslantug-19-oldu-2220928">5 Can Aslantuğ 19 oldu</a>
      </p>
      <figure>
        <a href="https://www.posta.com.tr/tuan-tunali-rus-sevgilisiyle-evleniyor-2220907">
          <img src="https://i.pstimaj.com/img/100/180x95/5dd650d666a97c1e6fdbc48c"/>
        </a>
      </figure>
      <p>
        <a href="https://www.posta.com.tr/tuan-tunali-rus-sevgilisiyle-evleniyor-2220907">6 Tuan Tunalı Rus sevgilisiyle evleniyor</a>
      </p>
      <figure>
        <a href="https://www.posta.com.tr/manipulasyon-teknikleri-nelerdir-en-etkili-manipulasyon-teknikleri-2220906">
          <img src="https://i.pstimaj.com/img/100/180x95/5dd6509eae298b8c93de2728"/>
        </a>
      </figure>
      <p>
        <a href="https://www.posta.com.tr/manipulasyon-teknikleri-nelerdir-en-etkili-manipulasyon-teknikleri-2220906">7 Manipülasyon teknikleri nelerdir? En etkili manipülasy...</a>
      </p>
      <figure>
        <a href="https://www.posta.com.tr/koah-nedir-koah-belirtileri-nelerdir-2220905">
          <img src="https://i.pstimaj.com/img/100/180x95/5dd64e5966a97c1e706ee698"/>
        </a>
      </figure>
      <p>
        <a href="https://www.posta.com.tr/koah-nedir-koah-belirtileri-nelerdir-2220905">8 KOAH nedir? KOAH belirtileri nelerdir?</a>
      </p>
      <figure>
        <a href="https://www.posta.com.tr/defne-samyeliden-kizi-derene-dogum-gunu-mesaji-en-yakin-arkadasim-2220900">
          <img src="https://i.pstimaj.com/img/100/180x95/5dd64e17ae298b8d4dbc5474"/>
        </a>
      </figure>
      <p>
        <a href="https://www.posta.com.tr/defne-samyeliden-kizi-derene-dogum-gunu-mesaji-en-yakin-arkadasim-2220900">9 Defne Samyeli'den kızı Deren'e doğum günü mesajı: En y...</a>
      </p>
      <figure>
        <a href="https://www.posta.com.tr/tuba-buyukustun-ve-kizlarindan-dunya-cocuk-haklari-gunu-paylasimi-2220895">
          <img src="https://i.pstimaj.com/img/100/180x95/5dd64be066a97c1f5851d5dc"/>
        </a>
      </figure>
      <p>
        <a href="https://www.posta.com.tr/tuba-buyukustun-ve-kizlarindan-dunya-cocuk-haklari-gunu-paylasimi-2220895">10 Tuba Büyüküstün ve kızlarından Dünya Çocuk Hakları Gün...</a>
      </p>
      <figure>
        <img src="https://i.pstimaj.com/img/78/90x50/5dc7bbc166a97cbb795e576a"/>
      </figure>
      <p>SIRADAKİ HABER Ekranlar çocukların beyinini yavaşlatıyor</p>
    </article>
  </body>
</html>