<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/foto-notizie/maltempo-alessandria-scuole-chiuse-allagamenti-3118922/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-19T13:29:59+00:00"/>
    <meta property="og:title" content="Maltempo Alessandria: scuole chiuse per allagamenti. Esondato il Rio Calvenza FOTO"/>
    <meta property="og:description" content="ALESSANDRIA – Pioggia e neve continuano a cadere in provincia di Alessandria soprattutto nelle zone appenniniche, al confine con la Liguria, e fino a bassa quota sulle valli Erro e Bormida. La protezione civile segnala allagamenti anche nell’Alto Monferrato. Le scuole sono chiuse in 36 Comuni. In provincia gli accumuli di pioggia superano localmente i 90 millimetri e stanno ingrossando i principali corsi d’acqua.Fiumicino, tonnellate di rifiuti sul litorale a causa delle mareggiate FOTOLuca Parmitano, la FOTO ricordo della passeggiata spaziale Sorvegliati speciali Orba, Bormida, Lemme e Curone che si avvicinano minacciosi al livello di guardia. A Spinetta Marengo, una frazione di Alessandria, è esondato invece il Rio Calvenza. La località era stata recentemente alluvionata dal maltempo che aveva colpito la zona alcuni giorni fa.  Ad Alessandria le lezioni sono state sospese nella scuola media del sobborgo di Spinetta Marengo. A Bosco Marengo i vigili del fuoco sono intervenuti per un’automobile bloccata in un…"/>
  </head>
  <body>
    <article>
      <h1>Maltempo Alessandria: scuole chiuse per allagamenti. Esondato il Rio Calvenza FOTO</h1>
      <address><time datetime="2019-11-19T13:29:59+00:00">19 Nov 2019, 13:29</time> by <a rel="author">redazione Blitz</a></address>
      <figure>
        <img src="https://static.blitzquotidiano.it/wp/wp-content/uploads/2019/11/scuola_spinetta_marengo-1.jpg"/>
        <figcaption>Scuola chiusa per allagamenti a Spinetta Marengo (Ansa)</figcaption>
      </figure>
      <p>ALESSANDRIA – Pioggia e neve continuano a cadere in provincia di Alessandria soprattutto nelle zone appenniniche, al confine con la Liguria, e fino a bassa quota sulle valli Erro e Bormida. La protezione civile segnala allagamenti anche nell’Alto Monferrato. Le <b>scuole sono chiuse in 36 Comuni.</b></p>
      <p>In provincia gli accumuli di pioggia superano localmente i 90 millimetri e stanno ingrossando i principali corsi d’acqua.</p>
      <figure>
        <a href="https://www.blitzquotidiano.it/foto-notizie/fiumicino-rifiuti-litorale-mareggiate-3118834/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/foto-notizie/fiumicino-rifiuti-litorale-mareggiate-3118834/">
          <img src="https://static.blitzquotidiano.it/wp/wp-content/uploads/2019/11/fiumicino-foto-ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/foto-notizie/fiumicino-rifiuti-litorale-mareggiate-3118834/">Fiumicino, tonnellate di rifiuti sul litorale a causa delle mareggiate FOTO</a>
      </h3>
      <figure>
        <a href="https://www.blitzquotidiano.it/foto-notizie/luca-parmitano-passeggiata-spaziale-3118360/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/foto-notizie/luca-parmitano-passeggiata-spaziale-3118360/">
          <img src="https://static.blitzquotidiano.it/wp/wp-content/uploads/2019/11/luca_astroluca-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/foto-notizie/luca-parmitano-passeggiata-spaziale-3118360/">Luca Parmitano, la FOTO ricordo della passeggiata spaziale</a>
      </h3>
      <p>Sorvegliati speciali Orba, Bormida, Lemme e Curone che si avvicinano minacciosi al livello di guardia. A Spinetta Marengo, una frazione di Alessandria, è esondato invece il Rio Calvenza. La località era stata recentemente alluvionata dal maltempo che aveva colpito la zona alcuni giorni fa. </p>
      <p>Ad Alessandria le lezioni sono state sospese nella scuola media del sobborgo di Spinetta Marengo. A Bosco Marengo i vigili del fuoco sono intervenuti per un’automobile bloccata in un sottopasso: al loro arrivo, nella vettura non c’era nessuno. </p>
      <figure>
        <img src="https://static.blitzquotidiano.it/wp/wp-content/uploads/2019/11/litta_parodi_alessandria-1.jpg"/>
        <figcaption>Allagamenti a Litta Parodi, una frazione di Alessandria (Ansa)</figcaption>
      </figure>
      <h3>Liguria, nuova allerta meteo </h3>
      <p>E il maltempo colpisce pesantemente anche la vicina Liguria: l’allerta è arancione per pioggia (media gravità) al centro e in parte del ponente, gialla (più bassa) nel resto del ponente e nel levante. Per la neve, allerta arancione nell’entroterra savonese. Le allerta sono scattate dalle 18 di lunedì 18 novembre e cesseranno nel pomeriggio di oggi con orari variabili a secondo delle aree.</p>
      <p>A causa dell’allerta meteo che prevede vento di burrasca forte per oggi, il Comune di Genova ha deciso di vietare il transito ai motocicli, mezzi telonati e furgonati sulla sopraelevata “Aldo Moro”. Chiusi anche giardini e parchi storici comunali e tutti i cimiteri.</p>
      <p>Fonte: Ansa, 3bMeteo</p>
      <p> </p>
    </article>
  </body>
</html>