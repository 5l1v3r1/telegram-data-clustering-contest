<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnews.cz/metroji-ios-android-aplikace-metro-praha"/>
    <meta property="og:site_name" content="Cnews.cz"/>
    <meta property="article:published_time" content="2019-11-19T13:56:42+00:00"/>
    <meta property="og:title" content="Stihnete metro? Česká aplikace Metroji vám to řekne"/>
    <meta property="og:description" content="Je třeba na turniketech přidat do kroku, nebo stačí postávat? Metroji vám jednoduše prozradí, jestli budete stíhat odjezdy pražského metra."/>
  </head>
  <body>
    <article>
      <h1>Stihnete metro? Česká aplikace Metroji vám to řekne</h1>
      <address><time datetime="2019-11-19T13:56:42+00:00">19 Nov 2019, 13:56</time> by <a rel="author" href="https://www.cnews.cz/lide/vaclavik/" target="_blank">Lukáš Václavík</a></address>
      <slideshow>
        <figure>
          <a href="https://www.cnews.cz/metroji-ios-android-aplikace-metro-praha/galerie-179296-1">
            <img src="https://www.cnews.cz/wp-content/uploads/2019/11/metroji-android-1.png"/>
          </a>
        </figure>
        <figure>
          <a href="https://www.cnews.cz/metroji-ios-android-aplikace-metro-praha/galerie-179296-2">
            <img src="https://www.cnews.cz/wp-content/uploads/2019/11/metroji-android-2.png"/>
          </a>
        </figure>
        <figure>
          <a href="https://www.cnews.cz/metroji-ios-android-aplikace-metro-praha/galerie-179296-3">
            <img src="https://www.cnews.cz/wp-content/uploads/2019/11/metroji-android-3.png"/>
          </a>
        </figure>
        <figure>
          <a href="https://www.cnews.cz/metroji-ios-android-aplikace-metro-praha/galerie-179296-4">
            <img src="https://www.cnews.cz/wp-content/uploads/2019/11/metroji-android-4.png"/>
          </a>
        </figure>
      </slideshow>
      <p>
        <a href="https://www.cnews.cz/metroji-ios-android-aplikace-metro-praha/galerie-179296-1">VŠECHNY FOTOGRAFIE</a>
      </p>
      <p>Existuje asi tucet aplikací, které vám poradí s jízdními řády. Metroji je oproti nim o dost jednodušší a přímočařejší. Funguje jen v Praze, jen v metru a místo časů odjezdu dané linky vám prozradí, jestli k metru stihnete dojít, doběhnout nebo jestli byste rovnou měli počkat na další spoj.</p>
      <p>Aplikaci vytvořil Ondřej Korol a letos na jaře ji vydal v <a href="https://apps.apple.com/cz/app/metroji-st-c3-adh-c3-a1m-metro/id1445300853">App Storu</a> pro iPhony a Apple Watch. Od neděle je oficiálně dostupná i v <a href="https://play.google.com/store/apps/details?id=cz.meoware.metroji">Play Storu</a> pro Android.</p>
      <p>Metroji napovídá čas od turniketů. Najednou zobrazí tři nejbližší spoje a u nich jsou kromě odpočtů času i čtyři ikonky, které pomocí grafiky naznačí, jestli je třeba na eskalátorech přidat krok, nebo stačí stát.</p>
      <p><b>TIP:</b> <a href="https://www.cnews.cz/praha-metro-linka-d-bez-strojvedouciho-autopilot">Metro bez strojvedoucího. Praha bude moci nasadit autopiloty</a></p>
      <p>Časy odjezdů jsou bohužel fixní, dané jízdními řády DPP. K jejich aktualizaci ale dochází jednou týdně (díky tomu aplikace běží i offline). Ideální by bylo využívat informací o skutečných odjezdech v reálném čase, dopravní podnik taková data ale zatím nezveřejňuje. V budoucnu by se to mohlo změnit. Podnik chce jednak do vestibulů instalovat informační tabule a jednak <a href="https://pid.cz/podzimni-zimni-zmeny-prazske-integrovane-doprave/">od ledna 2020</a> zpřístupní skutečné příjezdy/odjezdy autobusů do veřejné databáze MPVnet. V budoucnu by tak mohl systém rozšířit i o další typy vozidel.</p>
      <p><b>TIP:</b> <a href="https://www.cnews.cz/pid-litacka-plan-2020">PID Lítačka dostane nové funkce. Propojí MHD, auta i sdílenou dopravu</a></p>
      <p>via <a href="https://twitter.com/peroutka/status/1196019591757078528">Ondřej Peroutka</a></p>
      <slideshow>
        <figure>
          <a href="https://www.cnews.cz/metroji-ios-android-aplikace-metro-praha/galerie-179296-1">
            <img src="https://www.cnews.cz/wp-content/uploads/2019/11/metroji-android-1.png"/>
          </a>
        </figure>
        <figure>
          <a href="https://www.cnews.cz/metroji-ios-android-aplikace-metro-praha/galerie-179296-2">
            <img src="https://www.cnews.cz/wp-content/uploads/2019/11/metroji-android-2.png"/>
          </a>
        </figure>
        <figure>
          <a href="https://www.cnews.cz/metroji-ios-android-aplikace-metro-praha/galerie-179296-3">
            <img src="https://www.cnews.cz/wp-content/uploads/2019/11/metroji-android-3.png"/>
          </a>
        </figure>
        <figure>
          <a href="https://www.cnews.cz/metroji-ios-android-aplikace-metro-praha/galerie-179296-4">
            <img src="https://www.cnews.cz/wp-content/uploads/2019/11/metroji-android-4.png"/>
          </a>
        </figure>
      </slideshow>
      <p>
        <a href="https://www.cnews.cz/metroji-ios-android-aplikace-metro-praha/galerie-179296-1">VŠECHNY FOTOGRAFIE</a>
      </p>
      <related>
        <h4>SOUVISEJÍCÍ ČLÁNKY</h4>
        <a href="https://www.cnews.cz/usa-huawei-prodlouzeni-vyjimky-90-dni-listopad-2019"/>
        <a href="https://www.cnews.cz/google-android-linux-mainline-moduly"/>
        <a href="https://www.cnews.cz/samsung-outsourcing-cina-mobily-galaxy-a"/>
        <a href="https://www.cnews.cz/xiaomi-mi-note-10-mi-cc9-pro-parametry-cena"/>
        <a href="https://www.cnews.cz/google-rcs-bez-operatoru-android"/>
      </related>
    </article>
  </body>
</html>