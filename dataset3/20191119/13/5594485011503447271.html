<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/regioni/khapeshchiya-dilr-be-spipan-na-tyasno-i-bit-zhestoko-ot-ubiets-v-zatvora-v-plovdiv_news710130.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-19T13:37:00+00:00"/>
    <meta property="og:title" content="„Хапещия дилър&quot; бе спипан на тясно и бит жестоко от убиец в затвора в Пловдив"/>
    <meta property="og:description" content="Кристиян Бъчваров е осъден за разпространение високорискови наркотични вещества, както и за съпротива при арест и причиняване на леки телесни повреди на полицаи"/>
  </head>
  <body>
    <article>
      <h1>„Хапещия дилър" бе спипан на тясно и бит жестоко от убиец в затвора в Пловдив</h1>
      <h2>Кристиян Бъчваров е осъден за разпространение високорискови наркотични вещества, както и за съпротива при арест и причиняване на леки телесни повреди на полицаи</h2>
      <address>
        <time datetime="2019-11-19T13:37:00+00:00">19 Nov 2019, 13:37</time>
      </address>
      <p>https://blitz.bg/obshtestvo/regioni/khapeshchiya-dilr-be-spipan-na-tyasno-i-bit-zhestoko-ot-ubiets-v-zatvora-v-plovdiv_news710130.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574143410-dddd.jpg"/>
        <figcaption>Снимка: Трафик нюз бг</figcaption>
      </figure>
      <p><b>Кристиян Бъчваров, известен като „хапещия дилър от Тракия”, е бил нападнат и бит в пловдивския затвор, <a href="https://trafficnews.bg/krimi/ubiets-razbi-glavata-hapeshtiia-dilar-plovdivskiia-zatvor-160839/">съобщава TrafficNews. </a></b><br/><br/>В момента младият мъж изтърпява ефективно наказание в града под тепетата.</p>
      <p>Припомняме, че Бъчваров е осъден за разпространение високорискови наркотични вещества – амфетамини и марихуана, на обща стойност 361,2 лева; за съпротива при арест и причиняване на леки телесни повреди спрямо трима служители на Пето районно управление.<br/><br/>Окръжните магистрати го наказаха с 5 години и 6 месеца затвор, като към тази присъда са добавили и предишното му наказание от 3 години.<br/><br/>Така Бъчваров ще лежи 8 години и половина зад решетките.<br/><br/>25-годишният Бъчваров бе арестуван през юли 2018 месец в Тракия, по време на сделка с амфетамин.<br/><br/>При опит да бъде задържан, момчето оказало съпротива, започнало да блъска и рита униформените, дори ухапал единия.</p>
      <p>В момента той се намира в пловдивския затвор. В неделя по информация от затвора е бил нападнат и пребит от друг лишен от свобода – Орхан.<br/><br/>Последният е бил преместен в Пловдив преди два месеца. Той е осъден за убийство, станало в старозагорска област. Лежал е в затвора в града на липите, но след нападение срещу надзирателите е бил преместен.</p>
      <p>Орхан е работел в пералното от понеделник до петък.</p>
      <p>В неделя Бъчваров е отивал към стационара, за да му бъде дадено лекарство от дежурния санитар.<br/><br/>По стълбите обаче, без причина е бил ударен в главата от Орхан и изблъскан на пода.<br/><br/>Кристиян е изпаднал в безсъзнание, повикана е била линейка, с която пострадалия бил откаран в Хирургиите.<br/><br/>Според очевидци, главата на Кристиян била цялата в кръв и се наложило да го шият.</p>
      <p>Интересното в случая е, че в почивният ден, Орхан е бил в пералното. От тук следват и въпросите: Защо е бил там и кой го е пуснал?<br/><br/>В извънработно време лишението от свобода, особено тези с тежки наказания, не се допускат до тези помещения. Още повече без знанието на служителите на затвора.</p>
      <p>Започната е незабавна проверка по случая.<br/><br/>Според наши източници, Орхан е нямал повод за нападението, а запознато твърдят, че същият имал ментални проблеми.</p>
    </article>
  </body>
</html>