<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151085/"/>
    <meta property="og:site_name" content="AgroNews"/>
    <meta property="article:published_time" content="2019-11-19T13:22:00+00:00"/>
    <meta property="og:title" content="СБУ займеться перевіркою підозрілих операцій з землею"/>
    <meta property="og:description" content="Служба безпеки України (СБУ) та розвідка перевірятимуть підозрілі угоди про купівлю землі сільськогосподарського призначення. Про це заявив міністр розвитку економіки, торгівлі й сільського господарства Тимофій Милованов, пише &quot;Радіо Свобода&quot;. Таку заяву він зробив у відповідь на припущення, що..."/>
  </head>
  <body>
    <article>
      <h1>СБУ займеться перевіркою підозрілих операцій з землею</h1>
      <address><time datetime="2019-11-19T13:22:00+00:00">19 Nov 2019, 13:22</time> by <a rel="author">agronews.uaode/author</a></address>
      <p>
        <b>Служба безпеки України (СБУ) та розвідка перевірятимуть підозрілі угоди про купівлю землі сільськогосподарського призначення. Про це заявив міністр розвитку економіки, торгівлі й сільського господарства Тимофій Милованов, пише <a href="https://www.radiosvoboda.org/a/news-rynok-zemli/30278580.html">“Радіо Свобода”.</a></b>
      </p>
      <p>Таку заяву він зробив у відповідь на припущення, що жителі непідконтрольних українській владі територій з українськими паспортами зможуть купувати землю “в інтересах Росії, за гроші Росії”.</p>
      <p>“Для цього є СБУ. Для цього є Служба зовнішньої розвідки. Ця інформація є. Вона під грифом, і, дійсно, ми ці угоди будемо скасовувати”, – сказав Милованов.</p>
      <p>Міністр наголосив, що до 2017 року російська компанія через посередників контролювала 200 тисяч гектарів.</p>
      <p>«Тому статус-кво насправді дозволяє бути непрозорому власнику. Нібито в оренді, а контролюється російською компанією. І все це сьогодні можливо», – заявив Милованов.</p>
      <p>Він додав, що Рада національної безпеки та оборони України може заблокувати будь-яку угоду.</p>
      <p>«Будується механізм аналітичний, коли Служба розвідки чи внутрішня служба надають інформацію про те, що є небезпечним для України. Має РНБО чи інші установи просто заборонити угоду», – зазначив міністр.</p>
    </article>
  </body>
</html>