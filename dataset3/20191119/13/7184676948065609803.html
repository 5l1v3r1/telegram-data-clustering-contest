<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/19/nazad-do-lyhyh-90-h-nazvano-prychynu-rizkogo-zrostannya-zlochynnosti-v-ukrayini/"/>
    <meta property="og:site_name" content="Народна Правда"/>
    <meta property="article:published_time" content="2019-11-19T13:56:28+00:00"/>
    <meta property="og:title" content="Назад до лихих 90-х: названо причину різкого зростання злочинності в Україні"/>
    <meta property="og:description" content="В Україні спостерігається зростання рівня злочинності. Про причини цього розповів один із засновників Управління боротьби з організованою злочинністю (УБОЗ) Валерій Кур."/>
  </head>
  <body>
    <article>
      <h1>Назад до лихих 90-х: названо причину різкого зростання злочинності в Україні</h1>
      <h2>Зростання рівня злочинності в Україні не катастрофічне, проте протидія держави знизилася</h2>
      <address>
        <time datetime="2019-11-19T13:56:28+00:00">19 Nov 2019, 13:56</time>
      </address>
      <p>В Україні спостерігається зростання рівня <a href="https://narodna-pravda.ua/2019/11/08/pid-kyyevom-superzlodij-za-5-godyn-pograbuvav-majzhe-sotnyu-budynkiv/">злочинності</a> – про причини цього розповів один із засновників Управління боротьби з організованою злочинністю (УБОЗ) Валерій Кур.</p>
      <p>Про це повідомляє НАРОДНА ПРАВДА із посиланням на <a href="https://apostrophe.ua/ua/news/society/2019-11-19/nazad-v-lihie-90-e-odin-iz-sozdateley-ubop-obyyasnil-rezkiy-rost-prestupnosti-v-ukraine/180515">Апостроф.</a></p>
      <p>Loading...</p>
      <p>Кур наголосив, що зростання рівня злочинності в Україні не катастрофічне, проте протидія держави знизилася і зловмисники, особливо низові, яких важко контролювати, це відчувають.</p>
      <p>“Грабежі, розбої, крадіжки, особливо некваліфіковані – дуже складно контролювати. Немає протидії зі сторони держави. У населення – десятки мільйонів одиниць зброї та вибухових речовин на руках. Головною протиборчою ланкою має бути МВС. А виходить, що недореформованость, корупція, бюрократія й інші чинники і призводять до того, що політично заангажоване Міністерство стало інструментом у руках політичної та економічної структури, і там не до боротьби зі злочинністю”, – пояснив він.</p>
      <p>Один з засновників УБОЗ додав, що зараз у МВС не вистачає професіоналів, які можуть працювати над розкриттям злочинів.</p>
      <p>Кур також вважає, що головною причиною зменшення здатності держави реагувати на злочинність є заполітизованість призначень в силових відомствах.</p>
      <p>“Зараз тих, хто бореться зі злочинністю реально – одиниці. А воєнізована, силова частина МВС роздута до небувалих розмірів. Усім же відомо, що зі злочинністю борються не автоматами і бронетранспортерами, і не озброєними до “зубів” спортивними і сильними молодими людьми, а професіоналами – слідчими, операми, експертами, які, частенько, за десятки років хорошої роботи і пістолет жодного разу не застосовували, і битися не вміють, та й здоров’ям від такої роботи “не блищать”. І сьогодні ця маленька купка профі, не встигає, як у нас кажуть, навіть “кинути у справу папірець” про те, зробив, а зробити щось у справі – і поготів”, – стверджує Кур.</p>
      <p>Нагадаємо, <a href="https://narodna-pravda.ua/2019/08/08/pid-kiyevom-zuhvalij-grabizhnik-napav-i-pograbuvav-zhinku-u-vlasnomu-budinku/">під Києвом чоловік пограбував жінку в її власній квартирі,</a> побивши її та погрожуючи ножем.</p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>