<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/esteri/2019/11/19/news/palestina_fotografo_colpito_occhio_solidarieta_internazionale-241419864/"/>
    <meta property="og:site_name" content="Repubblica.it"/>
    <meta property="article:published_time" content="2019-11-19T13:56:00+00:00"/>
    <meta property="og:title" content="&quot;La verità non si acceca&quot;, campagna social in solidarietà con il reporter palestinese ferito"/>
    <meta property="og:description" content="Nei giorni scorsi Muath Amarneh, 35 anni, è stato centrato da un proiettile di gomma israeliano vicino a Hebron: ora la sua storia è diventata un"/>
  </head>
  <body>
    <article>
      <h1>"La verità non si acceca", campagna social in solidarietà con il reporter palestinese ferito</h1>
      <h2>Nei giorni scorsi Muath Amarneh, 35 anni, è stato centrato da un proiettile di gomma israeliano vicino a Hebron: ora la sua storia è diventata un simbolo</h2>
      <address>
        <time datetime="2019-11-19T13:56:00+00:00">19 Nov 2019, 13:56</time>
      </address>
      <p><b>ROMA - </b>È stato colpito all'occhio dal proiettile di gomma sparato da un soldato israeliano, mentre svolgeva scattava foto per documentare una manifestazione in Cisgiordania. <b>Muath Amarneh</b>, fotoreporter palestinese di 35 anni, freelance, è stato centrato dalle munizioni che dovevano servire a disperdere i manifestanti palestinesi nel villaggio di Surif, vicino a Hebron. Una protesta nata contro le confische di terre dei villaggi da parte di Israele.<br/><br/>Amarneh ha perso l'occhio. Da venerdì è in cura presso il Hadassah Medical Center di Israele a Gerusalemme, ma il video che lo mostra mentre viene portato via con il sangue che esce dalla ferita, è diventato virale scatenando la solidarietà dei giornalisti di tutto il mondo arabo.</p>
      <figure>
        <iframe data-src="https://twitter.com/cjwerleman/status/1195859099109355521?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Con gli hashtag <i>#MuathEye</i>, <i>#EyeofTruth</i> e <i>#MuathAmarneh, </i>decine di giornalisti hanno postato foto con bende o mani sull'occhio, con un messaggio chiaro: la ferita di Amarneh è il simbolo di un lavoro per cui si rischia di morire affinché gli altri possano vedere.</p>
      <figure>
        <iframe data-src="https://twitter.com/DaysofPalestine/status/1196066614250287104?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>L'esercito israeliano ha spiegato che il colpo che ha ferito il freelance non è stato intenzionale: l'uomo non è stato preso di mira ma colpito per errore. In un'intervista rilasciata all'agenzia di stampa <i>Afp</i>, Muath Amarneh ha raccontato che al momento del ferimento indossava un giubotto antiproiettile che lo contraddistingueva come "stampa" e aveva un casco. "Improvvisamente ho sentito qualcosa colpire il mio occhio, ho pensato che fosse un proiettile di gomma o una pietra. Quando ho messo la mano sull'occhio non ho trovato nulla, era completamente sparito e non riuscivo a vedere".</p>
      <figure>
        <iframe data-src="https://twitter.com/JFXM/status/1196134554563678208?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/DrHananAshrawi/status/1196042530044993536?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/santafeez/status/1196144549657284609?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/YousefAlhelou/status/1196174943744122880?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>L'incidente è stato condannato dall'International Federation of Journalists (IFJ), un gruppo di difesa globale che mira a salvaguardare la libertà dei media. Ha invitato le Nazioni Unite ad adottare una convenzione che garantisca la protezione di tutti i reporter. "Ancora una volta, l'IFJ deplora gli attacchi contro i giornalisti palestinesi da parte dell'esercito israeliano", ha dichiarato <b>Anthony Bellanger</b>, capo dell'organizzazione.</p>
      <figure>
        <iframe data-src="https://twitter.com/DaysofPalestine/status/1196048940422094849?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>