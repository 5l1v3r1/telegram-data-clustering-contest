<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/sony_potvrdio_kertridze_za_playstation_5-82127"/>
    <meta property="og:site_name" content="Benchmark"/>
    <meta property="article:published_time" content="2019-11-19T13:56:00+00:00"/>
    <meta property="og:title" content="Sony potvrdio kertridže za Playstation 5"/>
    <meta property="og:description" content="Sony je i zvanično potvrdio glasine, pa izlaskom Playstation 5 možemo očekivati i nove memorijske kertridže."/>
  </head>
  <body>
    <article>
      <h1>Sony potvrdio kertridže za Playstation 5</h1>
      <address>
        <time datetime="2019-11-19T13:56:00+00:00">19 Nov 2019, 13:56</time>
      </address>
      <figure>
        <img src="https://www.benchmark.rs/assets/img/news/main/3f6840a8589ebb0fde687e4d0b733997.jpg"/>
      </figure>
      <p>Dve nedelje nakon što su otkriveni patenti koje je <a href="https://www.benchmark.rs/tag/sony-50"><b>Sony</b></a> podneo za memorijske kertidže, pojavile su se i dodatne informacije nakon što je patent ažuriran sa novim detaljima. Na novim nacrtima jasno se vide 12 pinova putem kojih se kertridž povezuje sa konzolom, kao i osam pinova čipa koji verovatno služi kao kontroler. <br/><br/>Iako je pomenuti patent podnet u Brazilskom patentnom zavodu, naknadno je otkriveno da je originalno podnet i u Japanu 28. decembra 2018, a odobren 5. avgusta 2019.</p>
      <figure>
        <img src="https://www.benchmark.rs/assets/img/news/ps5patent123.jpg"/>
      </figure>
      <p>Ono što je zanimljivije od slike je opis koji je Sony podneo uz patent, a koji potvrđuje da je kertridž zapravo memorijski medij namenjen konzoli <a href="https://www.benchmark.rs/tag/playstation_5-18542"><b>Playstation 5</b></a> i čuvanju podataka vezanih za igre, poput likova, slika, animacija, zvukova i programa.</p>
      <p>Pretpostavka je da su ovi kertridži zapravo <a href="https://www.benchmark.rs/tag/ssd-184"><b>SSD</b></a> memorija za proširenje kapaciteta konzole, koja bi u tom slučaju u osnovnoj verziji bila znatno jeftinija u prodaji.</p>
      <p><i>Izvor: <a href="https://nl.letsgodigital.org/">LetsGoDigital<br/></a></i> <br/><i> <br/></i>Benchmark možete pratiti i na društvenim mrežama | <a href="https://www.facebook.com/benchrs/">Facebook</a> | <a href="https://twitter.com/benchrs">Twitter</a> | <a href="https://www.instagram.com/benchmark.rs/">Instagram</a> | <a href="https://www.youtube.com/channel/UCjmWa2ksh1x19VUQyvL1ihw">YouTube</a> |<br/>Na <a href="https://forum.benchmark.rs/">Benchmark forumu</a> uvek možete učestvovati u kvalitetnim i aktuelnim diskusijama iz IT industrije</p>
      <figure>
        <iframe src="https://www.youtube.com/embed/I_6UGE1rQl4" width="600" height="450" data-service="Youtube" scrolling="no"/>
      </figure>
    </article>
  </body>
</html>