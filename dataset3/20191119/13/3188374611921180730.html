<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://vsviti.com.ua/news/107313"/>
    <meta property="og:site_name" content="ВСВІТІ"/>
    <meta property="article:published_time" content="2019-11-19T13:34:44+00:00"/>
    <meta property="og:title" content="Відзавтра в Україні різко похолодає"/>
    <meta property="og:description" content="Відзавтра на території України різко погіршаться погодні умови, в більшості областей очікується суттєве похолодання. Про це розповіла відомий синоптик Наталя Діденко на своїй сторінці в мережі Facebook. За даними синоптика, температура +10, +15 градусів утримається у західних областях, Одеській області та в Криму. На решті території країни температура знизиться до +2+8 градусів максимально. “Опадів якихось […]"/>
  </head>
  <body>
    <article>
      <h1>Відзавтра в Україні різко похолодає</h1>
      <address><time datetime="2019-11-19T13:34:44+00:00">19 Nov 2019, 13:34</time> by <a rel="author">natali</a></address>
      <figure>
        <img src="http://vsviti.com.ua/wp-content/uploads/2019/11/img_top.jpg"/>
      </figure>
      <p>
        <b>Відзавтра на території України різко погіршаться погодні умови, в більшості областей очікується суттєве похолодання. Про це розповіла відомий синоптик Наталя Діденко на своїй сторінці в мережі Facebook.</b>
      </p>
      <p>За даними синоптика, температура +10, +15 градусів утримається у західних областях, Одеській області та в Криму. На решті території країни температура знизиться до +2+8 градусів максимально.</p>
      <blockquote>“Опадів якихось серйозних не передбачається. Проте наступає зараз такий важкий хмарний та вогкий період із туманами, мрякою та пронизливим холодом до кісток”, – повідомила Діденко.</blockquote>
      <p>Крім того, вона попередила, що східний вітер викличе штормові пориви.</p>
      <p>У Києві 20-го листопада буде хмарно, з туманами та мрякою. Вітер східного напрямку посилиться у денні години або ближче до вечора. Температура повітря у столиці ледь досягне 4-5 градусів тепла.</p>
      <blockquote>“Далі по тижню холод посилиться, з четверга на Сході та у більшості центральних областей вночі очікується -4, -10 градусів”, – додала вона.</blockquote>
      <p>
        <i>Джерело: <a href="https://prm.ua/zima-blizko-vidzavtra-v-ukrayini-znachno-poholodaye/">Прямий</a>, <a href="https://www.facebook.com/tala.didenko/posts/3005260982837193">Facebook</a></i>
      </p>
    </article>
  </body>
</html>