<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/v_teylor_my_ne_povynni_sluhaty_rosiysku_dezinformatsiyu_331111.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-19T13:34:00+00:00"/>
    <meta property="og:title" content="Тейлор: Ми не повинні слухати російську дезінформацію"/>
    <meta property="og:description" content="19 листопада на Facebook-сторінці США в Україні опубліковано текст заяви Тимчасово повіреного у справах США в Україні Вільяма Тейлора."/>
  </head>
  <body>
    <article>
      <h1>Тейлор: Ми не повинні слухати російську дезінформацію</h1>
      <h2>19 листопада на Facebook-сторінці США в Україні опубліковано текст заяви Тимчасово повіреного у справах США в Україні Вільяма Тейлора.</h2>
      <address>
        <time datetime="2019-11-19T13:34:00+00:00">19 Nov 2019, 13:34</time>
      </address>
      <p>Текст заяви:</p>
      <p>Я вітаю Президента Зеленського та його зовнішньополітичну команду за останні здобутки.</p>
      <p>Успішне повернення додому моряків й інших політичних в’язнів; розведення сил у Станиці Луганській, Золотому та Петрівському; і, щойно, забезпечення повернення українських кораблів, які були незаконно захоплені Росією, є конкретними досягненнями на шляху до миру, і всі українці мають підстави цим пишатися. Ми також вітаємо повідомлення про прийдешній саміт у Нормандському форматі та сподіваємось на подальший поступ у досягненні миру.</p>
      <p>Звісно, завжди є ті, хто прагне поділити Україну, особливо Росія. Ми не повинні слухати російську дезінформацію.</p>
      <p>У деяких повідомленнях місцевих ЗМІ містяться вигадки, що начебто члени команди Президента співчувають Росії або вважають, що розпочав конфлікт колишній Президент Петро Порошенко. За конфлікт однозначно відповідає Росія.</p>
      <p>Сполучені Штати твердо стоять на боці України в її боротьбі проти російської агресії та у прагненні України до миру.</p>
    </article>
  </body>
</html>