<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/622323/%D9%86%D9%85%D8%A7%DB%8C%D9%86%D8%AF%D9%87-%D9%85%D8%AC%D9%84%D8%B3-%DA%A9%D8%B1%D8%A7%DB%8C%D9%87%E2%80%8C%D9%87%D8%A7-%D8%AF%D8%B1-%D9%85%DB%8C%D9%86%D8%A7%D8%A8-%D8%A8%D9%86%D8%AF%D8%B1%D8%B9%D8%A8%D8%A7%D8%B3-%D8%B3%D8%B1%D8%B3%D8%A7%D9%85-%D8%A2%D9%88%D8%B1-%D8%B4%D8%AF%D9%87-%D8%A7%D8%B3%D8%AA"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-19T13:24:00+00:00"/>
    <meta property="og:title" content="نماینده مجلس: کرایه‌ها در میناب بندرعباس سرسام آور شده است"/>
    <meta property="og:description" content="نماینده مردم میناب در مجلس شورای اسلامی به استناد آخرین اخباری که از حوزه انتخابیه‌اش به او رسیده است گفت: کرایه‌ها سرسام‌آور شده است؛ از بشاگرد تا بندرعباس ۸۰ هزار تومان کرایه گرفتند؛ دولت تاکسی‌ها را ملزم کند که از مردم پول زیادی نگیرند."/>
  </head>
  <body>
    <article>
      <h1>نماینده مجلس: کرایه‌ها در میناب بندرعباس سرسام آور شده است</h1>
      <address>
        <time datetime="2019-11-19T13:24:00+00:00">19 Nov 2019, 13:24</time>
      </address>
      <p>
        <i>نماینده مردم میناب در مجلس شورای اسلامی به استناد آخرین اخباری که از حوزه انتخابیه‌اش به او رسیده است گفت: کرایه‌ها سرسام‌آور شده است؛ از بشاگرد تا بندرعباس ۸۰ هزار تومان کرایه گرفتند؛ دولت تاکسی‌ها را ملزم کند که از مردم پول زیادی نگیرند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سید مصطفی ذوالقدر در جلسه علنی امروز (سه‌شنبه) مجلس شورای اسلامی با اشاره به مصوبه سه قوا در مورد اصلاح قیمت بنزین گفت: ما تابع قانون هستیم، ولی باید به فکر مردم هم باشیم. مشکلات شدیدی در حوزه انتخابیه‌ام به وجود آمده است؛ میان جاسک و میناب، سیرک و میناب و رودان و میناب فاصله نسبتا زیادی وجود دارد و کرایه‌ها سرسام آور شده است.</p>
      <p>نماینده مردم میناب در مجلس شورای اسلامی ادامه داد: از دولت می‌خواهم که یا تاکسی‌ها را ملزم کند که از مردم پول زیادی نگیرند و یا مینی بوس‌هایی تعبیه و به حوزه انتخابیه بفرستاد تا مردم با قیمت ارزان تر سفر کند.</p>
      <p>ذوالقدر با استناد به آخرین اخباری که از حوزه انتخابیه به او رسیده است گفت: از بشاگرد تا بندرعباس ۸۰ هزار تومان کرایه گرفته‌اند؛ مردم بشاگرد محروم هستند؛ از کجا این پول را بیاورند؟ دولت باید به فکر باشد.</p>
      <p>این عضو کمیسیون شوراها و امور داخلی مجلس در پایان تذکر خود گفت: از پرداخت یارانه‌ها خوشحال شدم اما نباید این پرداخت‌ها موقتی باشد. ان‌شاءالله این یارانه به صورت مستمر پرداخت شود تا مردم کمتر تحت فشار قرار گیرند.</p>
    </article>
  </body>
</html>