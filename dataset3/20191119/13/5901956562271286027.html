<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/na-bencinski-crpalki-grozili-s-pistolo-in-namucili-policiste-251753"/>
    <meta property="og:site_name" content="Slovenske novice"/>
    <meta property="article:published_time" content="2019-11-19T13:07:00+00:00"/>
    <meta property="og:title" content="Na bencinski črpalki grozili s pištolo in namučili policiste"/>
    <meta property="og:description" content="V nedeljo ob 4.48 so bili policisti obveščeni o poskusu ropa v Povžanah. V prostore bencinskega servisa sta vstopila moška in zaposleni zagrozila s pištolo. K sreči je v tistem trenutku v prost..."/>
  </head>
  <body>
    <article>
      <h1>Na bencinski črpalki grozili s pištolo in namučili policiste</h1>
      <h2>Poskus ropa bencinskega servisa se ni izšel po načrtih. Vozilo ustavili šele s stingerjem.</h2>
      <address><time datetime="2019-11-19T13:07:00+00:00">19 Nov 2019, 13:07</time> by <a rel="author">N. Č.</a></address>
      <p>V nedeljo ob 4.48 so bili policisti obveščeni o poskusu ropa v Povžanah.<br/><br/>V prostore bencinskega servisa sta vstopila moška in zaposleni zagrozila s pištolo. K sreči je v tistem trenutku v prostor prišel sodelavec in moška sta se razbežala.<br/><br/>S kraja so se osumljenci odpeljali z vozilom audi A3 v smeri proti Materiji, poroča PU Koper.<br/> </p>
      <hr/>
      <p>Preberite tudi: <a href="https://www.slovenskenovice.si/kronika/doma/foto-bezal-pred-policijo-potem-zgrmel-v-globino-in-oblezal-248293">Bežal pred policijo, potem zgrmel v globino in obležal</a></p>
      <hr/>
      <p>Policijska akcija je nemudoma stekla. Že nekaj minut po poskusu ropa je prva policijska patrulja opazila vozilo. Voznik je vožnjo nadaljeval kljub opozorilom policistov, naj ustavi. Na cesti proti Postojni so se zato odločili uporabiti sredstvo za prisilno ustavljanje, stinger.<br/><br/>Voznik ga je povozil pri Hraščah, na regionalni cesti proti Postojni, in s predrtimi pnevmatikami odpeljal dalje vse do Postojne, ko so vozilo naposled ustavili.<br/> </p>
      <hr/>
      <p>Preberite tudi: <a href="https://www.slovenskenovice.si/kronika/doma/clanek/posnetek-ki-vzame-dih-po-ljubljani-bezal-pred-policijo-potem-na-streho-247266">Po Ljubljani bežal pred policijo, potem pa na streho</a></p>
      <hr/>
      <p>Pred policijo so bežali trije moški, stari 18, 21 in 20 let, vsi državljani Albanije z urejenim statusom prebivanja v Italiji. Prijeti so bili na kraju.<br/><br/>Privedeni so bili k preiskovalnemu sodniku, ki je vsem trem po zaslišanju odredil pripor.<br/><br/>Policisti so opravili tudi preiskavo vozila in podali kazensko ovadbo za kaznivo dejanje poskusa ropa (206. člen KZ).</p>
    </article>
  </body>
</html>