<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191119-3761357/"/>
    <meta property="og:site_name" content="ФАКТИ"/>
    <meta property="article:published_time" content="2019-11-19T13:10:53+00:00"/>
    <meta property="og:title" content="Зеленський про обмін всіх на всіх: Потрібно більше конкретики"/>
    <meta property="og:description" content="Президент України Володимир Зеленський заявив, що готовий обговорити під час зустрічі в нормандському форматі конкретні терміни взаємного обміну утримуваними особами в форматі всіх на всіх."/>
  </head>
  <body>
    <article>
      <h1>Зеленський про обмін всіх на всіх: Потрібно більше конкретики</h1>
      <address>
        <time datetime="2019-11-19T13:10:53+00:00">19 Nov 2019, 13:10</time>
      </address>
      <p>Президент України Володимир Зеленський заявив, що готовий обговорити під час зустрічі в нормандському форматі конкретні терміни взаємного обміну утримуваними особами в форматі всіх на всіх.</p>
      <p>Президент Володимир Зеленський планує обговорити взаємний обмін утримуваними особами в форматі всіх на всіх в рамках зустрічі нормандської четвірки.</p>
      <blockquote>– Якщо ми говоримо про звільнення наших хлопців або про обмін полоненими, тобто таке словосполучення, як обмін всіх на всіх, то для нас усіх, для мене особисто і для суспільства тут теж має бути більше конкретики, – заявив український лідер під час брифінгу після зустрічі з прем’єр- міністром Чехії Андреєм Бабішем.</blockquote>
      <p>Зеленський підкреслив, що хоче повернути всіх наших людей додому.</p>
      <p><b>Читайте:</b> <a href="https://fakty.com.ua/ua/ukraine/20191119-zakon-pro-donbas-rozroblyat-za-rezultatamy-normandskoyi-zustrichi-razumkov/">Закон про Донбас розроблять за результатами нормандської зустрічі – Разумков</a></p>
      <p>Також президент України вважає, що на зустрічі в нормандському форматі варто почати обговорення можливостей проведення місцевих виборів в окремих районах Донецької та Луганської областей (ОРДЛО), які можуть пройти після виведення з цих територій всіх незаконних збройних формувань.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpresident.gov.ua%2Fvideos%2F2319991801644184%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>Раніше Зеленський заявив, що сподівається на <a href="https://fakty.com.ua/ua/ukraine/20191119-zelenskyj-na-normandskij-zustrichi-maye-namir-govoryty-pro-terminy-prypynennya-vijny/">зустріч нормандської четвірки у найближчі тижні</a>, на якій планує обговорювати конкретні терміни припинення війни на Донбасі.</p>
    </article>
  </body>
</html>