<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/c3c08fdb9b8e8a3a/hoteluri-plutitoare-la-cupa-mondiala-2022-din-qatar-surprizele-pregatite-de-organizatori.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-19T13:30:00+00:00"/>
    <meta property="og:title" content="Hoteluri plutitoare la Cupa Mondială 2022, din Qatar: Surprizele pregătite de organizatori"/>
    <meta property="og:description" content="Aproximativ 4.000 de cabine de croazieră vor fi disponibile pe durata Cupei Mondiale din Qatar, ce va avea loc în perioada 21 noiembrie - 18 decembrie 2022, ca urmare a unui acord încheiat între comitetul organizator şi societatea de navigaţie MSC."/>
  </head>
  <body>
    <article>
      <h1>Hoteluri plutitoare la Cupa Mondială 2022, din Qatar: Surprizele pregătite de organizatori</h1>
      <address><time datetime="2019-11-19T13:30:00+00:00">19 Nov 2019, 13:30</time> by <a rel="author">Jurnal.md</a></address>
      <p>
        <b>Aproximativ 4.000 de cabine de croazieră vor fi disponibile pe durata Cupei Mondiale din Qatar, ce va avea loc în perioada 21 noiembrie - 18 decembrie 2022, ca urmare a unui acord încheiat între comitetul organizator şi societatea de navigaţie MSC.</b>
      </p>
      <p>Prin acest acord, societatea de navigaţie cu sediul la Geneva va pune la dispoziţie în portul din Doha două din cele 16 vapoare de croazieră ale sale, MSC Poesia şi MSC Europa, cu un total de 4.000 de cabine.</p>
      <p>"Ei vor oferi fanilor o vedere spectaculoasă din West Bay", un cartier aflat pe malul mării din capitala qatariană, a declarat Comitetul organizator al Cupei Mondiale din 2022.</p>
      <p>"Închirierea pacheboturilor de croazieră pentru fani face de multă vreme parte din strategia de cazare din Qatar. Ţara propune soluţii durabile pentru turneul final care va debuta pe 21 noiembrie 2022", se arată într-un comunicat.</p>
      <p>Qatarul a inaugurat în octombrie un nou terminal pentru pasageri, întrucât caută să crească numărul de nave de croazieră care vor acosta în portul său, care va fi extins până în 2022.</p>
      <p>Qatarul speră să atragă 1,5 milioane de vizitatori pe durata Cupei Mondiale din 2022.</p>
    </article>
  </body>
</html>