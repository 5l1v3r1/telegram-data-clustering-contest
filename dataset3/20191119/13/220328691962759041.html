<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/pol-makkartni-shche-oglavi-glastnbri-2020-407113.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-19T13:46:52+00:00"/>
    <meta property="og:title" content="Пол Маккартни ще оглави Гластънбъри 2020"/>
    <meta property="og:description" content="Продадоха 135 хиляди билета за 34 минути"/>
  </head>
  <body>
    <article>
      <h1>Пол Маккартни ще оглави Гластънбъри 2020</h1>
      <address><time datetime="2019-11-19T13:46:52+00:00">19 Nov 2019, 13:46</time> by <a rel="author">Агенция Стандарт</a></address>
      <p>Сър Пол Маккартни ще бъде големият хедлайнер на музикалния фестивал „Гластънбъри“ през 2020-а. Новината бе съобщена в Туитър профила на събитието: „Изключително сме развълнувани да обявим, че Пол ще оглави „Пирамидната сцена“ в съботната вечер на фестивала“. Маккартни отговори подобаващо: „Радвам се, че ще участвам в празненството. Ще се видим другото лято!“ Организаторката Емили Авис сподели, че е истинска мечта легендарният музикант да се присъедини към култовото събитие. Тя се включи в Инстаграм да сподели емоцията си: „Истина е! Много съм развълнувана. Няма по-подходящо време това да се случи, отколкото 50-та годишнина на фестивала.“ Новината предизвика фурор сред феновете на Пол и всички се втурнаха оналйн да изразят радостта си. Последното участие на Маккартни във феста беше през 2004-а. „Гластънбъри 2020“ ще се проведе от 24 до 28 юни. 135-те хиляди билета се разпродадоха за 34 минути.</p>
    </article>
  </body>
</html>